Vejledning om  

 tavshedspligtsregler, der har betydning for kommunernes indsats med at hjælpe  

 børn og unge gennem dialog og samarbejde med forældrene (Gennemgang af reglerne om tavshedspligt) Kapitel 1 Reglerne om tavshedspligt, indhentning og  

 videregivelse af oplysninger Reglerne om tavshedspligt 1.  

  

 Denne vejledning  

 har til formål at give en oversigt over de gældende regler om tavshedspligt  

 og  

 om videregivelse og indhentning af oplysninger specielt med henblik på  

 sociale  

 opgaver på børn og unge-området.
 Vejledningen afløser  

 Socialministeriets vejledning af 4. februar 2004 om tavshedspligt, der har  

 betydning for kommunernes indsats med at hjælpe børn og unge gennem dialog og  

 samarbejde med forældrene.
 De almindelige regler om tavshedspligt for personer, der er  

 ansat i den offentlige forvaltning, herunder i kommunerne, findes i  

 forvaltningslovens kapitel 8 (§§ 27-32) (se bilag 1) og i straffelovens  

 § 152.
Personer, der virker i den private sektor, er som udgangspunkt  

 ikke undergivet tavshedspligt efter de nævnte bestemmelser.
Lovgivningen  

 indeholder imidlertid en lang række bestemmelser, der indebærer, at visse  

 grupper af private er undergivet tavshedspligt.
Dette gælder fx private, som  

 er  

 beskæftiget med opgaver, der udføres efter aftale med en offentlig myndighed,  

 samt personer, der udøver en virksomhed eller et erhverv i medfør af  

 offentlig  

 beskikkelse eller anerkendelse, jf. straffelovens §§ 152 a og b.
Det  

 samme  

 gælder for de pågældende personers medarbejdere, jf. straffelovens § 152  

 c.
Udover de almindelige regler om tavshedspligt i  

 forvaltningsloven og straffeloven findes der i lovgivningen særlige regler om  

 tavshedspligt for enkelte faggrupper.
Her knytter tavshedspligten sig ikke  

 til,  

 om den pågældende virker i det offentlige eller i det private regi, men til  

 tilhørsforholdet til en bestemt faggruppe.
Dette gælder fx for læger og  

 sygeplejersker.
Det forhold at en person ikke selv er undergivet tavshedspligt,  

 indebærer ikke, at den pågældende frit kan videregive enhver oplysning.
Efter  

 straffelovens § 152 d, stk. 2, straffes bl.a. den, der uberettiget  

 videregiver oplysninger om enkeltpersoners rent private forhold, som er  

 fremkommet ved en overtrædelse af tavshedspligten efter straffelovens  

 §§ 152-152 c (såkaldt meddelelseshæleri). Og efter straffelovens  

 § 264  

 d straffes den, der uberettiget videregiver oplysninger eller billeder om en  

 anden persons private forhold.
Generelt om tavshedspligt og videregivelse af  

 oplysninger 2.  

  

 I almindelighed  

 gælder det, at personer, der er undergivet tavshedspligt, ikke har  

 tavshedspligt med hensyn til enhver oplysning, som den pågældende får  

 kendskab  

 til i forbindelse med sit arbejde.
Normalt omfatter tavshedspligten alene  

 oplysninger af en vis følsom karakter, de såkaldte fortrolige oplysninger.  

 Oplysninger, der ikke er fortrolige, kan normalt frit videregives.
I punkt 4  

 behandles spørgsmålet om, hvilke oplysninger der er fortrolige og dermed  

 tavshedsbelagte.
Når en oplysning er fortrolig, betyder det bl.a., at der gælder  

 begrænsninger i adgangen til at videregive den pågældende oplysning.
Enhver  

 videregivelse er imidlertid ikke udelukket.
Under punkt 5 behandles  

 spørgsmålet  

 om, i hvilket omfang fortrolige oplysninger kan (eller skal) videregives.
 Indledningsvis gøres der under punkt 3 nogle bemærkninger om  

 spørgsmålet om, hvem tavshedspligten gælder for.
Hvem er undergivet tavshedspligt? 3.  

  

 Enhver, der virker  

 eller har virket i offentlig tjeneste eller hverv, har tavshedspligt med  

 hensyn  

 til fortrolige oplysninger, jf. straffelovens § 152.
Bestemmelsen gælder bl.a. for personer ansat i den offentlige  

 forvaltning.
Sådanne personer er herudover omfattet af forvaltningslovens  

 regler om tavshedspligt.
Tavshedspligten gælder for alle ansatte, både  

 tjenestemænd og overenskomstansatte, hvad enten der er tale om fuldtids-  

 eller  

 deltidsansættelse.
Tavshedspligten gælder endvidere for personer, der er  

 medlemmer af offentlige nævn og råd, herunder byråd og kommunalbestyrelser og  

 skolebestyrelser.
Elever og studerende, der i en periode eller under hele  

 uddannelsen er knyttet til en myndighed, er også omfattet af tavshedspligten.  

 Dette gælder, uanset om hvervet er lønnet eller ulønnet.
Derimod antages  

 skolepraktikanter ikke umiddelbart at være omfattet af den tavshedspligt, der  

 gælder for personer, der virker inden for den offentlige forvaltning.
Sådanne  

 praktikanter vil dog kunne pålægges tavshedspligt efter forvaltningslovens  

 § 27, stk. 3, og de vil under alle omstændigheder være omfattet af den  

 almindelige bestemmelse i straffelovens § 264 d.
Den offentlige forvaltning omfatter både statslige og kommunale  

 myndigheder.
Sagsbehandleren på socialkontoret, folkeskolelæreren, pædagogen,  

 sundhedsplejersken, kommunalbestyrelsesmedlemmet, medlemmet af børn og  

 unge-udvalget m.fl. har således tavshedspligt.
Private eller selvejende institutioner for børn og unge under 18  

 år er omfattet af de forvaltningsretlige regler, hvis de har indgået en  

 overenskomst med kommunen om opgaverne, der er af så omfattende karakter, at  

 den private eller selvejende institution er undergivet intensiv  

 offentligretlig  

 regulering og dermed udøver egentlig offentlig virksomhed.
Ansatte i disse  

 institutioner er derfor omfattet af reglerne om tavshedspligt, jf.  

 henvisningen  

 i forvaltningslovens § 27 til straffelovens bestemmelser.
Det er dog ikke altid, at overenskomsten mellem institutionen og  

 kommunen har en så omfattende karakter, at man kan sige, at den private eller  

 selvejende institution er undergivet intensiv offentligretlig regulering.  

 Disse  

 private eller selvejende institutioner er alligevel omfattet af  

 forvaltningslovens regler om tavshedspligt, når de udfører opgaver (efter lov  

 om aktiv socialpolitik og lov om social service) for kommunen, jf. § 43,  

 stk. 2, i lov om retssikkerhed og administration på det sociale område, i det  

 følgende kaldet retssikkerhedsloven.
Efter denne bestemmelse gælder  

 offentlighedsloven og forvaltningsloven for alle private, der udfører opgaver  

 for kommunen i forhold til de opgaver, den private udfører for kommunen.  

 Ansatte i puljeordninger, godkendte opholdssteder, herunder plejefamilier, er  

 derfor også underlagt tavshedspligten efter forvaltningslovens § 27.
I mange puljeordninger deltager forældre som frivillig  

 arbejdskraft.
Forældre og andre private er som udgangspunkt ikke omfattet af  

 forvaltningsloven.
Man skal dog være opmærksom på, at forældrenes eller  

 andres  

 arbejde i ordningen kan være forudsat i puljeordningens vedtægter med den  

 konsekvens, at de skal overholde forvaltningslovens regler om tavshedspligt.
Hvis en kommune indgår en aftale med frivillige organisationer  

 eller andre om at henvise borgere til tilbuddene, bliver de frivillige  

 ansatte  

 ikke omfattet af forvaltningsloven, fordi den frivillige organisation ikke  

 kan  

 siges at udføre en opgave for det offentlige jf. § 43 stk. 2 i  

 retssikkerhedsloven.
Det gælder heller ikke, hvis kommunen støtter en  

 frivillig  

 social organisation økonomisk efter servicelovens § 18. De ansatte i  

 frivillige organisationer vil dog være omfattet af straffelovens § 264 d  

 om beskyttelse af oplysninger om private forhold.
Hvilke oplysninger er fortrolige? 4.  

  

 Efter  

 straffelovens § 152, stk. 3, er en oplysning fortrolig, når den ved lov  

 eller anden gyldig bestemmelse er betegnet som sådan, eller når det i øvrigt  

 er  

 nødvendigt at hemmeligholde den for at varetage væsentlige hensyn til  

 offentlige eller private interesser.
Uden for de tilfælde, hvor det i lov eller anden gyldig  

 bestemmelse er fastsat, at bestemte oplysninger er fortrolige, beror  

 afgørelsen  

 af spørgsmålet om fortrolighed således på en konkret bedømmelse af hensynet  

 til  

 offentlige eller private interesser.
Bestemmelsen indeholder ikke nærmere  

 vejledning herom.
I forvaltningslovens § 27 er der som supplement til den  

 generelle formulering af bestemmelsen i straffeloven foretaget en ikke  

 udtømmende opregning af hensyn, der kan føre til, at en oplysning må betegnes  

 som fortrolig.
Blandt de hensyn til private interesser, der kan nødvendiggøre  

 hemmeligholdelse, nævnes bl.a. hensynet til enkeltpersoners interesse i at  

 beskytte oplysninger om deres personlige, herunder økonomiske, forhold, jf.  

 § 27, stk. 1, nr. 6. I det følgende uddybes § 27, stk. 1, nr. 6,  

 nærmere, da det inden for det sociale område er tavshedspligtens rækkevidde i  

 forhold til oplysninger om enkeltpersoners personlige forhold, der har størst  

 praktisk betydning.
Bestemmelsen i § 27, stk. 1, nr. 6, har til formål at sikre  

 beskyttelsen af privatlivets fred.
Det er først og fremmest oplysninger om  

 enkeltpersoners rent private forhold, der er omfattet af denne bestemmelse.  

 »Private forhold« er fx oplysninger om race, religion og hudfarve,  

 oplysninger om  

 politiske, foreningsmæssige, seksuelle og strafbare forhold, om  

 helbredsforhold, væsentlige sociale problemer og om misbrug af nydelsesmidler  

 og lignende.
Denne liste er dog ikke udtømmende.
Også andre oplysninger om enkeltpersoners forhold, der ikke er umiddelbart  

 tilgængelige for andre, som kommer i forbindelse med den pågældende, vil  

 kunne  

 være omfattet af tavshedspligten.
Det gælder fx oplysninger om familiemæssige  

 og økonomiske forhold og om sociale problemer, selv om de ikke kan betegnes  

 som  

 væsentlige problemer.
Den blotte oplysning om at en navngiven person har en  

 social sag kan efter en konkret vurdering være en fortrolig oplysning.  

 Adresse-, opholds-, civilstands-, og andre statusoplysninger er derimod  

 normalt  

 ikke af fortrolig karakter, medmindre oplysningerne afslører noget  

 bagvedliggende følsomt, fx en oplysning om fængselsophold eller om ophold på  

 en  

 psykiatrisk afdeling.
En persons CPR-nummer betragtes som en fortrolig  

 oplysning.
I hvilket omfang kan fortrolige oplysninger  

 videregives eller indhentes? 5.  

  

 Som anført ovenfor er det forhold, at  

 en oplysning er fortrolig ikke ensbetydende med at en person, der er  

 underlagt  

 tavshedspligt, aldrig lovligt må videregive en fortrolig oplysning.
Den  

 almindelige regel går ud på, at videregivelse kan ske i det omfang,  

 videregivelsen ikke er uberettiget, jf. herved straffelovens § 152,  

 hvorefter kun den uberettigede videregivelse (og udnyttelse) af fortrolige  

 oplysninger er strafbar.
Efter bestemmelsen i straffelovens § 152 e  

 foreligger der fx ikke en krænkelse af tavshedspligten, hvis den pågældende  

 er  

 forpligtet til at videregive oplysningen eller handler i berettiget  

 varetagelse  

 af åbenbar almeninteresse eller af eget eller andres tarv.
Visse former for videregivelse er nærmere reguleret i  

 forvaltningsloven og i lov om behandling af personoplysninger.
Er der tale om  

 videregivelse af personoplysninger ved hjælp af elektronisk databehandling  

 eller videregivelse af personoplysninger fra et manuelt register, er  

 videregivelsen omfattet af lov om behandling af personoplysninger.
Lov om  

 behandling af personoplysninger behandles særskilt i kapitel 4.
 Der kan skelnes mellem tre former for videregivelse:
  

 	  

 For det første kan der  

 være spørgsmål om videregivelse af fortrolige oplysninger fra en  

 forvaltningsmyndighed til en anden forvaltningsmyndighed.
Denne form for  

 ekstern videregivelse behandles under punkt 7.
   

 	  

 En anden form for  

 ekstern videregivelse består i videregivelse fra en forvaltningsmyndighed til  

 en udenforstående (ikke-forvaltningsmyndighed). Dette spørgsmål behandles  

 under  

 punkt 8.
  

 	  

 Endelig kan fortrolige  

 oplysninger udveksles mellem personer eller enheder inden for samme  

 forvaltningsmyndighed.
Denne interne videregivelse behandles under punkt 9.
For at afgøre hvilken af de tre anførte videregivelsessituationer  

 der er tale om, er det indledningsvis nødvendigt at fastlægge, hvad der skal  

 forstås ved en selvstændig forvaltningsmyndighed.
Dette spørgsmål behandles  

 under punkt 6.
 De særlige regler om ansøgningssager behandles under punkt 10.
Hvad  

 er en selvstændig forvaltningsmyndighed? 6.  

  

 Som selvstændige  

 forvaltningsmyndigheder anses ud over ministerier (departementer), styrelser,  

 direktorater, statsforvaltninger, kommuner, regioner, de sociale nævn mv.  

 også  

 lokale administrative organer, der ved lov er tillagt en selvstændig  

 kompetence, jf. forvaltningslovens § 28, stk. 6. Børn og unge-udvalget  

 er  

 således en selvstændig myndighed i forhold til vedkommende kommune.
På samme  

 måde antages folkeskolerne at være selvstændige myndigheder.
Omvendt antages det, at PPR-samarbejdet (kommunens  

 pædagogisk-psykologiske rådgivningsvirksomhed, se om PPR:  

 Undervisningsministeriets vejledning om PPR - pædagogisk-psykologisk  

 rådgivningsvirksomhed, 2000) er en del af den kommunale forvaltning.
Det  

 samme  

 gælder kommunale institutioner og kommunalt ansatte dagplejere,  

 sundhedsplejersker, hjemmehjælpere mv.
De forskellige forvaltninger inden for en kommune, fx teknisk  

 forvaltning, social- og sundhedsforvaltningen, kulturforvaltningen og  

 skatteforvaltningen, er dele af den kommunale enhedsforvaltning.
Udveksling  

 af  

 oplysninger mellem de forskellige forvaltningsgrene anses derfor for intern.  

 De  

 kommunale udvalg er på samme måde en del af kommunen og ikke selvstændige  

 myndigheder i forhold til resten af kommunen.
Det gælder nu også det sociale  

 udvalg.
 Udveksling af oplysninger inden for den kommunale  

 enhedsforvaltning skal således bedømmes efter forvaltningslovens §§ 27,  

 29  

 og 32, jf. punkterne 4, 9 og 10 i denne vejledning og ikke efter § 28.
 Institutioner, der er oprettet og organiseret på privatretligt  

 grundlag, henregnes normalt til den private sektor og udgør således ikke en  

 del  

 af den offentlige forvaltning.
På det sociale område findes en lang række selvejende  

 institutioner, der har indgået overenskomst efter lov om social service med  

 en  

 kommune eller en region, med den virkning, at institutionerne er undergivet  

 en  

 så intensiv offentlig kontrol, at de anses for at være en del af den  

 offentlige  

 forvaltning.
Dette gælder fx en lang række børneinstitutioner og  

 revalideringsinstitutioner.
 Selv om disse myndigheder skal betragtes som selvstændige  

 forvaltningsmyndigheder både i forhold til den kommunale forvaltning og i  

 forhold til andre lignende institutioner, skal udveksling af oplysninger  

 bedømmes efter forvaltningslovens § 27, 29 og § 32, jf.  

 retssikkerhedslovens § 43, stk. 3. Dette gælder også for de private, der  

 udfører opgaver efter lov om aktiv social politik og lov om social service,  

 for  

 kommunen, jf. retssikkerhedslovens § 43, stk. 3, jf. stk. 2.
Videregivelse  

 fra en forvaltningsmyndighed til en anden forvaltningsmyndighed 7.  

  

 Forvaltningslovens  

 §§ 28-32 indeholder særlige regler om adgangen til at videregive  

 fortrolige oplysninger fra en forvaltningsmyndighed til en anden  

 forvaltningsmyndighed.
Adgangen til at videregive personlige oplysninger kan  

 også være omfattet af lov om behandling af personoplysninger.
Forvaltningslovens § 28 opdeler fortrolige oplysninger i to  

 kategorier: oplysninger om rent private forhold (A) og almindeligt fortrolige  

 oplysninger (B). Disse 2 kategorier gennemgås nedenfor.
Under C behandles  

 myndighedens pligt til at videregive oplysninger.
A) Oplysninger om rent private forhold Hovedregel:
 Efter § 28, stk. 1, i forvaltningsloven må oplysninger om  

 enkeltpersoners rent private forhold, herunder oplysninger om race, religion  

 og  

 hudfarve, om politiske, foreningsmæssige, seksuelle og strafbare forhold samt  

 oplysninger om helbredsforhold, væsentlige sociale problemer og misbrug af  

 nydelsesmidler og lignende, som hovedregel ikke videregives til en anden  

 forvaltningsmyndighed.
 Undtagelser:
 Oplysninger om rent private forhold kan dog videregives i en  

 række situationer, der er nærmere opregnet i forvaltningslovens § 28,  

 stk.  

 2. Bestemmelsen indeholder fire undtagelser fra hovedreglen om, at  

 oplysninger  

 om rent private forhold ikke må videregives til en anden  

 forvaltningsmyndighed.
Det skal fremhæves, at der af hensyn til tillidsforholdet og  

 samarbejdet med de berørte personer i sociale sager i almindelighed kan være  

 grund til først at søge samtykke til videregivelse af fortrolige oplysninger  

 indhentet i videre omfang, end hvad der er påkrævet efter loven.
Hvis dette  

 ikke lykkes, må der tages stilling til, om betingelserne for at videregive de  

 pågældende oplysninger uden samtykke er opfyldt.
 Undtagelserne er beskrevet under nr. 1-4.
 1. Samtykke, jf. § 28, stk. 2, nr. 1, i  

 forvaltningsloven.
 Den person, oplysningerne angår, giver samtykke til  

 videregivelsen.
Er der tale om oplysninger, der vedrører et barn eller en ung  

 under 18 år, er det som udgangspunkt forældremyndighedens indehaver, der  

 tager  

 stilling til, om der skal gives samtykke til videregivelse.
Samtykke kan dog  

 meddeles af barnet eller den unge selv, såfremt den pågældende må antages at  

 have den fornødne modenhed til at forstå, hvad et samtykke eller nægtelse af  

 samtykke indebærer.
 Efter § 2 i lov om forældremyndighed og samvær kan  

 forældremyndighedens indehaver træffe afgørelse om barnets eller den unges  

 personlige forhold ud fra den pågældendes interesse og behov.
Hvis forældremyndighedens indehaver modsætter sig, at  

 oplysninger vedrørende barnet videregives, vil myndigheden derfor - uanset  

 barnets indstilling til spørgsmålet - normalt være afskåret fra at videregive  

 oplysningerne.
Hvis dette er til skade for barnet, kan oplysningerne  

 videregives uden samtykke, hvis betingelserne efter de øvrige undtagelser i  

 § 28, stk. 2, er opfyldt.
 Hvis forældrene derimod giver samtykke, men barnet eller den  

 unge ikke selv ønsker, at oplysningerne videregives, må det i almindelighed  

 bero på den konkrete situation, om videregivelse skal ske i henhold til  

 forældresamtykket, eller det vil være mere hensigtsmæssigt at respektere  

 barnets eller den unges beslutning og afstå fra videregivelse.
Et samtykke skal efter § 28, stk. 4, i almindelighed være  

 skriftligt og indeholde oplysning om, hvilken type oplysninger der må  

 videregives, til hvem oplysningerne må videregives og til hvilket formål.  

 Kravet om skriftlighed kan dog fraviges, når sagens karakter eller  

 omstændighederne i øvrigt taler derfor.
Et samtykke bortfalder senest 1 år  

 efter, at det er givet.
 2. Det følger af lov eller bestemmelser fastsat  

 i henhold til lov, at oplysningen skal videregives, jf. § 28, stk. 2,  

 nr.  

 2, i forvaltningsloven.
 En sådan lovbestemmelse findes i § 11 a-§ 11 c i lov  

 om retssikkerhed og administration på det sociale område (se bilag 3).
Efter § 11 a, stk. l, kan de sociale myndigheder forlange  

 at få oplysninger fra andre myndigheder mv., hvis oplysningerne er eller må  

 anses for at være nødvendige for at behandle en sag, jf. § 11 a, stk. 1.  

 Myndigheden kan forlange at få oplysninger fra andre offentlige myndigheder,  

 uddannelsesinstitutioner, sygehuse, læger, psykologer, autoriserede  

 sundhedspersoner i øvrigt og personer, der handler på disses ansvar,  

 arbejdsløshedskasser, pengeinstitutter, arbejdsgivere og private, der udfører  

 opgaver for det offentlige giver oplysninger om en person, der søger om  

 hjælp.  

 Dette gælder også fortrolige oplysninger og oplysninger om en persons rent  

 private forhold.
Myndigheden kan også indhente lægejournaler og  

 sygehusjournaler.
Henvender de sociale myndigheder sig til disse personer,  

 myndigheder mv. og må udleveringen af oplysningerne anses for at være  

 nødvendig, har de pligt til at udlevere oplysningerne.
 Borgeren skal altid give samtykke til, at myndigheden kan  

 indhente oplysningerne.
§ 11 c beskriver en række sager, hvor kravet om samtykke  

 kan fraviges.
Det gælder fx sager om foranstaltninger efter kapitel 11 i  

 serviceloven.
Myndigheden skal dog også i disse sager forsøge at få samtykke  

 til at indhente oplysninger, jf. § 11 c, stk. 4.
Efter § 11 a, stk. 2, kan myndigheden kræve at få  

 oplysninger om økonomiske forhold i elektronisk form fra andre offentlige  

 myndigheder samt arbejdsløshedskasser.
Oplysningerne kan indhentes, selv om  

 den  

 person, som oplysningerne vedrører ikke bor i den kommune, som indhenter  

 oplysningerne.
Oplysningerne kan indhentes som led i behandlingen af en  

 enkelt  

 sag eller som led i en generel søgning til brug for kontoret.
Der findes også eksempler på bestemmelser, hvor en videregivelse  

 er pligtmæssig, selv om en anden myndighed ikke har anmodet om de pågældende  

 oplysninger.
Som eksempel på sådanne bestemmelser kan nævnes servicelovens  

 § 153, stk. 1 og 2.
 Bestemmelsen i forvaltningslovens § 28, stk. 2, nr. 2, har  

 til formål at sikre, at medarbejdere i den offentlige forvaltning har  

 mulighed  

 for at opfylde den pligt til videregivelse, der følger af sådanne  

 særlovsbestemmelser.
 De nævnte bestemmelser i serviceloven er behandlet nærmere  

 nedenfor under punkt 12-16.
 3. Videregivelsen sker til berettiget  

 varetagelse af private eller offentlige interesser, der klart overstiger  

 hensynet til de interesser, der begrunder hemmeligholdelse, herunder hensynet  

 til den, oplysningen angår, jf. § 28, stk. 2, nr. 3, i  

 forvaltningsloven.
 Denne undtagelse har fået betegnelsen »værdispringsreglen«,  

 fordi der skal foretages en afvejning af på den ene side den interesse, som  

 den  

 oplysningen vedrører, har i, at oplysningen hemmeligholdes, og på den anden  

 side karakteren og betydningen af de private eller offentlige interesser, der  

 kan begrunde, at oplysningen videregives til en anden forvaltningsmyndighed.
Spørgsmålet om anvendelse af værdispringsreglen foreligger bl.a.  

 i tilfælde, hvor den, som oplysningen vedrører, vil have en interesse i, at  

 oplysningen ikke videregives, og hvor det derfor ikke er muligt at opnå  

 samtykke hertil.
Det kan fx dreje sig om videregivelse af oplysninger til  

 politiet.
Ved afgørelsen af, om videregivelse efter denne  

 undtagelsesbestemmelse kan ske, skal sagsbehandleren, sundhedsplejersken,  

 pædagogen eller skolelæreren på den ene side tage hensyn til vigtigheden af  

 hemmeligholdelse af oplysningen, og på den anden side de modstående hensyn  

 til  

 offentlige eller private interesser, der taler for videregivelse, herunder  

 hensynet til at hjælpe klienten, forældrene eller barnet.
Det er vigtigt i  

 den  

 forbindelse også at tage hensyn til tillidsforholdet til klienten, forældrene  

 og børnene.
Hvis man er i tvivl, om betingelserne for at videregive en  

 oplysning efter værdispringsreglen er opfyldt, bør man drøfte sagen med sin  

 nærmeste overordnede.
En sådan drøftelse indebærer ikke en uberettiget  

 videregivelse.
 4. Videregivelsen er et nødvendigt led i sagens  

 behandling eller nødvendig for, at en myndighed kan gennemføre tilsyns- eller  

 kontrolopgaver, jf. § 28, stk. 2, nr. 4, i forvaltningsloven.
 Denne undtagelsesbestemmelse har bl.a. til formål at sikre, at  

 der kan videregives fortrolige oplysninger i forbindelse med ankebehandlingen  

 af en sag, eller hvis det er nødvendigt at forelægge sagen for en anden  

 myndighed til udtalelse, inden den afgøres.
Bestemmelsen omfatter også tilfælde, hvor en  

 forvaltningsmyndighed udøver sekretariatsfunktioner for en anden myndighed.
I  

 det omfang der mellem myndighederne udveksles oplysninger om borgernes rent  

 private forhold som led i sekretariatsbetjeningen, kan en sådan videregivelse  

 ske uden samtykke i medfør af bestemmelsen i § 28, stk. 2, nr. 4.
B) Almindeligt fortrolige oplysninger Efter forvaltningslovens § 28, stk. 3, må andre fortrolige  

 oplysninger end de, der er nævnt i § 28, stk. 1, - ud over de  

 situationer,  

 der er nævnt i § 28, stk. 2, - kun videregives til en anden  

 forvaltningsmyndighed, når det må antages, at oplysningen vil være af  

 væsentlig  

 betydning for modtagermyndighedens virksomhed eller for en afgørelse, som  

 myndigheden skal træffe.
Almindeligt fortrolige oplysninger, som fx oplysninger om  

 økonomiske forhold og om sociale problemer, der ikke kan betegnes som  

 væsentlige, jf. ovenfor, kan således videregives uden samtykke i noget videre  

 omfang, end hvad der gælder for de særligt følsomme oplysninger om  

 enkeltpersoners rent private forhold.
Adgangen til videregivelse til anden  

 forvaltningsmyndighed er imidlertid ikke fri.
Der må kun ske videregivelse i  

 det omfang, der er et sagligt behov for det.
C) Myndighedernes pligt til at videregive  

 oplysninger Bestemmelserne i forvaltningslovens § 28 fastsætter, i  

 hvilket omfang en forvaltningsmyndighed i forhold til den berørte borger har  

 ret til at videregive fortrolige oplysninger vedrørende den pågældende til en  

 anden forvaltningsmyndighed.
I tilknytning hertil bestemmer forvaltningslovens § 31, at  

 en forvaltningsmyndighed, der er berettiget til at videregive en oplysning,  

 på  

 begæring fra en anden forvaltningsmyndighed har pligt hertil, hvis  

 oplysningen  

 er af betydning for den anden myndigheds virksomhed eller for en afgørelse,  

 som  

 myndigheden skal træffe.
Retten til videregivelse bliver således til en pligt  

 til videregivelse, når den anden myndighed fremsætter begæring om at få  

 oplysningen.
Pligten indtræder dog ikke, hvis videregivelsen vil påføre  

 myndigheden et merarbejde, der væsentligt overstiger den interesse, den anden  

 myndighed har i at få oplysningerne.
 Bestemmelsen bygger på det synspunkt, at forvaltningsmyndigheder  

 skal hjælpe hinanden i det omfang, lovgivningen ikke er til hinder herfor.
Herudover kan pligt til videregivelse følge af særlige  

 bestemmelser.
Som eksempel kan nævnes de pligtudleveringsbestemmelser, der er  

 beskrevet ovenfor under omtalen af forvaltningslovens § 28, stk. 2, nr.  

 2,  

 og retsplejelovens editionsregler, efter hvilke man som led i  

 efterforskningen  

 af en lovovertrædelse kan meddele en person, der ikke er mistænkt, pålæg om  

 at  

 forevise eller udlevere genstande.
Videregivelse  

 fra en forvaltningsmyndighed til en udenforstående 8.  

  

 Forvaltningslovens  

 videregivelsesregler regulerer spørgsmålet om udveksling af oplysninger  

 mellem  

 forvaltningsmyndigheder.
 De nævnte bestemmelser i forvaltningsloven regulerer ikke  

 direkte spørgsmålet om videregivelse fra en forvaltningsmyndighed til en  

 udenforstående (domstole, Folketinget, Folketingets Ombudsmand, udenlandske  

 myndigheder, privatpraktiserende læger mv.). Spørgsmålet om videregivelse til  

 en ikke-forvaltningsmyndighed må, medmindre de pågældende oplysninger er  

 omfattet af særlige tavshedspligtsforskrifter, bedømmes på grundlag af  

 forvaltningslovens § 27, jf. straffelovens § 152. Ved vurderingen  

 af  

 videregivelsens berettigelse i sådanne tilfælde kan forvaltningslovens regler  

 i  

 §§ 28-32 tillægges en vis vejledende betydning.
 Adgangen til at videregive fortrolige oplysninger til private  

 kan også være omfattet af lov om behandling af personoplysninger, se kapitel  

 4.
Videregivelse til private er for en særlig situations  

 vedkommende reguleret i lov nr. 387 af 14. juni 1995 om forældremyndighed og  

 samvær, der trådte i kraft den 1. januar 1996. Efter lovens § 19, stk.  

 1,  

 har den af forældrene, som ikke har forældremyndigheden, ret til efter  

 anmodning at få orientering om barnets forhold fra skoler, børneinstitutioner  

 samt social- og sundhedsvæsenet.
Myndigheden eller institutionen kan nægte at  

 give oplysninger, hvis det er til skade for barnet.
Der må ikke gives  

 fortrolige oplysninger om forældremyndighedsindehaverens forhold.
Efter  

 bestemmelsen i § 19, stk. 2, kan statsforvaltningen i særlige tilfælde  

 efter anmodning fra indehaveren af forældremyndigheden eller en af de  

 institutioner, der er nævnt i stk. 1, fratage den af forældrene, der ikke har  

 forældremyndigheden, adgangen til at få orientering om barnet.
Udveksling  

 af fortrolige oplysninger inden for samme forvaltningsmyndighed 9.  

  

 Når bortses fra  

 ansøgningssager, jf. pkt. 10, må adgangen til at udveksle fortrolige  

 oplysninger inden for samme myndighed bedømmes på grundlag af  

 forvaltningslovens §§ 27 og 32.
 Adgangen til at udveksle fortrolige oplysninger inden for samme  

 myndighed er forholdsvis vid, men ikke helt fri.
Efter bestemmelsen i § 32 må den, der virker inden for den  

 offentlige forvaltning, ikke i den forbindelse skaffe sig fortrolige  

 oplysninger, som ikke er af betydning for udførelsen af den pågældendes  

 opgaver.
Bestemmelsen sondrer ikke mellem forskellige kategorier af  

 fortrolige  

 oplysninger.
 En medarbejder må kun videregive sådanne oplysninger til en  

 anden medarbejder i myndigheden, når den pågældende medarbejder har et  

 sagligt  

 behov for at få oplysningen.
 Bestemmelsen er ikke til hinder for, at flere sagsbehandlere  

 samarbejder om løsning af sagerne, eller at sædvanlige sagsbehandlingsrutiner  

 følges, fx til aktering af tidligere sager.
 Adgangen til at udveksle fortrolige oplysninger indenfor samme  

 myndighed kan også være omfattet af reglerne i lov om behandling af  

 personoplysninger.
Særlige  

 regler om ansøgningssager 10.  

  

 Forvaltningslovens § 29 indeholder særlige regler om ansøgningssager.  

 Bestemmelserne bygger på det synspunkt, at en ansøger i almindelighed selv må  

 bestemme, hvilke oplysninger om rent private forhold (§ 28, stk.  

 1-oplysninger) der inddrages i en sag, som den pågældende selv har rejst ved  

 ansøgning.
 Udgangspunktet er, at oplysninger om ansøgerens rent private  

 forhold ikke må indhentes i ansøgningssager, medmindre den pågældende ansøger  

 giver samtykke til indhentningen.
Der skal ikke blot foreligge samtykke til indhentning af sådanne  

 oplysninger fra andre forvaltningsmyndigheder, men også til indhentning fra  

 andre dele af den samme myndighed.
Inden for den kommunale forvaltning vil  

 hvert af de udvalg, der nedsættes, og de dertil hørende forvaltninger i  

 relation til forvaltningslovens § 29 udgøre en selvstændig  

 forvaltningsgren.
Dette indebærer fx, at socialforvaltningen i almindelighed  

 skal have ansøgerens samtykke for at kunne indhente oplysninger om ansøgerens  

 rent private forhold fra andre dele af den kommunale forvaltning.
 Giver ansøgeren samtykke til indhentning, kan den myndighed, som  

 oplysningerne skal indhentes fra, videregive oplysningerne uden at indhente  

 samtykke efter § 28 til selve videregivelsen.
Nægter ansøgeren at give tilladelse til, at oplysningerne  

 indhentes, vil det typisk have den virkning, at ansøgningen ikke vil kunne  

 imødekommes eller dog ikke imødekommes fuldt ud.
Dette må ansøgeren  

 naturligvis  

 gøres bekendt med.
 Dette princip gælder også, hvis en borger ikke vil give samtykke  

 til, at myndigheden indhenter oplysninger fra andre myndigheder og personer,  

 der har kendskab til forholdene, jfr. retssikkerhedslovens § 11 b.  

 Princippet kaldes den processuelle skadevirkning og er nærmere omtalt i de  

 specielle bemærkninger til § 11 b i L 138 om præcisering af reglerne om  

 borgernes medvirken, myndighedernes oplysningspligt mv. (vedtaget af  

 Folketinget ved 3. behandling den 15. maj 2003).
Bestemmelsen i § 29, stk. 2, indeholder to undtagelser fra  

 hovedreglen om, at indhentelse af oplysninger kun kan ske med samtykke fra  

 ansøger.
Indhentning kan således ske uden samtykke, hvis det følger af lov  

 eller af bestemmelser fastsat i henhold til lov, eller hvis særlige hensyn  

 til  

 ansøgeren eller tredjemand klart overstiger ansøgerens interesse i, at  

 oplysningen ikke indhentes.
Som eksempel på en lov kan nævnes § 11 a-§ 11 c i  

 retssikkerhedsloven.
Se punkt 7 om samtykke.
Kapitel 2 Reglerne i den sociale lovgivning om  

 indhentning af oplysninger og underretningspligten Indhentelse af oplysninger efter den sociale  

 lovgivning 11. Som nævnt flere  

 steder i kapitel 1 er der en særlig hjemmel til at indhente oplysninger i  

 retssikkerhedslovens § 11 a-§ 11 c.
Efter § 11 i retssikkerhedsloven kan kommunalbestyrelsen  

 anmode ansøgeren om at medvirke til sagens oplysning.
Kommunalbestyrelsen kan  

 endvidere afkræve andre, der har kendskab til forholdene, oplysninger, som må  

 anses for nødvendige for sagens behandling, herunder indhente  

 sygehusjournaler  

 eller udskrifter heraf jf. § 11 a, stk. 1. Myndigheden kan som  

 hovedregel  

 kun indhente oplysningen, hvis borgeren har givet sit samtykke til det.
Kravet om samtykke kan dog fraviges i sager, hvor det er vigtigt  

 at få behandlet sagen, uanset om borgeren ønsker det, fordi det er nødvendigt  

 af hensyn til borgeren selv.
Det gælder fx i sager om uansøgt tilkendelse af  

 førtidspension samt sager efter servicelovens kapitel 11, der træffes uden  

 forældrenes samtykke § 11 c, stk. 1 jf. § 11 a og punkt 7 om  

 samtykke.
Set fra de andre myndigheders side eller de privates side vil  

 der ved videregivelsen ikke være tale om brud på tavshedspligten, fordi der  

 efter loven er pligt til at videregive oplysningen.
Videregivelsen er med  

 andre  

 ord berettiget.
Underretningspligt  

 vedrørende børn og unge Formål  

  og generelt om underretningsreglerne 12. Efter  

 servicelovens § 154 skal alle, der får kendskab til, at et barn eller en  

 ung under 18 år udsættes for vanrøgt eller nedværdigende behandling eller  

 lever  

 under forhold, der bringer dets sundhed eller udvikling i fare, underrette  

 kommunen.
Udover denne generelle underretningspligt er der efter  

 servicelovens § 153, stk. 1-3, fastsat særlige regler om udvidet  

 underretningspligt for særlige grupper.
Reglerne findes i Socialministeriets  

 bekendtgørelse om underretningspligt overfor kommunen efter lov om social  

 service (bilag 4).
 Reglerne har sammenhæng med, at kommunerne efter servicelovens §  

 146 fører tilsyn med forholdene for børn og unge under 18 år i kommunen, og  

 at  

 kommunen dels efter servicelovens § 11 skal sørge for, at forældre med  

 børn og unge eller andre, der faktisk sørger for et barn eller en ung, kan få  

 en gratis familieorienteret rådgivning til løsning af vanskeligheder i  

 familien, og dels yder særlig støtte til børn og unge efter servicelovens  

 kapitel 11.
 Det er således formålet med reglerne om underretningspligt at  

 medvirke til, at der tages fat om problemer hos børn og unge så tidligt som  

 muligt og derved forebygge mere alvorlige problemer senere i opvæksten.
Generelt gælder det om reglerne om underretningspligt, at en  

 underretning ikke medfører, at kommunen bliver forpligtet til at iværksætte  

 foranstaltninger.
Men en sådan henvendelse vil nødvendiggøre, at kommunen som  

 led i sin almindelige forpligtelse til at føre tilsyn med de forhold, som  

 børn  

 og unge lever under, må undersøge, om der er behov for støtte, fx ved at  

 rette  

 henvendelse til skole eller dagtilbud.
Afhængig af indholdet af underretningen vil en sådan henvendelse  

 fra kommunen kunne ske uden forudgående samtykke fra indehaveren af  

 forældremyndigheden, men kommunen bør i videst muligt omfang sikre sig  

 samtykke.
Hvis der ikke foreligger et forudgående samtykke, bør forældrene  

 orienteres om underretningen, og om hvilke oplysninger der eventuelt er  

 indhentet  

 som følge heraf.
Dette gælder, hvad enten sagen henlægges eller giver  

 anledning  

 til overvejelser om iværksættelse af en egentlig undersøgelse efter  

 servicelovens § 50.
Også i de tilfælde, hvor kommunen ud fra sit forudgående  

 kendskab til familien kan fastslå, at anmeldelsen er grundløs, skal familien  

 orienteres om underretningen.
Kommunen må være meget opmærksom på, at  

 familien  

 inddrages så tidligt som muligt, hvis det kommer på tale at iværksætte  

 undersøgelser og lignende.
 I denne sammenhæng kan der henvises til servicelovens § 65,  

 hvorefter såvel det sociale nævn som Ankestyrelsen - også uden henvendelse -  

 kan træffe beslutning om, at der skal iværksættes undersøgelse og kan pålægge  

 kommunalbestyrelsen at gennemføre beslutningen.
Der er her tale om en beføjelse for såvel det sociale nævn og  

 for Ankestyrelsen til - af egen drift - at tage en sag op, hvis en kommune  

 undlader at foretage undersøgelser eller iværksætter foranstaltninger.
Det er  

 således ikke nødvendigt, at der foreligger en henvendelse om indgriben, selv  

 om  

 dette vil være det almindeligste.
Ankestyrelsen kan endvidere træffe  

 beslutninger uden forældrenes samtykke om undersøgelser, behandling og  

 anbringelse af børn og unge uden for hjemmet og pålægge en kommunalbestyrelse  

 at gennemføre beslutningen.
Der er ingen begrænsning med hensyn til, hvem der  

 kan rette henvendelse om iværksættelse af undersøgelse eller  

 foranstaltninger.  

 Eksempelvis vil også et barn eller en ung kunne henvende sig.
 Den, der foretager underretning bliver ikke part i sagen og har  

 således ikke krav på at blive gjort bekendt med de skridt, som kommunen  

 vælger  

 at foretage eller vælger ikke at foretage.
Den manglende underretning fra kommunen til anmelderen kan føre  

 til den misforståelse, at kommunen ikke handler, og at der derfor ikke er  

 nogen  

 grund til at underrette.
Derfor må kommunerne sørge for at den, der har givet  

 underretningen, hurtigt orienteres om, at den er modtaget, og at kommunen  

 undersøger sagen.
 Hertil kommer, at det vil det være hensigtsmæssigt og efter  

 omstændighederne nødvendigt at holde kontakt til personalet og orientere om  

 den  

 videre indsats i forhold til barnet og familien, når underretningen kommer  

 fra  

 en institution eller myndighed, som spiller en afgørende rolle i forhold til  

 barnet.
 Når kommunen modtager en underretning, skal forældrene og den  

 unge orienteres om det af kommunen  uanset om forældrene allerede er  

 orienterede af den, der har indgivet underretningen.
I praksis kan det være et problem, hvordan personer, der er  

 omfattet af reglerne om underretning til de sociale myndigheder, kan bevare  

 forældrenes tillid samtidig med, at der påhviler dem en pligt til at  

 underrette  

 i visse situationer.
Den, der underretter de sociale myndigheder, bør under  

 alle omstændigheder i videst muligt omfang orientere forældrene om  

 underretningen.
 En udførlig generel information fra kommunens side om  

 fremgangsmåden ved behandling af sager af denne karakter kan være en støtte  

 til  

 de personer, der er omfattet af underretningspligten.
Særligt om anonyme henvendelser  

 og sikring af anonymitet 13.  

  

 Kravet om  

 anonymitet kan kun undtagelsesvist imødekommes, men der kan være behov for at  

 kunne sikre dette i enkelte, helt konkrete tilfælde.
Krav om anonymitet kan  

 forekomme i to situationer.
I den ene situation, hvor underretterens navn er kommunen  

 bekendt, men hvor det i visse særlige tilfælde kan være nødvendigt at  

 beskytte  

 underretteren, kan problemet i praksis løses ved, at kommunen efter en meget  

 konkret afvejning træffer afgørelse efter forvaltningslovens § 15 om at  

 undtage underretterens navn fra aktindsigt.
Kommunen skal i disse tilfælde  

 meddele den, der har begæret aktindsigt, at der er udtaget noget fra de  

 akter,  

 vedkommende får tilsendt og anføre, efter hvilken lovhjemmel kommunen har  

 haft  

 ret til dette.
Anmelderens identitet vil i samme omfang kunne undtages fra  

 partshøring efter forvaltningslovens § 19.
 I den anden situation, hvor underretteren ønsker at være anonym  

 - også i forhold til kommunen - må kommunen tage den anonyme henvendelse op  

 til  

 undersøgelse, men omfanget at undersøgelsen må afhænge af de konkrete  

 omstændigheder.
Enkeltpersoners  

 underretningspligt 14.  

  

 Reglen i  

 servicelovens § 154 om enkeltpersoners underretningspligt angiver en  

 generel forpligtelse overfor alle borgere.
 Reglen indebærer, at alle, der får kendskab til, at et barn  

 eller en ung under 18 år udsættes for vanrøgt eller nedværdigende behandling  

 eller lever under forhold, der bringer dets sundhed eller udvikling i fare,  

 underretter kommunen.
Der er således ikke underretningspligt i alle tilfælde, hvor man  

 synes, at et barn eller en ung kan have behov for særlig støtte.
Det er altså  

 et skøn, hvornår man skal reagere med en underretning.
Det vil også afhænge  

 af  

 hvilken relation man har til barnet eller den unge og familien i øvrigt,  

 hvilken viden man har om forholdene i hjemmet og barnet eller den unges  

 situation i øvrigt.
Er man fx nabo til et barn eller en ung, som ser ud til  

 at  

 have det skidt, vil det være en god ide at forsøge at tale med barnet eller  

 den  

 unge og eventuelt familien om det.
Hvis man mener, at der er behov for, at  

 kommunen inddrages, kan dette spørgsmål også tages op med barnet eller den  

 unge  

 eller familien.
Om en underretning er nødvendig afgøres således ud fra en helt  

 konkret vurdering.
Man skal i den forbindelse også være opmærksom på, at fx  

 en  

 nabo, som barnet eller den unge har tillid til, kan være en stor hjælp og  

 støtte for barnet eller den unge.
I nogle situationer kan en underretning til  

 kommunen mod barnets eller den unges eller familiens vilje skade dette  

 tillidsforhold og dermed være medvirkende til at afskære barnet eller den  

 unge  

 fra en vigtig ressource.
 Det skal i denne forbindelse understreges, at hvis der er tale  

 om voldelige eller seksuelle overgreb, omsorgssvigt, vanrøgt eller lignende  

 alvorlige forhold er det helt afgørende, at kommunen får viden om det, og  

 underretning er derfor nødvendig.
Udvidet  

 underretningspligt 15.  

  

 Reglerne om  

 udvidet underretningspligt efter § 153, stk. 1 og 2, i lov om social  

 service er fastsat i Socialministeriets bekendtgørelse om underretningspligt  

 overfor kommunen efter lov om social service (bilag 4).
 Efter bekendtgørelsens § 1 har følgende personer pligt til  

 at underrette kommunen  

,  

  

 når de i  

 deres virke bliver bekendt med forhold for et barn eller en ung under 18 år,  

 der må give formodning om, at barnet eller den unge har behov for særlig  

 støtte:
1)  

 	  

 Offentligt ansatte og  

 andre med offentlige hverv, 2)  

 	  

 læger, der ikke er  

 omfattet af nr. 1, 3)  

 	  

 ansatte ved frie  

 grundskoler og frie kostskoler, personer, der er beskæftiget ved  

 daginstitutioner drevet som selvejende institutioner efter aftale med  

 kommunen,  

 jf. lovens § 23, puljeordninger oprettet efter lovens § 25,  

 dagpasning med økonomisk tilskud efter lovens § 37 og private  

 dagpasningsordninger oprettet efter lovens § 77 og 4)  

 	  

 personer, der er  

 beskæftiget ved opholdssteder, familiepleje, 5)  

 	  

 krisecentre,  

 behandlingstilbud eller andre private tilbud, der for det offentlige udfører  

 opgaver rettet mod personer med sociale eller andre særlige problemer.
Efter § 2 foreligger underretningspligten, når 1)  

 	  

 barnet eller den unge  

 har vanskeligheder i forhold til de daglige omgivelser, skolen eller  

 samfundet  

 eller i øvrigt lever under utilfredsstillende forhold eller 2)  

 	  

 der er behov for  

 støtte på grund af nedsat fysisk eller psykisk funktionsevne.
Den udvidede underretningspligt er således ikke betinget af, at  

 der er tale om omsorgssvigt, overgreb og lignende meget alvorlige  

 situationer,  

 som der er tale om ved den almindelige underretningspligt.
Foreligger der  

 sådanne alvorlige situationer, gælder den almindelige underretningspligt også  

 selvom man fx er offentligt ansat.
 Den udvidede underretningspligt indtræder, når der ikke er  

 rimelig mulighed for gennem egen virksomhed i tide at afhjælpe  

 vanskelighederne, herunder gennem rådgivning og vejledning af forældrene og  

 barnet eller den unge samt gennem dialog og samarbejde eventuelt med henblik  

 på  

 inddragelse af kommunen.
 Ved vurderingen af, om der skal foretages underretning, må det  

 tages i betragtning, at kommunerne yder forældre med børn og unge eller  

 andre,  

 der faktisk sørger for et barn eller en ung, gratis familieorienteret  

 rådgivning efter lovens § 11 samt yder støtte, når det må anses for at  

 være af væsentlig betydning af hensyn til et barns eller en ungs særlige  

 behov  

 for støtte, jf. lovens § 52.
Underretning om gravide med alvorlige  

 misbrugsproblemer 16.  

  

 Reglerne om  

 underretningspligt vedrørende gravide med alvorlige misbrugsproblemer efter  

 servicelovens § 153, stk. 3, er også fastsat i Socialministeriets  

 bekendtgørelse om underretningspligt overfor kommunen efter lov om social  

 service.
 Efter bekendtgørelsens § 3 har følgende personer pligt til  

 at underrette kommunen  

,  

  

 når de i  

 deres virke får kendskab til en gravid med alvorlige misbrugsproblemer, der  

 må  

 give formodning om, at der er behov for støtte:
1)  

 	  

 Offentligt ansatte og  

 andre med offentlige hverv, hvis opgaver retter sig mod gravide, misbrugere  

 eller personer med sociale eller andre særlige problemer, og 2)  

 	  

 andre personer,  

 herunder læger, jordemødre og psykologer, der ikke er omfattet af nr. 1, men  

 som for det offentlige udfører opgaver rettet mod gravide, misbrugere eller  

 personer med sociale eller andre særlige problemer.
Underretningspligten vedrørende gravide misbrugere omfatter  

 således ansatte i social- og sundhedsvæsenet, som har kontakt med gravide med  

 alvorlige misbrugsproblemer.
Der kan fx være tale om privatpraktiserende  

 psykologer, jordemødre, ansatte i private krisecentre og væresteder mv.
 Underretningspligten foreligger, når der er formodning om, at en  

 gravid har et så alvorligt misbrug af alkohol eller euforiserende stoffer, at  

 det medfører behov for støtte på grund af sundhedsrisiko for det kommende  

 barn.
 Underretningspligten indtræder, når der ikke er rimelig mulighed  

 for gennem egen virksomhed i tide at afhjælpe vanskelighederne, herunder  

 gennem  

 rådgivning og vejledning af den gravide samt gennem dialog og samarbejde  

 eventuelt med henblik på inddragelse af kommunen.
Der er på den ene side tale om en underretningspligt, der kan  

 have betydning for det kommende barn, og på den anden side er der tale om en  

 bestemmelse, der pålægger visse personer at bryde deres tavshedspligt.
Da  

 videregivelse af rent personlige oplysninger uden samtykke kan skade  

 muligheden  

 for at skabe og bevare et åbent tillidsforhold mellem den gravide og den, der  

 videregiver oplysningerne, er underretningspligten begrænset til at omhandle  

 gravide kvinder med et alvorligt alkohol- og eller stofmisbrug.
At misbruget  

 skal være alvorligt, betyder at det skal have konsekvenser for den enkelte og  

 familien i en sådan grad, at det er rimeligt at handle i forhold til det.
 Formålet med underretningspligten er at støtte kommunerne i  

 løsningen af deres rådgivningsopgave efter servicelovens § 10, herunder  

 forpligtelsen til at være opmærksom på, om den enkelte har behov for hjælp  

 efter serviceloven eller efter anden lovgivning.
 Underretning til kommunen kan give mulighed for at den gravide  

 tilbydes relevant hjælp på et tidligt tidspunkt og dermed mindske risikoen  

 for,  

 at barnet får skader som følge af morens alkohol- eller narkotikamisbrug.
 Ved vurderingen af, om der skal foretages underretning, må det  

 tages i betragtning, at kommunerne skal sørge for, at enhver har mulighed for  

 gratis rådgivning, jf. lovens § 10. Endvidere skal det tages i  

 betragtning, at kommunerne skal sørge for, at forældre eller andre, der  

 faktisk  

 sørger for et barn eller en ung, kan få en gratis familieorienteret  

 rådgivning,  

 jf. lovens § 11, at kommunerne efter lovens § 12 skal sørge for  

 tilbud om gratis rådgivning til personer med nedsat fysisk eller psykisk  

 funktionsevne eller med særlige sociale problemer.
Det vil således afhænge af de konkrete omstændigheder, om  

 situationen må anses for så alvorlig, at der er grundlag for at underrette  

 kommunen og dermed videregive oplysninger om rent private forhold.
Da  

 videregivelse af rent private oplysninger uden samtykke vil kunne gøre det  

 vanskeligt at skabe og bevare et åbent tillidsforhold mellem den gravide  

 kvinde  

 og den person, der videregiver oplysningerne, bør der altid forsøges  

 indhentet  

 samtykke, forinden der videregives oplysninger til kommunen.
Hvis der ikke  

 kan  

 opnås samtykke, og spørgsmålet om underretning derfor bliver aktuelt, skal  

 der  

 foretages en vurdering af på den ene side hensynet til de interesser, der  

 begrunder ønsket om hemmeligholdelse af oplysningerne, og på den anden side  

 afgørende modhensyn til enten private eller offentlige interesser, herunder  

 hensynet til kvinden selv og det ufødte barn.
Kapitel 3 Tværfagligt samarbejde og tværfaglige grupper 17.  

  

 Formålsbestemmelsen i servicelovens § 46 fastsætter bl.a.,  

 at støtten til børn og unge med særlige behov må ydes tidligt og  

 sammenhængende, så begyndende problemer hos barnet eller den unge så vidt  

 muligt kan afhjælpes i hjemmet eller i det nære miljø.
En tidlig og  

 sammenhængende indsats kræver ofte et tværfagligt samarbejde.
Tværfagligt  

 samarbejde og helhed i indsatsen er da også væsentlige elementer i de  

 ændringer  

 af den tidligere servicelov, som er gennemført med lov nr. 466 af 31. maj  

 2000.  

 Det er også et nøgleord i lov om forebyggende sundhedsordninger, jf. nedenfor  

 om tværfaglige grupper.
Tværfaglige grupper 18.  

  

 Efter servicelovens § 49 skal der være en tværfaglig  

 gruppe i kommunen, der skal sikre, at støtten ydes tidligt og sammenhængende,  

 og at der i tilstrækkeligt omfang formidles kontakt til lægelig, social,  

 pædagogisk, psykologisk og anden sagkundskab.
Bestemmelsen svarer til  

 § 7 i lov om forebyggende sundhedsordninger for børn og unge og har  

 samme  

 formål, nemlig at styrke sammenhæng og helhed i tilbuddene til de svagest  

 stillede børn og unge.
Når § 49 er medtaget i den sociale lovgivning, er  

 det for at understrege betydningen af, at kommunerne tilrettelægger arbejdet  

 i  

 sager om særlig støtte til børn og unge således, at den tværfaglige  

 sagkundskab  

 kan inddrages i sagsbehandlingen.
Af samme årsag forudsættes det, at en  

 sagsbehandler deltager i den tværfaglige gruppe.
Tværfaglige grupper kan  

 styrke såvel den tidlige indsats som det forebyggende arbejde blandt  

 vanskeligt  

 stillede børn og deres familier.
Det er op til kommunalbestyrelsen selv at  

 fastsætte sammensætningen af den tværfaglige gruppe og tilrettelægge gruppens  

 arbejde.
Som deltagere kan indgå sagsbehandlere, pædagoger, lærere, den  

 kommunale sundhedstjenestes læger og sundhedsplejersker, psykologer, m.fl.  

 Den  

 tværfaglige gruppe kan inddrages både i tilfælde, hvor der er påbegyndt en  

 sag  

 om forebyggende foranstaltninger for et barn eller en ung, men forudsættes  

 også  

 i høj grad at blive inddraget på et tidligere tidspunkt.
I sidstnævnte  

 tilfælde  

 vil den tværfaglige gruppe kunne bidrage til at yde en forebyggende indsats  

 for  

 det konkrete barn eller den unge.
Der vil ofte være behov for en mere uformel  

 drøftelse af den unges eller barnets forhold for at få klarlagt, om der er  

 behov for en forebyggende indsats, eller om der skal sættes ind med  

 foranstaltninger over for den unge eller barnet.
En tværfaglig gruppe er  

 ligeså meget en arbejdsform som en organisation, og gruppens kontaktflade vil  

 således afhænge af den konkrete tilrettelæggelse af det tværfaglige  

 samarbejde  

 i kommunen, kommunens størrelse mv.
Der kan således oprettes mere end én  

 tværfaglig gruppe.
Tværfaglige grupper kan fx opdeles efter geografiske  

 områder  

 eller efter særlige børnegrupper.
Det følger af servicelovens § 49, stk.  

 2, at et af gruppens medlemmer skal udpeges som ansvarlig for at koordinere  

 indsatsen over for det enkelte barn og den enkelte unge.
 Det er under alle  

 omstændigheder hensigtsmæssigt at etablere en overordnet gruppe, der står for  

 den overordnede tværfaglighed og varetager planlægning og koordination i  

 forhold til børn og unge med særlige behov.
Udveksling af oplysninger i de tværfaglige grupper 19.  

  

 De persongrupper, der indgår i de tværfaglige grupper, vil ofte  

 skulle tage stilling til konkrete problemstillinger, hvori der indgår  

 følsomme  

 personoplysninger om det enkelte barn eller den unge og dennes familie.
Et af formålene med at  

 nedsætte de tværfaglige grupper er at sikre en tidlig indsats, således at  

 sager  

 om foranstaltninger efter serviceloven, såvel de frivillige som de  

 tvangsmæssige, i videst muligt omfang undgås.
Den tværfaglige gruppe vil ofte  

 uformelt have behov for at drøfte barnets eller den unges problemer i den  

 tværfaglige gruppe på et indledende stadium med henblik på at vurdere, om der  

 er behov for hjælpeforanstaltninger efter serviceloven.
På dette indledende  

 stadium skal indhentelse og videregivelse af oplysninger ske i  

 overensstemmelse  

 med forvaltningslovens og straffelovens regler om tavshedspligt.
Formålet med  

 disse regler er at sikre, at videregivelse af særligt personfølsomme  

 oplysninger sker i et så begrænset omfang som muligt og kun, hvis det er  

 yderst  

 nødvendigt, når der ikke foreligger samtykke til videregivelsen.
 Vurderer den  

 tværfaglige gruppe, at der er grundlag for en sag om hjælpeforanstaltninger  

 efter serviceloven, er der tale om en social sag, hvor der skal træffes  

 afgørelse om undersøgelse af barnet og eventuel tildeling af individuelle  

 foranstaltninger.
En sådan afgørelse  

 træffes udelukkende af barnets eller den unges sagsbehandler, der skal  

 indhente  

 oplysninger i overensstemmelse med servicelovens regler samt  

 retssikkerhedslovens § 11 a-§ 11 c. § 11 a-§ 11 c i  

 retssikkerhedsloven giver i vidt omfang kommunen adgang til at indhente  

 fortrolige oplysninger fra andre myndigheder og personer, der har oplysninger  

 om barnet.
Disse myndigheder og personer er i dette tilfælde ikke omfattet af  

 forvaltningslovens og straffelovens regler om tavshedspligt.
Det skal  

 bemærkes,  

 at indhentelse af oplysninger efter denne bestemmelse kræver et samtykke fra  

 forældrene, med mindre der er tale om en sag, hvor kommunen vurderer, at det  

 er  

 nødvendigt at iværksætte foranstaltninger over for barnet eller den unge uden  

 forældrenes samtykke, jf. kapitel 11 i serviceloven (Retssikkerhedslovens  

 § 11 a-§ 11 c gennemgås nærmere i punkt 11).
Det forebyggende  

 arbejde i de tværfaglige grupper bygger på et princip om frivillighed.  

 Forældrene og barnet eller den unge bør i videst muligt omfang inddrages i  

 løsningen af barnets eller den unges problemer gennem dialog.
Derfor er det  

 vigtigt, at sagsbehandleren i en tværfaglig gruppe altid prøver at indhente  

 samtykke fra forældrene - og den unge med en vis modenhed - til, at den  

 tværfaglige gruppe kan udveksle relevante oplysninger i den tværfaglige  

 gruppe.  

 Dialogen med forældrene er fortsat utrolig vigtig, og myndighederne bør gøre  

 deres yderste for at få inddraget forældrene og barnet eller den unge i  

 løsningen af barnet eller den unges problemer.
 Afhængig af barnets  

 modenhed bør den tværfaglige gruppe forsøge at indhente samtykke til  

 udveksling  

 af oplysninger fra barnet er 15 år.
I visse sager vil det  

 ikke være muligt for den tværfaglige gruppe at få samtykke til, at den  

 tværfaglige gruppe diskuterer et givent problem, som et barn eller ung må  

 antages at have.
Hvilke oplysninger, der kan videregives, og hvem de kan  

 videregives til, afhænger af, hvem der bliver inddraget som deltagere i den  

 tværfaglige gruppe.
Det skyldes, at reglerne om tavshedspligt er forskellige  

 for forskellige persongrupper og kan være forskellige i forhold til hvilke  

 oplysninger, der skal udveksles mellem persongrupperne.
 Den følgende gennemgang  

 af reglerne om udveksling af oplysninger i de tværfaglige grupper, tager  

 udgangspunkt i de tilfælde, hvor forældrene  

  

 ikke  

  

 vil give  

  

 samtykke  

  

 til udveksling af  

 oplysninger i den tværfaglige gruppe inden der er påbegyndt en sag om  

 hjælpeforanstaltninger til det enkelte barn efter servicelovens kapitel 11 om  

 særlig støtte til børn og unge.
Den  

 overordnede tværfaglige gruppe 20.  

  

 Den overordnede tværfaglige gruppe i kommunen, der står for den  

 overordnede tværfaglighed og varetager planlægningen og koordinationen i  

 forhold til børn og unge med særlige behov, kan få behov for at diskutere en  

 problemstilling på baggrund af en eller flere sager, der indeholder særligt  

 følsomme oplysninger.
Sager vil udelukkende kunne drøftes i anonymiseret form  

 i  

 den overordnede tværfaglige gruppe.
Andre  

 tværfaglige grupper 21.  

  

 Udveksling af oplysninger i  

  

 andre  

 tværfaglige grupper  

  

 uden forældrenes samtykke, kan altid ske i anonymiseret  

 form.
I visse tilfælde vil  

 det være nødvendigt, at den tværfaglige gruppe drøfter forholdene omkring et  

 bestemt barn eller ung i  

  

 ikke-anonymiseret  

  

 form, selv om forældrene  

  

 ikke  

  

 vil  

 give  

  

 samtykke  

  

 til udveksling af  

 oplysninger.
Dette kan ske efter følgende retningslinjer:
Den tværfaglige  

 gruppe består udelukkende af personale fra den kommunale forvaltning 22.  

  

 Hvis den tværfaglige gruppe udelukkende består af forskellige  

 repræsentanter fra kommunen, vil den tværfaglige gruppe forholdsvist frit  

 kunne  

 diskutere sagen uden forældrenes samtykke.
Det er dog et krav, at den  

 tværfaglige gruppe begrænser sig til kun at udveksle oplysninger, der er  

 nødvendige for at den tværfaglige gruppe kan tage stilling til den konkrete  

 sag  

 (videregivelsen af oplysningen skal anses for at være berettiget, jf.  

 forvaltningslovens § 27 og § 32). Medlemmerne af den tværfaglige  

 gruppe må med andre ord ikke få oplysninger, der ikke er nødvendige for sagen  

 og dens behandling (se punkt 9 om udveksling af fortrolige oplysninger inden  

 for samme forvaltningsmyndighed.). En lærer betragtes ikke som en del af  

 personalet fra den kommunale forvaltning, jf. nedenfor.
 Hvis den tværfaglige  

 gruppe ønsker at diskutere en konkret sag med ansatte i selvejende  

 institutioner eller private, der udfører opgaver for kommunen efter  

 serviceloven eller aktivloven, kan dette ske efter samme retningslinjer  

 (videregivelsen skal anses for at være berettiget, jf. retssikkerhedslovens  

 § 43, stk. 3, der henviser til forvaltningslovens § 27 og  

 § 32).
Autoriserede  

 sundhedspersoner er dog omfattet af særlig lovgivning, der indeholder  

 skærpede  

 krav til tavshedspligten, uanset om sundhedspersonerne er en del af den  

 kommunale forvaltning.
Udveksling af oplysninger mellem den tværfaglige  

 gruppe  

 og den kommunale sundhedstjenestes læger og sygeplejersker mv. er nærmere  

 beskrevet nedenfor i punkt 26, der også indeholder eksempler på, hvornår en  

 sundhedsperson kan videregive oplysninger til kommunen med henblik på en  

 tværfaglig drøftelse af et barns problemer.
Tværfaglige  

 grupper med eksterne deltagere 23.  

  

 Når der deltager personer i den tværfaglige gruppe, der ikke er  

 en del af den kommunale forvaltning (private og andre  

 forvaltnings-myndigheder), kan en diskussion om et konkret barn eller ung  

 altid  

 ske i anonymiseret form.
Inddragelse af personale fra (rent) private institutioner 24.  

  

 Ansatte i friskoler og private grundskoler og private  

 skolefritidsordninger er ikke omfattet af forvaltningslovens regler om  

 tavshedspligt.
Udveksling af oplysninger mellem den tværfaglige gruppe og en  

 person, der er ansat i en af disse institutioner, kan derfor ske, hvis  

 videregivelsen eller indhentningen af oplysningen er berettiget efter  

 straffelovens § 152.  

 Ved bedømmelsen af om videregivelsen er berettiget, kan den  

 såkaldte »værdispringsregel« i forvaltningsloven tillægges en vis vejledende  

 betydning, hvis der er tale om oplysninger om »rent private forhold«, fx  

 oplysninger om at barnet har væsentlig sociale problemer.
Det vil sige, at  

 der  

 skal foretages en afvejning af forældrenes og barnets interesse i, at  

 oplysningen holdes hemmelig over for nødvendigheden af, at oplysningen  

 videregives  

 (forvaltningslovens § 28, stk. 2, nr. 3).
I praksis skal der  

 meget til, før man kan tilsidesætte hensynet til, at oplysningen holdes  

 hemmelig efter værdispringsreglen.
Der er tale om en konkret vurdering i  

 forhold til bedømmelsen af, om barnets eller den unges problemer er så  

 omfattende, at værdispringsreglen kan anvendes.
I vurderingen kan blandt  

 andet  

 indgå karakteren af de problemer, barnet har, om barnet har haft problemer i  

 længere tid, hvilke initiativer der aktuelt eller tidligere er blevet  

 iværksat  

 i forhold til barnet og konsekvensen for barnet af, at problemerne ikke  

 afhjælpes.
Er barnets problemer så store, at der er fare for barnets fysiske  

 og  

 psykiske udvikling, bør barnets eller den unges problemer drøftes uden  

 forældrenes samtykke.
 Den tværfaglige gruppe  

 kan udveksle oplysninger med personale fra private institutioner, hvis  

 oplysningerne kan betegnes som »andre fortrolige oplysninger«, hvis det er af  

 væsentlig betydning for den tværfaglige gruppes behandling af bekymringssagen  

 (forvaltningslovens § 28, stk. 3).
Ansatte i private institutioner har ikke pligt til at udtale sig  

 til eller deltage i den tværfaglige gruppe 25.  

  

 Om en oplysning skal betegnes som en oplysning om »rent private  

 forhold« eller en oplysning om »andre fortrolige oplysninger« er nærmere  

 beskrevet nedenfor under »  

  

 Inddragelse af  

 personale fra andre myndigheder«  

  

 punkt 27 og i bilag 1.
Inddragelse af autoriserede sundhedspersoner 26.  

  

 Sundhedspersoners tavshedspligt er reguleret i den lovgivning,  

 der knytter sig til de enkelte faggrupper, fx læger og sygeplejersker.  

 Tavshedspligt og videregivelse af oplysninger er reguleret i lov om  

 patienters  

 retsstilling (lov nr. 482 af 1. juli 1998), i daglig tale kaldet  

 »Patientretsstillingsloven«.
Loven omfatter personer, der er autoriseret i  

 henhold til særlig lovgivning til at varetage sundhedsfaglige opgaver, dvs.  

 læger, tandlæger, sygeplejersker, jordemødre, fysioterapeuter,  

 ergoterapeuter,  

 kliniske tandteknikere, fodterapeuter, kiropraktorer, psykologer, optikere,  

 kliniske diætister og tandplejere eller personer, der handler på disses  

 ansvar.
Alternative behandlere  

 er ikke omfattet af loven, medmindre de handler under ansvar af en  

 autoriseret  

 sundhedsperson.  

 Hvis den tværfaglige  

 gruppe har brug for at modtage  

 oplysninger  

 fra en autoriseret sundhedsperson, fx en kommunallæge eller  

 sundhedsplejerske,  

 om et bestemt barn eller ung, som sundhedspersonen aktuelt behandler eller  

 tidligere har behandlet, kræver loven, at forældrene og børn over 15 år giver  

 samtykke til sundhedspersonen til, at oplysningen kan videregives fra  

 sundhedspersonen, jf. patientretsstillingslovens § 26, stk. 1. Dette  

 gælder alle sundhedspersoner, uanset om det er sundhedspersoner, der er  

 tilknyttet den kommunale sundhedstjeneste eller er privatpraktiserende  

 sundhedspersoner.
Sundhedspersonen kan videregive oplysninger om barnet eller  

 den unge efter »værdispringsreglen«, jf. patientretstillingslovens § 26,  

 stk. 2, nr. 2.
 Der henvises i øvrigt  

 til Indenrigs- og Sundhedsministeriets bekendtgørelse nr. 665 af 14. august  

 1998 om information og samtykke og om videregivelse af helbredsoplysninger  

 mv.  

 samt Sundhedsministeriets vejledning nr. 161 af 16. september 1998 om  

 information og samtykke og om videregivelse af helbredsoplysninger.
Hvis den tværfaglige  

 gruppe ønsker at drøfte en sag om et konkret barn eller ung med barnets eller  

 den unges privatpraktiserende læge, vil drøftelsen indebære, at lægen får  

 besked om fortrolige oplysninger.
Den tværfaglige gruppe kan  

  

 videregive  

  

 oplysninger til barnets eller  

 den unges privatpraktiserende læge, hvis det er »berettiget«, jf.  

 straffelovens  

 § 152. Ved bedømmelsen af, om videregivelsen er berettiget, kan  

 »værdispringsreglen«, jf. princippet i forvaltningslovens § 28, stk. 2,  

 nr. 3, tillægges en vis vejledende betydning, hvis oplysningen er en  

 oplysning  

 om »rent private forhold«.
 Som beskrevet ovenfor  

 skal der meget til, før tavshedspligten kan fraviges efter  

 værdispringsreglen.  

 Der vil derfor sjældent være grundlag for, at der videregives oplysninger fra  

 den tværfaglige gruppe til barnet eller den unges privatpraktiserende læge,  

 eller at lægen videregiver oplysninger om et barn eller en ung uden samtykke,  

 med mindre barnet eller den unge er alvorligt truet.
 Hvis den tværfaglige  

 gruppe ønsker at videregive en »almindelig« fortrolig oplysning til  

 sundhedspersonen, kan det ske, hvis det er en oplysning, der er af væsentlig  

 betydning for lægens arbejde, jf. princippet i forvaltningslovens § 28,  

 stk. 3.
 Hvis den tværfaglige  

 gruppe ønsker at  

  

 videregive  

  

 oplysninger  

 om et bestemt barn til en sundhedsperson, der er tilknyttet den kommunale  

 sundhedstjeneste  

,  

  

 kan det ske uden  

 forældrenes eller barnets samtykke, hvis den tværfaglige gruppe vurderer, at  

 der er en saglig grund til at sundhedspersonen modtager oplysningerne, jf.  

 forvaltningslovens § 27 og § 32.
 Den kommunale  

 sundhedstjeneste er nærmere omtalt i lov nr. 438 af 14. juni 1995 om  

 forebyggende sundhedsordninger for børn og unge samt i retningslinjer nr.  

 15082  

 af 31. december 1995 om forebyggende sundhedsordninger for børn og unge.
Inddragelse af personale fra andre myndigheder 27.  

  

 Hvis den tværfaglige gruppe får brug for at udveksle  

 oplysninger om et bestemt barn eller ung med en person, der tilhører en anden  

 myndighed, skal der først tages stilling til, om der er tale om udveksling af  

 oplysninger om »rent private forhold« eller oplysninger, der må betegnes som  

 »andre fortrolige oplysninger«.
Det skyldes, at der er forskellige regler  

 for,  

 hvornår en oplysning kan udveksles, afhængigt af hvilken kategori oplysningen  

 falder inden for (se punkt 7). En anden myndighed er fx barnets lærer eller  

 statsforvaltningen.
Andre fortrolige oplysninger  

  

 er  

 fx oplysninger om økonomiske forhold, arbejds- og ansættelsesforhold og  

 boligforhold.
Den tværfaglige gruppe kan videregive sådanne oplysninger til  

 en  

 anden myndighed, hvis det er væsentligt at videregive oplysningen af hensyn  

 til  

 den anden myndigheds arbejde, jf. forvaltningslovens § 28, stk. 3.
Oplysninger om rent  

 private forhold er oplysninger om race, religion, hudfarve, politiske og  

 foreningsmæssige, seksuelle forhold, oplysninger om helbred, væsentlige  

 sociale  

 problemer, misbrug og lignende.
Oplysninger om »rent private forhold« må som  

 udgangspunkt slet ikke videregives til en anden myndighed, hvis der ikke er  

 givet samtykke (jf. forvaltningslovens § 28, stk. 1). Hvis forældrene ikke  

 vil  

 samtykke til videregivelse af oplysningerne om rent private forhold til en  

 anden forvaltningsmyndighed, kan videregivelse i visse tilfælde dog alligevel  

 ske uden forældrenes samtykke efter værdispringsreglen, jf.  

 forvaltningslovens  

 § 28, stk. 2., nr. 3. Den tværfaglige gruppe skal foretage en konkret  

 afvejning  

 af, om det er nødvendigt at videregive oplysninger om rent private forhold af  

 hensyn til barnets tarv i forhold til forældrenes interesse i, at oplysningen  

 ikke videregives.
Anvendelsen af værdispringsreglen er nærmere beskrevet  

 under  

 afsnittet »Inddragelse af personale fra (rent) private institutioner« i punkt  

 24.
 Den tværfaglige gruppe  

 må ikke videregive oplysninger om »rent private forhold« om fx barnets  

 forældre  

 til en anden myndighed, blot fordi den tværfaglige gruppe mener, det er  

 hensigtsmæssigt at orientere den anden myndighed for at fremme gode  

 samarbejdsforhold eller for at give den anden myndighed optimale  

 arbejdsvilkår.  

 Den tværfaglige gruppe må overveje, om det fx ikke er mere hensigtsmæssigt i  

 stedet konkret at bede den anden myndighed om at være opmærksom på bestemte  

 forhold.
Der skal foretages en  

 konkret vurdering af, om en oplysning er omfattet af forvaltningslovens  

 § 28. Forvaltningslovens § 28 forhindrer fx ikke, at et konkret  

 barns  

 eller ungs forhold drøftes, når deltagerne i den tværfaglige gruppe alene  

 giver  

 udtryk for vurderinger af den pågældendes situation uden mere detaljeret at  

 oplyse, hvilke oplysninger om den unge eller dennes hjem, denne vurdering  

 bygger på.
Der er fx ikke noget til hinder for, at fagpersonen kommer med  

 fagvurderinger af, at forældrene har svært ved at magte den unge eller er for  

 autoritære.
Oplysninger om, at fagpersonen har mistanke om, at barnet eller  

 den  

 unge kan være indblandet i kriminalitet kan også videregives.
Den tværfaglige  

 gruppe kan ligeledes drøfte barnets eller den unges uddannelsesforhold,  

 familiernes økonomiske forhold, boligforhold mv.
Sidstnævnte oplysninger er  

 ikke oplysninger om rent private forhold, der er omfattet af § 28, stk.  

 1,  

 men skal betragtes som »andre fortrolige oplysninger«, der må udveksles, hvis  

 det er af væsentlig betydning for den anden myndigheds arbejde, jf.  

 forvaltningslovens § 28, stk. 3. (Der henvises i øvrigt til  

 Justitsministeriets  

 vejledning nr. 163 af 17. august 1990 om udveksling af oplysninger i  

 forbindelse med det kriminalitetsforebyggende samarbejde mellem politiet og  

 kommunerne mv.).
 For en nærmere  

 uddybning af denne opdeling af oplysninger, der er »rent private« og »andre  

 fortrolige oplysninger« henvises til vejledningens punkt 7. Hvordan sagen  

 skal  

 bedømmes, hvis barnet giver samtykke til videregivelsen, men forældrene ikke  

 giver samtykke, er nærmere beskrevet i punkt 7.
Tværfagligt kriminalitetsforebyggende samarbejde 28.  

  

 I 1990 blev der ved lov nr. 403 af 13. juni 1990 indføjet en  

 bestemmelse i retsplejeloven § 115 b, der - i forhold til  

 forvaltningslovens regler - letter adgangen til at de myndigheder, der er  

 involveret i SSP-samarbejdet (fx social- og sundhedsforvaltningen, skole- og  

 fritidsforvaltningen samt politiet), kan udveksle oplysninger (se bilag 5).
Udveksling af  

 oplysninger mellem deltagere i SSP-samarbejdet kan ske, hvis det er  

 nødvendigt  

 af hensyn til det kriminalitetsforebyggende arbejde.
Den tværfaglige gruppe  

 skal  

 forsøge at indhente samtykke fra forældrene og barnet til udveksling af  

 oplysningerne, men kan det ikke lade sig gøre, er der en forholdsvis vid  

 adgang  

 til at udveksle oplysninger i SSP-regi uden samtykke.
Ansatte i selvejende  

 institutioner, der udfører opgaver for kommunen inden for social- og  

 undervisningsområdet, kan inddrages på samme vilkår, jf. retsplejelovens  

 § 115 b, stk. 3. De parter, der er involverede i SSP-samarbejdet, er  

 ikke  

 forpligtet til at videregive oplysningerne, dvs. svare på den anden persons  

 anmodning, hvis de ikke ønsker det.
Udveksling af  

 oplysninger om et barn eller en ung efter retsplejelovens bestemmelse, kan  

 kun  

 ske mellem myndigheder, der er omfattet af bestemmelsen.
Hvis der i den  

 tværfaglige gruppe i forhold til det kriminalitetsforebyggende arbejde er  

 behov  

 for at inddrage personer, der ikke er omfattet af bestemmelsen, fx barnets  

 eller den unges læge, skal dette ske efter den lovgivning, der regulerer  

 udveksling af oplysningen med vedkommende, jf. punkterne ovenfor.
 Reglerne om  

 SSP-samarbejdet er ikke nærmere behandlet i denne vejledning, men der kan  

 findes flere oplysninger i Justitsministeriets vejledning nr. 163 af 17.  

 august  

 1990 om udveksling af oplysninger i forbindelse med det  

 kriminalitetsforebyggende samarbejde mellem politiet og kommunerne mv.
Det skal igen  

 understreges, at dialogen mellem den tværfaglige gruppe samt forældrene og  

 evt.  

 barnet eller den unge er yderst vigtig.
Den tværfaglige gruppe bør således  

 gøre  

 en stor indsats for at få forældrene til at samarbejde og give samtykke til,  

 at  

 de relevante oplysninger kan udveksles i den tværfaglige gruppe.
 Vil forældrene ikke  

 give samtykke, og begrænser lovgivningen i det konkrete tilfælde muligheden  

 for  

 at udveksle oplysninger om et konkret barn, er det vigtigt at huske, at der  

 altid kan søges generel vejledning om et givent problem hos de relevante  

 fagpersoner.
Det er også vigtigt at  

 understrege, at servicelovens regler om underretningspligt til kommunen  

 gælder,  

 uanset om en person fra en institution eller myndighed deltager i en  

 tværfaglig  

 gruppe.
Bliver en person i den tværfaglige gruppe opmærksom på, at et barn  

 eller en ung må formodes at have behov for særlig støtte, skal personen  

 underrette kommunen, jf. servicelovens § 153 (se punkt 15 - Udvidet  

 underretningspligt).
Kapitel 4 Gennemgang af reglerne i lov om behandling af  

 personoplysninger (Persondataloven ) 29.  

  

 Persondataloven  

 gælder for behandling af personoplysninger, som foretages for offentlige  

 myndigheder og private virksomheder, foreninger og lignende. (Uddrag af loven  

 er optrykt i bilag 2). Det er vigtigt at være opmærksom på, at begrebet  

 behandling omfatter enhver form for måde at håndtere oplysninger om personer  

 på.
 Videregivelse af oplysninger er derfor en behandling i lovens  

 forstand, og det samme gælder bl.a. registrering, systematisering,  

 opbevaring,  

 brug og sletning af oplysninger.
 Loven gælder som hovedregel kun i tilfælde, hvor man behandler  

 oplysninger om personer, dvs. fysiske personer.
Loven finder først og fremmest anvendelse på behandling af personoplysninger,  

 som sker ved hjælp af elektronisk databehandling.
Det vil sige, at loven  

 finder  

 anvendelse, når man behandler personoplysninger ved hjælp af computerteknik,  

 fx  

 skriver breve eller systematiserer persondata i en pc.
Loven finder også  

 anvendelse,  

 når personoplysninger bliver sendt over Internettet.
Loven gælder imidlertid også, hvis oplysningerne skal indgå i et  

 manuelt register.
En systematisk samling af personoplysninger i fx et  

 papirkartotek eller i en fortegnelse er derfor omfattet af loven.
Manuelle akter, som indgår i den dataansvarliges konkrete  

 sagsbehandling, mapper med sagsakter, eller samlinger af sådanne mapper, er  

 derimod ikke et register.
Den behandling, der knytter sig til den manuelle  

 sag,  

 er derfor ikke omfattet af loven inden for den offentlige forvaltning.
Persondataloven har ikke betydning for det tværfaglige  

 samarbejde så længe, der kun sker en mundtlig drøftelse af problemerne.
Men  

 hvis oplysningerne skrives ned og indgår i et manuelt register, vil  

 oplysningerne være omfattet af loven.
Hvis oplysningerne bliver behandlet  

 elektronisk, vil de også være omfattet af persondataloven.
Persondataloven  

 finder fx anvendelse, hvis der sendes oplysninger pr. e-mail.
Persondataloven indeholder i kapitel 4 en række regler om,  

 hvornår behandling - herunder videregivelse - af oplysninger, der er omfattet  

 af loven, må finde sted.
Loven indeholder ikke bestemmelser om, hvornår man  

 har  

 pligt til at videregive oplysninger men regulerer alene, hvornår  

 videregivelse  

 af oplysninger kan ske.
I det følgende er reglerne om, hvornår der må ske behandling af  

 personoplysninger, blive beskrevet.
Dette gøres ved at gennemgå en række  

 tilfældegrupper.
Der henvises i øvrigt til bilag 2, hvor uddrag af loven er  

 optrykt.
 Det skal imidlertid først fremhæves, at loven inddeler  

 personoplysninger i tre niveauer eller typer:
 1.  

 	  

 De følsomme  

 personoplysninger, jf. persondatalovens § 7, stk. 1. Det drejer sig om  

 oplysninger om racemæssig eller etnisk baggrund, politisk, religiøs eller  

 filosofisk overbevisning, fagforeningsmæssige tilhørsforhold og oplysninger  

 om  

 helbredsmæssige og seksuelle forhold.
 2.  

 	  

 Andre følsomme  

 personoplysninger, jf. persondatalovens § 8, stk. 1. Det drejer sig om  

 oplysninger om strafbare forhold, væsentlige sociale problemer og lignende  

 oplysninger om rent private forhold.
 3.  

 	  

 De almindelige  

 personoplysninger, jf. persondatalovens § 6. Det kan fx dreje sig om  

 identifikationsoplysninger, oplysninger om økonomiske forhold eller andre  

 lignende ikke følsomme personoplysninger.
 Følsomme personoplysninger beskrives i tilfældegrupperne punkt  

 30-33, mens de almindelige personoplysninger beskrives samlet under  

 tilfældegruppe punkt 34.
Videregivelse af personfølsomme oplysninger  

 fra en offentlig myndighed, der udfører opgaver inden for det sociale område 30.  

  

 Af særlig  

 betydning er bestemmelsen i persondatalovens § 8, stk. 3, der regulerer,  

 hvornår forvaltningsmyndigheder, der udfører opgaver inden for det sociale  

 område, må videregive oplysninger om enkeltpersoner.
Bestemmelsen i  

 persondatalovens § 8, stk. 3, gælder både for de oplysninger, der er  

 omfattet af persondatalovens § 7, stk. 1, og følsomme oplysninger, der  

 er  

 omfattet af persondatalovens § 8, stk. 1, fx oplysninger om  

 helbredsmæssige og seksuelle forhold og oplysninger om strafbare forhold og  

 væsentlige sociale problemer.
Som nævnt omfatter bestemmelsen myndigheder, der varetager  

 opgaver inden for det sociale område.
Det drejer sig om kommunernes  

 socialforvaltninger og de statslige myndigheder, der varetager opgaver på det  

 sociale område (de sociale nævn, Den Sociale Sikringsstyrelse og  

 Ankestyrelsen). Herudover beror det på en konkret vurdering, i hvilket omfang  

 andre myndigheder kan siges at udføre opgaver inden for det sociale område og  

 dermed er omfattet af bestemmelsen.
 Videregivelse kan efter persondatalovens § 8, stk. 3, ske:
1.  

 	  

 hvis den  

 registrerede har givet sit udtrykkelige samtykke til videregivelsen, 2.  

 	  

 hvis videregivelsen  

 sker til varetagelse af private eller offentlige interesser, der klart  

 overstiger hensynet til de interesser, der begrunder hemmeligholdelse,  

 herunder  

 hensynet til den, oplysningen angår eller 3.  

 	  

 hvis videregivelsen  

 er et nødvendigt led i sagens behandling eller nødvendig for, at en myndighed  

 kan gennemføre tilsyns- eller kontrolopgaver.
 Som eksempel på videregivelse efter nr. 2, kan nævnes den  

 situation, at de sociale myndigheder har mistanke om incest eller andre  

 seksuelle overgreb mod børn og i den forbindelse ønsker at kontakte andre  

 myndigheder, såsom sygehuse, politi mv. for at beskytte børnene.
 Betingelserne for, hvornår der kan ske videregivelse efter  

 § 8, stk. 3, svarer til dem, der er fastsat i forvaltningslovens  

 § 28, stk. 2. Der henvises til beskrivelsen af denne bestemmelse i punkt  

 7. Det er dog vigtigt at være opmærksom på, at persondatalovens § 8,  

 stk.  

 3, - i modsætning til forvaltningslovens § 28, stk. 2 - ikke alene  

 regulerer videregivelse til andre myndigheder, men også videregivelse til  

 private.
Videregivelse af personfølsomme oplysninger  

 fra en offentlig myndighed, der ikke udfører opgaver inden for det sociale  

 område 31.  

  

 Det skal afgøres  

 efter persondatalovens § 7 og § 8, stk. 2, hvornår offentlige  

 myndigheder, der ikke varetager opgaver inden for det sociale område, må  

 videregive oplysninger om enkeltpersoner.
 Videregivelsen skal vurderes efter persondatalovens § 7,  

 hvis der er tale om følgende meget følsomme oplysninger: oplysninger om  

 racemæssig eller etnisk baggrund, politisk, religiøs eller filosofisk  

 overbevisning, fagforeningsmæssige tilhørsforhold og oplysninger om  

 helbredsmæssige og seksuelle forhold.
Udgangspunktet efter persondatalovens § 7 er, at man ikke  

 kan behandle - herunder videregive - sådanne oplysninger.
Dog kan det ske,  

 når  

 en af følgende betingelser er opfyldt:
1.  

 	  

 hvis den  

 registrerede har givet sit udtrykkelige samtykke til en sådan behandling, 2.  

 	  

 hvis behandlingen er  

 nødvendig for at beskytte den registrerede eller en anden persons vitale  

 interesser i tilfælde, hvor den pågældende ikke fysisk eller juridisk er i  

 stand til at give sit samtykke, 3.  

 	  

 hvis behandlingen  

 vedrører oplysninger, som er blevet offentliggjort af den registrerede selv  

 eller 4.  

 	  

 hvis behandlingen er  

 nødvendig for, at et retskrav kan fastlægges, gøres gældende eller forsvares.
 Hvis der er tale om andre følsomme oplysninger end dem, som er  

 nævnt i persondatalovens § 7, fx strafbare forhold og væsentlige sociale  

 problemer, skal videregivelsen vurderes efter persondatalovens § 8, stk.  

 2, jf. stk. 1.
En offentlig myndighed må som udgangspunkt ikke videregive disse  

 oplysninger.
Videregivelse kan dog ske, hvis 1.  

 	  

 den registrerede har  

 givet sit udtrykkelige samtykke til videregivelsen, 2.  

 	  

 videregivelsen sker  

 til varetagelse af private eller offentlige interesser, der klart overstiger  

 hensynet til de interesser, der begrunder hemmeligholdelse, herunder hensynet  

 til den, oplysningen angår, 3.  

 	  

 videregivelse er  

 nødvendig for udførelsen af en myndigheds virksomhed eller påkrævet for en  

 afgørelse, som myndigheden skal træffe eller 4.  

 	  

 videregivelsen er  

 nødvendig for udførelsen af en persons eller virksomheds opgaver for det  

 offentlige.
 Videregivelse kan endvidere ske, hvis betingelserne i  

 persondatalovens § 7 er opfyldt.
Offentlige myndigheders anden behandling end  

 videregivelse af følsomme personoplysninge  

 r 32.  

  

 En offentlig  

 myndigheds behandling af personoplysninger i situationer, hvor der ikke er  

 tale  

 om videregivelse, skal bedømmes efter persondatalovens § 7, stk. 1 eller  

 lovens § 8, stk. 1 - afhængig af, om der foreligger følsomme oplysninger  

 af den kategori, der er omfattet af persondatalovens § 7, stk. 1, eller  

 af  

 den kategori, der er omfattet af lovens § 8, stk. 1.
For så vidt angår behandling af oplysninger, der er omfattet af  

 persondatalovens § 7, stk. 1, gælder de samme betingelser som for  

 videregivelse af sådanne oplysninger fra en offentlig myndighed, der ikke  

 udfører opgaver inden for det sociale område.
Der henvises derfor til  

 beskrivelsen af betingelserne for videregivelse i punkt 31.
Hvis der i stedet er tale om oplysninger, der er omfattet af  

 persondatalovens § 8, stk. 1, gælder det som udgangspunkt, at sådanne  

 oplysninger ikke må behandles.
Dog kan behandling ske, hvis det er nødvendigt  

 for varetagelsen af myndighedens opgaver, eller hvis betingelserne i  

 persondatalovens § 7 er opfyldt (se punkt 31).
Privates behandling - herunder videregivelse  

 - af meget følsomme personoplysninge  

 r 33.  

  

 Behandling -  

 herunder videregivelse - af personoplysninger, som foretages af en privat  

 institution eller forening mv., skal vurderes efter persondatalovens § 7  

 eller § 8.
 For så vidt angår betingelserne for, hvornår en privat  

 institution kan behandle persondatalovens § 7-oplysninger, de meget  

 følsomme oplysninger, henvises der til det, der er anført under punkt 31. Der  

 gælder således her normalt det samme som for offentlige myndigheder.
Er der tale om persondatalovens § 8-oplysninger - de  

 følsomme oplysninger - er det reguleret i persondatalovens § 8, stk. 4  

 og  

 5, i hvilket omfang en privat institution mv. må behandle sådanne  

 oplysninger.  

 Hvis der foretages anden behandling end videregivelse, finder  

 persondatalovens  

 § 8, stk. 4, anvendelse.
Hvis der foretages videregivelse, finder  

 persondatalovens § 8, stk. 5, anvendelse.
Efter persondatalovens § 8, stk. 4, må private behandle  

 oplysninger om strafbare forhold, væsentlige sociale problemer og andre rent  

 private forhold, hvis den registrerede har givet sit udtrykkelige samtykke  

 til  

 det.
Uden den registreredes samtykke kan behandling, fx indsamling og  

 registrering, kun undtagelsesvis ske.
En betingelse herfor er, at  

 betingelserne  

 i persondatalovens § 7 er opfyldt, eller at behandling er nødvendig for  

 at  

 varetage en berettiget interesse, og denne interesse klart overstiger  

 hensynet  

 til den registrerede.
Efter persondatalovens § 8, stk. 5, kan videregivelse af denne  

 type oplysninger normalt kun ske med den registreredes samtykke.  

 Videregivelse  

 kan dog ske uden samtykke, når betingelserne i persondatalovens § 7 er  

 opfyldt.
Endvidere kan videregivelse ske, når det sker til varetagelse af  

 offentlige eller private interesser, herunder hensynet til den pågældende  

 selv,  

 der klart overstiger hensynet til de interesser, der begrunder  

 hemmeligholdelse.
 Hvis en privat institution således ønsker at videregive  

 oplysninger om helbredsforhold til en socialforvaltning, fx ved at sende en  

 e-mail til socialforvaltningen, vil berettigelsen af denne videregivelse  

 skulle  

 vurderes ud fra persondatalovens § 7. Hvis der er tale om videregivelse  

 af  

 oplysninger om væsentlige sociale problemer, vil berettigelsen af denne  

 videregivelse derimod skulle vurderes ud fra persondatalovens § 8, stk.  

 5.
Behandling - herunder videregivelse - af  

 almindelige personoplysninger 34.  

  

 Det er reguleret  

 i persondatalovens § 6, i hvilket omfang der må ske behandling -  

 herunder  

 videregivelse - af almindelige personoplysninger.
Almindelige  

 personoplysninger  

 er fx identifikationsoplysninger, oplysninger om økonomiske forhold eller  

 andre  

 lignende ikke følsomme oplysninger.
 Persondatalovens § 6 gælder for behandling af  

 personoplysninger, som foretages for offentlige myndigheder og private  

 virksomheder, foreninger, institutioner mv.
 Efter persondatalovens § 6, stk. 1, kan behandling -  

 herunder videregivelse - ske hvis en af følgende betingelser er opfyldt:
1.  

 	  

 den registrerede har  

 givet sit udtrykkelige samtykke til behandlingen, 2.  

 	  

 behandlingen er  

 nødvendig af hensyn til opfyldelsen af en aftale, som den registrerede er  

 part  

 i, eller af hensyn til gennemførelse af foranstaltninger, der træffes på den  

 registreredes anmodning, forud for indgåelsen af en sådan aftale, 3.  

 	  

 behandlingen er  

 nødvendig for at overholde en retlig forpligtelse, som påhviler den  

 dataansvarlige, 4.  

 	  

 behandlingen er  

 nødvendig for at beskytte den registreredes vitale interesser, 5.  

 	  

 behandlingen er  

 nødvendig af hensyn til udførelsen af en opgave i samfundets interesse, 6.  

 	  

 behandlingen er  

 nødvendig af hensyn til udførelsen af en opgave, der henhører under offentlig  

 myndighedsudøvelse, som den dataansvarlige eller en tredjemand, til hvem  

 oplysningerne videregives, har fået pålagt eller 7.  

 	  

 behandlingen er  

 nødvendig for, at den dataansvarlige eller den tredjemand, til hvem  

 oplysningerne videregives, kan forfølge en berettiget interesse, og hensynet  

 til den registrerede ikke overstiger denne interesse.
Kapitel 5 Sundhedsloven 35.  

  

 Patienters  

 retsstilling i forhold til sundhedsvæsenet er reguleret i sundhedsloven, lov  

 nr. 546 af 24. juni 2005, hvortil der henvises.
Loven træder i kraft den 1.  

 januar 2007.
Socialministeriet, den 30. november  

 2006 Eva Kjer Hansen /Nina Eg Hansen Bilag 1-5 Bilag 1:  

  

 Uddrag af forvaltningslov Bilag 1 indeholder uddrag af  

.
 Loven er udeladt her, da den har været offentliggjort i  

 Lovtidende A og findes i Retsinformation.
Bilag 2:  

  

 Uddrag af lov om  

 behandling af personoplysninger Bilag 2 indeholder uddrag  

 af  

 lov om behandling af personoplysninger.
 Loven er udeladt her, da  

 den har været offentliggjort i Lovtidende A og findes i Retsinformation.
Bilag 3:  

  

 Uddrag af lov om  

 retssikkerhed og administration på det sociale område Bilag 3 indeholder uddrag af  

 lov   om retssikkerhed og administration på det  

 sociale område.
 Loven er udeladt her, da den har været offentliggjort i  

 Lovtidende A og findes i Retsinformation.
Bilag 4:  

  

 Sammenskrivning af  

 bekendtgørelse om underretningspligt over for kommunen efter lov om social  

 service Bilag 4 indeholder en sammenskrivning af bekendtgørelse om  

 underretningspligt over for kommunen efter lov om social service med de  

 ændringer, der følger af bekendtgørelse nr. 462 af 19. maj 2006.
 Sammenskrivningen er udeladt her, da bekendtgørelsen og  

 ændringsbekendtgørelsen har været offentliggjort i Lovtidende A og findes i  

 Retsinformation.
Bilag 5:  

  

 Uddrag af lov om rettens  

 pleje Bilag 5 indeholder uddrag af  

.
 Loven er udeladt her, da den har været offentliggjort i  

 Lovtidende A og findes i Retsinformation.
Bilag 6 Indholdsfortegnelse  (Der henvises til   

 punkter  i vejledningen) Kapitel 1 Reglerne om  

 tavshedspligt, indhentning og videregivelse af oplysninger 1 Reglerne om tavshedspligt 1 Generelt om tavshedspligt og videregivelse af  

 oplysninger 2 Hvem er undergivet tavshedspligt? 3 Hvilke oplysninger er fortrolige? 4 I hvilket omfang kan fortrolige oplysninger videregives  

 eller indhentes? 5 Hvad er en selvstændig forvaltningsmyndighed? 6 Videregivelse fra en forvaltningsmyndighed til en anden  

 forvaltningsmyndighed 7 Videregivelse fra en forvaltningsmyndighed til en  

 udenforstående 8 Udveksling af fortrolige oplysninger inden for samme  

 forvaltningsmyndighed 9 Særlige regler om ansøgningssager 10 Kapitel 2 Reglerne i den  

 sociale lovgivning om indhentning af oplysninger og underretningspligten 11 Indhentelse af oplysninger efter den sociale lovgivning 11 Underretningspligt vedrørende børn og unge 12 Formål  og generelt om underretningsreglerne 12 Særligt om anonyme henvendelser og sikring af anonymitet 13 Enkeltpersoners underretningspligt 14 Udvidet underretningspligt 15 Underretning om gravide med alvorlige misbrugsproblemer 16 Kapitel 3 Tværfagligt  

 samarbejde og tværfaglige grupper 17 Tværfaglige grupper 18 Udveksling af oplysninger i de tværfaglige grupper 19 Den overordnede tværfaglige gruppe 20 Andre tværfaglige grupper 21 Den tværfaglige gruppe består udelukkende af personale  

 fra den kommunale forvaltning 22 Tværfaglige grupper med eksterne deltagere 23 Inddragelse af personale fra (rent) private  

 institutioner 24 Ansatte i private institutioner har ikke pligt til at  

 udtale sig til eller deltage i den tværfaglige gruppe 25 Inddragelse af autoriserede sundhedspersoner 26 Inddragelse af personale fra andre myndigheder 27 Tværfagligt kriminalitetsforebyggende samarbejde 28 Kapitel 4 Gennemgang af  

 reglerne i persondataloven 29 Videregivelse af personfølsomme oplysninger fra en  

 offentlig myndighed, der udfører opgaver inden for det sociale område 30 Videregivelse af personfølsomme oplysninger fra en  

 offentlig myndighed, der ikke udfører opgaver inden for det sociale område 31 Offentlige myndigheders anden behandling end  

 videregivelse af følsomme personoplysninger 32 Privates behandling - herunder videregivelse - af meget  

 følsomme og følsomme personoplysninger 33 Behandling - herunder videregivelse - af almindelige  

 personoplysninger 34 Kapitel 5 Sundhedsloven 35 Bilagsfortegnelse:
Bilag 1:  

 	  

  

 Uddrag af forvaltningslov (Kapitel 8) Bilag 2:  

 	  

  

 Uddrag af lov om behandling af  

 personoplysninger (Kapitel 1, 2 og 4) Bilag 3:  

 	  

  

 Uddrag af lov om retssikkerhed og  

 administration på det sociale område (§§ 10-12) Bilag 4:  

 	  

  

 Sammenskrivning af bekendtgørelse om  

 underretningspligt over for kommunen efter lov om social service.
