 Et rejsebureau reklamerede med, at man ved køb af rejser gratis kunne  

 deltage i udflugter arrangeret på rejsemålet.
 Forbrugerombudsmanden udtalte, at dette måtte betegnes som en  

 overtrædelse af markedsføringslovens § 6, stk. 1, idet de gratis udflugter  

 ikke var omfattet af selve hovedydelsen, nemlig rejse med befordring, ophold  

 og forplejning, ligesom udflugter ikke kunne betegnes som værende af ganske  

 samme art som hovedydelsen og dermed være omfattet af undtagelsen i  

 markedsføringsloven, § 6, stk. 2.
Annoncering med, at man i tilslutning til rejsen kunne købe billetter  

 til en tenniskamp, fandtes ikke at være omfattet af reglerne i  

 markedsføringslovens § 6, idet billetterne blev solgt til den officielle  

 pris.
Derimod var annonceringen med, at man kunne købe billet til en  

 fodboldlandskamp til halv pris, i forbindelse med køb af en rejse, i strid  

 med markedsføringslovens § 6, stk. 1.
 Et rejsebureau havde i flere tilfælde foretaget annoncering, der efter en  

 anmeldelse om overtrædelse af markedsføringslovens § 6, stk. 1, om tilgift  

 gav anledning til en nærmere undersøgelse i institutionen.
Det første tilfælde vedrørte nogle dagbladssannoncer, hvor bureauet under  

 overskriften »Gratis til Frankrig« inviterede alle »vore  

 kunder på rejsen den 21. juli til Costa Brava på gratis udflugt til  

 Frankrig«.
I samme annonce var der en »invitation til spansk  

 fiesta«, hvor bureauet »giver alle sine gæster på afrejsen den 17.  

 juli til Mallorca en gratis glæde: De inviteres på luksusaftenudflugt med  

 middag, vine, underholdning, fest og dans«.
Efter de oplysninger, der kom frem under sagens behandling, kunne  

 Forbrugerombudsmanden lægge til grund, at bureauet solgte sine rejser på den  

 måde, at selve rejserne med transport, ophold og forplejning blev betalt i  

 Danmark, og at der derudover var mulighed for deltagerne til at købe diverse  

 udflugter på feriestedet.
For at komme med på disse udflugter var det ikke  

 nødvendigt at rejse med det omhandlede bureau, idet også gæster hos andre  

 rejsearrangører på feriestedet kunne deltage, men dog således at det  

 omhandlede bureaus kunder havde førsteret.
I anledning af sagen udtalte Forbrugerombudsmanden, at der efter hans  

 opfattelse forelå en overtrædelse af markedsføringslovens § 6, stk. 1, ved  

 ydelse af tilgift og reklamering med ulovlig tilgift.
Der blev ved udtalelsen  

 lagt vægt på, at de nævnte »gratis« udflugter aldrig var omfattet  

 af selve hovedydelsen, nemlig rejsen med befordring, ophold og forplejning,  

 og at udflugterne i det konkrete tilfælde uden yderligere vederlag tilfaldt  

 køberne af rejserne 21. juli til Costa Brava og den 17. juli til Mallorca.
 Det typiske kendetegn ved tilgift forelå derfor efter  

 Forbrugerombudsmandens opfattelse i det konkrete tilfælde:
 1. Der var tale om to varer, der klart adskilte sig som hovedydelse og  

 biydelse, og som af køberen måtte opfattes på denne måde.
 2. Erhvervelsen af biydelsen, d.v.s. deltagelse i de nævnte udflugter, var  

 betinget af køb af hovedydelsen, nemlig rejserne til henholdsvis Costa Brava  

 og Mallorca.
 3. Ved annonceringen fik køberne den opfattelse, at de opnåede en  

 vederlagsfri fordel, som de ellers ikke ville have kunnet få.
 Forbrugerombudsmanden bemærkede samtidig, at han ikke fandt, at biydelsen,  

 d.v.s. udflugterne, var af ganske samme art som hovedydelsen, nemlig selve  

 rejsen, jfr. markedsføringslovens § 6, stk. 2.
I en anden sag havde bureauet under overskriften »Bjørn Borg i  

 Rom« ifølge annoncens tekst fremsat »Alle tiders smash-tilbud til  

 vore gæster« af følgende indhold: »Tag med (bureauet navn) til Rom  

 og oplev tennisopgøret ...... (bureauets navn) hjælper med billetter til  

 kampene den 17. til 28. maj.
Afrejse den 23. maj.« I anledning af sagen oplyste bureauet, at billetterne til tenniskampene  

 blev solgt til den officielle pris, dog at det var muligt, at bureauet kunne  

 blive tvunget til at købe et fast antal billetter til nogle af kampene, som  

 eventuelt måtte sælges med rabat, idet bureauet ikke havde mulighed for at  

 vurdere gæsternes interesse i at overvære de enkelte kampe.
Også i denne sag  

 gjorde bureauet opmærksom på, at arrangementet ikke var forbeholdt bureauets  

 kunder, men at også andre rejsearrangørers kunder kunne deltage.
Om grunden  

 til, at der i annoncen var anført »Afrejse den 23. maj« oplyste  

 bureauet, at når man foranstalter et specialarrangement m.v., anføres af  

 praktiske grunde altid en afrejsedato, der har relation til den periode,  

 hvori arrangementet finder sted.
 Under henvisning til at billetterne til tenniskampene blev solgt til den  

 officielle pris, og at kunderne således ikke fik eller blev forledt til at  

 tro, at de opnåede en vederlagsfri fordel, fandt Forbrugerombudsmanden ikke,  

 at der i dette tilfælde havde fundet ydelse af tilgift eller reklamering med  

 ulovlig tilgift sted.
 Under henvisning til at billetterne til tenniskampene blev solgt til den  

 officielle pris, og at kunderne således ikke fik eller blev forledt til at  

 tro, at de opnåede en vederlagsfri fordel, fandt Forbrugerombudsmanden ikke,  

 at der i dette tilfælde havde fundet ydelse af tilgift eller reklamering med  

 ulovlig tilgift sted.
Endelig havde bureauet i en tredie sag indrykket en annonce under  

 overskriften »England-Brasilien« og derefter anført følgende:  

 »Vi har købt 70 siddepladser til fodboldlandskampen England-Brasilien  

 onsdag den 19. april på Wembley.
Vi inviterer 70 af vore gæster til kampen  

 for halv pris (ca. 35 kr.). Husk at reservere billetter ved bestilling af  

 Deres rejse.
Tilbudet gælder til og med fredag den 14.4. Afrejse 16.4. 1 uge  

 pris fra 595 kr.« Under henvisning til den ovenfor refererede sag om selskabets tilbud om  

 udflugter udtalte Forbrugerombudsmanden, at der også i dette tilfælde forelå  

 en overtrædelse af forbudet i markedsdøringslovens § 6, stk. 1, mod  

 reklamering med ulovlig tilgift og mod ydelse af tilgift, idet der var tale  

 om en hovedydelse, nemlig Englandsrejsen, og en biydelse - billetten til  

 fodboldkampen - der blev solgt samlet, således at erhvervelsen af billetten  

 til fodboldkampen til den annoncerede »halve pris« var betinget af  

 køb af rejsen til England.
 Rejsebureauet tog herefter Forbrugerombudsmandens opfattelse om de enkelte  

 sager til efterretning.
 (* 1) Offentliggjort i forbrugerombudsmandens årsberetning 1977-1978, side  

 109, nr. 6.
