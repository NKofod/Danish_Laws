 1. Formål med retningslinierne.
 En undersøgelse af ventetider, tidsbestillingssystemer og andre forhold af  

 betydning for synsafviklingen ved de enkelte bilinspektioner har vist, at der  

 er betydelige forskelle mellem de enkelte bilinspektionskredses  

 tilrettelæggelse af synsarbejdet, og at synsarbejdets tilrettelæggelse kan  

 have væsentlig betydning for ventetidens længde.
 Der må efter justitsministeriets opfattelse lægges betydelig vægt på, at  

 publikumsbetjeningen i de enkelte bilinspektionskredse sker efter ensartede  

 retningslinier, og at sådanne retningslinier i videst muligt omfang medvirker  

 til at skabe en hensigtsmæssig, effektiv og publikumsvenlig arbejdsgang og  

 til, at lange ventetider undgås.
Efter drøftelse med bilinspektionens personaleorganisationer er der opnået  

 enighed om nedenstående vejledende retningslinier for tilrettelæggelsen af  

 synsarbejdet.
Disse retningslinier forudsættes anvendt i samtlige  

 bilinspektionskredse.
 2. Tidsbestilte syn.
Der skal ved alle synshaller være adgang til tidsbestilling af syn.  

 Tidsbestilling af syn skal - afhængigt af den aktuellle personalekapacitet -  

 tilrettelægges for den enkelte synsbane normalt ved anvendelse af blanket P  

 611. Andre bestillingslister som f.eks. »korttidslister« eller  

 »tilkaldelister« må ikke anvendes.
Begrænsning i adgangen til at  

 foretage tidsbestilling må normalt ikke forekomme.
 Tidsbestilling kan ske såvel telefonisk som ved personlig henvendelse i  

 bilinspektionens kontoråbningstid.
Ved tidsbestillingen skal køretøjets registreringsnummer eller stelnummer  

 oplyses.
Fravigelse herfra kan kun ske i helt særlige tilfælde, og kun når  

 bilinspektøren efter en konkret vurdering finder det hensigtsmæssigt under  

 hensyntagen til den aktuellle afvikling af tidsbestilte syn.
I andre tilfælde  

 må den pågældende fremstiller henvises til »venterækken« , såfremt  

 køretøjet ikke kan identficeres allerede ved bestillingen.
 Bestillingslister skal opbevares ved synshallen i mindst 3 måneder.
 3. Ikke tidsbestilte syn.
Et køretøj kan ikke afvises fra syn under henvisning til, at køretøjet  

 ikke fremstilles efter forudgående aftale om tidsbestilling.
Uanset  

 pladsforholdene på synshallens område skal der ved alle synshaller være  

 etableret en »venterække« til ekspedition af fremstillere, der ikke  

 har bestilt tid til syn.
Syn af køretøjer fra »venterækken« skal foretages, når der er  

 faktisk mulighed herfor, herunder når en tidsbestilling ikke udnyttes.  

 Endvidere skal de under 2 nævnte tidsbestillinger tilrettelægges således, at  

 der dagligt afsættes en begrænset del af kapaciteten til afvikling af ikke  

 tidsbestilte syn.
Tid til afvikling af ikke tidsbestilte syn bør ikke  

 afsættes i forbindelse med arbejdstids begyndelse eller ophør.
 4. Omstillersyn'.
 Der kan efter samme retningslinier som under 3 afsættes en passende del af  

 kapaciteten til omstillersyn fra en særlig »omstillerrække«.
 Tid til omstilling skal dog altid kunne aftales efter de for  

 tidsbestilling til syn anførte retningslinier.
 5. Særlige syn.
Såfremt et syn kræver bilinspektørens medvirken, kan fremstilleren henvise  

 til at afvente bilinspektørens tilstedeværelse.
I givet fald bør der straks  

 søges aftalt en tid for fremstilling for bilinspektøren.
 6. Kapacitetsfordeling.
 En rationel udnyttelse af bilinspektionens kapacitet forudsætter, at  

 forholdet mellem tidsbestilte syn og syn fra venterækken samt bestillingsfri  

 omstillersyn afpasses hensigtsmæssigt.
 For høj prioritering af syn fra venterækken medfører erfaringsmæssigt  

 forøgelse af ventetiden for tidsbestilte syn.
Omvendt medfører for lav prioritering af venterækkesyn for lille omsætning  

 i venterækken, hvis værdi som alternativt tilbud til publikum derved  

 forringes væsentligt.
Samtidig bliver bilinspektionens mulighed for at  

 udnytte synstider, der opstår ved udeblivelser, forringet.
 En hensigtsmæssig fordeling af kapaciteten mellem bestillingssyn og syn  

 uden tidsbestilling har derfor betydning såvel for bilinspektionens  

 serviceniveau som for muligheden for at kunne udnytte den aktuelle  

 personalekapacitet bedst muligt.
 Efter de erfaringer, justitsministeriet har modtaget fra bilinspektioner,  

 der har anvendt systemer som angivet i ovenstående retningslinier, vil det  

 normalt være hensigtsmæssigt at afsætte ca. 70 procent af synskapaciteten til  

 tidsbestilte syn.
 7. Ikrafttræden, m.v.
 Denne cirkulæreskrivelse træder i kraft den 1. juni 1984.
 Retningslinierne bør imidlertid anvendes snarest.
 Samtidig ophæves justitsministeriets cirkulæreskrivelse af 14. september  

 1979.
 P.M.V.
Anders Troldborg Til statens bilinspektion.
