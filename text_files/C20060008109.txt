Cirkulære  

 om refusion af offentlige sundhedsudgifter i henhold til overenskomster med  

 andre stater eller til EF-retten  

1) (Til alle regionsråd og kommunalbestyrelser) I medfør af § 264, stk. 2 og § 277,  

 stk. 7 i sundhedsloven, lov nr. 546 af 24. juni 2005 fastsættes  

 følgende:
 § 1.  

  

 Regionernes og kommunernes udgifter til sundhedsydelser, der er ydet her i  

 landet til sikrede fra andre lande, og som i medfør af overenskomster med  

 andre  

 stater om koordinering af offentlige sundhedsordninger eller EF-retten skal  

 overføres til det danske sundhedsvæsen, tilfalder den region/kommune, der har  

 afholdt udgiften til den ydelse, beløbet vedrører.
 Stk. 2.  

  

 Stk. 1  

 omfatter ikke udgifter, der er undtaget fra mellemstatslig refusion ifølge  

 aftaler med andre lande, eller udgifter, der refunderes ved særlige fikserede  

 gennemsnitsbeløb, jf. overenskomsten af 18. november 1998 mellem Danmark og  

 Italien om refusion af udgifter til social sikring.
 § 2.  

  

 Udgifter omfattet af § 1, stk. 1, skal indberettes elektronisk af  

 regionerne/kommunerne  

 til  

 Indenrigs- og Sundhedsministeriet  

 i det  

 såkaldte E 125-system.  

 Indenrigs- og Sundhedsministeriet  

 forestår tilslutning af regionerne/kommunerne til dette edb-system.
Stk. 2.  

  

 Regionerne/kommunerne kan løbende foretage indberetning af udgifter i E  

 125-systemet.
Udgifter afholdt i første halvår af et kalenderår, skal  

 indberettes og frigives til behandling i  

 Indenrigs- og  

 Sundhedsministeriet  

 inden den 1. september samme år.
Udgifter  

 afholdt i andet halvår af et kalenderår skal indberettes og frigives inden  

 den  

 1. marts i det efterfølgende år.
 Stk. 3.  

  

 Berørte  

 regioner/kommuner modtager en gang årligt (inden den 1. april) data fra  

 Indenrigs-  

 og Sundhedsministeriet  

 om sikrede fra andre EU-lande, der har  

 bopæl/fast ophold i Danmark, og som har ret til offentlige sundhedsydelser  

 her  

 i landet til udgift for et andet EU-lands syge(for)sikring.  

 Regionernes/kommunernes eventuelle udgifter til sundhedsydelser til disse  

 sikrede skal indberettes til  

 Indenrigs- og Sundhedsministeriet  

 inden den 1. september i samme år.
 Stk. 4.  

  

 Enkeltstående udgiftskrav kan undtagelsesvis indberettes og frigives senere.  

 Regionerne/kommunerne skal særskilt orientere  

 Indenrigs- og  

 Sundhedsministeriet  

 om indberetningen og frigivelsen af ældre  

 udgiftskrav.
Stk. 5.  

  

 Indenrigs-  

 og Sundhedsministeriet  

 foretager en umiddelbar kontrol af  

 regionernes/kommunernes indberetninger til E 125-systemet, bl.a. for  

 dobbeltregninger.
Derefter fremsender ministeriet regningerne til  

 debitorlandets kontaktorgan.
 § 4.  

  

 Når  

 en region/kommune indberetter udgiftskrav, der relaterer sig til behandling  

 ydet til en patient, der har fået en tilladelse (henvisning) af sin  

 syge(for)sikring til at modtage behandling i Danmark efter EF-retten, skal  

 regionen/kommunen fremsende tilladelsen (blanket E 112) til  

 Indenrigs-  

 og Sundhedsministeriet  

 samtidig med frigivelsen af kravet  

 overfor ministeriet.
 § 5.  

  

 Hver region/kommune, der indberetter udgifter i E 125-systemet, skal overfor  

 Indenrigs-  

 og Sundhedsministeriet  

 oplyse navn, telefonnummer og  

 mailadresse for én kontaktperson (og én suppleant) i regionen/kommunen.  

 Ministeriet forelægger eventuelle spørgsmål og indsigelser til  

 regionens/kommunens  

 indberetninger for kontaktpersonen, herunder også spørgsmål om en eventuel  

 afskrivning af regionens/kommunens udgiftskrav.
§ 6.  

  

 Indenrigs-  

 og Sundhedsministeriet  

 tilsender kontaktpersonen spørgsmål og  

 indsigelser modtaget fra debitorlandene vedrørende regionens/kommunens  

 indberetninger.
Snarest muligt derefter skal kontaktpersonen tilsende  

 Indenrigs-  

 og Sundhedsministeriet  

 regionens/kommunens svar på de rejste  

 spørgsmål og indsigelser, herunder eventuelle efterspurgte bilag.  

 Regionens/kommunens svar skal foreligge senest 2 måneder efter  

 regionens/kommunens modtagelse af en henvendelse fra ministeriet.  

 Kontaktpersonen informerer endvidere ministeriet om regionens/kommunens  

 afskrivning  

 af indberettede krav.
§ 7.  

  

 Indenrigs-  

 og Sundhedsministeriet  

 udbetaler a conto beløb til dækning af  

 regionens/kommunes udgiftskrav, i takt med at ministeriet modtager a conto  

 indbetalinger fra debitorlandene.
A conto udbetaling til regionen/kommunen  

 foretages  

 senest 30 dage efter modtagelse af debitorlandenes indbetaling i ministeriet.
 § 8.  

  

 Indenrigs-  

 og Sundhedsministeriet  

 yder rådgivning og vejledning til  

 regionerne/kommunerne om anvendelsen af overenskomster med andre stater eller  

 EF-retten i forbindelse med afgørelsen af omdiskuterede udgiftskrav fra  

 regionerne/kommunerne,  

 fx gennem deltagelse i bilaterale drøftelser med debitorlandene om uafklarede  

 krav.
 § 9.  

  

 Til  

 dækning af statens udgifter til administration i forbindelse med indhentelse  

 af  

 refusion fra andre stater opkræver  

 Indenrigs- og Sundhedsministeriet  

 regionerne/kommunerne et gebyr på 61 kr. (grundbeløb 2007) pr. udgiftskrav,  

 som  

 regionen/kommunen har indberettet og frigivet overfor ministeriet, jf.  

 § 2.  

 Gebyret opkræves én gang årligt og inden den 1. marts for de udgiftskrav, der  

 er indberettet og frigivet i det foregående kalenderår.
 Stk. 2.  

  

 Gebyret  

 reguleres én gang årligt med satsreguleringsprocenten, jf. lov om en  

 satsreguleringsprocent.  

 Beløbet afrundes til nærmeste hele kronebeløb.
 § 10.  

  

 Cirkulæret træder i kraft den 1. januar 2007.
 Stk. 2.  

  

 Cirkulæret  

 har virkning for udgifter til patientbehandling, der afsluttes efter den 31.  

 december  

 2005.
 Stk. 3.  

  

 Cirkulære  

 nr. 105 af 12. december 2005 om refusion af offentlige sundhedsudgifter i  

 henhold  

 til overenskomster med andre stater eller til EF-retten ophæves.
Indenrigs- og Sundhedsmininisteriet, den 23.  

 november 2006 Lars Løkke Rasmussen /Vibeke B.
Lemche 1)  

 Her Rådets forordning (EØF) nr. 1408/71 om anvendelse af de sociale  

 sikringsordninger på arbejdstagere, selvstændige erhvervsdrivende og deres  

 familiemedlemmer, der flytter inden for Fællesskabet, og den dertil knyttede  

 forordning (EØF) nr. 574/72 om gennemførelse af forordning nr. 1408/71.
