 I henhold til §§ 18 c og 19 a i lov om styrelse af sociale og visse  

 sundhedsmæssige anliggender, jfr. lovbekendtgørelse nr. 526 af 13. august  

 1986, fastsættes:
 § 1.  I hver amtskommune nedsættes brugerråd, der er  

 rådgivende for amtsrådet i sociale anliggender, der henhører under amtsrådet.
Stk. 2.  I Københavns og Frederiksberg kommuner  

 nedsættes brugerråd, der er rådgivende for magistraten og kommunalbestyrelsen  

 i de nævnte sociale anliggender.
Reglerne i §§ 2-8 finder tilsvarende  

 anvendelse for brugerrådene i Københavns og Frederiksberg kommuner.
 Stk. 3.  Initiativet til nedsættelse af brugerrådene  

 påhviler amtsrådene, Københavns magistrat og Frederiksberg  

 kommunalbestyrelse.
§ 2.  Brugerrådet består af indtil 7 medlemmer samt  

 stedfortrædere. 3 medlemmer udpeges af De samvirkende Invalideorganisationer  

 i amtskommunen. 2 medlemmer udpeges at amtsrådet efter forhandling med  

 forældrerådene som repræsentanter for forældre til børn på henholdsvis dagog  

 døgninstitutioner under amtskommunerne og 1 medlem udpeges af amtsrådet efter  

 forhandling med beboerrådene som repræsentant for beboere på institutioner  

 under amtskommunerne.
Der kan yderligere af amtsrådet efter forhandling med  

 brugergrupperne i amtskommunen udpeges 1 medlem som repræsentant for andre  

 brugergrupper i amtskommunen.
Ved amtsrådets udpegelse af medlemmer skal der  

 drages omsorg for, at repræsentationen er så bred og dækkende som muligt.
 Stk. 2.  Amtsrådet skal sørge for at de repræsentanter  

 der udpeges for de enkelte brugergrupper, har bopæl i amtskommunen, med  

 mindre der er tale om repræsentanter for forældre til børn på lands- eller  

 landsdelsdækkende institutioner.
 Stk. 3.  Medlemmer af amtsrådet kan ikke være medlemmer  

 af brugerrådet.
 Stk. 4.  Brugerrådet virker i en 4-årig periode,  

 svarende til de kommunale råds valgperiode, dog således at medlemmerne  

 fungerer, indtil nye medlemmer udpeges.
 § 3.  Det påhviler amtsrådet at informere brugerrådet  

 om udviklingen i amtskommunen inden for det sociale område og inden for  

 tilgrænsende områder, der har betydning for rådets virksomhed.
 § 4.  Brugerrådet kan tage spørgsmål af mere generel  

 karakter vedrørende sociale anliggender op til drøftelse og komme med forslag  

 til initiativer herunder om samordning med andre områder inden for den  

 amtskommunale forvaltning eller i amtets kommuner.
 § 5.  Amtsrådet kan forelægge alle spørgsmål af mere  

 generel eller principiel karakter vedrørende sociale anliggender og  

 samordning med tilgrænsende områder for Brugerrådet.
 § 6.  Brugerrådet kan ikke behandle spørgsmål om  

 enkeltpersoners forhold, herunder personalesager eller konkrete klagesager.
 Stk. 2.  Der påhviler brugerrådets medlemmer  

 tavshedspligt i overensstemmelse med reglerne i borgerlig straffelov.
FORSKELLIGE BESTEMMELSER § 7.  Brugerrådet udpeger selv sin formand og  

 fastsætter sin forretningsorden.
 Stk. 2.  Indkaldelse til møde kan ske på formandens, et  

 medlems eller amtsrådets initiativ.
 Stk. 3.  Amtsrådets orientering efter § 3 skal dog finde  

 sted mindst 2 gange årligt.
 § 8.  Amtsrådet yder i fornødent omfang brugerrådet  

 sekretariatsmæssig bistand.
Stk. 2.  Amtsrådet afholder udgifterne ved brugerrådets  

 virksomhed, herunder rejseudgifter og dagpenge m.v. til rådets medlemmer  

 efter de for statens tjenestemænd gruppe A fastsatte regler.
Amtsrådet kan  

 afholde udgifter i forbindelse med deltagelse i kurser eller lignende.
 § 9.  Bekendtgørelsen træder i kraft den 1. januar  

 1987.
 Samtidig ophæves bekendtgørelse nr. 300 af 26. juni 1979 om oprettelse af  

 brugerråd i amtskommunerne og i Københavns og Frederiksberg kommuner.
