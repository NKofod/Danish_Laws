I.
Målsætningen for øststøtten Målsætningen for den danske øststøtte er at støtte reform- og  

 demokratiseringsprocessen i de central- og østeuropæiske lande, herunder at  

 støtte det økonomiske samarbejde og forbindelsen mellem Danmark og  

 østlandene, fremskynde den erhvervsmæssige udvikling og bistå med at  

 tilvejebringe bedre og renere miljøforhold.
De bevilgede midler skal anvendes  

 på en måde, som sikrer fuld respekt for menneskerettighederne.
II.
Sektorprogrammerne Siden 1994 er øststøtten administreret i form af tre typer af målrettede  

 sektorprogrammer: Miljørelaterede, erhvervsrelaterede og  

 teknisk-administrative.
 Landbrugs- og Fiskeriministeriet har for 1996 fået godkendt to  

 sektorprogrammer for miljørelaterede og erhvervsrelaterede indsatsområder.  

 Det drejer sig om følgende:
 1. Et miljørelateret sektorprogram omfattende  

 økologisk landbrug og miljømæssigt bæredygtigt landbrug.
2. Et erhvervsrelateret sektorprogram omfattende  

 effektivisering af organisation, rådgivning og strukturtilpasning samt  

 udvikling af fødevareproduktionen, specielt med henblik på  

 kvalitetsforbedring.
Dette program omfatter såvel landbrug som fiskeri.
 Medens der tidligere kunne indgå skovbrugsprojekter, er dette ikke længere  

 tilfældet, idet dette område er overført til Miljø- og Energiministeriet.
Beskrivelser af sektorprogrammerne for 1995 og 1996 er vedlagt.
De danner  

 rammerne, inden for hvilke der kan gives tilsagn om tilskud til projekter i  

 medfør af 1995 og 1996 bevillingerne.
Tilsagn kan enten gives på basis af  

 ansøgning eller i henhold til udbud.
Denne vejledning, som indeholder  

 oplysninger om udarbejdelse af ansøgninger om tilskud til projekter under  

 sektorprogrammet, erstatter tidligere udsendte vejledninger.
Landbrugs- og Fiskeriministeriet har drøftet behovet for bistand med de  

 baltiske landes samt Polens og Ruslands landbrugsministerier.
Der er herunder  

 indgået aftaler om, på hvilke områder programmerne kan gennemføres.
Ordlyden  

 af disse aftaler kan rekvireres i Landbrugs- og Fiskeriministeriet.
III.
Tilskud efter sektorprogrammerne i henhold til ansøgning a.
Hvad kan der søges tilskud til? Tilskud inden for rammerne af sektorprogrammerne gives efter reglerne i  

Finansministeriets retningslinier for sektorprogrammer i Central- og  

 Østeuropa april 1994(* 1) .Kan bestilles hos Schultz Information,  

 Herstedvang 10, 2620 Albertslund, tlf. 4363 2300, pris 50 kr.(slut på note).
 For at kunne opnå tilskud skal der foreligge et projekt, der skønnes at  

 være af stor værdi for modtagerlandets udvikling i demokratisk og  

 markedsøkonomisk retning.
Projektet skal opfylde en række krav.
Det skal være udformet i samarbejde  

 med en eller flere relevante partnere i modtagerlandet og det skal være  

 udførligt beskrevet.
 Beskrivelsen skal særligt omfatte følgende tre forhold:
* en beskrivelse af udgangssituationen, d.v.s. den gældende situation, som  

 omfatter en problematik, der virker begrænsende i samfundets omstilling * en beskrivelse af de aktiviteter, der ønskes gennemført for at løse  

 denne problematik * en beskrivelse af det forventede resultat af at gennemføre projektet.
Da der kun ydes tilskud til projekter, som der vil komme konkrete  

 resultater ud af, er det vigtigt, at der i projektbeskrivelsen gøres klart  

 rede for, hvilke varige resultater der vil fremkomme.
Der skal også gives  

 oplysninger til belysning af projektets bæredygtighed, spredningseffekt,  

 mulighed for finansiering ad andre kanaler, betydning for dansk erhvervsliv  

 m.v., jf. pkt.
III h.
 Der skal desuden foreligge et detailleret budget for projektet med  

 bemærkninger/kommentarer til belysning af de enkelte poster.
 Der skal endvidere foreligge en konkret aftale med partnerne i  

 modtagerlandet om, hvorledes projektet agtes gennemført (evt. »Letter of  

 intent« eller »Conditional Agreement«). Heri skal anføres,  

 hvilke dele af de planlagte aktiviteter hver partner skal have ansvaret for,  

 hvorledes hver partner bidrager til finansieringen af projektet og hvorledes  

 projektets gennemførelse skal styres, sammensætningen af styregruppe m.v.  

 Aftalen underskrives af samtlige aktive parter.
Inden for rammerne af Landbrugs- og Fiskeriministeriets sektorprogrammer  

 1996 gives der kun tilskud til gennemførelse af projekter i de baltiske  

 stater og Rusland samt i Polen for så vidt angår udfasning af hidtil  

 gennemførte støtteprogrammer.
Projekterne skal være højt prioriteret i  

 modtagerlandet og støttes af de derværende myndigheder.
Dette vil normalt  

 være tilfældet for projekter, der er omfattet af sektorprogrammerne.
 Inden for rammerne af Landbrugs- og Fiskeriministeriets sektorprogrammer  

 1995 kan der kun bevilges tilskud til projekter, der afsluttes inden udgangen  

 af 1997. Tilsvarende kan der kun bevilges tilskud til projekter inden for  

 rammerne af Landbrugs- og Fiskeriministeriets sektorprogrammer 1996, hvis de  

 afsluttes inden udgangen af 1998.
b.
Hvem kan søge tilskud? Tilskud kan søges af offentlige og private virksomheder, myndigheder,  

 organisationer, institutioner og enkeltpersoner, hjemmehørende i Danmark.
c.
Hvilke udgifter kan der ydes tilskud til? Reglerne for opstilling af et budget for projektet findes i  

 Finansministeriets Retningslinier for sektorprogrammer i Central- og  

 Østeuropa april 1994.
Bemærk særligt bestemmelserne for fremmede tjenesteydelser og eventuelt  

 materiel, der indgår i projektet.
Der ydes normalt højst tilskud på 25 % til  

 dagpengeudgifter, og der ydes ikke tilskud til rente- eller andre  

 finansieringsudgifter og heller ikke til revisionsudgifter, for så vidt disse  

 er dækket af overhead i henhold til KR reglerne(* 1) Regler for kontrakter af  

 kort varighed mellem Danida og virksomheder om leverance af  

 rådgivningsydelser., Udenrigsministeriet, Danida, September 1994.(slut på  

 note) eller på anden måde.
Ved fastsættelse af tilskud til lønudgifter gælder KR reglerne som  

 vejledende maksimalsatser.
Disse regler indebærer individuel  

 lønudgiftsberegning ud fra aktuel lønseddel tillagt overhead på 120 % for  

 rådgivere fra ansøgerens firma og 100 % for rådgivere fra  

 enkeltmandsvirksomheder og eksperter fra underrådgivere.
Det er derfor  

 nødvendigt at belyse lønberegningen detailleret for hver enkelt ekspert, der  

 deltager i projektet.
Fuldt tilskud til et overheadtillæg på 140 % for projektledere  

 gives kun i særlige tilfælde.
Det forudsætter blandt andet, at aktiviteterne  

 gennemføres af en gruppe af eksperter, der kræver en ledelse.
Landbrugs- og Fiskeriministeriet går ved imødekommelse af en ansøgning som  

 hovedregel ud fra at yde et tilskud svarende til den individuelt ansøgte  

 timesats, men højst den sats, der fremkommer ved en individuel beregning ud  

 fra KR reglerne, baseret på den pågældende eksperts hjemmelønning.
Der ydes  

 dog ikke nødvendigvis et tilskud på 100 % af det ansøgte.
Det er for eksempel  

 anført i retningslinierne, at ansøgerens egenfinansiering kan have form af  

 egenbetaling af et antal timer eller nedslag i timesatsen.
Der kan således  

 for eksempel ske et nedslag i tilfælde af, at egenfinansieringsandelen er for  

 lille.
 Ifølge KR reglerne kan standardtimesatser ikke anvendes, hvor der kan  

 beregnes en timeløn, som er lavere, ligesom der ikke er hjemmel til at  

 anvende gennemsnitssatser.
d.
Krav om egenfinansiering Den af projekthaveren krævede egenfinansiering kan variere efter  

 projektets natur men skal normalt mindst udgøre et beløb svarende til 10 % af  

 lønudgiften.
Hvor der ikke foreligger tilstrækkelig anden egenfinansiering,  

 kan der eksempelvis blive tale om en reduktion af tilskuddet til lønudgifter.  

 I ansøgningerne skal der kun anvendes betegnelsen egenfinansiering om  

 udgifter, som afholdes af projekthaveren.
 Ved betydningsfulde projekter, der er baseret på særligt store  

 forberedelsesomkostninger, kan Landbrugs- og Fiskeriministeriet eventuelt  

 tage hensyn hertil ved bedømmelsen af egenfinansieringens tilstrækkelighed.
e.
Krav om medfinansiering Modtagerlandets medfinansiering kan for eksempel opgøres i  

 »mandeuger« eller på anden måde, hvis den ikke med rimelighed kan  

 opgøres i kr., jf. retningslinierne.
I ansøgningerne skal der kun anvendes  

 betegnelsen medfinansiering om udgifter, som afholdes af modtagerlandet.
f.
Ansøgningens form Selve ansøgningen skal være kortfattet og udformet efter vedlagte  

 disposition.
Projektbeskrivelsen indgår kun i ansøgningen som summariske  

 beskrivelser under de relevante punkter.
Ansøgningen kan affattes på dansk  

 eller engelsk.
Ansøgningen skal vedlægges følgende materiale - projektbeskrivelse - projektaftaletekst - specificeret budget med budgetkommentarer - et resume på engelsk på ca. en, højst to sider indeholdende en faglig  

 beskrivelse af projektet samt navn og adresse på samarbejdspartneren i  

 modtagerlandet Hertil kommer yderligere dokumentation som anført i dispositionen samt  

 anden relevant dokumentation.
g.
Hvor skal der søges? Ansøgningen indsendes i tre eksemplarer til Landbrugs- og Fiskeriministeriet 2. afdeling, 4. kontor Holbergsgade 2 1057 København K Hvis der under gennemførelsen af et projekt skulle opstå forhold, der gør  

 en ændring af budgettet ønskelig, kan der ansøges om at få det ændret.
En  

 sådan ansøgning skal begrundes og sendes til samme adresse.
h.
Behandling af ansøgningen Ved vurderingen af, hvorvidt en ansøgning kan imødekommes, lægges der vægt  

 på følgende forhold:
1. Der skal komme håndgribelige resultater ud af et  

 projekt i form af institutionel opbygning, virksomhedsrationalisering eller  

 lign.
Det er ikke nok, at en problemstilling beskrives og analyseres.
2. Det enkelte projekt skal bidrage til en bæredygtig  

 udvikling.
Det skal være økonomisk rimeligt og forsvarligt at gennemføre og,  

 hvor det kan være relevant, skal det bidrage til at forbedre miljøforholdene.
3. Projekter skal have størst mulig spredningseffekt,  

 således at resultatet kan komme til nytte for en videre kreds.
Dette  

 tilsiger, at den praktiske gennemførelse i videst muligt omfang finder sted i  

 modtagerlandet.
Hvor det påvises, at der er særlige fordele ved at gennemføre  

 projektet helt eller delvist uden for modtagerlandet, vil dette dog også  

 kunne ske.
4. Tilskuddet betragtes som hjælp til selvhjælp.
Der  

 skal være betydelig interesse i modtagerlandet for at få det gennemført,  

 hvorfor projekterne skal omfatte en medfinansiering fra partnerens side  

 og/eller fra anden side i modtagerlandet.
Desuden kræves der en  

 egenfinansiering fra ansøgerens side og så vidt muligt også et internationalt  

 finansieringsbidrag.
Hvis et projekt kan finansieres fuldt ud gennem andre  

 kanaler, for eksempel internationale finansieringskilder, vil der ikke kunne  

 gives tilskud til det inden for sektorprogrammets rammer.
Der lægges vægt på,  

 at det bliver sandsynliggjort, at der kan skaffes midler til finansiering af  

 det videre projektforløb.
 5. Dansk erhvervsliv skal involveres i størst mulig  

 udstrækning således, at danske firmaer kan videregive erfaringer, ekspertise  

 o.s.v. samt få etableret et langsigtet samarbejde med østlandene.
 Det er derfor vigtigt, at der i projektbeskrivelsen er givet  

 fyldestgørende oplysninger om disse forhold.
Afgørelserne meddeles skriftligt til ansøgerne.
Ved tilsagn sender  

 projekthaverne en acceptskrivelse vedrørende støttetilsagnet til Landbrugs-  

 og Fiskeriministeriet inden 14 dage, der sammen med støttetilsagnet udgør det  

 kontraktlige grundlag.
Projektet må ikke sættes i gang, før det kontraktlige  

 grundlag foreligger og det aftalte igangsætningstidspunkt er inde .
IV.
Støtte i henhold til udbud Reglerne for støtte i henhold til udbud er anført i Finansministeriets  

 Retningslinier for Sektorprogrammer i Central- og Østeuropa.
Udbudsmodellen indebærer, at projektet, som ønskes gennemført, udbydes til  

 en større eller mindre kreds, eventuelt efter forhandling.  

 Tilbudsbetingelserne vil blive oplyst sammen med projektbeskrivelsen.
Grænsen  

 for udbud af projekter er et budget på 200.000 ECU (ca. 1,5 mill. kr.) for så  

 vidt angår tjenesteydelser og 128.700 ECU (ca. 1 mill. kr.) for så vidt angår  

 vareydelser.
 Offentlige eller private virksomheder, myndigheder, organisationer,  

 institutioner og enkeltpersoner, som har ønske om, at der gennemføres et  

 større projekt efter udbudsmodellen inden for rammerne af Landbrugs- og  

 Fiskeriministeriets sektorprogrammer, kan kontakte ministeriet med henblik på  

 at få mulighederne for dette vurderet.
V.
Tilskuddets fastsættelse og udbetaling Størrelsen af tilskuddet fastsættes ved ansøgninger efter vurdering og vil  

 variere under hensyntagen til projektets relevans, graden af egenfinansiering  

 og medfinansiering fra anden side, den økonomiske risiko ved projektets  

 gennemførelse o.s.v.
Sammen med en tilskudsbevilling fastlægges en projektperiode.
Der kan ikke  

 ydes tilskud til udgifter, der er afholdt uden for projektperioden.
Bevilgede tilskud til godkendte projekter udbetales af  

 Strukturdirektoratet for Jordbrug og Fiskeri, Toldbodgade 29, 1253 København  

 K.
Udbetalingen kan ske, når der foreligger en gensidigt accepteret  

 slutrapport om det samlede projekt, når samtlige udgifter til  

 projektgennemførelse er afholdt, og når der foreligger en dokumentation i  

 form af en regnskabsoversigt for de faktisk afholdte udgifter i forbindelse  

 med projektet.
Landbrugs- og Fiskeriministeriet har udarbejdet  

 retningslinier, der skal følges ved afregning i forbindelse med  

 sektorprogrammet (»Generelle afregningsvilkår for tilskud fra Landbrugs-  

 og Fiskeriministeriets sektorprogrammer på landbrugsområdet«). Disse  

 tilsendes projekthaverne sammen med bevillingen.
 Hvis de dokumenterede udgifter på et projekts enkelte regnskabsposter er  

 lavere end de beløb, der er lagt til grund for tilskuddet, beregnes der  

 tilskud på basis af de faktisk afholdte udgifter.
Forudbetaling kan ikke finde sted.
Strukturdirektoratet kan i særlige  

 tilfælde på ansøgning udbetale tilskud til projekter i rater, der modsvarer  

 faktisk afholdte revisorattesterede udgifter i et projektforløbs klart  

 afgrænsede faser.
Der tilbageholdes dog 10 % af den samlede projektbevilling,  

 indtil endelig afrapportering og regnskabsaflæggelse for projektet er  

 godkendt af Landbrugs- og Fiskeriministeriet.
VI.
Godkendelse af projekter Ansøgningen er først godkendt, når Landbrugs- og Fiskeriministeriet har  

 underrettet projekthaveren skriftligt herom og givet skriftligt tilsagn om  

 tilskud samt om de nærmere betingelser for projektets gennemførelse og  

 tilskudsbeløbets udbetaling.
Ministeriets tilsagn tiltrædes af projekthaveren og udgør herefter sammen  

 med ansøgningen en kontrakt.
Heraf vil det blandt andet fremgå, hvilke  

 resultater der skal komme ud af projektet.
Projektet må først påbegyndes, når tilladelse foreligger fra Landbrugs- og  

 Fiskeriministeriet.
Med mindre der er aftalt andet igangsætningstidspunkt,  

 løber projektperioden fra datoen for projekthaverens skriftlige tiltræden af  

 bevillingstilbuddet.
Landbrugs- og Fiskeriministeriet kan bestemme, at  

 tilsagnet om tilskud bortfalder, og at udbetalte beløb skal tilbagebetales,  

 hvis projektet ikke er påbegyndt senest to måneder efter  

 igangsætningstidspunktet.
 Såfremt et projekt opgives eller udskydes, eller der sker ændringer af de  

 økonomiske eller andre væsentlige forudsætninger for projektet, skal  

 Landbrugs- og Fiskeriministeriet orienteres herom.
 Ændringer i grundlaget for godkendelsen af et projekt, herunder ændringer  

 i budgettets hovedposter inden for budgettets totalramme eller ændringer i  

 timeforbruget, kan kun foretages efter forudgående skriftlig henvendelse til  

 og godkendelse fra Landbrugs- og Fiskeriministeriet, der tager stilling til,  

 hvorvidt ændringen skal have konsekvenser for projektets videre forløb.  

 Forslag til løsning af eventuelle problemer af indholdsmæssig eller økonomisk  

 art skal ligeledes godkendes af Landbrugs- og Fiskeriministeriet.
Landbrugs- og Fiskeriministeriet forbeholder sig ret til at annullere  

 tilsagn om tilskud og at kræve udbetalte beløb tilbagebetalt, også i  

 tilfælde, hvor det måtte være udbetalt ratevist, hvis det viser sig, at  

 støttebetingelserne ikke er overholdt/opfyldt.
Dette gælder for eksempel i  

 følgende tilfælde (listen er ikke udtømmende):
- hvis der ydes tilskud efter anden lovgivning udover det i ansøgningen  

 anførte, - hvis projektet ikke udføres i henhold til den godkendte ansøgning eller  

 en godkendt ændring, - hvis de aftalte tidsfrister overskrides, - hvis forholdene i modtagerlandet ændres, således at Landbrugs- og  

 Fiskeriministeriet ikke skønner det muligt at gennemføre projektet som  

 aftalt, - hvis tilskudsmodtageren ikke længere opfylder betingelserne for at få  

 tilskud, - hvis tilskudsmodtageren har givet urigtige eller vildledende oplysninger  

 eller fortiet oplysninger af betydning for tildeling af tilskud, - hvis tilskudsmodtageren undlader efter anmodning at give nærmere  

 oplysninger om, hvorvidt de betingelser, der gælder for tilskuddet, opfyldes, - hvis rapportering ikke sker som forudsat.
Overskridelser af hovedposter i budgettet som følge af ændrede  

 enhedssatser bæres som hovedregel af projekthaveren selv, med mindre det  

 dokumenteres, at forudsætningerne for budgetskønnet er ændret afgørende.  

 Overskridelsen skal i givet fald godkendes af Landbrugs- og  

 Fiskeriministeriet.
En godkendelse forudsætter, at projektets totalramme ikke  

 derved overskrides.
VII.
Rapportering Der skal indgives en slutrapport med resume til Landbrugs- og  

 Fiskeriministeriet inden for 3 måneder efter et projekts afslutning.
Denne  

 skal være skrevet på dansk eller engelsk.
Resumeet skal dog altid være på  

 dansk.
Når slutrapporten foreligger, gennemgås den blandt andet med henblik  

 på at sammenholde grundlaget for opgavens løsning, herunder eventuelle  

 opståede ændringer, med de opnåede resultater.
Når der opnås gensidig accept  

 af slutrapporten, kan endelig afregning af tilskuddet finde sted.
 Rapporten skal omfatte følgende:
 1. En beskrivelse af projektets forløb ,  

 herunder de gennemførte aktiviteter og de opnåede resultater sammenholdt med  

 planerne. Årsagerne til eventuelle afvigelser skal kommenteres.
 2. En vurdering af foranstaltningens levedygtighed  

 på længere sigt.
3. En udtalelse fra samarbejdspartneren i  

 modtagerlandet, hvori denne giver sin vurdering af * projektet, * de resultater, der er opnået i forbindelse med projektet, * projektets levedygtighed på længere sigt.
 4. Eventuelle erfaringer af generel art indhøstet i  

 forbindelse med projektets gennemførelse.
 5. Ved projekter, hvor det er relevant, en vurdering  

 af danske virksomheders leverancemuligheder.
 6. Relevant dokumentation.
VIII.
Evaluering Der vil blive foretaget evaluering af sektorprogrammerne, herunder  

 udvalgte projekter.
I forbindelse med evalueringen har projekthaver pligt til  

 at stå til rådighed og til at bistå med relevante oplysninger, dokumentation  

 m.v.
Modtagerlandene vil ligeledes blive inddraget i evalueringen.
IX.
Told og Skat Danmark har udarbejdet generelle betingelser for den danske støtte til  

 Central- og Østeuropæiske lande, som omfatter fritagelse for indkomstskat  

 m.v., afgifter, told og moms i forbindelse med projekter under  

 sektorprogrammerne.
Betingelserne er anerkendt af Estland, Letland og  

 Litauen.
I de programaftaler, Landbrugs- og Fiskeriministeriet har indgået med  

 landbrugsministerierne i de baltiske lande, Polen og Rusland, er  

 fritagelseskravet anført.
Der kan dog ikke fuldt ud garanteres for fritagelse  

 i de lande, hvis anerkendelse af de generelle betingelser ikke foreligger.
Disposition for ansøgning om tilskud fra Landbrugs- og Fiskeriministeriet til projekter i Central- og Østeuropa Ansøgningen skal udformes kortfattet efter følgende disposition, idet der  

 gives en kort beskrivelse vedrørende hvert enkelt punkt.
Ansøgningen skal vedlægges - projektbeskrivelse - tekst til aftale med partnerne i modtagerlandet om projektets  

 gennemførelse - specificeret budget med kommentarer til de enkelte poster - et resume på engelsk med de vigtigste nøgletal samt navnene på de aktive  

 samarbejdspartnere og andre vigtige oplysninger på højst to sider - anden dokumentation for de punkter, hvor det er anført.
LANDBRUGS- OG FISKERIMINISTERIETS SEKTORPROGRAMMER FOR ØSTEUROPA I 1995 1.1. Indledning Landbrugs- og Fiskeriministeriet søger i 1995 bevilling til et  

 erhvervsrelateret og et miljørelateret sektorprogram.
Indholdsmæssigt ligger  

 oplægget for begge programmer i forlængelse af sektorprogrammerne for 1994 på  

 landbrugsområdet, idet der er tale om en videreførelse og uddybning af  

 indsatsen på udvalgte områder.
Oplægget begrundes i en udsigt til, at langt den overvejende del af  

 bevillingen under 1994 sektorprogrammet vil være forpligtet ved udløbet af  

 indeværende år ved bevillingstilsagn til godkendte projekter.
Både på  

 områder, hvor projekter vil være sat i gang og på beslægtede prioriterede  

 indsatsområder, vil der være behov for tilførsel af nye midler for at  

 fastholde det nødvendige momentum i bistanden og samarbejdet.
Begge sektorprogrammer omfatter flere lande, idet de forudsete  

 indsatsområder i samarbejdslandene vil være meget beslægtede og i visse  

 tilfælde de samme.
Hertil kommer behovet for en vis margin mht.  

 bevillingernes fordeling mellem landene afhængig af kvaliteten og størrelsen  

 af de ansøgninger, der efterfølgende vil blive indgivet.
De miljørelaterede sektorprogram forudses at omfatte de baltiske lande og  

 Polen og det erhvervsrelaterede de samme lande samt Rusland og - for visse  

 indsatsområders vedkommende - det centrale Østeuropa.
I den efterfølgende  

 gennemgang beskrives for hvert land hvilke indsatsområder, der forudses.
De  

 emner, der vedrører det miljørelaterede sektorprogram er beskrevet i afsnit  

 2.3. og 3.4. Øvrige indsatsområder omfattes af det erhvervsrelaterede  

 sektorprogram.
 1.2. Programmernes baggrund og orientering:
 Landbrugs- og Fiskeriministeriets sektorprogram for 1995 til støtte for  

 omstillingen af landbrugs- og fødevareforarbejdningssektoren i Østeuropa  

 tager udgangspunkt i tre forudsætninger:
1. I de central- og østeuropæiske landes  

 omstillingsproces er privatisering og effektivisering af landbrugs- og  

 fødevareforarbejdningssektoren som regel at finde blandt de højest  

 prioriterede indsatsområder.
Det skyldes de samvirkende hensyn til :
 * sikring af en stabil og tilstrækkelig fødevareforsyning, der prismæssigt  

 er tilgængelig for hele befolkningen.
 * landdistrikter.
 * betalingsbalancehensyn, - dvs. reducering af importbelastningen og  

 udvikling af eksportpotentialer.
 * aflastning af offentlige budgetter, der fortsat subsidierer  

 producenterne.
 * nødvendigheden af at vise fremskridt i liberaliseringen og privatisering  

 af det primære landbrug som en særligt synlig og politisk følsom sektor.
2. Siden etableringen af den danske østbistand  

 repræsenterer landbrugs- og fødevareforarbejdningssektoren det erhverv, der  

 har forestået flest projekter og tegnet sig for den største andel af  

 støttemidlerne.
Mange af projekterne er gennemført med forholdsvis små  

 tilskud.
En ofte betydelig egen- og medfinansiering har i den forbindelse  

 betydet, dels at det offentlige tilskud fik karakter af »seed  

 money«, og dels at et engagementet i projekterne og deres videreførelse  

 var sandsynliggjort.
Såvel for de mange virksomheder og organisationer, der  

 har forestået projekterne, som for Landbrugs- og Fiskeriministeriet har denne  

 baggrund affødt et solidt erfaringsgrundlag og et bredt net af kontakter.
 Erfaringerne fra den hidtidige indsats sammenholdt med rammerne for den  

 reorganiserede øststøtte peger nu i retningen af at koncentrere bistanden  

 inden for landbrugsområdet med henblik på følgende målsætninger, samtidig med  

 at kontinuitet tilsikres i forhold til 1994 sektorprogrammerne og forudgående  

 projekter under Østlandepuljen:
a Geografisk fokuseres bistanden på Baltikum, Polen og Rusland.
Hertil  

 kommer en sektorspecifik indsats på kødforarbejdningsområdet og  

 landbrugsrådgivning i det centrale Østeuropa med særligt sigte på Ungarn og  

 Slovakiet.
Den sektorspecifikke indsats i det centrale Østeuropa begrundes i  

 sammenfaldet mellem på den ene side den høje prioritet, som  

 landbrugsrådgivning og kødsektoren har i disse østlande, og på den anden side  

 den anerkendte ekspertise, som Danmark repræsenterer på disse områder.
b Projekterne integreres så vidt muligt »vertikalt« til løsning  

 af prioriterede problemer, dvs. følger i vid udstrækning produktionskæden for  

 udvalgte produkter eller produktgrupper fra landmand til forbruger.
Den  

 vertikale integration sikrer en samordnet og mere synlig indsats til fordel  

 for både modtagerland og projektansvarlige virksomheder og organisationer.  

 Inden for fx kød- eller mælkesektoren vil denne tilgang kunne omfatte en  

 indsats på områder som rådgivning til primærproducenter (økonomisk,  

 miljømæssigt, teknisk og sundhedsmæssigt bæredygtig produktion),  

 organisationsformer (herunder produktions-, købs- og salgsfællesskaber), der  

 styrker samarbejdet mellem producent- og forarbejdningsled, effektivisering  

 af forarbejdningen under inddragelse af leverance- og afsætningsmuligheder,  

 marketingbehov samt udvikling af fornødne kontrolfunktioner og kvalitetskrav.
 Den vertikale og sektorspecifikke tilgang peger i retningen af færre, men  

 større projekter, der vil stille større krav til samarbejde og koordination  

 mellem de ansvarlige parter i Danmark og modtagerlandet.
 c Så vidt muligt tilstræbes komplementaritet og samordning med andre  

 nærliggende støtteordninger og disses målsætninger, herunder:
 * miljøstøtten, idet miljødimensionen fremhæves og udvikles hvor det er  

 relevant, samtidig med at en egentlig miljøorienteret indsats gennemføres  

 under det landbrugsrelaterede miljøprogram.
 * den tekniske og administrative bistand med særligt henblik på  

 landbrugsskoleområdet og udstationeringsordningen.
 * multilaterale støtteordninger, og i den forbindelse særligt TACIS og  

 PHARE, som der er udviklet et godt samarbejde med på centralt og lokalt plan.
 3. Udover at afspejle modtagerlandenes behov og  

 prioriteter er Landbrugs- og Fiskeriministeriets sektorprogram også  

 formuleret under hensyntagen til hvilke dele af erhvervet i Danmark, der har  

 vist både forudsætninger og interesse for at medvirke i bistandsprojekterne.
Af hensyn til projekternes videreførelse, er hovedvægten endvidere lagt på  

 inddragelse af produktionsvirksomheder, der via projektet kan vurdere og  

 styrke egne forudsætninger for opfølgning på kommercielt grundlag.
Men i de  

 fleste tilfælde forudsætter en effektiv bistand, at disse parter samordner  

 deres indsats med organisationer med tilsvarende anerkendt ekspertise  

 (særligt inden for rådgivning og undervisning). Offentlige institutioners  

 medvirken vil kun komme på tale i særlige tilfælde, og da som hovedregel i  

 samarbejde med private.
POLEN 2.0. Siden 1989, med de efterfølgende vanskelige omstillingsprocesser og  

 en særdeles dårlig høst i 1992, har polsk landbrug påbegyndt en mere  

 målrettet udvikling.
Det kan nu spores en række positive udviklingstendenser,  

 samtidig med at der dog registreres en fortsat faldende produktion på  

 statslandbrugene.
 Efter drøftelser og konsultationer mellem det polske og danske  

 landbrugsministerium underskrev de to ministerier den 5. april 1994 en  

 programaftale omfattende teknisk bistand inden for landbrug og agroindustri  

 under sektorprogrammet for 1994. Med det polske landbrugsministerium er  

 efterfølgende drøftet specifikke forslag til samarbejdsprojekter for  

 uddybning og opfølgning af det samarbejde, der har udviklet sig siden 1990.  

 Fra en første fase, hvor der var anledning til egentlig teknisk bistand på  

 brede områder, er der nu et udtalt ønske om investeringsstøtte og en teknisk  

 bistand, der koncentrerer sig om specifikke områder inden for polsk landbrug  

 og agroindustri. Ønskerne peger i retningen af større visuelle projekter til  

 støtte for udviklingen af en markedsorienteret landbrugsproduktion.
Fra polsk side er der således lagt vægt på, at bistanden fremover bevæger  

 sig bort fra de mere generelle programmer og græsrodsorienterede aktiviteter.  

 I stedet peges på en øget produktion gennem forbedret produktivitet og  

 rationelle produktionsformer afstemt med de nye markedsmekanismer.
Som en rød  

 tråd i den polske udvikling af landbruget nævnes produktkvalitet og  

 markedsorientering afstemt med det omkringliggende miljø. Følgende  

 indsatsområder er udpeget som centrale:
 1. Bistand vedr. organisation og virksomhedsledelse  

 inden for mejerisektoren med henblik på forbedring af den rå og friske mælks  

 kvalitet.
 2. Rådgivning og teknisk bistand til opbygning af en  

 struktur for afsætning af landbrugsvarer.
 3. Organisation og virksomhedsledelse af små  

 kødforarbejdningsvirksomheder.
 4. Udvikling af en landbrugsrådgivningstjeneste.
 5. Miljømæssigt bæredygtige driftsformer i land- og  

 skovbruget.
Disse indsatsområder svarer til Verdensbankens overordnede  

 udviklingsprogrammer for polsk landbrug og skovbrug.
Der er dermed mulighed  

 for at fortsætte samarbejdet fra 1993-4, hvor danske projekter optrådte som  

 integrerede dele af Verdensbankens programmer.
Programoplægget er ligeledes  

 (i lighed med 1994-sektorprogrammet) tilpasset PHARE's udviklingsprogram,  

 hvor der for en række projektaktiviteter er tale om egentlig med- og  

 parallelfinansiering.
Samarbejdsparterne i Polen er især det primære land- og skovbrug  

 repræsenteret ved de privatejede familiebrug og deres organisationer,  

 fødevareforarbejdningsindustrien og offentlige institutioner.
I hvert af  

 projekterne vil typisk medvirke mindst to af disse parter.
2.1 Mejerisektoren Mejerisektoren er sammen med slagterisektoren de to brancher inden for den  

 animalske sektor, der nyder størst bevågenhed hos regeringen.
I den nuværende  

 situation er den polske mejerisektor fortsat kendetegnet ved en råvare af lav  

 kvalitet, der er uegnet til produktion af højtudviklede mejeriprodukter.  

 Sektoren er samtidig præget af store økonomiske vanskeligheder, faldende  

 produktion og stigende salg af mælk uden for de traditionelle  

 afsætningskanaler (mejerierne). Mælkeproduktionen er inden for de seneste 4  

 år faldet fra 17 mia. l pr. år til ca. 12 mia. l pr. år (1993).
Den polske regering søger at genetablere en egentlig markeds- og  

 eksportorienteret produktion af mejeriprodukter gennem en overordnet mejeri-  

 og mælkepolitik.
På det seneste er der etableret en brancheorganisation for  

 mejerisektoren, og der er ydet særlige kreditter til modernisering og  

 omstrukturering af mejerisektoren med vægt på de tidligere statsstyrede  

 mejerier.
Med baggrund i den ringe råvarekvalitet ønsker man fra polsk side et  

 samarbejde omkring forbedring af den friske mælks kvalitet.
Indsatsen på  

 dette område startede under Østlandepuljen og fortsættes under  

 sektorprogrammet for 1994. Det er hensigten, at aktiviteten skal uddybes i  

 1995-sektorprogrammet.
Som det vil fremgå efterfølgende, skal det kommende  

 program for mejerisektoren omfatte tre komponenter:
 1. Primærproduktion/malkekvægsdemonstrationsbrug.
 2. Kvalitetsfremmende og -sikrende aktiviteter på  

 mejerier og i engros- og detailled.
 3. Kvalitetsforbedring/mælkelaboratorium.
 2.1.1. Primærproduktion/malkekvægsdemonstrationsbrug:
I samarbejde med kvægavlsforening, rådgivningscenter og den lokale  

 landbrugsadministration i et amt etableres ca. tre malkekvægbesætninger.  

 Besætningerne placeres hos dygtige mælkeproducenter i amtet.  

 Malkekvægbesætningerne skal være det synlige og centrale led inden for  

 rådgivning og træning vedrørende fodring, mælkehygiejne og  

 produktionsøkonomi.
De tre besætninger skal være modeller for en optimal  

 økonomisk mælkeproduktion og som sådan kunne indgå i Polens landsdækkende  

 rådgivning inden for produktionsøkonomi for mælkeproduktion.
Køerne skal  

 tilhøre kvægavlsforeningen, der samtidig disponerer over besætningernes  

 placering og drift.
De første kviekalve vil kunne distribueres frit til  

 særligt udvalgte mælkeproducenter i området, der til gengæld forpligter sig  

 til at indgå i projektet og til igen frit at levere de første kalve til andre  

 mælkeproducenter.
 Projektet er udarbejdet efter et fælles oplæg fra myndighederne,  

 universitetet og landbrugsorganisationerne i Olsztyn Amt, der er udset til  

 projektets gennemførelse.
 2.1.2. Kvalitetsfremmende og -sikrende aktiviteter på mejerier og i  

 engros- og detailled:
Til opfølgning af det tidligere igangsatte projekt i 1994 vedr. forbedring  

 af mælkekvaliteten på mejerierne ønskes en udvidelse af aktiviteten til også  

 at omfatte de efterfølgende led: engros og detail.
Udgangspunktet tages i  

 mejerier i Bydgoszcz og Olsztyn amter, hvorved sikres samhørigheden med de  

 beskrevne aktiviteter under dels primærproduktionsdelen og dels  

 mælkelaboratoriedelen.
Hermed tilsigtes maksimal synlighed og  

 demonstrationseffekt.
Ud over træning af personel fra mejerierne med særligt  

 ansvar for produktionsniveau, forberedes og gennemføres et uddannelsesprogram  

 for butikspersonale og distributører med henblik på at bevare og sikre de  

 færdige mælkeprodukters kvalitet.
 2.1.3 Kvalitetsforbedring/mælkelaboratorium:
I samarbejde med amtet i Bydgoszcz, de lokale mælkeproducenter og  

 PHARE/FAPA's PIU (Project Implementation Unit) skal der etableres et  

 uafhængigt mælkelaboratorium, der dels skal betjene amtets mælkeproducenter  

 og dels fungere som et pilotlaboratorium.
I tilknytning til mælkelaboratoriet  

 vil der blive afviklet uddannelses- og træningsprogrammer med sigte på en  

 forbedret mælkekvalitet i primærproduktionen.
Mælkelaboratoriet skal virke i  

 nært samarbejde med den polske mejeriorganisation og mejeriinstituttet i  

 Olsztyn.
I tilknytning til mælkeproducenternes brug af mælkelaboratoriet er  

 det på mellemlangt sigt planlagt, at laboratoriet delvis skal finansieres ved  

 brugerbetaling.
Projektet kan få en bred kommerciel afsmitning, idet der  

 forventes anvendt dansk laboratorieudstyr.
Projektets demonstrationsdel vil  

 således indebære, at dansk viden og udstyr kan spredes til kommende  

 mælkelaboratorier i andre egne af Polen.
2.2. Slagteri- og kødsektoren Slagterisektoren er i lighed med mejerisektoren præget af dårlig økonomi,  

 uhensigtsmæssige produktionsmetoder og en ustruktureret afsætning.
I  

 modsætning til mejerisektoren er primærproduktionen i svinesektoren  

 imidlertid væsentlig bedre stillet.
Svineproduktionen holdt sig i årene 1989  

 - 1992 på nogenlunde samme niveau.
Efter 1992 faldt produktionen pga. dårlig  

 høst og dermed høje foderomkostninger.
Billedet har dog rettet sig væsentligt  

 fra udgangen af 1993. Behovet inden for primærproduktionen er en egentlig  

 driftsstyring, bedre foderøkonomi og forbedret avlsmateriale samt  

 kødklassificering.
Slagterisektoren har behov for ny teknologi, rationelle produktionsmetoder  

 samt en omlægning af produktionerne.
Slagterikapaciteten i Polen udnyttes i  

 gennemsnit med 40 - 50 pct. afhængig af produkt.
Den lave  

 kapacitetsudnyttelse skal ses i lyset af faldende leverancer til de store  

 statsejede slagterier, idet nye små og mellemstore svineslagterier etableres.
 For at tilgodese nævnte ønsker og behov inden for slagteri- og  

 kødsektoren, omfatter sektorprogrammet følgende projekt med sigte på  

 organisation og forbedret driftsform:
 2.2.1. I tilknytning til et kommercielt slagteriprojekt med dansk  

 deltagelse tilsigtes etableret et undervisnings- og uddannelsesprogram for  

 slagteriarbejdere, slagtermestre, virksomhedsledere og marketingfolk.  

 Uddannelsesprogrammet skal tilvejebringe dansk know-how inden for  

 produktionsmetoder, økonomi, afsætning samt sikkerheds- og miljøaspekter.  

 Uddannelsestilbuddet rettes mod specialister fra et bredt udsnit af  

 slagterivirksomheder i Polen.
2.2.2. I tilknytning til aktiviteterne på slagteriområdet (2.2.1.)  

 etableres en rådgivningstjeneste og træningsaktiviteter for en produktion af  

 ca. 25.000 slagtesvin.
Gennem dansk faglig viden og ved brug af  

 svineproduktionsbesætningen som demonstrationsgrundlag tilbydes områdets  

 svineproducenter en praktisk og teoretisk rådgivning, hvorunder de lokale  

 konsulenter inddrages i rådgivningsarbejdet i et samspil mellem  

 slagterivirksomhed og primærproduktion.
2.3. Miljø Indsatsen i Polen under det miljørelaterede sektorprogram forudses at  

 omfatte følgende indsatsområder:
 1. Økologisk landbrug.
 2. Reduceret og miljøafstemt anvendelse af pesticider  

 og kunstgødning.
 3. Skovbrug.
 2.3.1. Økologisk landbrug:
Landbrugsuniversitetet i Olsztyn planlægger etablering af en  

 demonstrationsgård for økologisk produktion til brug for Universitetets  

 undervisning.
Der kan blive behov for støtte til kvalificeret uddannelse,  

 træning og driftsrådgivning til den økologiske produktion og til afsætningen  

 af de økologiske produkter.
I den forbindelse skal mulighederne vurderes for  

 at øge spredningseffekten i forhold til de to økologiske demonstrationsbrug,  

 der er etableret med støtte fra Østlandepuljen.
 2.3.2. Reduceret og miljøafstemt anvendelse af pesticider og kunstgødning:
 Det indledende arbejde i 1994 har bl.a. bekræftet følgende afgørende  

 forudsætninger:
* en sammenhængende anvendelse af landbrugsrådgivningstjenesterne til at  

 bringe viden ud til de mange primærlandbrug er effektiv kanal til at omsætte  

 forskningsresultater til praktisk brug.
Et betydningsfuldt felt er endvidere  

 landbrugsskolernes undervisning af de kommende landmænd.
På skoleområdet som  

 på rådgivningsområdet drejer det sig om træning af trænere.
* udgangspunktet for arbejdet bør tages ude på de enkelte landbrug i  

 disses praktiske daglige problemer.
En sådan efterspørgselsdrevet  

 videnformidling er en ny synsvinkel i Østeuropa.
Forskningsinstitutternes  

 engagement i at medvirke er betydelig, idet man her ser  

 miljø-landbrugsprojektet som en mulighed for også at lære nye arbejdsmetoder.
 * at vandforsyningen på det enkelte landbrug bør inddrages i arbejdet,  

 idet der er betydelig forureningsproblemer som følge af for små afstande  

 mellem gødningsopbevaringssteder og brønde.
 I tilslutning til 1994 prioriteringen vil der i 1995 blive lagt vægt på  

 etablering af mange små lokale demonstrationer på gårdniveau og en styrkelse  

 af nationale institutioners arbejde med spredning af erfaringer.
PHARE-repræsentationerne i de enkelte lande bliver løbende orienteret om  

 indsatsen på miljøområdet.
Det kan forventes, at projekterne i lighed med  

 landbrugsrådgivningsprojekterne vil kunne med- eller parallelfinansieres med  

 EU-midler.
 2.3.3. Skovbrug:
 Skovbruget i Polen er præget af urentabel produktion og dårlig pasning.  

 Ved en effektiv skovdrift med rigtig hugst og udtynding skønner  

 Verdensbanken, at træproduktionen vil kunne øges med op til 30-40 pct.
Til støtte for udvikling af en økonomisk og miljømæssigt bæredygtig  

 skovbrugsproduktion har Verdensbanken udarbejdet et overordnet  

 skovbrugsprogram frem til 1997. Med udgangspunkt i dette program har Danmark  

 via Østlandepuljen deltaget med et rullende træningsprogram for skovarbejdere  

 og private skovejere.
I nærværende program vil denne træning blive  

 videreført.
Behovet for supplerende uddannelser inden for skovdrift,  

 skovøkonomi og afsætning af træprodukter er blevet drøftet.
Landbrugs- og Fiskeriministeriet og det polske miljøministerium indgik i  

 foråret 1994 en hensigtserklæring vedr. et samarbejde inden for varslings- og  

 beredskabsplaner i skovbruget.
Til iværksættelse af en sådan fælles varsling-  

 og beredskabsplan kan der blive behov for udveksling af videnskabeligt  

 personale inden for insekt- og svampebekæmpelse samt særlige  

 overvågningshold.
2.4. Medfinansiering af projektkoordinator (PIU) under FAPA Til koordination og støtte for de danske regionale projekter i Bydgoszcz,  

 Slupsk og Koszalin og for at sikre integreringen i PHARE/FAPA aktiviteter  

 medfinansieres fra dansk side en PIU under PHARE/FAPA.
2.5. Rådgivningstjeneste Fra starten af indsatsen på landbrugsrådgivningsområdet i 1990 har Polen  

 prioriteret opbygningen af en landbrugsrådgivning højt, idet rådgivningen er  

 anset for at være et væsentlig del af infrastrukturen i et økonomisk  

 bæredygtigt landbrugserhverv.
Indsatsen har omfattet assistance til reorganisering af hele den polske  

 rådgivningstjeneste efter dansk model, træning til folkevalgte formænd og  

 amtsrådgivningsdirektører samt udvikling af rådgivningen i Bydgoszcz amt.  

 Senere har PHARE bidraget med 700.000 ECU.
I 1995 vil der være tale om en  

 opfølgning på uddannelse af folkevalgte, et indledende arbejde vedrørende  

 sammenhængen mellem forskning og rådgivning samt en større indsats til støtte  

 for det nationale rådgivningscenter i Brwinow - Poznan.
Man ønsker fra polsk  

 side en assistance i lighed med den danske indsats på de baltiske  

 landscentre.
DE BALTISKE LANDE 3.0. Siden de baltiske lande opnåede uafhængighed, er  

 landbrugsproduktionen faldet betydeligt som følge af lav indtjening, bortfald  

 af eksportmarkeder og usikre ejendomsforhold.
Priserne på produktionsmidlerne  

 er steget til verdensmarkedsprisniveau, mens salgspriserne har været særdeles  

 lave og afregningstiden meget lang.
Nogen stigning i salg til Rusland har  

 ikke kunne vende den negative tendens.
En reetablering af produktionen, både i primær-landbruget og  

 forarbejdningen, forudsætter øget produktivitet i begge led og vil styrkes  

 ved et samarbejde mellem disse led.
Erfaringerne med afsætningsfremme og  

 markedspleje er ganske begrænsede.
Den overvejende del af landbrugsproduktionen varetages fortsat af  

 storbrug, der under forskellige selskabsformer drives på resterne af de  

 tidligere kollektivbrug.
Blandt de nye ejere har både større og mindre  

 landbrug behov for rådgivning, navnlig om økonomi og driftsledelse.
 Fra baltisk side har man den opfattelse, at Danmark kan bistå med  

 udvikling af forarbejdningssektoren og styrkelse af sundheds- og  

 kvalitetsstandarder samt afsætningseffektivitet, miljøvenlig udnyttelse af  

 ressourcer og endelig udvikling ad demokratiske landbrugsorganisationer,  

 herunder andelsorganisering.
 Nedenstående programforslag tager udgangspunkt i den omfattende danske  

 indsats på landbrugsområdet siden 1990, og er formuleret efter samråd med  

 landbrugsministerierne i modtagerlandene (april-maj 1994). Programmet tager  

 sigte på, at indsatsen i stigende grad målrettes på de baltiske  

 landbrugserhvervs potentielle og faktiske produktion og forarbejdning til  

 støtte for bestræbelserne på at udvikle konkurrencedygtighed på  

 hjemmemarkedet, samt forudsætningerne for at eksportere.
Indsatsområderne er endvidere ved møder i de baltiske hovedstæder og i  

 Bruxelles afstemt med PHARE's og Verdensbankens overordnede  

 udviklingsprogrammer for landbrugs- og fødevareforarbejdningssektoren i de  

 baltiske lande.
Der er dermed mulighed for at fortsætte samarbejdet fra  

 1993-4, hvor danske projekter optrådte som samfinansierede dele af PHARE's  

 programmer.
Samarbejdsparterne i Baltikum er det primære landbrug repræsenteret ved de  

 privatejede familiebrug og deres organisationer,  

 fødevareforarbejdningsindustrien og offentlige institutioner.
I hvert af  

 projekterne vil typisk medvirke mindst to af disse parter.
Trods klare forskelle mellem landene er deres individuelle behov og  

 prioriteringer af anvendelsen af udenlandsk bistand på flere områder  

 sammenfaldende.
Disse indsatsområder kan sammenfattes som følger:
1. Fsva. anvendelse af udenlandsk bistand lægges i  

 alle tre baltiske lande stor vægt på modernisering af forarbejdningssektoren  

 som led i en indsats for at forbedre kvaliteten og afsætningen af landbrugs-  

 og fødevarer.
Med baggrund i erfaringer fra den hidtidige bistand og i  

 drøftelserne med landbrugsministerierne foreslås derfor for hvert land en  

 indsats vedrørende fødevarekvalitet.
Konkrete projekter vil kunne tage sigte  

 på kvalitetsfremmende foranstaltninger, herunder kontrol- og  

 laboratoriefunktioner, der kan medvirke til at sikre EU-godkendelse hos  

 producerende virksomheder.
Bistand på disse områder bør også tage sigte på  

 rådgivning vedr. markedsføring og afsætning.
På disse områder vil der også  

 være mulighed for en forholdsvis umiddelbar kommerciel afsmitning.
De enkelte  

 oplæg gennemgås nedenfor landevis.
2. Yderligere et emne, der optager alle tre lande, er  

 en videreførelse af tilpasningen af især det primære landbrugserhvervs  

 infrastruktur.
Med nedlæggelse af kollektivbrugene er landdistrikternes mange  

 lokale servicefunktioner truet af opløsning.
Det gælder fx rådgivnings- og  

 veterinærtjenester, maskinanvendelse og levering af foderblandinger.
Siden de  

 baltiske landes uafhængighed er der blevet ydet en stor dansk indsats til  

 støtte for nye strukturer inden for rådgivning, træning, uddannelse og  

 organisation.
Denne bistand har nydt anerkendelse og har tiltrukket  

 medfinansiering fra PHARE.
Indsatsen bør fastholdes og - især på miljøområdet  

 - udbygges.
I de baltiske lande, hvor rådgivningen skulle opbygges helt fra bunden,  

 har den baltiske indsats inden 1990 været koncentreret om uddannelse af  

 folkevalgte landmænd inden for rådgivningen, etablering af nationale centre  

 samt af 2 lokalcentre i hvert land.
Indsatsen er på det seneste støttet med  

 en parallelfinansiering af PHARE-midler med i alt 1,15 mill.
ECU.
I 1995 vil  

 der være tale om en opfølgende dansk indsats på ovennævnte områder samt om et  

 arbejde med at forbinde landbrugsrådgivningen med landbrugsforskningen.
I  

 dette arbejde vil Statens Husdyrbrugsforsøg og Statens Planteavlsforsøg kunne  

 inddrages.
3. Også den forudsete indsats under det  

 miljørelaterede sektorprogram i de baltiske lande er præget af afgørende  

 fælles træk for hvert land.
De forudsete indsatsområder beskrives separat i  

 afsnit 3.4.
3.1.  Estland 3.1.1. Fødevarekvalitet:
 Idet behovet for bistand på dette område er beskrevet ovenfor (3.0.(1)),  

 bør indsatsen i den estiske situation tage sigte på følgende:
1. Udarbejdelse af retningslinier for realisering af  

 EU-kvalitetsniveau for mejeri- og slagterivirksomheder.
Dette vil evt. kunne  

 gennemføres bl.a. med reference til en mindre produktionsenhed, der anvendes  

 som model for øvrige dele af branchen.
 2. Træning af relevant virksomhedspersonale og  

 leverandører på slagterier og mejerier for at skabe forståelse for  

 betydningen af sundheds- og kvalitetsstandarder i hele produktionskæden.
 3. Rådgivning og træning vedr. kvalitetsspørgsmål mv.  

 med henblik på markedsføring og afsætning.
 Inden for kød-/slagteribranchen vil der endvidere være behov for at yde en  

 målrettet bistand vedrørende avlsarbejde, forbedring af foderkvalitet og  

 -udnyttelse samt indførelse af klassifikationsmetoder.
 3.1.2. Primær-produktion:
I forhold til primærlandbruget er der - som beskrevet ovenfor - behov for  

 en fortsat indsats inden for følgende områder: opbygning af en  

 rådgivningstjeneste, fortsat bistand vedr. organisering med henblik på  

 mekanisering og indkøbs- og salgsfællesskaber (herunder andel) samt velegnede  

 indtægtsskabende aktiviteter, fx agroturisme.
Inden for rådgivningstjeneste  

 og mekanisering vil indsatsen bygge videre på det solide fundament, der er  

 etableret med de seneste års bistand.
 Hvor det er relevant og muligt, bør indsatsen på disse områder kædes  

 sammen med indsatsen vedr. fødevarekvalitet.
3.2.  Letland 3.2.1. Fødevarekvalitet:
Fra lettisk side foreslås det, at Danmark supplerer et 900.000 ECU program  

 fra PHARE om fødevarekvalitet, markedsføring, distribution og kontrol.
Der er  

 peget på korn- og foderstofindustrien som et relevant indsatsområde.
En  

 videre indsats på dette felt afhænger af resultatet af en forundersøgelse,  

 der afsluttes i 1994.
 Programmet skal efter lettisk ønske desuden medvirke til indførelsen af  

 kvalitetsklassificering af svinekød og af EU-fødevarenormer.
 Endelig skal der være mulighed for en fortsættelse af det  

 mælkekvalitetsprojekt, der er igangsat under Østlandepuljen og som har opnået  

 medfinansiering fra Verdensbanken.
 3.2.2. Primær-produktion:
 Programmet viderefører konsolideringen af det lettiske landbrugsfaglige  

 rådgivningssystem i samarbejde med PHARE og andre bilaterale donorer (jf.  

 afsnit 3.0. ovenfor).
Den dansk-lettiske referencegård i Cesis (etableret med støtte fra  

 Østlandepuljen) vil kunne danne rammen for konkrete rådgivnings- og  

 demonstrationsopgaver.
I samme regi overvejes i øvrigt nu mulighederne for at  

 udbygge samarbejdet med kommercielle forbindelser.
3.3.  Litauen 3.3.1. Fødevarekvalitet:
Udbygningen af det centrale mælkekvalitetslaboratorium i Kaunas (i  

 fortsættelse af et tidligere Østlandepulje-finansieret projekt) med dansk  

 bistand prioriteres højt af Litauen.
Et tilsagn om medfinansiering (ca.  

 900.000 kr.) fra litauisk side vil kunne dække en væsentlig del af de  

 fornødne udstyrsomkostninger.
 To konkrete projekter i svinesektoren, der er iværksat med dansk støtte  

 (avlsdyr og slagterimodernisering) vil kunne danne et effektivt  

 demonstrationsgrundlag for konkrete rådgivningsopgaver og for indførelsen af  

 klassifikation af svinekød i henhold til EU-normer.
 Fra litauisk side har der i længere tid været anmodet om bistand til en  

 »Marketing Advisory Unit« under Landbrugsministeriet, der både skal  

 operere med rådgivning til forbedring af produkt- og emballagekvalitet og med  

 eksportfremme.
 3.3.2. Primær-produktion:
Programmet vil videreføre den danske bistand til udbygning af det  

 litauiske rådgivningssystem i samarbejde med PHARE og andre bilaterale  

 donorer.
Herudover skal søges imødekommet et litauisk ønske om bistand til  

 undersøgelse og implementering af projekter indenfor  

 mekanisering/maskinsamarbejde.
Et sådant projekt vil evt. kunne baseres på  

 eksisterende venskabssamarbejde mellem lokale landboforeninger.
3.4. Miljø Under det miljørelaterede sektorprogram forudses indsatsen i de baltiske  

 lande at omfatte følgende områder:
 1. Miljømæssigt bæredygtigt landbrug med særlig  

 henblik på anvendelse af gødning og pesticider.
 2. Miljømæssigt bæredygtigt skovbrug.
 3. Håndtering af slagteaffald o.lign.
 3.4.1. Miljømæssigt bæredygtigt landbrug:
En styrket indsats på landbrugsmiljøområdet skal sikre, at en fornyet  

 stigning i anvendelsen af natur- og kunstgødning samt pesticider sker under  

 inddragelse af miljøhensyn.
Indsatsen skal omfatte forsvarlig anvendelse og  

 opbevaring af disse hjælpestoffer, og at de anvendes miljøvenligt.
Der vil  

 blive lagt vægt på projekter, der sigter på/udbygger velegnede  

 demonstrationsprojekter.
Så vidt det er relevant og muligt, sikres  

 samarbejdet en kommerciel basis igennem deltagelse af leverandører og  

 maskinfabrikanter.
 Det indledende arbejde med 1994 sektorprogrammet på gødning og  

 pesticidområdet har bl.a. fastslået følgende forudsætninger for den videre  

 indsats :
* En sammenhængende anvendelse af landbrugsrådgivningstjenesterne til at  

 bringe viden ud til de mange primærlandbrug og er effektiv kanal til at  

 omsætte forskningsresultater til praktisk brug.
Et betydningsfuldt felt er  

 endvidere landbrugsskolernes undervisning af de kommende landmænd.  

 Landbrugsskolelærerne er vigtige partnere, hvorfor der skal udarbejdes  

 læremateriale og afholdes kurser i betydeligt omfang.
På skoleområdet som på  

 rådgivningsområdet drejer det sig om træning af trænere.
* En anerkendelse af at udgangspunktet for arbejdet bør tages ude på de  

 enkelte landbrug i disses praktiske daglige problemer.
En sådan  

 efterspørgselsdrevet videnformidling er en ny synsvinkel i Østeuropa.  

 Forskningsinstitutternes engagement i at medvirke er betydelig, idet man her  

 ser miljø-landbrugsprojektet som en mulighed for også at lære nye  

 arbejdsmetoder.
 * At vandforsyningen på det enkelte landbrug bør inddrages i arbejdet,  

 idet der er betydelig forureningsproblemer som følge af for små afstande  

 mellem gødningsopbevaringssteder og brønde.
 I tilslutning til 1994 prioriteringen vil der i 1995 blive lagt vægt på  

 etablering af mange små lokale demonstrationer på gårdniveau og en styrkelse  

 af nationale institutioners arbejde med spredning af erfaringer.
Indsatsen under 1994 programmet blev koncentreret i Letland.
I 1995 vil  

 arbejdet blive startet i Estland og Litauen.
PHARE-repræsentationerne i de enkelte lande bliver løbende orienteret om  

 indsatsen på miljøområdet.
Det kan forventes, at projekterne i lighed med  

 landbrugsrådgivningsprojekterne vil kunne med- eller parallelfinansieres med  

 EU-midler.
Fra Litauens side er der særligt blevet peget på det miljømæssigt meget  

 følsomme Karst område i landets nordøstlige del.
Undergrundens særlige  

 beskaffenhed i området bevirker, at gødning og pesticider, der spredes på  

 markerne, meget hurtigt trænger ned i grundvandet (til ugunst også for  

 tilgrænsende områder af Letland). Lokale initiativer i retningen af økologisk  

 landbrug bør - evt. sammen med udbygning af skovarealerne - vurderes med  

 henblik på definering af et opfølgende bistandsbehov til fordel for en  

 minimal langsigtet miljøbelastning.
 3.4.2. Miljømæssigt bæredygtig skovdrift:
De baltiske lande råder over betydelige skovarealer og et stort antal  

 landbrugsbedrifter omfatter skov.
Der er interesse for at indlede og  

 videreføre projekter, der bistår såvel skovdistrikter som enkelte  

 landbrugsbedrifter med på såvel økonomisk som miljømæssigt bæredygtigt  

 grundlag bedre at bevare og udnytte de forsømte skovarealer og herunder  

 tilrettelægge en rationel langsigtet skovdrift.
Fra dansk side vil  

 samarbejdet bestå i rådgivning, uddannelse og salgssamarbejde, evt. med  

 udgangspunkt i model-skovdistrikter.
Projektet vil indebære muligheder for  

 kommerciel afsmitning, samtidig med at forudsætningerne for gennemførelse af  

 Energistyrelsens programbistand vedr. flisfyring styrkes.
 3.4.3. Håndtering af slagteaffald o.lign.:
Håndteringen af slagteriaffald mv. fra fødevareforarbejdende virksomheder  

 er i mange tilfælde mangelfuld og skadelig for miljøet.
En indsats i Estland  

 vedr. udnyttelse eller destruktion af disse materialer er indledt under  

 sektorprogrammet for 1994, men bør fortsættes og udbygges.
Så vidt muligt  

 koordineres denne aktivitet med indsatsen under det erhvervsrelaterede  

 sektorprogram.
DET CENTRALE ØSTEUROPA 4.0. Dansk landbrug har en betydelig interesse i at udvikle  

 samarbejdsrelationer og kommercielle forbindelser med især det centrale  

 Østeuropa.
Der foreslås to emnebaserede men ikke landespecifikke  

 sektorprogrammer.
De berørte lande er primært Tjekkiet, Slovakiet og Ungarn,  

 hvor projekter bl.a. under Østlandepuljen har afdækket lovende  

 udviklingsmuligheder med udsigt til kommerciel afsmitning.
 4.1. Fødevarekvalitet:
Der er såvel bistandsmæssige som kommercielle perspektiver for danske  

 virksomheder i at deltage i moderniseringen af de østeuropæiske landes  

 fødevareindustri.
Det drejer sig især om kvalitetsklassificering af svinekød,  

 og udviklingen af produktkvalitet med henblik på salgssamarbejde samt bistand  

 til forberedelse af direkte virksomhedssamarbejde.
Disse indsatsområder vil  

 på den ene side være af stor betydning for styrkelsen af modtagerlandets  

 kødsektor og dens markedspotentiale, og på den anden side vil de medvirke til  

 at give dansk fødevareindustri en præferenceposition på de nye markeder.  

 Projekter vil så vidt muligt skulle knyttes sammen med aktiviteter under det  

 nedenfor (4.2.) beskrevne indsatsområde for at opnå større synlighed og  

 gennemslagskraft.
 4.2. Primær-produktion:
I 1991 gennemførtes mindre landbrugsrådgivningsprojekter i Tjekkiet,  

 Slovakiet og Ungarn.
Da indsatsen alene blev kanaliseret gennem statslige  

 strukturer (universiteter og forskningscentre) blev det vurderet, at en  

 opfølgning bedst kunne komme til nytte ved at afvente en fremkomst af  

 landbrugsorganisationer, som kunne medvirke i opbygningen af en  

 landbrugsrådgivning.
En landbrugsorganisation er nu etableret i Tjekkiet og  

 man har henvendt sig for at få støtte.
En tilsvarende udvikling er undervejs  

 i Ungarn.
Da brugerstyret landbrugsrådgivning er et område, hvor Danmark  

 specielt kan gøre sig gældende, vil det være hensigtsmæssigt at starte en  

 mindre indsats i 1995, idet en større indsats i disse lande kun skal ske,  

 hvis aktiviteterne kan PHARE-finansieres eller lokalfinansieres.
 Dansk landbrug får en bedre placering i potentielle konkurrerende lande og  

 potentielle markeder ved at deltage i den faglige dygtiggørelse af det  

 private landbrug, der vurderer dansk landbrug som en model for udviklingen.  

 Aktiviteterne omfatter i denne forbindelse praktikantophold og uddannelse  

 samt efteruddannelse af landbrugslærere og -konsulenter.
RUSLAND 5.0. I overensstemmelse med aftalerne mellem Rusland og Danmark etableres  

 2 hovedprojekter.
Det ene er et led i det flerårige integrerede projekt i  

 Smolensk.
Det andet skal opfange egnede nye initiativer af både kommerciel og  

 rådgivningsmæssig karakter, som i stigende grad fremlægges med henblik på  

 støtte.
5.1. Smolensk Smolensk projektet blev udviklet i 1992, og det overordnede mål er at  

 støtte reformprocesserne i den russiske landbrugssektor, herunder den  

 demokratiske udvikling inden for de russiske landboorganisationer og bistand  

 til etablering af andelsorganisationer.
Med dette formål for øje blev et  

 distrikt i Smolensk-regionen udvalgt som målområde for denne bistand.
 Forundersøgelsen til projektet, finansieret af Østlandepuljen, blev  

 afsluttet i foråret 1994.
I konklusionerne fra forundersøgelsesrapporten anbefales, at der etableres  

 et mejeri, med en dagskapacitet på 10 tons, og et korntørringsanlæg til 7000  

 tons pr. år.
Disse to anlæg opføres på 2 tidligere statsgårde - nu omdannet  

 til aktieselskaber - der på grund af deres infrastruktur (tilsluttet vand-,  

 el- og gasforsyning) er fundet velegnede til at huse de to anlæg.
 Som ejere af anlæggene dannes to andelsforeninger med deltagelse af  

 kredsen af private landmænd, der har udvist interesse for projektet, samt de  

 to tidligere statsgårde, der hver vil blive repræsenteret med en stemme.
De private landmænd er endnu for svagt funderede, økonomisk og  

 produktionsmæssigt, til at de alene kan bære projektet igennem.
Derfor er de  

 tidligere statsgårdes deltagelse en forudsætning for, at projekterne kan  

 komme til at fungere.
Herigennem er afgørende forudsætninger for dansk støtte  

 til projektet opfyldt - nemlig andels- og privatiseringsaspektet.
Etablering  

 af mindre andelsejede virksomheder i landbruget vil have stor betydning i den  

 proces, hvor de store statsmonopolers magt brydes, ligesom decentralisering  

 fremmer markedsøkonomien.
 I tilknytning til andels- og landboforeningerne dannes en mobil  

 rådgivningstjeneste.
 Under mødet i Moskva den 16. juni 1994 mellem den russiske og den danske  

 landbrugsminister blev det aftalt, at sætte projektet i gang snarest muligt.  

 Fra russisk side blev det tilkendegivet, at projektet vil få højeste  

 prioritet, og fra dansk side blev der givet tilsagn om at yde økonomisk  

 støtte til projektet i 1994.
I efteråret 1994 påbegyndes under sektorprogram 1994 opbygningen af  

 producentorganisationerne for mælkeproducenter og kornproducenter og de  

 andelsforeninger, der skal stå som ejere af mejeri og korntørreri.
Samtidig  

 påbegyndes også etablering af konsulenttjenesten.
Disse initiativer  

 gennemføres ved iværksættelse af trænings- , uddannelses- og  

 informationsaktiviteter.
Endvidere udføres et feasibility study for mejeriet, og træning af  

 personale i virksomhederne påbegyndes.
Endelig færdiggøres  

 investeringsmodeller for de to anlæg.
Korntørreriet skal stå klar til at  

 modtage høsten 1995, dvs. være færdigt august 1995.
Der afsættes i 1995 15 mill. kr. til den videre udvikling af Smolensk  

 projektet.
Fra russisk side er det meddelt, at den føderale regering og  

 Smolensk Oblast vil bidrage med 4,3 mia. rubler.
 5.2. Øvrige projekter:
 Ud over projektet i Smolensk er der en række andre initiativer med sigte  

 på løsning af centrale problemstillinger i den russiske landbrugssektor.
 Disse projekter vil bl.a. omfatte:
- forbedring af fødevaredistributionen med særlig henblik på større byer, - forbedring af kvalitetskontrol og certificering af frø og andet  

 avlsmateriale, - bistand vedr. administration af Verdensbankens kreditlinie til  

 landbruget, - forbedret bekæmpelse af husdyrsygdomme og skadegørere og - træning og uddannelse af yngre landmænd, der er valgt til tillidsposter  

 inden for virksomheder og organisationer.
 Til disse projekter afsættes 4 mill. kr.
LANDBRUGS- OG FISKERIMINISTERIETS SEKTORPROGRAMMER I CENTRAL- OG ØSTEUROPA 1996 Indledning Landbrugs- og Fiskeriministeriets sektorprogrammer 1996 er udarbejdet på  

 grundlag af strategipapiret af 30. august 1995. Der er derfor kun udarbejdet  

 programmer for Estland, Letland, Litauen og Rusland, da oplægget til de  

 erhvervs- og miljørelaterede programmer ikke omfatter landbrugs- og  

 fiskerisektorerne i Polen.
 Som noget nyt omfatter sektorprogrammerne fiskerisektoren.
Baggrund Landbrugs- og Fiskeriministeriets sektorprogrammer for 1994 bestod af et  

 miljørelateret program på 10 mio. kr., to erhvervsrelaterede programmer på  

 hver 15 mio. kr. og et sektorprogram for Rusland på 8 mio. kr.
For 1995 er  

 bevillingen til det miljørelaterede program 10 mio. kr., til det  

 erhvervsrelaterede program 30 mio. kr. og til Smolensk i Rusland 10 mio. kr.
Den hidtidige indsats under sektorprogrammerne har været koncentreret om  

 hovedprioriteringslandene omkring Østersøen, hvilket vil sige Polen, De  

 Baltiske Lande og Rusland.
Endvidere er der ydet støtte til tre projekter i  

 Ungarn.
 Projekterne har især været rettet mod følgende hovedområder:
* strukturtilpasning og organisationsudvikling * uddannelse og rådgivning * kvalitetsforbedring Der er i forbindelse med gennemførelsen af de enkelte projekter lagt vægt  

 på, at de indgår i modtagerlandenes prioritering, samt at der indgår en  

 rimelig medfinansiering fra modtagers side.
Endvidere er der lagt vægt på  

 projekternes spredningseffekt, samt på udbredelsen af kendskabet til dansk  

 ekspertise og udstyr med henblik på fremtidigt kommercielt samarbejde.
 Ved gennemførelsen af sektorprogrammerne er det ligeledes blevet tilstræbt  

 at sikre komplementaritet og samordning med de øvrige danske  

 øststøtteordninger samt med PHARE's, TACIS's og Verdensbankens aktiviteter.
Sektorprogrammerne 1996 For 1996 søger Landbrugs- og Fiskeriministeriet bevilling til at  

 gennemføre et erhvervsrelateret og et miljørelateret sektorprogram.
Der er fortsat stort behov for bistand til udvikling af sektorerne for  

 landbrug og fiskeri i de hidtidige modtagerlande.
Privatiserings- og  

 omstruktureringsprocessen er endnu ikke afsluttet, og udviklingen af  

 landdistrikterne og fødevareproduktionen har generelt høj prioritet i disse  

 lande.
 EU-Kommissionen konkluderede således i sin rapport »Agricultural  

 Situation and Prospects in the Central and Eastern European Countries«  

 fra juli 1995, at alt taget i betragtning vil disse lande have mindre behov  

 for pris- og indkomststøtte til deres landmænd end for målrettet assistance  

 til omstrukturering, modernisering og diversifikation af deres  

 produktionskapacitet i landbruget og i forarbejdningssektoren samt til  

 forbedring af landdistrikternes infrastruktur.
 I forbindelse med indgåelse af EU-aftalerne har modtagerlandene i stigende  

 grad endvidere prioriteret indsatser vedrørende:
* forbedring af fødevarekvalitet generelt, herunder etablering af  

 kontrolsystemer * tilpasning til EU-standarder og -lovgivning * udvikling af forarbejdningssektoren * udvikling af markedsføring/afsætning Evaluering Evalueringen af projekternes opfyldelse af sektorprogrammernes målsætning  

 foretages på grundlag af projekthaverens afsluttende rapport.
Evalueringen  

 foretages af Landbrugs- og Fiskeriministeriet med mulighed for inddragelse af  

 ministeriets udstationerede repræsentanter i modtagerlandene.
For udvalgte  

 projekter foretages ekstern evaluering.
Der vil blive foretaget ekstern  

 evaluering af sektorprogrammerne suppleret med udtalelse fra modtagerlandene.
Generelle målsætninger For Landbrugs- og Fiskeriministeriets sektorprogrammer gælder de generelle  

 målsætninger for den danske øststøtte.
 Programmerne sigter endvidere mod at bidrage til udvikling af sektorerne  

 for landbrug og fiskeri i modtagerlandene bl.a. med henblik på:
* sikring af fødevareforsyningen med sunde produkter, der prismæssigt er  

 tilgængeligt for hele befolkningen, * sikring af beskæftigelsen, en acceptabel levestandard og bevarelse af  

 sociale strukturer i landdistrikter, * nødvendigheden af at støtte strukturtilpasningen, herunder  

 liberaliseringen og privatiseringen i det primære landbrug, fiskerierhvervet  

 og forarbejdningsindustrien samt støtte demokratiseringsprocessen, og * fremme tilpasningen til EU-standarder og -normer.
Prioriteringsområder A.
Landbrug Hovedprioriteringsområderne for samarbejdet omfatter følgende:
Miljørelaterede områder * Miljømæssigt bæredygtig anvendelse af kunstgødning og pesticider.
 * Økologisk landbrug.
 * Løsning af konkrete miljøproblemer knyttet til husdyrbruget i  

 modtagerlandene.
Erhvervsrelaterede områder * Udvikling af den animalske sektor, især svinekød og mejeri, omfattende  

 avlsarbejde, effektivisering af produktionen, kvalitetsforbedring,  

 forarbejdning, afsætning, tilpasning til EU-standarder og -normer, udvikling  

 af kontrolsystemer og regeltilpasning.
 * Forbedring og effektivisering af den vegetabilske produktion, især med  

 henblik på kvaliteten og afsætningen.
 * Effektivisering og specialisering af rådgivning, uddannelse og  

 organisering.
 * Målrettede projekter til ophjælpning af det primære landbrug og  

 udviklingen i landdistrikterne.
B.
Fiskeri Hovedprioriteringsområderne for samarbejdet omfatter følgende områder:
 * Træning og rådgivning (bl.a. workshops i fabriksmiljø) omfattende  

 EU-kvalitetsnormer, hygiejne- og sundhedsregler/standarder m.v. for fisk og  

 fiskevarer, der medfører forbedrede produktionsmetoder, højere  

 kvalitetsniveau, en forbedret økonomi og dermed et bedre marketinggrundlag.
 * Uddannelse og rådgivning vedr. almene arbejdsforhold om bord, herunder  

 introduktion af nye fangstredskaber og -metoder, samt energispareprogrammer,  

 der tilsigter et formindsket energiforbrug.
 * Etablering af fiskeriforeninger og andelsselskaber (vertikalt som  

 horisontalt), der engageres i virksomhedsdrift i fiskerisektoren inkl. opdræt  

 af fisk og rekreative tiltag.
Landbrugs- og Fiskeriministeriets erhvervsrelaterede sektorprogram 1996 De Baltiske Lande A.
Landbrug I 1994 oplevede De Baltiske Lande økonomisk vækst for første gang siden  

 uafhængigheden.
Landbrugsproduktionen er fortsat faldet, men et vendepunkt  

 kan nu være nået med mulighed for en vis vækst i sidste del af 1995 og i  

 1996.
 Da prisen på produktionsmidlerne nu har stabiliseret sig på  

 verdensmarkedsprisniveauet, er det nødvendigt at styrke produktiviteten og  

 formindske ressourceanvendelsen i både primærlandbruget og forarbejdningen.  

 Dette gælder, uanset om der måtte indtræffe en stigning i købekraften på  

 hjemmemarkedet, og selvom det trods vanskelige vilkår de sidste par år i  

 nogen grad er lykkedes at fastholde og udbygge afsætningen på det russiske  

 marked.
Der vil fortsat kunne hentes store produktivitetsgevinster gennem styrket  

 samarbejde mellem de forskellige led i produktionskæden.
Desuden er  

 erfaringerne med afsætningsfremme og markedspleje ganske begrænsede.  

 Forståelsen for sundheds- og kvalitetskontrollens indvirkning på  

 produktiviteten og for markedsføringens effektivitet bør fremmes.
Der bør  

 desuden skabes tilstrækkelig kendskab til EU's standarder og lovgivning.
Uanset privatiseringen af primærlandbruget må det nu forventes, at en stor  

 del af landbrugsproduktionen også fremover vil blive varetaget af større  

 brugsenheder, som under forskellige juridiske selskabsformer drives på de  

 tidligere kollektivbrug.
De etablerede private familiebrug ventes inden for  

 en overskuelig fremtid kun at ville tegne sig for en begrænset del af  

 produktionen.
Alle de nye private ejere samt privatiserede kollektivt drevne  

 brug har behov for rådgivning og information om ny viden, navnlig angående  

 økonomi, driftsledelse og produktionsformer.
 Fra baltisk side har man den opfattelse, at Danmark kan bistå med  

 udvikling af forarbejdningssektoren og styrkelse af sundheds- og  

 kvalitetsstandarder samt afsætningseffektivitet, miljøvenlig udnyttelse af  

 ressourcer, landbrugsrådgivning og endelig udvikling af demokratiske  

 landbrugsorganisationer, herunder andelsorganisering.
Nedenstående programforslag tager udgangspunkt i den omfattende danske  

 indsats på landbrugsområdet siden 1990, og er formuleret i samråd med  

 landbrugsministerierne i modtagerlandene.
Programmerne er desuden afstemt med  

 EU-PHARE's og Verdensbankens programmer for at støtte disse organers  

 bestræbelser på at koordinere og samordne de tekniske bistandsprogrammer fra  

 donorlandene.
Programmet tager sigte på, at indsatsen i stigende grad  

 målrettes på de hidtil indvundne erfaringer om de baltiske landbrugserhvervs  

 potentielle og faktiske produktion og forarbejdning til støtte for  

 bestræbelserne på at udvikle konkurrencedygtighed på hjemmemarkedet, samt  

 forbedre forudsætningerne for at eksportere.
Samarbejdsparterne i Baltikum er det primære landbrug repræsenteret ved de  

 privatejede landbrug og deres organisationer,  

 fødevareforarbejdningsindustrien og offentlige institutioner.
I hvert af  

 projekterne vil typisk medvirke mindst to af disse parter.
Trods klare  

 forskelle mellem landene er deres individuelle behov og prioriteringer af  

 anvendelsen af udenlandsk bistand på flere områder sammenfaldende.
Disse  

 indsatsområder kan sammenfattes som følger:
1. De Baltiske Lande lægger stor vægt på modernisering  

 af forarbejdningssektoren som led i en indsats for at forbedre sundheden og  

 kvaliteten og dermed støtte afsætningen af landbrugs- og fødevarer.
Bistand  

 på dette område kan også udstrækkes til et bredere udsnit af fødevarekæden.  

 Der er behov for sikring af bedre avlsmateriale og bedre foderstofkvalitet,  

 mere miljøvenlige produktionsmetoder samt rådgivning vedrørende markedsføring  

 og afsætning.
Rådgivning om organisering af relationerne mellem  

 primærlandbrug og forarbejdningsvirksomheder samt om informationsservice for  

 producenterne har også betydning.
På disse områder vil der også være mulighed  

 for forholdsvis umiddelbar kommerciel afsmitning.
2. Med nedlæggelsen af kollektivbrugene er  

 landdistrikternes struktur mangelfuld.
Det gælder f.eks. rådgivnings- og  

 veterinærtjenester samt maskinanvendelse.
Siden De Baltiske Landes selvstændighed er der blevet ydet en stor dansk  

 indsats til støtte for nye strukturer inden for rådgivning, træning,  

 uddannelse og organisation, herunder støtte til oprettelse af  

 andelsorganisationer.
Denne bistand har nydt anerkendelse og har tiltrukket  

 medfinansiering fra PHARE.
I Baltikum, hvor rådgivningen har skullet opbygges helt fra bunden, har  

 man kunnet drage fordel af, at mange landmænds faglige uddannelsesniveau er  

 relativt højt.
Derfor vil kommunikation af ny videnskabelig viden og af  

 forsøgsresultater kunne få stor effekt.
Der vil derfor fortsat være behov for  

 målrettet rådgivning, uddannelse og organisationsopbygning.
3. Med de stærkt regulerede internationale markeder  

 for landbrugsvarer er det nødvendigt i de nærmeste år fremover at søge  

 særlige nicher for De Baltiske Lande.
Produktion og eksport af økologiske  

 produkter kunne være en sådan niche, da der i landene er megen bevidsthed om  

 økologi, ligesom en del af produktionen rent faktisk er økologisk grundet  

 manglende købekraft for hjælpemidler.
Der er i denne forbindelse behov for  

 bistand til etablering af kontrolregler og -systemer.
Desuden har landene brug for at forbedre deres forsyning med fodermidler  

 samt styrke kontrollen med disse for at forbedre effektiviteten i  

 husdyrproduktionen og dæmpe sæsonudsvingene.
Bistand til dyrkning af  

 proteinafgrøder er en mulighed.
Der er på dette område allerede etableret  

 visse kontakter til danske virksomheder.
 I de følgende landeafsnit er anført eksempler på indsatsområder i de  

 enkelte lande.
B.
Fiskeri Siden retableringen af de baltiske republikker som selvstændige stater har  

 landenes fiskerisektorer undergået betydelige ændringer med hovedvægt på  

 opløsning af kollektivt drevne enheder med henblik på privatisering af samme  

 og nedlæggelse af forældede, uhensigtsmæssige enheder.
Denne fase af  

 udviklingen er næsten overstået.
Fiskerflåden, der er bygget til fiskeri i Østersøen, er dårligt  

 vedligeholdt og trænger for mange skibes vedkommende til renovering.
De  

 anvendte fiskemetoder er ikke optimale, olieforbruget er alt for højt, og de  

 landede fisk er af dårlig kvalitet, hvorfor det økonomiske udbytte er for  

 lavt.
 Højsøflåden, der i fortiden var aktiv bl.a. i Atlanterhavet, har man i  

 visse tilfælde kunnet anvende som transportskibe til køle- eller fryselaster.  

 I hovedsagen søges disse dog afhændet eller skrottet.
Fiskeindustrien er udstyret med antikveret men dog operativt udstyr,  

 hvortil der vanskeligt kan skaffes originale reservedele, hvorfor  

 kannibalisering gennemgående er løsningen ved reparation.
Visse mekaniske  

 værksteder har dog optaget en begrænset produktion af uoriginale reservedele,  

 så industrien nogenlunde kan holdes gående.
På længere sigt er det imidlertid  

 nødvendigt at udskifte apparaturet.
Fiskeindustrien har et stort behov for modernisering og effektivisering af  

 produktionssegmentet.
Man er ca. 40-50 år bagud i udviklingsmæssig henseende  

 sammenlignet med Vesteuropa, og det er denne forskel, der nu søges indhentet.
Ved omstruktureringen gennem de sidste par år har hverken fiskeriet eller  

 fiskeindustrien haft adgang til økonomisk assistance fra de respektive landes  

 egne regeringer, hvorfor udviklingen fortsat forløber langsomt.
Landbrugs- og  

 Fiskeriministeriets sektorprogram kan derfor bidrage til at fremme denne  

 proces.
Estland A.
Landbrug Fra estisk side har forbedring af fødevarekvaliteten og tilpasningen til  

 EU-standarder og -lovgivning på landbrugsområdet høj prioritet.
Estisk landbrug har hidtil måttet klare sig uden støtte eller  

 importbeskyttelse, hvilket har indebåret en kraftig sanering inden for  

 erhvervene.
Estisk landbrug har, trods hårdt trængt, formået at markere sin  

 tilstedeværelse på hjemmemarkedet og at opbygge en eksport både til vestlige  

 lande og til Rusland trods disse landes importbeskyttelse.
 De tilbageværende dele af estisk landbrug må derfor formodes at være  

 tilstrækkelig robuste til at udgøre grundlag for en fremtidig udvikling.
 Det overordnede mål er at yde teknisk bistand på områder, hvor  

 Verdensbanken og PHARE sammen med Estland anerkender, at en særlig dansk  

 ekspertise vil kunne bidrage optimalt til udvikling af estisk landbrug.  

 Generelt har navnlig dansk landbrug et godt omdømme i Estland og fungerer i  

 mange henseender som et forbillede.
 Formålet er endvidere gradvist at sætte estisk landbrug og  

 fødevareforarbejdning i stand til at opnå og effektivt udnytte  

 lånefinansiering til den nødvendige investering i den fortsatte udvikling af  

 landbrugs- og fødevareproduktionen.
På baggrund af en rapport fra Verdensbanken har man dannet sig den  

 opfattelse, at Danmark især kan bidrage til forbedring af forholdene inden  

 for kødsektoren.
Formålet er desuden at gøre fremtidig estisk deltagelse i  

 EU's landbrugsmarked så problemfrit som muligt.
 Indsatsområderne vil derfor bl.a. omfatte:
* Forbedring af fødevarekvaliteten generelt.
Indsatsen vil efter estisk  

 ønske omfatte avlsarbejdet, foderkvalitet, fodringsmetoder, markedsføring og  

 afsætning samt fremme af mere miljøvenlig ressourceudnyttelse.
Herunder bl.a.  

 samvirke med et forestående PHARE (Cross Boarder) projekt om forbedring af  

 effektiviteten, kvaliteten og miljøvenligheden inden for svineproduktionen.
* Organisering af den estiske levnedsmiddelkontrol og -lovgivning for  

 landbrugsprodukter.
Herunder etablering af kontrolsystemer og  

 analyselaboratorier med henblik på tilpasning til EU-standarder og normer,  

 således at estiske forarbejdningsvirksomheder snarest kan opnå  

 EU-godkendelse.
Arbejdet skal bl.a. bygge videre på de erfaringer med  

 opbygning af regelsæt for kontrollen og for personaletræning, som i løbet af  

 1994 og 1995 er indhøstet gennem danske projekter.
 * Specialisering og effektivisering af rådgivningen med særlig vægt på  

 driftsledelse, økonomistyring, opstilling af investeringsplaner samt  

 formidling af sektorforskningsresultater til primærlandbruget til forbedring  

 og effektivisering af produktionsforholdene i landbruget.
* Verdensbanken har peget på behovet for fortsat træning i  

 andelsvirksomhed med henblik på at fremme landmændenes kreditværdighed.
Det  

 gælder bl.a. samvirke i anvendelse af produktionsmidler, hvor et dansk  

 projekt om andelsmaskinringe, som er samfinansieret med PHARE, er  

 pilotprojekt for finansiering af maskinindkøb med Verdensbankmidler.
Desuden  

 kan fortsat træning af andelsbestyrelser for forarbejdningsvirksomheder  

 fremme samarbejdet om kvalitetsudvikling mellem primærproducenter og  

 forarbejdningsvirksomheder.
B.
Fiskeri Estland har tre geografisk forskellige fiskerier.
For det første en lille  

 flåde, der stadig klarer sig ved fjernfiskeri i Nordatlanten, ved Namibia og  

 Mauretanien, men det er kun et spørgsmål om tid, inden disse aktiviteter vil  

 blive reduceret, fordi disse fiskeenheder er af ældre dato og gennemgående  

 for dyre i drift, og endelig fisker man efter fangst, der har tendens til at  

 falde i pris og derfor ikke i længden vil være profitabel.
Fiskeriet i Østersøen er og bliver det vigtigste fiskeri for Estland, og  

 her har man mulighed for at fange brisling, sild, laks og torsk m.v., der dog  

 langt fra rækker til at holde den estiske fiskeindustri beskæftiget på  

 rentabel vis.
Importen udgør en stigende del af råvaretilførslerne.
Behovet  

 for pelagiske fiskearter vil fortsat være udtalt.
Det tredje område omfatter fangst af fisk i indenlandske farvande d.v.s.  

 søer og vandveje.
Dette fiskeri har meget stor lokal betydning og forventes  

 udvidet med udsætning af yngel i fremtiden.
Der er ca. 20 rimeligt betydningsfulde fiskeindustrivirksomheder i  

 Estland, hvortil kommer et større antal små virksomheder.
Disse tilvirker ca.  

 80% af produktionen, der overvejende udgøres af helkonserves af sild og  

 brisling til hjemmemarkedet.
Hovedparten heraf eksporteres til Rusland,  

 Hviderusland, Ukraine m.v. og betales for i konvertibel valuta.
FAO har i maj 1994 fastslået, at Estland har behov for en række  

 miljøtiltag i fiskeindustrien, herunder navnlig bedre hygiejne, reduktion af  

 spildevand og mindre olieforbrug.
Der er også behov for bedre  

 kvalitetskontrol i produktionen.
 I fiskeriet savnes bedre viden om fiskeriaktiviteter om bord, om  

 udnyttelse af fiskeredskaber, der igen vil medføre kvalitetsmæssigt bedre  

 fangster.
 Produktudviklingen bør fremmes både blandt de prisbillige færdigvarer, som  

 sælges lokalt eller i nabolandene, såvel som de dyrere varer, der vil kunne  

 finde afsætning i EU.
 Akvakultursiden af fiskerisektoren behøver støtte til udvikling af  

 eksempelvis etablering af ålefarme og forbedring af eksisterende ørredopdræt.
 Utilstrækkelig indfrysningskapacitet i fiskeindustrien og mangel på  

 ismaskiner til forsyning af fiskerbåde er ret udtalt.
 Generelle økonomiske studier om driftsforhold, råvareudnyttelse, afsætning  

 samt socialøkonomiske aspekter bør gennemføres.
Estland er den af de tre baltiske republikker, der er længst fremme i  

 privatiseringsprocessen.
Der er kun et enkelt større selskab - Ookean -  

 tilbage at privatisere.
Alle andre enheder er blevet privatiseret.
Hvor mange  

 af de »nye« enheder, der vil overleve, afhænger af, hvor megen  

 hjælp og assistance disse vil kunne modtage direkte eller indirekte.
Viljen  

 til overlevelse er til stede, hvorimod midlerne ikke i alle tilfælde vil  

 kunne række.
Det er her, at det danske sektorprogram vil kunne spille en  

 afgørende rolle - hjælp til selvhjælp - og esterne har hidtil påskønnet den  

 danske indsats, der er ydet under forskellige former.
Behovet for yderligere  

 assistance er ret udtalt.
 Indsatsområderne vil bl.a. omfatte:
 * Etablering af fiskeriforeninger og andelsselskaber (vertikal som  

 horisontal integration), der engageres i virksomhedsdrift i fiskerisektoren  

 inkl. opdræt af fisk og rekreative tiltag.
* Træning og rådgivning (bl.a. workshops i fabriksmiljø) omfattende  

 EU-kvalitetsnormer, hygiejne- og sundhedsregler/standarder m.v. for fisk og  

 fiskevarer, der medfører forbedrede produktionsmetoder, højere  

 kvalitetsniveau, en forbedret økonomi og dermed et bedre marketinggrundlag.  

 Introduktionsseminar vedr.
HACCP-principper.
 * Forbedring af generelle arbejdsforhold om bord (effektivt fiskeri) i  

 tilknytning til energispareprogrammer, der tilsigter et formindsket  

 energiforbrug.
Letland A.
Landbrug Landbrugssektoren forventes fortsat at udgøre en væsentlig sektor i den  

 lettiske økonomi, især for så vidt angår beskæftigelsen i landdistrikterne.  

 Generelt er privatiseringsprocessen i landbruget længere fremme end i de to  

 andre baltiske lande, men et væsentligt problem er mangel på  

 investeringskapital.
Nogle af problemerne i den lettiske landbrugssektor  

 skyldes bl.a., at den nye struktur vedrørende ejendomsforholdene i landbruget  

 ikke svarer til infrastrukturen i produktionen, idet sidstnævnte var designet  

 til at efterkomme efterspørgslen på store landbrug.
Fra lettisk side prioriteres EU-tilpasning højt, og PHARE er ved at  

 udarbejde et program vedrørende tilpasning på landbrugsområdet.
Når dette  

 arbejde er afsluttet, vil der blive lavet en oversigt over behovet for  

 bilateral støtte til programmet.
 Efter lettisk opfattelse kan forbedring af fødevarekvaliteten og dertil  

 relaterede kontrolsystemer, herunder etablering af analyselaboratorier, indgå  

 i den danske indsats.
PHARE har medvirket til finansiering af opbygningen af den lettiske  

 rådgivningstjeneste, der er sket med dansk ekspertise.
Danske bilaterale  

 projekter har suppleret denne indsats.
Fra lettisk side har man endvidere  

 peget på muligheden for supplerende bilateral støtte til PHARE's »On  

 Farm Research Programme«.
 Indsatsområderne vil bl.a. være følgende:
 * Forbedring af fødevarekvalitet omfattende avlsarbejde, foderkvalitet,  

 fodringsmetoder, herunder etablering af analyse og kontrolfaciliteter og  

 tilpasning af lovgivningen med henblik på opnåelse af EU-standarder og normer  

 samt effektivisering af markedsføring og afsætning.
 * Effektivisering og specialisering af rådgivningen med særlig vægt på  

 driftsledelse, økonomistyring og opstilling af investeringsplaner samt  

 formidling af sektorforskningsresultater til primærlandbruget til forbedring  

 og effektivisering af produktionsforholdene i landbruget.
 * Organisationsudvikling og strukturtilpasning med henblik på at  

 effektivisere samarbejdet mellem primærproducenterne og forarbejdnings- og  

 afsætningsleddet.
B.
Fiskeri Letland har en befolkning på ca. 2,6 mio. indbyggere fordelt over et  

 landområde på ca. 64.500 (km2), og kyststrækningen er på ca. 500 km.
Der er 3 større fiskerihavne: Riga, Liepaja og Ventspils.
Fiskeriet er  

 lokalt en vigtig næringsvej og af stor betydning for beskæftigelsen og  

 indkomstdannelsen.
Det væsentligste fiskeri foregår i Rigabugten og i Østersøen under  

 anvendelse af mindre og ældre fiskerbåde.
Hovedfangsterne udgøres af  

 brisling, sild, laks og torsk.
 Fangsterne sælges til nogle få større og ca. et hundrede mindre  

 fiskeindustrivirksomheder.
 De lettiske fiskefangster suppleres løbende med import af sild og makrel  

 samt prisbillige fladfisk (skrubbearter) fra Norge, Sverige, Færøerne og  

 Skotland.
Oversøisk lettisk fiskeri er næsten et overstået stadium p.g.a. manglende  

 økonomi.
Til gengæld er indlandsfiskeriet under hastig udvikling og  

 akvakulturen gør gode fremskridt med fiskearter som ørred, laks og karper.
Den lettiske fiskeindustri må anses for at være næsten færdigprivatiseret.  

 Resterende enheder eller dele deraf under statsledelse vil sandsynligvis  

 blive lukket, fordi de ikke vil kunne drives som økonomisk rentable.
Samtidig  

 er der blevet etableret mange nye småvirksomheder i og omkring Riga.
Disse er  

 gennemgående lokalt finansieret, medens andre har fået tilført kapital fra  

 tyske interessenter, som investeringsobjekt.
De tyske investorer har  

 tilsyneladende ingen forbindelse med den tyske fiskeindustri.
På de ældre  

 mellemstore og et par større fiskeindustrivirksomheder har man fortsat svært  

 ved at opretholde en overskudsgivende drift p.g.a. forældet og nedslidt  

 udstyr.
Produktionskapacitetsudnyttelsen angives varierende til mellem 25% -  

 50% med henvisning til råvaremangel.
 Vareudvalget omfatter hel- og halvkonserves samt røgeriprodukter.  

 Fiskeindustrien er i stand til at dække Letlands eget behov hvortil kommer,  

 at den største del af produktionen eksporteres til traditionelle markeder i  

 det tidligere USSR mod betaling i konvertibel valuta.
 Indsatsområderne vil bl.a. være følgende:
* Træning og rådgivning (bl.a. workshops i fabriksmiljø) omfattende  

 EU-kvalitetsnormer, hygiejne- og sundhedsregler/-standarder m.v. for fisk og  

 fiskevarer, der medfører forbedrede produktionsmetoder, højere  

 kvalitetsniveau, en forbedret økonomi og dermed et bedre marketinggrundlag.  

 Introduktionsseminar vedr.
HACCP-principper.
 * Uddannelse og rådgivning vedr. almene arbejdsforhold om bord, herunder  

 introduktion af nye fangstredskaber og - metoder, samt energispareprogrammer,  

 der tilsigter et formindsket energiforbrug.
 * Etablering af fiskeriforeninger og andelsselskaber (vertikal som  

 horisontal integration), der engageres i virksomhedsdrift i fiskerisektoren  

 inkl. opdræt af fisk og rekreative tiltag.
Litauen A.
Landbrug Fra litauisk side prioriteres alle aspekter vedrørende EU-tilpasninger på  

 landbrugsområdet højt, herunder forbedring af fødevarekvaliteten og opnåelse  

 af EU-standarder.
Landbrugssektoren har som udgangspunkt et godt potentiale i Litauen på  

 grund af relativt gode klimatiske betingelser for landbrugsproduktion,  

 veletablerede landbrugstraditioner og veluddannede landmænd og teknikere.
Det  

 tyder på, at faldet i landbrugsproduktionen er stoppet, og der er tegn på, at  

 landmændene begynder at få tillid til forbedring af situationen.
Sektorens  

 fulde potentiale kan imidlertid først realiseres, når de igangværende  

 strukturelle reformer er gennemført.
 Både arealudbytterne og fodereffektiviteten er lave i forhold til  

 Vesteuropa, ligesom teknologien inden for forarbejdningsindustrien er  

 forældet.
 Der er således væsentligt potentiale til forbedring af udbytterne i  

 primærproduktionen samt til etablering af effektive produktions- og  

 distributionsfaciliteter med henblik på at forbedre landbrugets  

 produktivitet.
 Fra litauisk side prioriteres endvidere etablering af et »Farm  

 Account Survey«, der skal bidrage til at skabe makroøkonomisk overblik  

 over økonomien i landbruget og samtidig supplere PHARE-indsatsen og forberede  

 Verdensbanklånet, ligesom der søges teknisk bistand til et system med  

 fleksibel rådgivning som supplement til rådgivningstjenesten.
 Ligeledes prioriteres udbredelse af kendskabet til maskinanvendelse,  

 eventuelt i form af en maskinstation tilknyttet en model »Agro Service  

 Farm«.
 I forbindelse med fremme af afsætningen prioriteres støtte til etablering  

 af et uafhængigt »Agricultural Trade Agency«.
 Indsatsområderne vil bl.a. være følgende:
 * Effektivisering og specialisering af rådgivningen med særlig vægt på  

 driftsledelse, økonomistyring, opstilling af investeringsplaner samt  

 anvendelse af sektorforskningens resultater i rådgivningsarbejdet til det  

 primære landbrug med henblik på udvikling og effektivisering af produktionen.
 * Forbedring af fødevarekvaliteten generelt omfattende avlsarbejdet,  

 foderkvalitet, fordringsmetoder, etablering af kontrolsystemer og  

 analyselaboratorier samt tilpasning af lovgivningen med henblik på opnåelse  

 af EU-standarder og -normer, herunder etablering af klassificeringssystem for  

 slagtedyr samt effektivisering af markedsføring og afsætning.
 * Organisationsudvikling og strukturtilpasning med henblik på at  

 effektivisere samarbejdet mellem primærproducenterne og forarbejdnings- og  

 afsætningsleddet.
 * Etablering af afsætningssystemer for frugt og bær med henblik på at  

 udnytte landets gunstige betingelser i denne sektor.
B.
Fiskeri Litauisk fiskeri var før 1990 i overvejende grad baseret på oversøiske  

 fiskepladser, der efterhånden igen næsten er faldet helt væk på grund af  

 dårlig økonomi.
 Fiskeriet i 1994 og 1995 udføres i egen fiskerizone efter brisling, sild,  

 laks og torsk.
 Tilførslerne er utilstrækkelige til at forsyne de bagvedliggende  

 fiskeindustrier, hvoraf en del er blevet lukket af samme grund.
Fiskeindustrien består af ca. en snes mellemstore og mindre virksomheder.  

 Disse er geografisk jævnt spredt over hele Litauen.
Største koncentration  

 ligger i og omkring Kleipeda.
Overgangen fra statsejede til privateje på aktieselskabsvilkår er i det  

 store og hele gennemført tilfredsstillende.
Staten ejer stadig en del af  

 aktierne, så man er i stand til at følge udviklingen.
Aktierne er  

 gennemgående spredt på mange hænder især blandt de ansatte og andre med  

 tilknytning til en given virksomhed.
 Aktierne er i de fleste tilfælde overdraget personalet uden vederlag,  

 hvorfor selskaberne ikke har fået nye midler ind til investering og  

 forbedringer af driftsforholdene.
Behovet for assistance og hjælp er stort.
En del forbedringer vil dog  

 kunne gennemføres uden større investeringer.
Behovet for afholdelse af  

 kursusvirksomhed, workshops og anden genoptræning, som kan tilbydes fra dansk  

 side, er ved at blive identificeret.
 Overførsel af teknologi i produktionsprocessen er også et meget vigtigt  

 emne.
 Indsatsområderne vil bl.a være følgende:
* Træning og rådgivning (bl.a. workshops i fabriksmiljø) omfattende  

 EU-kvalitetsnormer, hygiejne- og sundhedsregler/-standarder m.v. for fisk og  

 fiskevarer, der medfører forbedret økonomi og dermed et bedre  

 marketinggrundlag.
Introduktionsseminar vedr.
HACCP-principper.
 * Uddannelse og rådgivning vedr. almene arbejdsforhold om bord, herunder  

 introduktion af nye fangstredskaber og -metoder, samt energispareprogrammer,  

 der tilsigter et formindsket energiforbrug, (ref. »Project Baltic  

 Trawler«).
 * Etablering af fiskeriforeninger og andelsselskaber (vertikal som  

 horisontal integration), der engageres i virksomhedsdrift i fiskerisektoren  

 inkl. opdræt af fisk og rekreative tiltag.
Rusland Den russiske landbrugs- og fødevaresektor har igennem de seneste 3 - 4 år  

 oplevet en drastisk produktionsnedgang, som på forskellige måder skyldes de  

 tidligere stats- og kollektivbrugs manglende forudsætninger for at imødegå  

 sammenbruddet i det centrale planlægningssystem.
 For den danske landbrugssektor har denne udvikling i første omgang betydet  

 åbningen af et betydeligt eksportmarked for fødevarer, som Rusland i dag er  

 stærkt afhængigt af.
 Den russiske landbrugs- og fødevareproduktion rummer imidlertid betydelige  

 potentialer, som dansk landbrug og industri på længere sigt kan have gavn af  

 at være med til at udvikle.
Indsatsområdet er enormt og byder således på en bred vifte af såvel  

 kommercielle som bistandsorienterede aktiviteter.
På bistandsområdet er den  

 danske indsats især efterspurgt inden for drift af private  

 landbrugsbedrifter, produktions- og forarbejdningsteknik, andelsorganisering  

 og markedskendskab.
Der er ikke i Rusland koordineret indsamling af bilaterale  

 samarbejdsforslag.
En egentlig »modtagerstruktur« er ikke udviklet.  

 Der mangler endnu en dansk-russisk regeringsaftale om fritagelse for  

 afgifter, moms og skatter i forbindelse med bistandsprojekter.
De første  

 leverancer til Smolenskprojektet har opnået fritagelse på basis af en  

 beslutning i den russiske regerings komite for humanitær og teknisk bistand.
Geografisk har den bilaterale øststøtteindsats hidtil været begrænset til  

 Smolensk og Skt.
Petersborg.
A.
Smolenskprogrammet Den danske assistance til Rusland på landbrugsområdet indledtes i 1993-94  

 med et integreret landbrugsprogram i Smolensk.
Efter en forundersøgelse  

 finansieret over Østlandepuljen blev dette program iværksat i december 1994  

 på baggrund af en programaftale mellem det russiske og det danske  

 landbrugsministerium for anvendelsen af 1994 midlerne.
Smolenskprogrammet går ud på sammen med den russiske organisation for  

 private landmænd, AKKOR, at opbygge et samarbejde om rådgivning,  

 mejerivirksomhed og korn- og foderstofomsætning efter dansk mønster for  

 landmænd i Smolenskområdet.
Det er fastlagt i en aftale af 10. august 1994  

 mellem den russiske og den danske landbrugsminister, som også omhandler andre  

 samarbejdsområder.
 Programmet er opdelt i tre moduler:
 Modul I har som vigtigste indhold etableringen af  

 rådgivningstjenesten på AKKOR53s landbocenter i Smolensk, herunder  

 organisationstræning af de folkevalgte landmænd i centret.
 Desuden omfatter det planlægningen og påbegyndelsen af kornlagerets  

 etablering, som skal stå klart i 1995. Hertil kommer udarbejdelsen af et  

 feasibilitystudie for og gennemførelsen af den specifikke planlægning af  

 andelsmejeriet.
Modul II omfatter primært de store investeringer: Etablering og  

 indkøring af mejeriet samt etablering og indkøring af korn- og  

 foderstoflageret.
Desuden omfatter det uddannelse og træning af bestyrelse,  

 ledelse, konsulenter og andre ansatte i rådgivningscentret, mejeriet og  

 kornlageret samt faglig uddannelse af landmænd.
Endelig omfatter modulet også  

 tilrettelæggelse af, hvorledes modellen kan udbredes til andre egne af  

 Rusland.
Finansieringen heraf påhviler Rusland.
Udbredelsen kan i givet fald  

 støttes fra dansk side med et vist oplysningsarbejde.
Modul III er konsolideringsfasen, der koncentreres om opfølgning  

 og udfasning af programmet.
Det omfatter driftsoptimering og  

 managementbistand til rådgivningscentret, mejeriet og kornlageret samt  

 fortsat uddannelse og træning af bestyrelse, ledelse, konsulenter og andre  

 ansatte i rådgivningscentret, mejeriet og kornlageret og faglig uddannelse af  

 landmænd.
 Smolenskprogrammet indeholder gode perspektiver, fordi det er et stort  

 bidrag til etableringen af en privat landbrugssektor, og fordi det indeholder  

 gode muligheder for spredning og for dansk erhvervslivs afsætning på det  

 russiske marked på længere sigt.
 Programmets andet modul er ved at blive gennemført, idet der er opbygget  

 et andelsdrevet korn- og foderstofanlæg samt en mobil rådgivningstjeneste.
 Indsatsområderne vil bl.a. være følgende:
* I 1995-96 er det planlagt at etablere fødevareindustrier i tilslutning  

 til Smolenskprogrammet (eksempelvis mejeri- og/eller slagterivirksomhed) samt  

 at fortsætte udbygningen af de øvrige projektkomponenter.
I bestræbelserne på  

 at etablere disse virksomheder vil muligheden for at inddrage danske  

 fødevarevirksomheder blive undersøgt.
Der udfoldes også bestræbelser på at  

 mobilisere EBRD og andre finansielle ressourcer i disse projekter.
* Samarbejdet indeholder også en transfermodel, hvilket er en model for,  

 hvorledes man kan opstille et lignende system for private landmænd andetsteds  

 i Rusland.
Finansieringen af modellens gennemførelse i andre egne påhviler  

 Rusland.
EBRD har udvist interesse for Smolenskprogrammet, idet banken har  

 deltaget i finansieringen af industriens udvikling i Smolenskområdet og  

 derfor nu overvejer også at deltage i finansieringen af landbruget, hvilket  

 kan ske ved at finansiere transfermodellens udbredelse.
Dette kan i givet  

 fald støttes fra dansk side med et vist oplysningsarbejde.
 * Desuden kan det opbyggede rådgivningscenter konsolideres ved, at  

 rådgivningen effektiviseres og specialiseres.
 * Samarbejdet omfatter endvidere uddannelse og træning af bestyrelse,  

 ledelse og andre ansatte i de virksomheder, mejeri og slagteri, der bliver  

 etableret.
B.
Genhusningsprojektet i Skt.
Petersborg Den danske regering har over for den russiske regering tilbudt at stille  

 midler til rådighed for genhusning af tilbagevendende, demobiliserede tropper  

 fra især de baltiske lande.
Som følge heraf gennemfører Boligministeriet et  

 genhusningsprojekt i Skt.
Petersborgområdet, hvor der er taget skridt til  

 opførelsen af 70 huse.
Der er desuden påbegyndt opførelsen af 25  

 landbrugsejendomme til tidligere sovjetiske officerer, der for at imødekomme  

 russiske ønsker er placeret i en klynge og ikke spredt.
Fra russisk side er  

 der stillet arealer på i alt 750 ha til rådighed for  

 landbrugsudviklingsprogrammet fire steder med nogen indbyrdes afstand.
For  

 tiden er 50 ha taget i brug til kartoffelavl.
Der er i medfør af  

 genhusningsprojektet udarbejdet landbrugsproduktionsplaner og  

 -træningsprogrammer for officererne, ligesom der er iværksat undersøgelse af  

 mulighederne for at etablere et mindre mejeri og et slagteri i eksisterende  

 bygninger.
Der er endvidere opstillet planer for oprettelse af en  

 kartoffelcentral.
I strategipapiret er det forudset, at landbrugsdelen af  

 genhusningsprojektet i Skt.
Petersborgområdet skal gennemføres inden for  

 rammerne af Landbrugs- og Fiskeriministeriets erhvervsrelaterede  

 sektorprogram.
De 25 landbrug, som oprettes i forbindelse med Boligministeriets  

 genhusningsprojekt for demobiliserede officerer ventes klar til indflytning i  

 vinteren 1995/96. Der skal derpå iværksættes projekter til uddannelse og  

 rådgivning af dem samt til planlægning og gennemførelse af  

 landbrugsudviklingsprogrammet.
Jorden skal opdeles hensigtsmæssigt mellem de  

 nye landmænd, ligesom der påtænkes etableret kvægproduktion samt en mindre  

 svineproduktion.
Desuden skal mulighederne for oprettelse af en  

 kartoffelcentral undersøges nærmere.
C.
Andre aktiviteter De private landmænds organisation AKKOR har desuden udtrykt ønske om, at  

 repræsentanter fra forskellige lokale foreninger og regionale  

 administrationer i Rusland får lejlighed til at studere  

 landbrugsorganisationer og andelsudvikling i Danmark.
Ligeledes er der  

 igennem det russiske landbrugsministerium kommet forslag om at modtage  

 individuelle landmænd eller grupper af landbrugsledere på studieophold i  

 Danmark.
I forbindelse med investeringsovervejelser i forarbejdningsindustrien er  

 der også fremkommet forslag om projekter til virksomhedsrationalisering.  

 Mange virksomheder inden for fødevareindustrien har et til dels forældet  

 produktionsapparat og mangler en effektiv økonomisk styring.
Projekter på  

 dette område giver gode muligheder for salg af dansk materiel.
Der er  

 tilsvarende behov for branchespecifikke træningsprogrammer, ligesom der er  

 peget på behov for effektivisering af den primære landbrugsproduktion med  

 tilførsel af bedre avlsmateriale og produktionsteknik.
 Endvidere er der fra det russiske kødforskningsinstitut udtrykt ønske om  

 at indlede samarbejde gående ud på at gennemføre klassificeringssystemer i  

 kødsektoren efter dansk forbillede.
Verdensbanken har givet et lån på dollar 240 mill. til udvikling af  

 landbruget i Rusland.
Der er herunder reserveret dollar 10 mill. til støtte  

 til projekter til landbrugets reformering (ARIS-programmet), som omfatter  

 områder, hvor Danmark har en stor ekspertise.
Det tilstræbes at opnå  

 bilateral assistance for at forøge effekten af de pågældende projekter.
 Det er hensigten at støtte andre aktiviteter i Rusland, hvor der ønskes  

 speciel indsats fra Danmark af afgørende betydning for det pågældende område.  

 Eksempler på dette er:
 * Støtte til etablering af et klassificeringssystem inden for kødsektoren  

 efter dansk mønster.
 * Projekter til virksomhedsrationalisering i fødevareindustrien i  

 forbindelse med fornyelse af produktionsapparatet og forbedret økonomisk og  

 teknisk styring samt branchespecifikke træningsprogrammer.
 * Effektivisering af den primære landbrugsproduktion med tilførsel af  

 bedre avlsmateriale og produktionsteknik.
Polen Landbrug Polen bevæger sig nu ind i en fase, hvor overskrifterne hedder  

 »forberedelsen til et kommende EU-medlemskab«.
Dette gælder på  

 samtlige niveauer: Produktion, afsætning, organisation, administration og  

 kontrol.
Den polske landbrugsproduktion er kendetegnet ved at være uhensigtsmæssigt  

 struktureret og lever ikke fuldt op til kvalitetskravene på  

 eksportmarkederne.
Kvalitetsfremmende foranstaltninger vil være vigtige  

 elementer i udviklingen af polsk landbrug, især mejeribruget.
 Projekterne skal bidrage til at sikre en økonomisk bæredygtig produktion,  

 der overholder EU53s kvalitetsnormer.
 På baggrund af polske ønsker omfatter sektorprogrammet kvalitetsfremme i  

 mejerisektoren.
 Der er stort behov for effektivisering og specialisering inden for  

 rådgivningstjenesten.
Sektorprogrammet er afstemt med PHARE/FAPA's program, og i en lang række  

 tilfælde supplerer de danske projekter FAPA's projekter.
Også Verdensbankens  

 strategi for udviklingen af polske landbrug er der taget hensyn til i  

 udarbejdelsen af sektorprogrammet.
 Indsatsområderne vil bl.a. være:
* Forbedring af mælkekvaliteten hos producenterne samt  

 kvalitetsbetalingssystemer for råmælk og kvalitetskontrol ved uafhængige  

 laboratorier.
Projekterne vil blive gennemført til komplettering af hidtidige  

 aktiviteter inden for mælkeproduktionen.
 * Yderligere effektivisering og specialisering af den polske  

 rådgivningstjeneste.
Landbrugs- og Fiskeriministeriets miljørelaterede sektorprogram 1996 De central- og østeuropæiske lande har under det planøkonomiske system  

 brugt store mængder kunstgødning og kemikalier i landbruget, hvilket har  

 medført stor forurening af jord, grundvand, floder og søer med kvælstof og  

 fosfat.
Denne miljøpåvirkning mindskedes betydeligt ved det planøkonomiske  

 systems fald, idet kunstgødningen blev for dyr.
Der er imidlertid ingen tvivl  

 om, at der er en bedring i relationen mellem landbrugets salgspriser og  

 priserne for driftsmidler undervejs, som igen vil gøre det fordelagtigt at  

 anvende gødning og kemikalier.
Dette kan resultere i en betydelig stigning i  

 miljøbelastningen, hvis der ikke sættes ind med en ekstraordinær indsats.
 Under Landbrugs- og Fiskeriministeriets miljørelaterede sektorprogrammer  

 for 1994 er der i Letland og Polen påbegyndt en indsats, der tilsigter at  

 forebygge, at man vender tilbage til ældre tiders miljøbelastende metoder.  

 Under programmet for 1995 er det geografiske område for disse aktiviteter  

 udvidet med Estland og Litauen.
Indsatsen går ud på at bibringe landmændene forståelse for faren for  

 miljøet ved at gødske og sprøjte for meget og lære dem, hvordan skader skal  

 undgås, når prisrelationerne igen gør en større anvendelse af kunstgødning og  

 kemikalier økonomisk interessant.
Rådgivningstjenesten, der i de senere år  

 har været opbygget med dansk bistand, udgør et landsdækkende netværk, som er  

 særlig egnet til at bibringe landmændene denne forståelse.
Indsatsen skal  

 løbe over en flerårig periode for at kunne få tilstrækkelig effekt.
Det er  

 derfor hensigten at støtte dens videreførelse i 1996.
De store husdyrbrugsbedrifter i disse lande har endvidere uden at tage  

 hensyn til miljøet udledt husdyrgødning, gylle og ajle, direkte i lavninger  

 eller i vandløb og søer, hvilket også har betydet stor forurening af jord,  

 grundvand, floder og søer med kvælstof og fosfat.
Hidtil har der ikke været  

 restriktioner, der kunne forhindre dette.
Dette er et problem i alle landene,  

 og der er stor interesse for at få det løst.
Det er tanken at søge det løst  

 som et led i den regelfastsættelse og strategiudarbejdelse på miljøområdet,  

 der forestår i forbindelse med EU-tilnærmelsen.
 Af drøftelser med miljø- og landbrugsministerierne er fremgået, at den  

 hidtidige danske miljø-landbrugsmæssige ekspertise nyder anerkendelse og vil  

 være meget velkommen til at deltage i denne regelfastsættelse og  

 strategiudarbejdelse på miljøområdet.
I Rusland findes samme problemstilling som i de baltiske lande og Polen,  

 blot i endnu mere udtalt grad, hvorfor der også her er påkrævet en  

 ekstraordinær indsats.
Denne agtes i 1996 koncentreret i Smolensk Oblast,  

 hvor en generel dansk landbrugsindsats omfattende opbygningen af en  

 rådgivningstjeneste er startet i 1994, og hvor der er konstateret et konkret  

 behov for en ekstraordinær indsats på miljøområdet.
Landbrugs- og Fiskeriministeriet har endvidere under de hidtidige  

 miljørelaterede sektorprogrammer støttet projekter vedrørende oprettelse og  

 udbredelse af økologisk landbrug i Polen og Litauen.
Der er brug for en  

 fortsat ekstraordinær indsats i Litauen.
I miljømæssigt sårbare områder  

 ønsker man økologisk landbrug etableret, hvilket både indebærer hjælp til at  

 oplære de etablerede landmænd med hensyn til den daglige drift og hjælp til  

 uddannelse i økologisk landbrug på udvalgte landbrugsskoler.
Der er fra  

 litauisk side endvidere tilkendegivet behov for generelt at få udbredt  

 kendskabet til økologisk landbrug.
I Estland og Letland er der tilsvarende  

 ønsker om støtte til projekter til udbredelse af økologisk landbrug.
Både i  

 Estland, Letland og Litauen er der desuden behov for bistand til at få  

 udarbejdet nationale kvalitetskriterier og standarder for økologiske varer,  

 oprettet et offentligt kontrolsystem for økologisk produktion og udbygget  

 undervisningen i økologisk landbrug.
