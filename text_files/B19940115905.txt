 I medfør af §§ 7, 13, 16, 19, stk. 5, 73, 80, 92 og 110, stk. 3 og 4, i  

 lov nr. 358 af 6. juni 1991 om miljøbeskyttelse fastsættes:
Bekendtgørelsens område § 1.  Reglerne i denne bekendtgørelse tager sigte på  

 at begrænse forurening og gener fra dyrehold, herunder produktion, opbevaring  

 og anvendelse af husdyrgødning og ensilage m.v.
Stk. 2.  Reglerne finder anvendelse over for stalde og  

 lignende indretninger til dyr ved erhvervsmæssigt dyrehold, herunder  

 lokalisering, og alle former for opbevaring og anvendelse af gødning herfra.  

 Reglerne finder endvidere anvendelse på ensilageoplag samt opbevaring og  

 anvendelse af ensilagesaft og visse former for spildevand.
Undtaget fra  

 bekendtgørelsens regler er butikker med almindelig dyrehandel.
 Stk. 3.  For virksomheder, der ved bekendtgørelsens  

 ikrafttræden er godkendt i.h.t. miljøbeskyttelseslovens kapitel 5, gælder  

 denne bekendtgørelses bestemmelser, jf. dog stk. 5 for pelsdyrfarme.  

 Efterhånden som bestemmelserne får virkning, jf. § 36, erstatter de:
 Stk. 4.  Kommunalbestyrelsen kan ved godkendelser efter  

 miljøbeskyttelseslovens kapitel 5 fastsætte vilkår, der er mere vidtgående  

 end bestemmelserne i denne bekendtgørelse.
 Stk. 5.  For pelsdyrfarme gælder reglerne i §§ 6, 8-10,  

 12-13, 17-19 og 21-29 a om anvendelse af husdyrgødning og om anlæg til  

 opbevaring m.v. heraf.
 Stk. 6.  Reglerne finder ikke anvendelse i det omfang,  

 de strider mod Landbrugsministeriets og Veterinærdirektoratets bestemmelser  

 om forebyggelse og bekæmpelse af smitsomme husdyrsygdomme.
 § 2.  I bekendtgørelsen anvendes følgende  

 definitioner:
Lokalisering af erhvervsmæssigt dyrehold § 3.  I byzone- og sommerhusområde er erhversmæssigt  

 dyrehold ikke tilladt.
Stk. 2.  Dispensation til husdyrbrug kan dog meddeles af  

 kommunalbestyrelsen, særligt til bestående landbrugsejendomme.
Dispensation  

 kan gives på vilkår om særlige krav til dyreholdet, til indretning af stalde,  

 møddinger m.v. udover de i bekendtgørelsen omhandlede krav.
 § 4.  Kommunalbestyrelsen kan godkende etablering,  

 udvidelse og ændring af husdyrbrug, herunder stalde og lignende, og  

 gødningsopbevaringsanlæg inden for de i stk. 3 og 4 nævnte afstande.  

 Etablering, udvidelse og ændring uden for de i stk. 3 og 4 nævnte afstande,  

 samt udvidelse og ændring, der inden for disse afstande ikke medfører forøget  

 forurening, kan ske uden godkendelse, jf. dog § 29 og § 29 a.
 Stk. 2.  En godkendelse skal være ledsaget af sådanne  

 vilkår, at risikoen for forurening eller ikke-uvæsentlige gener for  

 omgivelserne begrænses.
 Stk. 3.  Afstande for lokalisering af husdyrbrug med  

 mere end 15 dyreenheder, dog ikke husdyrbrug med mere end 250 dyreenheder i  

 svin og fjerkræ:
 Stk. 4.  For følgende husdyrbrug gælder dog:
 § 5.  Etablering, udvidelse og ændring af  

 hundehandeler, hundekenneler og hundepensioner, herunder stalde og udendørs  

 anlæg til hunde, skal mindst opfylde følgende afstande:
 Stk. 2.  Dyrehospitaler og dyreklinikker, med hunde  

 interneret i forbindelse med behandling, er omfattet af bestemmelserne i stk.  

 1, nr. 2.
 Stk. 3.  Hvor overholdelse af de i stk. 1 nævnte  

 afstande ikke er mulig, kan kommunalbestyrelsen efter ansøgning meddele  

 dispensation fra de stillede afstandskrav til mindre udvidelser og ændringer.  

 Dispensationen skal være ledsaget af sådanne vilkår, at der ikke opstår  

 risiko for forurening eller gener for omgivelserne.
 Placering af stalde, møddinger m.v.
 § 6.  Stalde og lignende indretninger til dyr, samt  

 møddinger og åbne beholdere til husdyrgødning skal opfylde følgende  

 afstandskrav:
 Stk. 2.  Ensilageoplag, ensilagebeholdere og lukkede  

 beholdere til husdyrgødning samt beholdere til spildevand skal opfylde de i  

 nr. 1-5 nævnte afstande.
Stk. 3.  Hvor overholdelse af ovennævnte afstande ikke  

 er mulig, kan kommunalbestyrelsen meddele dispensation.
Der kan fastsættes  

 vilkår for indretning og drift, så at der ikke opstår væsentlige ulemper og  

 gener eller forurening af omgivelserne, jf. § 33, stk. 3. Sådanne vilkår skal  

 fastsættes, hvis der meddeles dispensation fra nr. 1-3.
 Stk. 4.  Hvor overholdelse af de nævnte afstande ikke  

 vil medføre tilstrækkelig sikkerhed mod ikke-uvæsentlige gener eller  

 forurening, kan kommunalbestyrelsen påbyde, at anlægget placeres mere  

 hensigtsmæssigt, jf. § 33, stk. 3.
 Stk. 5.  Anlæg, jf. stk. 1, der er lovligt placeret ved  

 bekendtgørelsens ikrafttræden, kan fortsat være placeret samme sted.
 Indretning af stalde m.v.
§ 7.  Stalde og lignende indretninger til dyr skal  

 være indrettet således, at forurening af grundvand og overfladevand ikke  

 finder sted.
De skal have gulve, udført af for fugtighed vanskeligt  

 gennemtrængeligt materiale.
Gulve skal udføres således, at de kan modstå  

 påvirkningerne fra dyrene og de i stalden anvendte redskaber.
Der skal  

 etableres et hensigtsmæssigt afløbssystem til opsamling af alle flydende  

 affaldsstoffer i overensstemmelse med bestemmelserne i §§ 19 og 20.
Kapacitet af gødningsopbevaringsanlæg § 8.  For ejendomme, der har et dyrehold eller som  

 oplagrer husdyrgødning, skal opbevaringsanlæg for husdyrgødning have en  

 kapacitet, der er tilstrækkelig til, at udbringningen kan ske i  

 overensstemmelse med reglerne i kapitel 10 samt til, at udnyttelsen af  

 husdyrgødningens næringsstofindhold opfylder kravene i Landbrugsministeriets  

 bekendtgørelse om grønne marker, sædskifte- og gødningsplaner samt  

 gødningsregnskaber i jordbruget.
Opbevaringsanlæg til husdyrgødning skal dog  

 mindst have en kapacitet svarende til 6 måneders tilførsel, jf. dog stk. 3.
 Stk. 2.  Den tilstrækkelige opbevaringskapacitet efter  

 stk. 1 vil normalt svare til mindst 9 måneders tilførsel, dog normalt mindst  

 7 måneders tilførsel for kvægbrug, hvor dyrene går ude i sommerhalvåret.
Stk. 3.  Tilførslen opgøres som den mængde  

 husdyrgødning, der produceres i det givne tidsrum, beregnet ud fra, at dyrene  

 er på stald, samt hvad der i øvrigt tilledes anlægget f.eks. af vaskevand  

 eller ensilagesaft.
Ved opgørelsen kan gødning opbevaret i overensstemmelse  

 med § 11 dog fraregnes.
Såfremt der foreligger specielle forhold, eksempelvis  

 hvor kødkvæg går ude en stor del af året, skal opbevaringskapaciteten minimum  

 svare til den periode, hvor dyrene er på stald.
 Stk. 4.  Anlæg, der udelukkende anvendes til opbevaring  

 af ensilagesaft og spildevand, skal have tilstrækkelig opbevaringskapacitet  

 til, at udbringning kan ske miljømæssigt forsvarligt.
Stk. 5.  Kravet i stk. 1 om opbevaringskapacitet kan  

 opfyldes ved, at der foreligger skriftlige aftaler om levering af  

 husdyrgødning til opbevaring på anden ejendom eller levering til fælles  

 biogasanlæg, gødningsbehandlingsanlæg eller gødningsopbevaringsanlæg.
Sådanne  

 opbevaringsaftaler skal have en varighed af mindst 5 år.
Kommunalbestyrelsen  

 kan fastsætte nærmere krav til aftalernes udformning.
§ 9.  En opgørelse af den tilstrækkelige  

 opbevaringskapacitet, jf. § 8, skal indsendes til kommunalbestyrelsen senest  

 31. december 1994. For ejendomme, der skal opfylde opbevaringskapaciteten  

 tidligere, jf. § 36, skal opgørelse indgives sammen med anmeldelse af  

 byggeriet til kommunalbestyrelsen.
Såfremt der foretages ændringer efter 1.  

 januar 1995, som har indflydelse på kapaciteten jf. § 8, skal der indsendes  

 en ny opgørelse til kommunalbestyrelsen.
Kopi af aftaler efter § 8, stk. 5,  

 skal ligeledes indsendes til kommunalbestyrelsen.
Opbevaring af fast gødning § 10.  Oplagring af fast gødning må kun ske på  

 møddinger, der er indrettet efter bestemmelserne i §§ 12-13, eller i en  

 lukket container, placeret på et befæstet areal med tæthed, som angivet i §  

 13, og afløb til en møddingsaftbeholder eller lignende, jf. dog § 11.
§ 11.  Kompost med et tørstofindhold på mindst 30 pct.  

 må dog oplagres i marken, såfremt oplaget er overdækket.
Oplaget skal opfylde  

 afstandskravene i § 6, stk. 1, og må ikke medføre risiko for forurening af  

 grund- eller overfladevand.
 Stk. 2.  Kommunalbestyrelsen kan, for landbrugsejendomme  

 i landsbyer, i særlige tilfælde tillade opbevaring af fast gødning i  

 markmødding, hvis det godtgøres, at det ikke er muligt at opnå en miljømæssig  

 tilfredsstillende opbevaring i tilknytning til staldene.
Stk. 3.  En tilladelse skal være ledsaget af sådanne  

 vilkår for placering, indretning og drift af markmøddingen, at der ikke  

 opstår risiko for forurening af grundvandet, og at der ikke kan ske afledning  

 til vandløb (herunder dræn), søer og havet.
For markmøddinger gælder i øvrigt  

 afstandsbestemmelserne i § 6, stk. 1.
§ 12.  Møddinger skal indrettes således, at  

 overfladevand fra omliggende arealer og tage ikke kan løbe ind på  

 møddingarealet.
Møddingsaft skal bortledes gennem dertil indrettede afløb,  

 jf. kapitel 8.
§ 13.  Møddingens sidebegrænsning skal bestå af en  

 mindst 1 m høj mur eller en mindst 2 m bred randbelægning.
Møddingbund og  

 randbelægning samt belægning ved indkørsel i møddingen skal have mindst 3  

 pct. fald mod afløb.
 Stk. 2.  Kommunalbestyrelsen kan tillade en anden form  

 for begrænsning, der giver tilsvarende sikkerhed for opsamling af  

 møddingsaften, jf. § 12.
 Stk. 3.  Møddingbund og sidebegrænsning skal være udført  

 af et for fugtighed vanskeligt gennemtrængeligt materiale og skal udføres  

 således, at de kan modstå påvirkningerne, dels fra køretøjer og redskaber ved  

 fyldning og tømning, dels fra den oplagrede gødning.
Opbevaring af ensilage § 14.  Saftgivende ensilage, herunder ensilage af  

 roetop, roeaffald og ikke-forvejret græs, skal opbevares på ensilageplads  

 eller i ensilagesilo.
 § 15.  Ensilagepladser skal opfylde krav, svarende til  

 bestemmelserne for møddinger med randbelægning i §§ 12-13.
 § 16.  Ensilagesiloer skal have en bund, der er udført  

 af et for fugtighed vanskeligt gennemtrængeligt materiale.
Stk. 2.  De skal endvidere være udført af bestandige  

 materialer og skal kunne modstå påvirkninger fra indholdet og fra indlægning  

 og udtagning.
De skal indrettes, så ensilagesaft kun kan afledes gennem  

 dertil indrettede afløb, jf. kapitel 8.
Opbevaring af flydende husdyrgødning samt  

 ensilagesaft og spildevand § 17.  Beholdere for flydende husdyrgødning,  

 ensilagesaft og spildevand skal være udført af bestandige og for fugtighed  

 vanskeligt gennemtrængelige materialer.
Beholderne skal dimensioneres for  

 lasten af indholdet, og der skal tages hensyn til eventuelle kræfter på  

 beholdervæg og -bund, herunder fra anlæg for omrøring og mekanisk  

 bearbejdning.
Beholderne skal endvidere udformes således, at de kan modstå  

 påvirkninger fra omrøring og tømning.
 § 18.  Beholdere for flydende husdyrgødning uden tæt  

 flydelag skal være lukkede med anden tæt overdækning.
Stk. 2.  Åbne gyllebeholdere, hvortil gylle pumpes, skal  

 have dykket indløb, der er sikret mod tilbageløb.
Andre fyldningssystemer  

 skal udføres, så at flydelaget ikke brydes.
 Stk. 3.  Beholdere, der udelukkende anvendes til  

 opbevaring af møddingsaft, ensilagesaft eller spildevand, kan dog være åbne.
 Stk. 4.  Nye beholdere må ikke være udstyret med spjæld  

 eller lignende forbindelse til fortank.
Indretning af afløb § 19.  Afløb fra stalde, møddinger og ensilageoplag,  

 samle- og pumpebrønde skal føres gennem tætte, lukkede ledninger.
Afløb med  

 tilhørende brønde skal udføres af autoriserede kloakmestre i overensstemmelse  

 med forskrifter for afløb, som er anført i det af Boligministeriet  

 udfærdigede bygningsreglement.
 § 20.  Afløb fra stalde skal føres til beholder for  

 flydende husdyrgødning.
 Stk. 2.  Spildevand fra vask af produkter fra  

 husdyrhold, malkemaskiner, foderrekvisitter og lignende kan føres til en  

 beholder for flydende husdyrgødning eller til en separat beholder.
§ 21.  Afløb fra møddinger og ensilageoplag skal  

 udføres således, at der er afløb fra disses laveste sted(er), at tilstopning  

 undgås, og at der kan bortledes en vandmængde pr. time, svarende til mindst  

 100 mm nedbør.
Afløbet skal føres til beholder, der opfylder bestemmelserne i  

 kapitel 7.
Drift og vedligeholdelse § 22.  Opbevaringsanlæg for husdyrgødning,  

 ensilagesaft og spildevand skal tømmes så ofte, at de ikke løber over.
Stk. 2.  Er møddingen begrænset af en randbelægning, må  

 der ikke lægges gødning på denne.
Møddingen skal i øvrigt benyttes på en  

 sådan måde, at der ikke er risiko for, at gødningen flyder uden for  

 møddingen.
 Stk. 3.  På en ensilageplads må der ikke lægges ensilage  

 på randbelægningen.
 § 23.  De i bekendtgørelsen nævnte anlæg skal  

 renholdes og vedligeholdes, herunder beskyttes mod tæring, så at de til  

 enhver tid overholder bekendtgørelsens krav.
Stk. 2.  Brugeren af en beholder for flydende  

 husdyrgødning, ensilagesaft eller spildevand skal endvidere mindst hvert 10.  

 år lade den kontrollere med hensyn til styrke og tæthed.
Kontrollen skal  

 udføres af en af kommunalbestyrelsen udpeget person.
I forbindelse med  

 kontrollen skal der udarbejdes en rapport, som tilsendes kommunalbestyrelsen  

 inden 8 dage efter, at kontrollen blev udført.
Rapporten indgår i  

 kommunalbestyrelsens vurdering af, om den pågældende beholder fortsat  

 overholder bekendtgørelsens krav om tæthed og styrke.
Anvendelse af husdyrgødning og ensilagesaft § 24.  Husdyrgødning, ensilagesaft og spildevand, der  

 tilføres jord, må kun anvendes til gødskningsformål.
 Stk. 2.  Husdyrgødning, ensilagesaft og spildevand må  

 ikke udbringes i skove.
 Stk. 3.  Undtaget for bestemmelsen i stk. 2 er  

 pyntegrøntarealer samt skovrejsningsarealer, hvor beplantningen er mindre end  

 10 år gammel.
 § 25.  Gylle må ikke udbringes på lørdage samt søn- og  

 helligdage på arealer, der ligger nærmere end 200 m fra byzone,  

 sommerhusområder samt områder i landzone, der ved lokalplan er udlagt til  

 boligformål.
 Stk. 2.  Udbringning af husdyrgødning m.v. må ikke give  

 anledning til unødige gener.
§ 26.  I perioden fra høst til 1. februar må der ikke  

 udbringes flydende husdyrgødning.
Undtaget herfra er udbringning fra høst til  

 1. oktober på etablerede, overvintrende græsarealer, samt på arealer, hvor  

 der den følgende vinter skal være vinterraps.
 Stk. 2.  I perioden fra høst til 20. oktober må der kun  

 udbringes fast gødning til arealer, hvor der er afgrøder den følgende vinter.
 Stk. 3.  I perioden fra høst til 1. november må der ikke  

 udbringes ensilagesaft, medmindre udbringningen sker på bevoksede arealer  

 eller på arealer, hvor der er afgrøder den følgende vinter.
 Stk. 4.  I perioden fra 1. september til 1. februar må  

 der ikke udbringes flydende husdyrgødning på de i § 24, stk. 3, omtalte  

 arealer.
§ 27.  Flydende husdyrgødning og ensilagesaft, der  

 udbringes på ubevoksede arealer, skal nedbringes hurtigst muligt og inden 12  

 timer.
Kan dette, grundet uforudseelige omstændigheder, ikke lade sig gøre,  

 skal nedbringningen finde sted, så snart det igen bliver muligt.
 Stk. 2.  Fast husdyrgødning, der udbringes på ubevoksede  

 arealer, skal nedpløjes umiddelbart efter udbringning.
 Stk. 3.  Husdyrgødning, ensilagesaft og spildevand må  

 ikke udbringes på en måde og på sådanne arealer, at der er fare for, at  

 gødningen, ensilagesaften eller spildevandet strømmer til søer eller vandløb,  

 herunder dræn, ved tøbrud eller regnskyl.
§ 28.  Inden for en landbrugsejendom, der drives som  

 kvægbrug, må der højst udbringes husdyrgødning fra 2,3 dyreenheder pr. ha pr.  

 år.
For svinebrug, og brug uden husdyrproduktion, må der højst udbringes  

 husdyrgødning fra 1,7 dyreenheder pr. ha pr. år og for andre husdyrbrug fra  

 2,0 dyreenheder pr. ha pr. år.
 Stk. 2.  Ved opgørelse af de arealer, der skal være til  

 rådighed efter stk. 1, fraregnes de arealer, som ikke har et gødskningsbehov  

 samt arealer, hvor husdyrgødning under normale omstændigheder ikke kan  

 udbringes.
Stk. 3.  Hvis en landbrugsejendom har en større  

 gødningsproduktion, end der kan udbringes på ejendommens eget areal, jf. stk.  

 1, skal der foreligge skriftlig forpagtningsaftale eller anden skriftlig  

 aftale, der sikrer, at overskydende gødning afsættes og anvendes på anden  

 ejendom eller afsættes til fællesanlæg eller biogasanlæg.
Sådanne aftaler  

 skal også indgås ved afsætning af gødning fra fællesanlæg, biogasanlæg og  

 lign.
Kommunalbestyrelsen kan fastsætte nærmere krav til aftalernes  

 udformning.
Stk. 4.  Aftaler i medfør af stk. 3, skal gælde for  

 mindst 1 år ad gangen regnet fra 1. august. 1-årige aftaler kan dog højst  

 etableres for 35 ha.
For den del af det nødvendige areal, jf. stk. 1, som  

 ikke ejes eller dækkes af 1-årige aftaler, skal der foreligge skriftlige  

 aftaler, der til enhver tid dokumenterer, at husdyrproducenten kan disponere  

 over det fornødne areal mindst 3 år frem i tiden.
 Stk. 5.  Det påhviler aftaleparterne at tilsende  

 kommunalbestyrelsen en kopi af aftaler i medfør af stk. 3. Ligger den  

 ejendom, der aftager husdyrgødningen i en anden kommune, skal kopi af aftalen  

 ligeledes sendes hertil.
 Stk. 6.  Hvis en ejendom har en større  

 gødningsproduktion, end der kan udbringes på ejendommens eget areal, skal  

 tilsynsmyndigheden have adgang til et ajourført regnskab over  

 gødningsleverancer med anførsel af modtager, leveringsdata, leveret mængde og  

 gødningstype.
Stk. 7.  Det påhviler en leverandør eller en modtager af  

 husdyrgødning med mere end 3 aftaler i medfør af stk. 3 at tilsende  

 kommunalbestyrelsen en kopi af regnskab over gødningsleverancer årligt,  

 senest 1. august.
Ligger ejendomme, der aftager husdyrgødningen, i andre  

 kommuner, skal kopi af regnskabet ligeledes sendes hertil.
Stk. 8.  På de arealer, som er omtalt i § 24, stk. 3, må  

 den samlede tilførsel af næringsstoffer ikke overstige 50 kg. totalkvælstof  

 pr. ha om året og 40 kg. totalfosfor pr. ha om året.
Kvælstofdoseringen kan  

 beregnes som et gennemsnit over maximalt 10 år, fosfordoseringen kan beregnes  

 som et gennemsnit over maksimalt 5 år.
Forhåndsanmeldelse § 29.  Inden etablering, udvidelse eller ændring af et  

 af de i kapitel 3-8 omhandlede anlæg, skal der indgives anmeldelse af  

 byggeriet til kommunalbestyrelsen.
Det samme gælder for pelsdyrhaller til  

 kødædende pelsdyr.
 Stk. 2.  Anmeldelsen skal indeholde  

 konstruktionstegninger m.v., som anført i bygningsreglementet, dokumentation  

 for, at de i kapitel 3-8 nævnte krav til styrke, tæthed og bestandighed  

 opfyldes, samt angivelse af anlæggets placering i forhold til  

 vandindvindingsanlæg, vandløb (herunder dræn), søer, omgivende ejendomme,  

 bebyggelse og eksisterende, eller ifølge kommuneplanen, fremtidigt udlagt  

 byzone- og sommerhusområde, samt områder, der i kommuneplanen og/eller  

 lokalplan er udlagt til boligformål eller blandet bolig og erhverv.
Stk. 3.  Anmeldelsespligten anses for opfyldt, når der  

 er indgivet anmeldelse i medfør af bygningsreglementet, og når denne  

 anmeldelse indeholder de i stk. 2 nævnte oplysninger.
Kommunalbestyrelsen kan  

 bestemme, at anmeldelse skal ske på særlige skemaer.
Stk. 4.  Har kommunalbestyrelsen ikke inden 2 uger fra  

 anmeldelsen gjort indsigelse, kan arbejdet bringes til udførelse.
Såfremt  

 byggearbejdet kræver dispensation, tilladelse eller godkendelse efter denne  

 bekendtgørelse, skal der ansøges herom i forbindelse med anmeldelsen.  

 Arbejdet må, uanset bestemmelsen i 1. pkt., ikke påbegyndes, medmindre  

 dispensation, tilladelse eller godkendelse er meddelt.
 Stk. 5.  Har kommunalbestyrelsen gjort indsigelse, må  

 bygge- og anlægsarbejder ikke påbegyndes, før kommunalbestyrelsen har meddelt  

 afgørelse om, under hvilke nærmere betingelser projektet kan gennemføres.
§ 29 a.  Inden etablering, udvidelse eller ændring af  

 dyrehold inden for eksisterende anlæg omfattet af kapitel 3-8, skal der  

 indgives anmeldelse heraf til kommunalbestyrelsen.
Det samme gælder for  

 pelsdyrhold inden for eksisterende pelsdyrhaller.
 Stk. 2.  Anmeldelsen skal angive anlæggets placering i  

 forhold til vandindvindingsanlæg, vandløb (herunder dræn), søer, omgivende  

 ejendomme, bebyggelse og eksisterende, eller ifølge kommuneplanen, fremtidigt  

 udlagt byzone- og sommerhusområde, samt områder, der i kommuneplanen og/eller  

 lokalplan er udlagt til boligformål eller blandet bolig og erhverv.
 Stk. 3.  Kommunalbestyrelsen kan bestemme, at anmeldelse  

 skal ske på særlige skemaer.
Stk. 4.  Har kommunalbestyrelsen ikke inden 2 uger fra  

 modtagelsen af anmeldelsen gjort indsigelse, kan etableringen, ændringen  

 eller udvidelsen bringes til udførelse.
Hvis forholdet kræver dispensation,  

 tilladelse eller godkendelse efter denne bekendtgørelse, skal der ansøges  

 herom i forbindelse med anmeldelsen.
I så fald må etableringen, udvidelsen  

 eller ændringen, uanset bestemmelsen i 1. punktum, ikke påbegyndes, med  

 mindre dispensation, tilladelse eller godkendelse er meddelt.
 Stk. 5.  Har kommunalbestyrelsen gjort indsigelse, må  

 etablering, udvidelse eller ændring ikke påbegyndes, før kommunalbestyrelsen  

 har meddelt afgørelse om, under hvilke nærmere betingelser projektet kan  

 gennemføres.
 Tilsyn, håndhævelse m.v.
 § 30.  Konstaterer kommunalbestyrelsen under tilsynet  

 nærliggende risiko for sprængning eller lignende af en beholder til  

 ensilagesaft, husdyrgødning eller spildevand, skal kommunalbestyrelsen  

 umiddelbart meddele påbud om afhjælpende foranstaltninger eller eventuelt  

 nedlægge forbud mod drift af anlægget.
 Stk. 2.  Er en af de i stk. 1 nævnte beholdere anbragt  

 således, at driftsforstyrrelser eller uheld kan medføre alvorlige skader på  

 vandindvindingsanlæg, vandløb og søer, kan kommunalbestyrelsen påbyde særlige  

 foranstaltninger.
 § 31.  For tilsyn, håndhævelse m.v. gælder reglerne i  

 miljøbeskyttelsesloven.
Beslutninger, klager og straf § 32.  For beslutninger i sager efter denne  

 bekendtgørelse gælder bestemmelserne i miljøbeskyttelseslovens kapitel 10.
§ 33.  Klager efter denne bekendtgørelse indgives  

 senest 4 uger efter afgørelsens meddelelse til den myndighed, der har truffet  

 afgørelsen.
Denne myndighed videresender klagen til Miljøstyrelsen med sine  

 eventuelle bemærkninger.
Klagesagen afgøres efter reglerne i  

 miljøbeskyttelseslovens kapitel 11.
 Stk. 2.  Kommunalbestyrelsens afgørelse efter § 6, stk.  

 3-4, § 28, stk. 3, § 29 og § 29 a kan ikke påklages til anden administrativ  

 myndighed.
Stk. 3.  Kommunalbestyrelsen skal, forinden der efter  

 bestemmelserne i § 6, stk. 3-4, træffes afgørelse, som ikke kan indbringes  

 for højere administrativ instans, gøre berørte naboer bekendt med sagen og  

 give dem adgang til at udtale sig inden en frist på 2 uger.
Amtet skal  

 tilsvarende høres i sager vedrørende ændring af de i § 6, stk. 1, nr. 1-3,  

 omtalte afstandskrav.
 § 34.  Miljøstyrelsen kan efter indstilling fra  

 Statens Jordbrugstekniske Forsøg eller Landbrugets Rådgivningscenters  

 afdeling for bygninger godkende, at visse anlæg og staldsystemer, beskrevet i  

 landbrugets byggeblade, ikke behøver at overholde kravene i bekendtgørelsens  

 kapitel 3-8. Der kan stilles krav om, at nærmere angivne driftsforskrifter  

 skal overholdes.
§ 35.  Medmindre højere straf er forskyldt efter den  

 øvrige lovgivning, straffes med bøde den, der Stk. 2.  Straffen kan stige til hæfte eller fængsel i  

 indtil 2 år, hvis overtrædelse er begået forsætligt eller ved grov  

 uagtsomhed, og hvis der ved overtrædelsen er Stk. 3.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
Er overtrædelsen begået af staten, en amtskommune, en kommune  

 eller et kommunalt fællesskab, jf. § 60 i lov om kommunernes styrelse, kan  

 der pålægges staten, amtskommunen, kommunen eller det kommunale fællesskab  

 bødeansvar.
 Ikrafttræden og overgangsbestemmelser m.m.
 § 36.  Bekendtgørelsen træder i kraft den 1. januar  

 1995, jf. dog stk. 2-9.
 Stk. 2.  Den i kapitel 4 omhandlede opbevaringskapacitet  

 skal være etableret senest 31. december 1994 uanset tidligere afgørelser  

 herom, jf. dog stk. 3-6.
 Stk. 3.  Hvis der senest den 23. november 1994 er  

 indgået bindende aftale om levering eller etablering af  

 gødningsopbevaringsanlæg med den i kapitel 4 omhandlede opbevaringskapacitet,  

 skal kapaciteten dog være etableret inden den 1. oktober 1995. Dokumentation  

 herfor indsendes til kommunalbestyrelsen senest samtidigt med den opgørelse  

 af den tilstrækkelige kapacitet, som skal indsendes den 31. december 1994,  

 jf. § 9.
 Stk. 4.  Hvis den ansvarlige for opfyldelse af kravet om  

 opbevaringskapacitet har indgivet ansøgning om gældssanering i henhold til  

 lov nr. 268 af 6. maj 1993 som ændret ved lov nr. 1108 af 22. december 1993,  

 og behandlingen af ansøgningen ikke var afsluttet 1. oktober 1994, og  

 ansøgningen imødekommes efter den 1. oktober 1994 skal kapaciteten være  

 etableret inden den 1. oktober 1995.
 Stk. 5.  Hvis kravet om opbevaringskapacitet opfyldes  

 ved, at der i henhold til § 8, stk. 5 foreligger skriftlige aftaler af mindst  

 5 års varighed om levering af husdyrgødning til fælles biogasanlæg m.v., og  

 der senest den 31. december 1994 er indgivet forhåndsanmeldelse til  

 kommunalbestyrelsen af samlet projekt til etablering af fælles biogasanlæg  

 m.v. i medfør af § 29, skal kravet om opbevaringskapacitet for den del af  

 husdyrgødningen, der leveres til anlægget, være opfyldt inden den 1. oktober  

 1995. Det er en forudsætning herfor, at det i projektet dokumenteres, at  

 opbevaringskapaciteten er tilstrækkelig for hver af de landmænd, der deltager  

 i projektet.
 Stk. 6.  Hvis en landmand har været omfattet af konkrete  

 planer om etablering af et fælles biogasanlæg m.v. i 1994, og hvor disse  

 planer er blevet opgivet efter den 1. oktober 1994, skal  

 opbevaringskapaciteten for den husdyrgødningsmængde, som var planlagt leveret  

 til anlægget, være etableret inden den 1. oktober 1995.
 Stk. 7.  Uanset bestemmelserne i stk. 3-6 skal  

 opbevaringskapaciteten for ejendomme, hvor dyrehold fra denne bekendtgørelses  

 ikrafttræden til 1. oktober 1995 udvides eller nyetableres, etableres straks.
 Stk. 8.  Den i § 28, stk. 4, omhandlede bestemmelse om  

 3-årige aftaler skal være opfyldt senest den 1. september 1997.
 Stk. 9.  Verserende sager om dispensation i medfør af  

 bekendtgørelse om reglement om miljøbeskyttelse, kapitel 2.1.1., der er  

 indgivet til kommunalbestyrelsen inden 1. januar 1992, færdigbehandles efter  

 de hidtil gældende regler.
 Stk. 10.  Verserende sager i 1. indstans om påbud og  

 forbud i henhold til den hidtidige bekendtgørelse om erhvervsmæssigt  

 dyrehold, husdyrgødning, ensilage m.v. samt klager til Miljøstyrelsen over  

 sådanne påbud eller forbud, færdigbehandles efter de hidtil gældende regler.
 § 37.  Ved bekendtgørelsens ikrafttræden ophæves  

 bekendtgørelse nr. 1121 af 15. december 1992 om erhvervsmæssigt dyrehold,  

 husdyrgødning, ensilage m.v.
Miljø- og Energiministeriet, den 19.  

 december 1994 Svend Auken / Hans Henrik Christensen Bilag 1 Ved beregning af dyreenheder, jf. § 2, anvendes følgende  

 omregningsfaktorer:
 Andre arter og typer af husdyr kan omregnes til dyreenheder ud fra  

 gødningsproduktionen fra en malkeko af stor race uden opdræt under  

 hensyntagen til gødningens indhold af plantenæringsstoffer.
