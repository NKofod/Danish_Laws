Denne datasammenskrivning omfatter brandloven, jf.  

 lovbekendtgørelse nr. 365 af 28. juli 1983 med de ændringer, som følger af  

 lov nr. 270 af 2. maj 1990 Om brandvæsenets organisation § 1.  Det påhviler enhver primærkommune i  

 overensstemmelse med reglerne i denne lov at opretholde et brandvæsen, som  

 under hensyn til udstrækningen og arten af bebyggelsen i kommunen, karakteren  

 af de i kommunen beliggende virksomheder, befolkningstætheden,  

 vandforsyningen m.m. er i stand til at yde et forsvarligt rednings- og  

 slukningsarbejde.
 § 2.  Kommunalbestyrelsen har den øverste ledelse af  

 kommunens brandvæsen.
 Stk. 2.  Justitsministeren kan efter forhandling med  

 vedkommende kommunalbestyrelse bestemme, at der i kommunen skal oprettes en  

 brandkommission.
 Stk. 3.  I kommuner med brandkommission udøves ledelsen  

 af brandvæsenet af brandkommissionen.
Stk. 4.  Brandkommissionen består af politimesteren (i  

 København politidirektøren) og 4 medlemmer valgt af kommunalbestyrelsen.  

 Mindst 2 af de sidstnævnte skal være medlemmer af kommunalbestyrelsen eller  

 for Københavns kommunes vedkommende af borgerrepræsentationen eller af  

 magistraten.
Politimesteren er formand for kommissionen, medmindre  

 kommunalbestyrelsen har valgt et af de medlemmer, som er nævnt i 2. pkt., som  

 formand.
 § 2 a.  Kommunalbestyrelsen kan uden for de områder,  

 der er nævnt i civilforsvarslovens § 24, bestemme, at brandkommissionen skal  

 sammenlægges med civilforsvarskommissionen til en beredskabskommission, der  

 består af følgende 8 medlemmer:
 Stk. 2.  Justitsministeren skal underrettes om  

 kommunalbestyrelsens beslutning efter stk. 1.
 Stk. 3.  I kommuner med beredskabskommission udøves  

 ledelsen af brandvæsenet af beredskabskommissionen.
Stk. 4.  § 20 i lov om kommunernes styrelse finder  

 tilsvarende anvendelse på beredskabskommissionen.
I tilfælde af stemmelighed  

 gør formandens stemme udslaget.
 Stk. 5.  De 2 medlemmer, som er valgt af frivillige  

 organisationer, jfr. stk. 1, nr. 4, har ikke stemmeret i sager vedrørende  

 brandvæsenet.
 § 3.  For hver kommune udfærdiges en brandvedtægt med  

 de nærmere regler for:
 Stk. 2.  Brandvedtægten udfærdiges af  

 kommunalbestyrelsen med tilslutning fra statens brandinspektion og i kommuner  

 uden brand- eller beredskabskommission tillige fra politimesteren.
Stk. 3.  I tilfælde af uenighed mellem  

 kommunalbestyrelsen, statens brandinspektion og politimesteren om  

 brandvedtægtens indhold træffer justitsministeren afgørelse.
Dog kan der ikke  

 mod kommunalbestyrelsens protest optages nogen bestemmelse i vedtægten  

 angående en nyordning af brandvæsenet eller om en forøgelse af  

 brandmateriellet eller indførelse af nye arter af materiel, hvorved  

 væsentligt forøget udgift vil blive påført kommunen, medmindre tvingende  

 grunde nødvendiggør det.
 Stk. 4.  Brandvedtægten trykkes ved kommunens  

 foranstaltning og offentliggøres efter regler fastsat af justitsministeren.
 Stk. 5.  Brandvedtægten skal optages til revision mindst  

 hvert 5. år.
 § 4.  (Ophævet).
§ 5.  En kommunes brandvæsen skal omfatte et  

 motoriseret udrykningskorps.
I kommuner, hvor der i henhold til  

 brandvedtægten er oprettet en eller flere brandkredse, skal der yderligere  

 for hver brandkreds forefindes en stedlig beredskabsstyrke med lettere  

 slukningsmateriel.
 § 6.  Justitsministeren kan helt eller delvis fritage  

 en kommune for opretholdelse af udrykningskorps, såfremt kommunen ved aftale  

 med et kommunalt eller privat brandvæsen eller med civilforsvarsstyrelsen  

 tilvejebringer en forsvarlig ordning af rednings- og slukningsarbejdet ved  

 ildebrand i kommunen.
 Stk. 2.  Justitsministeren kan bestemme, at kommuner  

 inden for et afgrænset område skal træffe aftale i henhold til stk. 1 med  

 samme brandvæsen, såfremt de ikke selv ønsker at opretholde udrykningskorps.
§ 7.  I hver kommune udnævner kommunalbestyrelsen en  

 brandinspektør.
Brandinspektøren kan være fælles for flere kommuner.  

 Justitsministeren fastsætter regler om, hvilke betingelser der skal opfyldes  

 af den, der udnævnes til brandinspektør.
Stk. 2.  Brandinspektøren er forpligtet til at beklæde  

 stillingen i mindst 6 år, medmindre han har en gyldig grund til at begære sig  

 fritaget.
Ingen er dog forpligtet til at overtage hvervet i andre kommuner  

 end den, hvori han har fast bopæl.
Den, der har gjort tjeneste som  

 brandinspektør, er ikke pligtig at modtage ny udnævnelse før efter forløbet  

 af så langt et tidsrum som det, hvori han har gjort tjeneste.
Stk. 3.  Brandinspektøren oppebærer et vederlag, hvis  

 størrelse fastsættes af kommunalbestyrelsen.
Justitsministeren kan efter  

 forhandling med Kommunernes Landsforening fastsætte mindstetakster for  

 vederlaget.
 Stk. 4.  Brandinspektøren skal have telefon, hvis  

 grundtakst betales af kommunen.
 Stk. 5.  Brandinspektøren kan for sin funktionstid  

 begære sig fritaget for andre kommunale hverv.
 Stk. 6.  Efter samme regler kan til hjælp for  

 brandinspektøren udnævnes en vicebrandinspektør.
 Stk. 7.  Er brandinspektøren eller vicebrandinspektøren  

 kommunale tjenestemænd, gælder reglerne i kommunens tjenestemandsvedtægt.
Stk. 8.  Råder kommunen over eget udrykningskorps,  

 varetager brandinspektøren den daglige ledelse af brandvæsenet og fører  

 tilsyn med brandmateriellet.
I andre tilfælde påhviler det brandinspektøren  

 at have indseende med overholdelsen af de i § 6, stk. 1, nævnte aftaler og at  

 lede den øvrige del af kommunens brandvæsen.
 Stk. 9.  Justitsministeren kan udfærdige en instruks for  

 brandinspektører og vicebrandinspektører.
 § 8.  I kommuner, der har eget udrykningskorps,  

 antages udrykningskorpsets mandskab af kommunalbestyrelsen.
Stk. 2.  I kommuner, hvor der i henhold til  

 brandvedtægten er oprettet en eller flere brandkredse, udnævner  

 kommunalbestyrelsen for hver brandkreds en brandfoged og antager det øvrige  

 mandskab til den stedlige beredskabsstyrke.
Brandfogden er leder af den  

 stedlige beredskabsstyrke.
 Stk. 3.  Mandskabet og brandfogden oppebærer et  

 vederlag, hvis størrelse fastsættes af kommunalbestyrelsen.
 Stk. 4.  Bestemmelserne i § 7, stk. 2, 5 og 7, finder  

 tilsvarende anvendelse ved udnævnelsen af brandfogden og antagelsen af  

 brandmandskabet.
§ 9.  Brandinspektører og andre befalingsmænd,  

 brandmandskab med kvalificeret arbejde og alt heltidsbeskæftiget  

 brandmandskab skal efter justitsministerens nærmere bestemmelse gennemgå en  

 særlig uddannelse på statens brandskole og have bestået en afsluttende prøve  

 med tilfredsstillende resultat.
Brandinspektører, der ikke har kommandoen på  

 brandstedet, skal dog alene deltage i lokale kursus og øvelser efter  

 justitsministerens nærmere bestemmelse.
 Stk. 2.  Justitsministeren kan gøre undtagelse fra stk.  

 1, 1. pkt., for personer, der har anden tilsvarende uddannelse, ligesom han  

 kan bestemme, at uddannelsen af visse grupper af brandmandskab med  

 kvalificeret arbejde skal ske lokalt.
 Stk. 3.  Udgifterne ved undervisningen, herunder  

 udgifterne til lærerkræfter og undervisningslokaler, afholdes for  

 brandinspektører og andre befalingsmænd og for brandmandskab med kvalificeret  

 arbejde af staten og for det øvrige brandmandskab af vedkommende kommune  

 eller private brandvæsen gennem en af justitsministeren fastsat kursusafgift.  

 De øvrige udgifter i forbindelse med uddannelsen, herunder udgifterne ved  

 ophold og forplejning, rejseudgifter og løn under uddannelsen, afholdes af  

 vedkommende kommune eller private brandvæsen.
 Stk. 4.  Justitsministeren fastsætter nærmere  

 bestemmelser om brandskolens organisation og virksomhed.
 § 10.  Justitsministeren kan fastsætte regler om  

 øvelser for udrykningskorpsenes mandskab og den stedlige beredskabsstyrke.
 § 11.  Justitsministeren kan fastsætte regler for  

 uniformering af brandvæsenets personale.
 § 12.  Justitsministeren kan påbyde anvendelse af  

 ensartede typer af brandmateriel og brandhaner samt fastsætte almindelige  

 regler for udførelse af branddamme og vandreservoirer.
 § 13.  Det påhviler kommunalbestyrelsen at sørge for,  

 at der i enhver tættere bebygget del af kommunen er tilstrækkelig  

 vandforsyning til brandslukning, at der er fornøden opstillingsplads for  

 slukningsmateriel ved vandforsyningsstederne, og at der er den nødvendige  

 vejadgang til disse.
Stk. 2.  På vandværksledninger skal der anbringes  

 brandhaner med passende mellemrum.
Hvor det findes hensigtsmæssigt, kan der i  

 stedet for brandhaner eller som supplement til disse indrettes  

 vandreservoirer med tilslutning til vandværkets ledningsnet.
Kommunen  

 afholder udgiften ved etableringen og vedligeholdelsen af brandhaner og  

 vandreservoirer.
Brandhanernes og vandreservoirernes anbringelsessteder skal  

 i kommuner uden brand- eller beredskabskommission godkendes af statens  

 brandinspektion.
Stk. 3.  Ved tættere bebyggede områder uden  

 vandværksledninger skal kommunalbestyrelsen efter brandinspektørens forslag  

 bestemme, hvilke vandforsyningssteder der - i fornødent fald efter  

 overenskomst med vedkommende ejer - skal stilles under offentligt tilsyn og  

 opretholdes og vedligeholdes på kommunens bekostning.
Brandhaner og  

 vandforsyningssteder skal efterses mindst 2 gange årlig.
 Stk. 4.  Hvis der ikke ved overenskomst kan  

 tilvejebringes de nødvendige vandforsyningssteder, kan disse eller de dertil  

 fornødne arealer erhverves ved ekspropriation mod erstatning efter de  

 almindelige regler om afståelse af ejendom til offentlig brug.
§ 14.  For hver kommune skal der findes en plan for  

 alarmering af brandvæsenet.
Planen udarbejdes af brand- eller  

 beredskabskommissionen, i kommuner uden brand- eller beredskabskommission af  

 politimesteren.
Stk. 2.  Telefonvæsenet skal bistå ved  

 brandalarmeringen.
De nærmere regler herom fastsættes af justitsministeren  

 efter forhandling med ministeren for offentlige arbejder.
 § 15.  Såfremt en kommune ikke anskaffer og  

 vedligeholder det nødvendige brandmateriel eller ikke ansætter det fornødne  

 mandskab, eller såfremt den ikke sørger for fornøden vandforsyning eller  

 alarmeringsordning, kan spørgsmålet indbringes for justitsministeren.
 Stk. 2.  Justitsministeren kan for kommunens regning  

 lade manglerne afhjælpe.
Om tilsyn med brandvæsenet § 16.  Statens brandinspektion fører tilsyn med  

 kommunernes brandvæsen og er rådgivende for myndighederne i spørgsmål  

 vedrørende brandvæsenet.
 Stk. 2.  Justitsministeren er øverste tilsynsmyndighed  

 for brandvæsenet i samtlige kommuner.
 Stk. 3.  Justitsministeren fastsætter de nærmere regler  

 om udøvelsen af tilsynet, herunder om prøvealarmeringer af brandvæsenet.
 § 17.  (Ophævet).
§ 18.  Der oprettes for hele landet et brandråd  

 bestående af 7 medlemmer, der udnævnes af justitsministeren.
Af medlemmerne  

 skal 3 udpeges af Kommunernes Landsforening. 1 medlem, der skal repræsentere  

 civilforsvaret, udnævnes efter forhandling med indenrigsministeren, og 1  

 medlem udnævnes efter indstilling fra Dansk Brandinspektørforening, medens  

 justitsministeren udpeger 2 medlemmer.
Stk. 2.  Blandt rådets medlemmer udnævner  

 justitsministeren formand og næstformand, hvoraf den ene skal være en af  

 repræsentanterne for Kommunernes Landsforening.
Brandrådet udfærdiger selv  

 sin forretningsorden, der skal godkendes af justitsministeren.
 Stk. 3.  Brandrådet skal være rådgivende for  

 myndighederne i spørgsmål vedrørende brandvæsenet.
 Stk. 4.  Udgifterne ved brandrådets virksomhed afholdes  

 af statskassen.
Om foranstaltninger i anledning af  

 ildebrand § 19.  Enhver, der opdager ildebrand eller  

 omstændigheder, som viser, at der er overhængende fare for ildebrand, skal  

 straks underrette dem, der er udsat for fare, alarmere brandvæsenet og søge  

 at dæmpe ilden eller afværge faren.
 § 20.  Enhver har pligt til ved ildebrand at yde den  

 hjælp, han formår.
Stk. 2.  Den, der er til stede ved en ildebrand, skal  

 efter forlangende af den kommanderende på brandstedet deltage i rednings- og  

 slukningsarbejdet.
Han skal efterkomme de ham givne ordrer og må ikke uden  

 tilladelse forlade den ham anviste post.
 Stk. 3.  Private håndkraftsprøjter, stiger, slanger,  

 beholdere og lignende, transportmidler af enhver art samt traktorer og andre  

 arbejdsredskaber kan af den kommanderende på brandstedet kræves stillet til  

 rådighed for sluknings- og redningsarbejdet tillige med fornødent  

 betjeningsmandskab.
Stk. 4.  Den, der i henhold til stk. 1-3 har deltaget i  

 rednings- og slukningsarbejdet eller har stillet redskaber eller  

 transportmidler til rådighed for dette, har ret til erstatning af kommunen  

 for tabt arbejdsfortjeneste og for afsavn af materiel.
Han har endvidere ret  

 til erstatning for den skade, materiellet har lidt under arbejdet.
 § 21.  Brandvæsenet har i tilfælde af ildebrand ret  

 til, i det omfang sluknings- og redningsarbejdet nødvendiggør det, at skaffe  

 sig adgang til privat grund, om fornødent ved gennembrydninger og  

 bortskaffelse af hindringer.
Stk. 2.  Endvidere er brandvæsenet berettiget til at  

 nedrive bygninger eller fjerne beplantninger, når det af den kommanderende på  

 brandstedet findes nødvendigt for at standse ildens udbredelse.
Er  

 politimesteren (i København politidirektøren) til stede, skal hans tilladelse  

 dog indhentes.
Stk. 3.  Den af brandvæsenet således forvoldte skade  

 betragtes som brandskade.
Rammer skaden marker, haver eller beplantninger,  

 erstattes skaden dog af kommunen.
 Stk. 4.  Brandvæsenet er i tilfælde af ildebrand  

 berettiget til at benytte det vand, der findes i brønde, vandledninger og  

 andre vandsteder.
 § 22.  I kommuner med brand- eller  

 beredskabskommission har brandinspektøren eller i dennes fravær en af ham  

 udpeget stedfortræder kommandoen på brandstedet under sluknings- og  

 redningsarbejdet.
Stk. 2.  I kommuner uden brand- eller  

 beredskabskommission har brandinspektøren (stedfortræderen) kommandoen,  

 såfremt kommunen har eget udrykningskorps.
Har kommunen ikke eget  

 udrykningskorps, tilkommer kommandoen lederen af udrykningskorpset, medmindre  

 den i henhold til brandvedtægten er tillagt brandinspektøren  

 (stedfortræderen).
 § 23.  Ved ildebrand skal politiet i fornødent omfang  

 foretage afspærring, sørge for ordenens opretholdelse og træffe alle de for  

 den offentlige sikkerhed nødvendige foranstaltninger.
 Stk. 2.  Enhver er pligtig at overholde afspærringen  

 samt efterkomme politiets eller brandvæsenets opfordring til at forlade det  

 afspærrede terræn eller vejene til og fra brandstedet.
§ 24.  Den kommanderende på brandstedet skal i  

 påtrængende tilfælde tilkalde assistance fra et andet kommunalt eller privat  

 brandvæsen, der i så fald skal møde med slukningsmateriel og mandskab,  

 medmindre der er øjeblikkelig brug for mandskab og materiel andetsteds.
Har  

 brandinspektøren ikke kommandoen, kan tilkaldelse endvidere ske alene efter  

 hans bestemmelse.
Er politimesteren (i København politidirektøren) til stede  

 på brandstedet, kan han efter forhandling med den kommanderende på  

 brandstedet og brandinspektøren ligeledes tilkalde assistance.
 Stk. 2.  Enhver kommune kan træffe aftale om assistance  

 i henhold til foranstående bestemmelse.
Stk. 3.  Såfremt der ikke foreligger forudgående aftale  

 om vederlagsspørgsmålet, skal de ved sådanne udrykninger forvoldte direkte  

 udgifter, herunder skade på sprøjter eller andre brandredskaber, godtgøres af  

 den kommune, til hvilken assistancen er forlangt.
Eventuelle tvistigheder om  

 betalingen afgøres af justitsministeren.
§ 25.  Ved brande af større omfang kan de, der efter  

 reglerne i § 24, stk. 1, kan tilkalde assistance, tilkalde hjælp fra den  

 nærmeste af civilforsvarskorpsets udrykningsenheder, fra hvilken der skal  

 mødes med fornødent slukningsmateriel og mandskab i det omfang, det  

 øjeblikkelige beredskab tillader det.
På tilsvarende måde skal de militære  

 korps yde bistand til fremme af slukningsforanstaltninger og ordenens  

 opretholdelse.
 Stk. 2.  Der kan fastsættes regler for ydelse af denne  

 bistand ved overenskomst mellem justitsministeren og henholdsvis  

 indenrigsministeren og forsvarsministeren.
§ 26.  Brandvæsenet skal ved ildebrand være opmærksom  

 på, hvad der kan have givet anledning til ildens opståen.
Finder det  

 mistænkelige spor, skal politiet straks underrettes og beviset så vidt muligt  

 sikres.
 Om brandfarlige virksomheder m.m.
§ 27.  Oprettelse af virksomheder, hvori fremstilles,  

 behandles eller anvendes eksplosive, let antændelige eller særlig brændbare  

 væsker, luftarter eller stoffer, kræver tilladelse fra brand- eller  

 beredskabskommissionen, i kommuner uden brand- eller beredskabskommission fra  

 politimesteren.
Det samme gælder væsentlige ombygninger, udvidelser eller  

 forandringer i driften.
Stk. 2.  Brand- eller beredskabskommissionen, i kommuner  

 uden brand- eller beredskabskommission politimesteren, kan kræve truffet  

 sådanne foranstaltninger med hensyn til virksomhedens beliggenhed, indretning  

 og benyttelse, som findes påkrævet for at formindske brand- eller  

 eksplosionsfare eller til sikring af forsvarlige muligheder for  

 slukningsarbejde og redning af mennesker i tilfælde af brand.
Det kan  

 herunder pålægges virksomheden at anskaffe brand- og redningsmateriel og  

 tilvejebringe vandforsyning til eget brug.
§ 28.  Brand- eller beredskabskommissionen, i kommuner  

 uden brand- eller beredskabskommission politimesteren, kan bestemme, at der  

 for ejendomme, hvor særlig brandfarlige forhold er til stede, eller hvor  

 store værdier er udsat for ødelæggelse, skal træffes foranstaltninger til  

 formindskelse af brandfaren eller til sikring af forsvarlige sluknings- eller  

 redningsmuligheder i tilfælde af brand.
Sådan bestemmelse kan endvidere  

 træffes for kirker, teatre, hoteller, sygehuse, fængsler, kaserner, bygninger  

 for undervisnings-, udstillings- eller forlystelsesformål samt i det hele  

 bygninger eller større lokaler, hvori mange mennesker samles.
Der kan  

 herunder påbydes anskaffelse af brandmateriel, indretning af vandforsyning,  

 sikring af udgangsforholdene samt anlæggelse af adgangsveje for brandvæsenets  

 køretøjer og af standpladser for dets stiger og sprøjter.
 Stk. 2.  Brand- eller beredskabskommissionen, i kommuner  

 uden brand- eller beredskabskommission politimesteren, kan bestemme, at der  

 ved benyttelse af forsamlingshuse, teatre, cirkus og lignende skal etableres  

 brandvagt, og at betaling herfor skal erlægges af arrangøren efter en af  

 kommunalbestyrelsen fastsat takst.
 § 29.  Brandkommissionens og beredskabskommissionens  

 afgørelser efter §§ 27 og 28 kan indbringes for kommunalbestyrelsen.  

 Kommunalbestyrelsens og politimesterens afgørelser efter §§ 27 og 28 kan  

 indbringes for justitsministeren.
 Stk. 2.  I tilfælde af uenighed mellem  

 brandkommissionen, beredskabskommissionen eller politimesteren og  

 bygningsmyndigheden om spørgsmål, der hører under begge instansers  

 kompetence, træffes afgørelsen i de i § 27 nævnte tilfælde af  

 justitsministeren, i de i § 28, stk. 1, nævnte tilfælde af boligministeren.
 § 30.  Justitsministeren fastsætter nærmere  

 bestemmelser om, i hvilket omfang landbrugsejendomme og brandfarlige  

 industrivirksomheder skal være forsynet med brandmateriel og stiger.
 Kapitel 5. Ophævet.
 Om brandsyn m.v.
 § 33.  Justitsministeren kan bestemme, at  

 brandinspektøren eller anden af brand- eller beredskabskommissionen, i  

 kommuner uden brand- eller beredskabskommission af politimesteren, udpeget  

 person skal foretage eftersyn af fredede bygninger, af kirker, teatre,  

 udstillings- og forlystelseslokaler og andre bygninger, hvor der i store rum  

 samles mange mennesker, samt af brandfarlige bygninger og oplag og af  

 virksomheder, som falder ind under §§ 27 og 28.
 § 34.  Ophævet.
 § 35.  Ophævet.
§ 36.  Justitsministeren kan efter forhandling med  

 forsvarsministeren bestemme, at brandsyn for militære anlægs vedkommende  

 ordnes på særlig måde.
Tilsvarende bestemmelse kan efter forhandling med  

 indenrigsministeren træffes for civilforsvarets anlæg.
 Om straf og ikrafttræden m.v.
§ 37.  Med bøde straffes Stk. 2.  På samme måde straffes undladelse af på  

 forsvarlig måde at renholde ildsteder eller røgrør fra disse eller  

 vedligeholde skorstene, ildsteder eller røgledninger.
Strafansvaret for  

 manglende renholdelse påhviler den, der som ejer eller bruger benytter de  

 lokaler, hvori ildstedet er indrettet.
For manglende vedligeholdelse er  

 ejeren ansvarlig.
Det samme gælder brugeren, såfremt han ikke snarest muligt,  

 efter at han er blevet bekendt med mangelen, har underrettet ejeren eller  

 brandinspektøren herom.
 § 38.  Overtrædelse af § 19, § 20, stk. 1-3, § 27  

 eller § 31, stk. 2, straffes med bøde.
 Stk. 2.  På samme måde straffes den, der undlader at  

 efterkomme et påbud eller forbud, der er udstedt i henhold til loven eller de  

 i medfør af denne fastsatte forskrifter.
 Stk. 3.  I de forskrifter, der udfærdiges i henhold til  

 loven, kan der fastsættes straf af bøde for overtrædelse af bestemmelser i  

 forskrifterne.
 § 39.  (Ophævet).
 § 40.  Justitsministeren kan udstede forskrifter om  

 brugen af ild og lys, for opbevaring, transport og brug af letfængelige eller  

 eksplosive, faste, flydende eller luftformige stoffer samt for indretning af  

 virksomheder, hvor sådanne stoffer opbevares, benyttes eller tilvirkes, for  

 indretning og benyttelse af ildsteder og andre anlæg for varme, lys og kraft  

 samt i øvrigt udfærdige sådanne bestemmelser, som findes fornødne til  

 forebyggelse af brandfare og til sikring af forsvarlige sluknings- og  

 redningsmuligheder i tilfælde af brand.
 § 41.  Denne lov træder i kraft den 1. april 1961.
Stk. 2.  Lov nr. 28 af 21. marts 1873 om brandvæsenet i  

 købstæderne med undtagelse af København som ændret ved lov nr. 272 af 28.  

 juni 1920, lov nr. 74 af 7. april 1899, lov nr. 87 af 25. marts 1919 og lov  

 nr. 17 af 3. februar 1937 samt lov nr. 174 af 31. marts 1926 om brandpolitiet  

 på landet og det nærmest dermed stående bygningsvæsen som ændret ved lov nr.  

 296 af 1. december 1926, lov nr. 116 af 4. april 1928 og lov nr. 136 af 23.  

 marts 1948 ophæves.
Endvidere ophæves for sognekommunernes vedkommende lov  

 nr. 153 af 30. november 1874 om erstatning for den ved brandvæsenets  

 sluknings- og redningsforanstaltninger bevirkede skade.
Er der af  

 boligministeren i henhold til byggelov for købstæderne og landet § 67, stk.  

 2, meddelt udsættelse med hensyn til byggelovens gennemførelse i en kommune,  

 har bestemmelserne i §§ 1-17 og 53-55 i lov om brandpolitiet på landet samt  

 §§ 11, 19 og 35, stk. 2, 1. pkt., og de bygningsmæssige bestemmelser i § 20 i  

 lov om brandvæsenet i købstæderne fortsat gyldighed i kommunen i samme  

 udstrækning som hidtil indtil byggelovens gennemførelse i kommunen.
For  

 bygninger opført før 1. april 1961 gælder de nævnte bestemmelser fortsat i  

 det omfang, byggeloven ikke finder anvendelse.
 Stk. 3.  De bekendtgørelser m.m., som er udfærdiget i  

 medfør af de i stk. 2 nævnte love, forbliver i kraft, indtil de ophæves eller  

 ændres ved bestemmelser udfærdiget i medfør af denne lov.
 Stk. 4.  Loven gælder ikke for Færøerne og Grønland.
 Lov nr. 190 af 26. maj 1965 indeholder følgende  

 ikrafttrædelsesbestemmelser:
§ 2 Loven træder i kraft den 1. juli 1965.
 De ved lovens ikrafttræden udnævnte brandinspektører og andre  

 befalingsmænd samt det da ansatte heltidsbeskæftigede brandmandskab er ikke  

 forpligtet til at gennemgå den i brandlovens § 9, stk. 1, nævnte uddannelse.
 I lov nr. 288 af 26. juni 1975 om ændring af forskellige lovbestemmelser i  

 anledning af lov om kommuneplanlægning og byggelov fastsættes i § 17, at de  

 ændringer, som angår §§ 2, 20, 21, 24, 31, 32, 33, 35 og 41, træder i kraft  

 den 1. februar 1977.
 Lov nr. 254 af 27. maj 1981 indeholder følgende  

 ikrafttrædelsesbestemmelse:
§ 2 Loven træder i kraft den 1. januar 1982.
 Lov nr 270 af 2. maj 1990 indeholder følgende ikrafttrædelsesbestemmelser:
 Stk. 1. Loven træder i kraft den 1. juli 1990, jf. dog stk. 2.
 Stk. 2. Tidspunktet for ikrafttrædelsen af § 1, nr. 7, og § 2 fastsættes  

 af boligministeren.
 Stk. 3. Bestemmelser fastsat i henhold til § 42, stk. 3 og 4, § 43, stk. 1  

 og 3, samt § 47, stk. 2, i lov om kommuneplanlægning, jf. lovbekendtgørelse  

 nr. 391 af 22. juli 1985, som ændret ved lov nr. 287 af 13. maj 1987,  

 opretholdes, indtil de bliver afløst af bestemmelser fastsat i henhold til  

 denne lov.
Stk. 4. § 1, nr. 12, har virkning for afgørelser, der ikke er påklaget  

 inden 1. juli 1990. Afgørelser, der er påklaget før 1. juli 1990,  

 færdigbehandles af den klageinstans, som har modtaget klagen.
Klageinstansens  

 afgørelse kan ikke påklages til anden administrativ myndighed.
 Loven er endnu ikke trådt i kraft.
