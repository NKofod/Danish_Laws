Nogle af de ord, der var brugt i artiklen, indebar en negativ  

 karakteristik af klageren.
Da der imidlertid ikke var tale om faktisk  

 forkerte oplysninger, berettigede dette ikke til et genmæle.
Dog fandt  

 nævnet, at overskriften ikke havde dækning i artiklen.
Klageren  

 var af denne grund berettiget til et kort genmæle.
Kendelse fra Pressenævnet i sag nr.  

 91/1996 En mand har ved advokat Jan Leth Christensen klaget til  

 Pressenævnet over to artikler bragt i Børsens Nyhedsmagasin den  

 20. september 1996, idet han finder, at de er i strid med god presseskik.
Han  

 har endvidere klaget over, at bladet har afvist at bringe et  

 genmæle.
 Den første artikel havde følgende  

 overskrift: "En spekulant går ombord". Og neden under:  

 "Anonym finansmand scorer 60 mio. kr. på gammelt  

 dampskibsselskab".
 I artiklen hed det bl.a.:
"Det tog et kvarter af den septemberdag at tage livet af  

 det 121 år gamle rederi. 15 minutter.
Så havde en  

 ekstraordinær generalforsamling på rederikontoret i Svendborg  

 ordnet formaliteterne.
Sydfyenske Dampskibsselskab var dermed omdøbt  

 til Sydfyenske Holding.
 ....
Efter generalforsamlingen dukkede en tilrejsende  

 udlandsdansker op: finansmanden [navn].
Selskabets ejer.
Men han  

 nøjedes ikke med kaffe og kage.
Han var kommet til Svendborg efter en  

 sparebøsse med et indhold på næsten 200 mio. kr.
Og den  

 fik han.
Han kunne nu slå hul på bøssen.
Selskabet var  

 strippet.
Seks års forarbejde havde givet gevinst.
Julehilsen fra København: [navn]s indtog i  

 Sydfyenske Dampskibsselskab blev kendt kort før julen 1990. Da modtog  

 rederikontoret på Jessens Mole i Svendborg besked fra København  

 om, at et "Nordisk Ejendomsselskab af 1972" havde købt en stor  

 aktiepost i det børsnoterede rederi.
Og det var ikke julemanden, der  

 stod bag ejendomsselskabet.
Det var familien [navn], civilingeniør  

 og moderen [navn].
En familie der plejede sin formue via spekulation i  

 ejendomme og værdipapirer.
Sydfyenske Dampskibsselskab havde da i flere år  

 været et af de upåagtede stenrige børsnoterede selskaber,  

 som fiffige vekselerere og investorer drømte om at gå ombord i.  

 Først og fremmest fordi SFDS udover sine fire færger og  

 færgeruten mellem Spodsbjerg og Tårs, rådede over en stor  

 pengetank med obligationer.
En pengetank der kunne få enhver sulten  

 spekulant til at slikke sig om munden.
Sydbank giver en hånd: [navn]-familien  

 fortsatte sine opkøb.
Næste store opkøb kom, da Sydbank  

 banede vejen for, at familien fik kontrol med selskabet.
En stor aktiepost  

 var endt i banken, og den post blev solgt videre til familien.
Dermed  

 nåede [navn] i februar 1992 op på at eje 48 procent af  

 SFDS-aktierne.
Det udløste et overtagelsestilbud til de øvrige  

 aktionærer.
Hvilket trak flere aktier til [navn].
April 1992 havde  

 ejendomsselskab således sikret sig 77,7 procent af  

 SFDS-aktierne.
 [Navn]-familiens investering i selskabet udgjorde dermed  

 omkring 115 mio. kr. - udregnet efter den gennemsnitlige børskurs i  

 købsperioden.
Den totale dominans til trods holdt familien sig dog helt  

 anonyme.
Hverken mor eller søn trådte ind i bestyrelsen.
De  

 mødte heller aldrig op på generalforsamlingerne eller på  

 rederiet.
 ....
Operation total kontrol: Efter overtagelsen af  

 kontrollen i foråret 1992 kunne [navn]-familien begynde at tage for sig  

 af goderne.
Det er siden sket ved dels at udstede fondsaktier og dels ved at  

 udstede nye aktier til de eksisterede aktionærer til noget nær  

 foræringspris: kurs 105. På Københavns Fondsbørs  

 blev aktierne inden da handlet til 13 gange så høje kurser.
Opkøbet af de øvrige aktieposter blev  

 fortsat.
Men uden at [navn]-familien selv har hevet tegnebogen op.
I stedet  

 er selskabet pengekasse blevet brugt.
SFDS har således ad flere omgange købt egne  

 aktier op fra de øvrige aktionærer.
Først og fremmest er  

 den næststørste aktionær, SFDS's Fond, med en aktiepost  

 på 12 procent blevet købt ud af selskabet selv.
Det er imidlertid forbudt for et selskab at ligge med mere  

 end 10 procent egne aktier.
SFDS har derfor af to omgange nedskrevet  

 aktiekapitalen med beløb svarende til de opkøbte aktier.
SFDS  

 har med andre ord udslettet minoritetsaktionærposter.
Resultatet er blevet, at [navn] som følge af de to  

 nedskrivninger har fået øget sin andel af aktiekapitalen.
Efter  

 den seneste kapitalnedskrivning i foråret 1996 kom [navn]s aktiepost op  

 på mere end 90 procent af aktiekapitalen.
Og dermed fik han i  

 realiteten fri adgang til SFDS's pengetank.
En aktionær med mere end 90  

 procent af aktierne har ifølge lovgivningen ret til at  

 tvangsindløse de resterende aktionærer.
 ....
 Med SFDS-direktør  Per  Nordvig  Nielsens egne ord  

 er selskabet nu "et holdingselskab, der består af en direktør og  

 en bankbog".
[Navn] kan herefter opstille regnestykket over sine seks  

 år med SFDS.
Ifølge Børsens Nyhedsmagasins beregninger  

 kan han tage en gevinst på omkring 60 mio. kr. med hjem.
Det svarer til  

 ca. 50 procent af hans totale investering.
Sådan tjener man 60 mio. kr.: [navn] har  

 således - udregnet efter børskurserne - købt SFDS-aktier  

 op for et beløb på omkring 115 mio. kr.
Heroverfor står,  

 at han med en anslået aktiepost på 92 procent nu ejer en andel af  

 selskabets aktuelle egenkapital svarende til 167 mio. kr.
Hertil kommer fem  

 års udbytte på i alt 8 mio. kr.
Resultat: en indtægt  

 på 60 mio. kr.
Har det været en god forretning for [navn]? Børsens Nyhedsmagasin har forgæves  

 forsøgt at komme i kontakt med [navn] for at stille ham det  

 spørgsmål.
Direktøren for SFDS og for [navn]s  

 ejendomskoncern,  Per  Nordvig  Nielsen, har dette svar:
"Jo, det har været en god forretning.
Ikke nogen  

 ekstrem god forretning - man kunne sikkert have fundet nogle aktier på  

 børsen, der havde været væsentlig bedre at købe.  

 Men jeg kunne også finde nogle, der havde været væsentlig  

 dårligere."" Den anden artikel havde overskriften: "Spekulant i  

 klemme" Og neden under: "[navn]-forretninger på randen af et  

 krak.
Helt i lommen på Codan".
 I denne artikel hed det:
"[Navn] har haft hårdt brug for at få fingre i  

 pengekassen hos det gamle Sydfyenske Dampskibsselskab i Svendborg.
Det viser  

 de tilgængelige regnskaber for resten af familien [navn]s forretninger.  

 Ifølge disse regnskaber eksisterer disse børs- og  

 ejendomsforretninger udelukkende på nåde af familiens  

 bank/forsikringsforbindelse, Codan. [navn]-familien er med andre ord helt i  

 lommen på Codan.
Der er ifølge 1995-regnskabet fra  

 hovedselskabet Ejendomsaktieselskabet Esplanaden en negativ egenkapital  

 på 40 mio. kr. i dette selskab.
Likviditeten er "anstrengt", oplyses  

 det i regnskabet.
Hver eneste aktie, obligation eller pantebrev er  

 pantsat.
Og hvad gør ondt værre: i løbet af  

 dette efterår skal selskabet efter planen indfri et lån på  

 35 mio. schweizerfranc - svarende til 166 mio. kr.
Spørgsmålet  

 er om selskabet er i stand til at indfri dette lån - efter alt at  

 dømme til Codan - uden at gå konkurs.
En bøn om højere kurser: En udvej for  

 selskabet er en forlængelse af lånet i endnu et år.
Den  

 mulighed antydes i regnskabet.
En anden udvej er, hvis kurserne retter sig  

 for Ejendomsaktieselskabet Esplanadens investeringer.
Investeringerne består først og fremmest i  

 den kendte Codan-cocktail: svenske obligationer opkøbt for lån i  

 schweizerfranc.
Derudover ejes gennem datterselskabet Humlebien en stor  

 aktiepost i det børsnoterede Ejendomsselskabet Norden, der har Codan  

 som hovedaktionær.
Og ellers har [navn]-familien penge siddende i  

 ejendomme.
Kursudviklingen har været med [navn]-familien i den  

 forløbne del af 1996. Men selv efter disse stigninger viser den  

 seneste status for Ejendomsaktieselskabet Esplanaden en negativ egenkapital  

 ved udgangen af juni i år.
Men dog kun på 8 mio. kr.
 En tredje udvej er så pengekassen i Svendborg.
Drømmen om en skjult skat: Endelig er der en  

 ubekendt i opgørelsen over [navn]-familiens situation.
Det er  

 Ejendomsaktieselskabet Esplanadens hovedaktionær, Nordisk  

 Ejendomsselskab af 1972. Navnet til trods er det ikke et selskab - i hvert  

 fald ikke indregistreret i Danmark.
Så regnskaberne er ikke  

 tilgængelige.
Spørgsmålet er, om der kan findes en skjult  

 og uberørt formue i dette firma.
Indtil videre har det dog  

 nøjedes med at stille ansvarlig lånekapital til rå dighed  

 for at afværge Ejendomsaktieselskabet Esplanadens krak.
[Navn]s forbindelser i Codan går helt op til  

 øverste etage. [navn] har lavet forretninger med Codan-  

 direktøren  Peter  Zobel personligt.
For tre år siden hjalp  

 Codan-direktøren af med en aktiepost i det stærkt  

 tabsgivende hollandske ejendomsselskab Westblaak.
De øvrige ejere i  

 Westblaak er boet efter  Peter  Zobels afdøde far,  Hermann  Zobel, og  

 advokat  Thor  Stadil, der optræder som advokat for både Codan og  

  Thor  Stadil er nyvalgt bestyrelsesformand for det  

 strippede tidl.
Sydfyenske Dampskibsselskab, nu Sydfyenske Holding." Klageren har den 16. oktober 1996 anmodet bladet om at  

 bringe følgende genmæle:
 "Børsens Nyheds Magasin har i bladet som udkom d.  

 20. september d.å. bragt en artikel om civilingeniør [navn].
 Artiklen indeholder en række urigtige udsagn og  

 påstande om civilingeniør [navn] og tillægger ham motiver  

 som er udokumenterede, urimelige og grundløse.
 1. Generelle bemærkninger:
 Børsens Nyheds Magasin omtaler generelt igennem  

 artiklen civilingeniør [navn] som spekulant, hvilket er et  

 særdeles negativt værdiladet ord, som ikke kan og ej heller  

 bør anvendes på civilingeniør [navn].  

 Civilingeniør [Navn] er ikke spekulant, hverken for så vidt  

 angår investering i ejendomme, aktier eller andre formuegoder.  

 Civilingeniør [navn] sælger normalt ikke - han køber kun  

 med henblik på anlægsinvesteringer.
 I samme artikel anfører Børsens Nyheds  

 Magasin flere gange, at civilingeniør [navn] har"scoret kr. 60  

 millioner". Derudover anfører Børsens Nyheds Magasin at  

 civilingeniør [navn] "Går om bord", og at  

 civilingeniør [navn] sendte selskabet "en julehilsen fra  

 København",og generelt er artiklen opbygget på en  

 sådan måde, at civilingeniør [navn] fremstilles som en  

 person som udelukkende har foretaget aktieopkøb i selskabet med  

 henblik på at score en fortjeneste.
 Dette er aldeles urigtigt, og det investeringsformål  

 der tillægges civilingeniør [navn] er udokumenteret og savner  

 belæg i virkeligheden.
Civilingeniør [navn] har igennem en længere  

 årrække opkøbt aktier i det Sydfyenske Dampskibsselskab,  

 idet civilingeniør [navn] anså denne aktieinvestering for  

 relevant, og i øvrigt blev opfordret dertil af lokale interesser.
Det  

 bemærkes i denne forbindelse, at civilingeniør [navn] har  

 investeret i en virksomhed som driver et næringserhverv som er  

 traditionelt dansk, og selskabet beskæftiger mere end 190 personer.
 2. Konkrete faktuelt forkerte oplysninger i  

 artiklen:
 1. Motivet for civilingeniør [navn]s  

 aktieinvestering.
a) Det er i artiklen anført: "Det tog et  

 kvarter af den september dag at tage livet af det 121 år gamle  

 rederi." Der er ingen, der har taget livet af SFDS.
SFDS ejes i dag  

 af DSB og drives fortsat videre.
Civilingeniør [navn] har i sin  

 egenskab af aktionær i moderselskabet medvirket til, at der ved salget  

 af SFDS til DSB blev bevaret hovedparten af arbejdspladserne, som ved en  

 urimelig konkurrencesituation fra andre aktørers side var i en  

 overhængende fare for at forsvinde, idet den indenlandske  

 rederiaktivitets resultat i SFDS var væsentlig faldende.
Netop hensynet  

 til medarbejderne gjorde, at bestyrelsen i selskabet anbefalede et salg af de  

 indenlandske rederiaktiviteter til DSB.
 Der er således ingen, der har taget livet af  

 rederiet, om netop, bl.a. ved civilingeniør [navn]s handlemåde,  

 har fået en livskraftig grobund, således at rederiets  

 medarbejdere og skibe har mulighed for fortsat at kunne eksistere.
b) Børsens Nyheds Magasin har i artiklen  

 anført følgende: "Han (civilingeniør [navn]) var  

 kommet til Svendborg efter en sparebøsse med et indhold på  

 næsten 200 mio. kr.
Og den fik han.
Han kunne nu slå hul på  

 bøssen.
Selskabet var strippet.
Seks års forarbejde havde givet  

 gevinst." Børsens Nyheds Magasin tillægger ved det  

 citerede udsagn civilingeniør [navn] et motiv som er udokumenteret, og  

 som han ikke har eller har haft, idet civilingeniør [navn] har haft  

 netop den modsatte interesse: at investere i danske arbejdspladser, og  

 civilingeniør [navn] har i den tid han har ejet aktier i selskabet,  

 gjort alt, hvad der var i hans magt for at udbygge selskabets  

 rederiaktiviteter.
 Børsens Nyheds Magasin anfører endvidere, at  

 selskabet var strippet.
 Selskabet er ikke strippet og har ikke  

 været strippet.
 Selskabets egenkapital er i den periode  

 civilingeniør [navn] har haft mere end 10% af aktiekapitalen vokset  

 fra ca. kr. 77 mio. (1990) til ca. kr. 157 mio. (1995), og yderligere til  

 omkring kr. 166 mio. efter frasalg af datterselskabet SFDS af 1991, hvilet  

 skete i august 1996 til DSB.
 Civilingeniør [navn] har kun igennem årene  

 modtaget udbyttet svarende til 1,4% -1,5% af egenkapitalen, hvilket  

 dokumenterer at selskabet ikke er "strippet".
 Derudover har bestyrelsen i SFDS hele tiden set det som  

 sin fornemste opgave at varetage bl.a. mindretalsaktionærer og  

 medarbejdernes interesser, hvilket civilingeniør [navn] netop har  

 tillagt betydning i forbindelse med valg af bestyrelsesmedlemmer.
c) I forbindelse med omtalen af civilingeniør  

 investering omtaler Børsens Nyheds Magasin videre  

 følgende: "En pengetank der kunne have fået enhver sulten  

 spekulant til at slikke sig om munden." I dette udsagn tilskriver Børsens Nyheds Magasin  

 civilingeniør [navn] motiver som er udokumenterede, urigtige og  

 grundløse.
 Civilingeniør [navn] har ikke haft til formål  

 at udnytte, at Sydfyenske Dampskibsselskab havde betydelige likvider, og  

 civilingeniør [navn] har rent faktisk ikke udnyttet selskabets  

 likvider.
d) Børsens Nyheds Magasin anfører videre  

 følgende: "Efter overtagelsen af kontrollen i foråret 1992  

 kunne [navn]-familien begynde at tage for sig af goderne." Civilingeniør [navn] har ikke taget for sig af  

 nogle som helst goder, men derimod har civilingeniør [navn] jfr. det  

 oven for anførte medvirket til en særdeles forsigtig  

 udbyttepolitik og en ikke uvæsentlig forøgelse af  

 egenkapitalen.
e) På side 29 ved siden af billedet af  

 civilingeniør [navn] anfører Børsens Nyheds Magasin  

 følgende: "Spekulant scorer 60 mio.: Den anonyme spekulant [navn]  

 scorer ca. 60 mio kr. på at strippe Sydfyenske Dampskibsselskab." Nævnte udsagn er et sammenkog af det, der er  

 anført på side 28, og udsagnene er urigtige, grundløse og  

 savner ethvert holdepunkt i virkeligheden.
2. Forholdet til Codan a) På side 30 i en særlig indrammet  

 artikel anfører Børsens Nyheds Magasin følgende:  

"Spekulant i klemme. [navn]-forretninger på randen af et krak.
Helt  

 i lommen på Codan".
 Nævnte udsagn er urigtige, urimelige samt i det hele  

 udokumenterede.
 Børsens Nyheds Magasin fremtager en enkelt af  

 civilingeniør [navn]s aktieinvesteringer, og fremstiller selskabet  

 på en sådan måde, at selskabet skulle have en  

 væsentlig negativ egenkapital, dog således at Børsens  

 Nyheds Magasin øverst side 30 anfører, at egenkapitalen med  

 udgangen af juni 1996 dog kun er negativ med kr. 8 mio.
 Det er totalt grebet ud i luften, at anføre som  

 gennemgribende kontekst i artiklen, at civilingeniør [navn] skulle  

 være nødsaget til at strippe Sydfyenske Damskibsselskab med en  

 likvid beholdning på et trecifret millionbeløb for at "redde" et  

 selskab med en i følge Børsens Nyheds Magasin formel negativ  

 egenkapital på kr. 8 mio.
 Egenkapitalen er pr. 1. oktober 1996 positiv med mere end  

 kr. 10 mio.
 Børsens Nyheds Magasin anfører da også  

 selv, at civilingeniør [navn]s formue er uoplyst, men at der muligvis  

 kunne ligge en væsentlig reserve der, og at civilingeniør [navn]  

 bl.a. har stillet en ansvarlig lånekapital til rådighed i  

 selskabet.
 Faktisk er forholdet det, at A/S Esplanadens  

ansvarlige kapital dags dato er positiv med mere end kr. 30 mio.
b) Børsens Nyheds Magasin anfører videre i  

 artiklen: "[navn] har haft hårdt brug for at få fingre i  

 pengekassen hos det gamle Sydfyenske Dampskibsselskab i Svendborg." Udsagnet er urigtigt, grundløst og  

 udokumenteret.
c) Der er yderligere nævnt i artiklen:  

"[navn]-familien er med andre ord helt i lommen på Codan." Udsagnet er urigtigt, grundløst og  

 udokumenteret.
d) Børsens Nyheds Magasin anfører yderligere  

 i artiklen at: "Spørgsmålet er om selskabet er i stand til at  

 indfri dette lån - .... -  uden at gå konkurs." Spørgsmålet bliver hængende i luften,  

 og artiklen rejser således spørgsmålstegn ved, om  

 selskabet er i en konkurssituation.
 Oplysninger om selskabets økonomi er ukonkrete og  

 sammensat på en måde som giver et forkert billede af selskabets  

 forhold.
e) Slutteligt anfører Børsens Nyheds Magasin  

 i artiklen: " Thor  Stadil er nyvalgt bestyrelsesformand for det strippede  

 tidligere Sydfyenske Dampskibsselskab, nu Sydfyenske Holding." Børsens Nyheds Magasin anfører igen i denne  

 del af artiklen, at Sydfyenske Dampskibsselskab er strippet.
 Som anført ovenfor, er dette udsagn urigtigt,  

 urimelig, og grundløst.
ooo000ooo Når man læser artiklen kan man få det  

 indtryk, at civilingeniør [navn] som en virksomhedshaj har kastet sig  

 over dette gamle rederi med henblik på at strippe selskabet for dets  

 aktiver og forgribe sig på selskabets likvide formue med henblik  

 på at redde sig selv økonomisk fra en ruin.
 Sandheden er imidlertid, at [navn] siden 1990 har  

 opkøbt aktier i en traditionel dansk skibsvirksomhed med  

 indenrigsfærgefart.
 Selskabets egenkapital er vokset til mere end det dobbelte  

 i den periode civilingeniør [navn] har haft aktier i selskabet.
 Som følge af den kommende Storebæltsbro og en  

 væsentlig øget konkurrence fra andre aktører, var en  

 fremtidig færgedrift af selskabets indenlandske færgefart i  

 selskabets eget regi umuliggjort, hvorfor civilingeniør [navn]  

 på en generalforsamling har stemt for, at selskabets  

 færgeaktiviteter skulle sælges til DSB, bl.a. for at redde  

 arbejdspladserne og det lokale samfund.
 Civilingeniør [navn]s økonomi i A/S  

 Esplanaden er på ingen måde kritisk og selskabet har, bl.a. som  

 følge af den værdi ejendommene er bogført til, ikke  

 uvæsentlige skjulte reserver.
Det savner derfor enhver mening, at anføre, at  

 civilingeniør [navn] i 1990 skulle have påbegyndt opkøb  

 af aktier i SFDS alene for at redde en ikke forudsigelig økonomisk  

 situation 7 år senere i et andet aktieselskab.
Udsagnet og konteksten i  

 hele artiklen savner således mening, er grundløs, urimelig og  

 urigtig.
København, den 16. oktober 1996 Jan  Leth  Christensen Advokat" Klageren har til støtte for klagen anført,  

 at der i artiklen er en række faktisk forkerte oplysninger, at der er  

 anvendt en række særdeles negativt værdiladede ord, og at  

 artiklen generelt er opbygget på en sådan måde, at klageren  

 fremstilles som en person, som udelukkende har foretaget aktieopkøb i  

 selskabet med henblik på at score en fortjeneste.
 Klageren har videre gjort gældende, at artiklens  

 oplysninger ikke forinden var forelagt for klageren, og at en tilfældig  

 telefonisk opringning til en medarbejder ikke kan udgøre et  

 seriøst forsøg på at forelægge artiklen eller  

 indholdet heraf for klageren.
 Da bladet er et 14.-dages magasin kunne  

 offentliggørelsen have ventet, indtil artiklen havde været  

 forelagt klageren til udtalelse, eksempelvis ved en skriftlig fremsendelse  

 til direktør  Per  Nordvig  Nielsen, eller til et af medlemmerne i  

 selskabsbestyrelserne.
 Klageren har særligt vedrørende betegnelsen  

 spekulant anført, at klageren skattemæssigt ikke er betragtet  

 som spekulant, at denne oplysning er udokumenteret og derfor  

 ubeføjet.
 Bladet har helt unødvendigt og uden ordentligt  

 journalistisk arbejde tilsvinet klageren på en uhyre skadelig  

 facon.
Vedrørende kravet om genmæle har klageren  

 anført, at man i genmælets form og indhold er berettiget til at  

 stille retoriske spørgsmål, ligesom man er berettiget til at  

 fremkomme med vurderinger i det omfang, det er nødvendigt af hensyn  

 til at fremme formålet med genmæle.
Det er derfor helt berettiget  

 at fremkomme med argumenterende oplysninger som fører til de  

 ønskede konklusioner vedrørende spørgsmål af  

 faktisk karakter.
 Der er ikke nogen bestemmelse i medieansvarsloven, der  

 påbyder, at genmælet skal være kort, og da klageren har en  

 direkte interesse i, at genmælet er omfangsrigt, bør dette kunne  

 tillades, således at genmælet får den nødvendige  

 plads i bladet.
Bladet har anført, at det klart fremgår af  

 artiklen, at det ikke er lykkedes for bladet at komme i kontakt med klageren,  

 og har nærmere oplyst at bladet gjorde sig omhyggelige anstrengelser  

 for at få klageren i tale og søgte ham på adskillige  

 telefonnumre, officielle som hemmelige, i både London og Danmark.
Da  

 det ikke lykkedes, bragte bladet i stedet en kommentar fra en af klagerens  

 nærmeste medarbejdere, direktøren i SFDS,  Per  Nordvig  

  Nielsen.
 Bladet har videre anført, at man må anses for  

 spekulant, når man investerer for lånte penge, og at spekulation  

 på ingen måde indikerer ulovlig adfærd.
 Bladet har gjort gældende, at samtlige faktuelle  

 oplysninger i artiklen er korrekte og omhyggeligt kontrollerede, endvidere  

 har offentligheden et meget vidtgående krav på information, idet  

 artiklen handler om klagerens adfærd i forhold til et  

 børsnoteret selskab, og der er derfor en udvidet offentlig interesse i  

 såvel faktuelle oplysninger som vurderinger og analyser.
 Endelig har bladet anført, at det gentagne gange  

 forgæves har anmodet klageren om at oplyse, hvilke konkrete faktuelle  

 fejl, der er i artiklen, samt at det krævede genmæle ikke i al  

 væsentlighed er begrænset til de nødvendige faktiske  

 oplysninger, men indeholder en lang række vurderinger og nye  

 oplysninger.
 Følgende nævnsmedlemmer har deltaget i sagens  

 behandling: Per Sørensen, Ulrik Holmstrup, Aage Lundgaard og Ole  

 Askvig.
 Pressenævnet udtaler:
 Pressenævnet er enig med bladet i, at artiklernes  

 oplysninger har en almen offentlig interesse, idet artiklerne handler om  

 klagerens forhold til et børsnoteret selskab.
Pressenævnet finder, at indholdet af artiklerne  

 på grund af artiklernes form og ordvalg kan være skadevoldende,  

 krænkende og virke agtelsesforringende for klageren.
Bladet var derfor  

 forpligtet til at efterprøve oplysningerne i særlig grad,  

 først og fremmest ved forelæggelse for den  

 pågældende.
Pressenævnet finder efter de i sagen foreliggende  

 oplysninger om klagerens opholdssteder, at bladet har udfoldet  

 tilstrækkelige bestræbelser på at indhente en udtalelse fra  

 klageren.
Da dette - trods anstrengelserne - ikke lykkedes, indhentede bladet  

 en udtalelse fra en af klagerens nærmeste medarbejdere.
Under disse  

 omstændigheder finder Pressenævnet ikke grundlag for at  

 kritisere, at der rent faktisk ikke blev indhentet en udtalelse fra klageren  

 selv.
Pressenævnet finder vedrørende kravet om  

 genmæle, at bladets anvendelse af ord som "spekulant", "scorer",  

 "selskabet var strippet", "fiffige vekselerere", og "i lommen på" om  

 klageren og selskabet SFDS, indebærer en negativ karakteristik af  

 klageren og hans handlinger i relation til selskabet, men at der ikke er tale  

 om faktiske oplysninger.
Benyttelsen af disse udtryk i artiklerne berettiger  

 derfor ikke til genmæle.
 Pressenævnet finder imidlertid, at der ikke er  

 dækning i artiklen om forholdet til Codan for overskriften  

 "[navn]-forretninger på randen af et krak", ligesom der ikke ses at  

 være dokumentation for artiklens spørgsmål om, hvorvidt  

 Ejendomsaktieselskabet Esplanaden kan indfri lånet på 35 mio.  

 schweizerfranc uden at gå konkurs.
 Pressenævnet finder derfor, at klageren er  

 berettiget til et - kortfattet - genmæle i relation til artiklens  

 oplysninger herom.
 Pressenævnet bemærker i den forbindelse, at  

 nævnet ikke kan tilslutte sig klagerens opfattelse af reglerne om  

 genmæle, idet et genmæle, der - som det foreliggende - i vidt  

 omfang indeholder vurderinger og kommentarer, ikke kan anses for omfattet af  

 medieansvarslovens § 38, stk. 1.
 Afsagt den 16. januar 1997.
