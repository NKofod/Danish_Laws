 I medfør af § 2, stk. 2, i den mellem ministeriet for statens lønnings- og  

 pensionsvæsen og tjenestemændenes centralorganisationer indgåede hovedaftale  

 af 27. oktober 1969 aftales følgende:
 § 1.  Eksaminatorer og censorer på handelsskoler, der  

 forestår mundtlig eksamination ved sygeeksamen, som afholdes i september/  

 oktober måned ved efg-basisuddannelsen, handels- og kontorområdet og højere  

 handelseksamen, vederlægges efter bestemmelserne i §§ 2-6.
 § 2.  1 forbindelse med sygeeksamen ved  

 efg-basisuddannelsen oppebærer eksaminator kvotatimeløn.
 § 3.  1 forbindelse med sygeeksamen ved  

 efg-basisuddannelsen vederlægges censor med en timebetaling, der udgør 100,66  

 kr. i grundbeløb (niveau 1. oktober 1984).
Stk. 2.  Timebetalingen dyrtidsreguleres.
For hver fulde  

 3 points' udsving i reguleringspristallet ud over 103 (januar 1980 = 100)  

 forhøjes eller nedsættes timebetalingen med 1,07 kr.
Ved udsving i  

 reguleringspristallet fra 103 til 100 nedsættes timebetalingen med 0,71 kr.
 Stk. 3.  Regulering sker på grundlag af  

 reguleringspristallet for januar og juli for tidsrummene henholdsvis 1. april  

 - 30. september og 1. oktober - 31. marts.
Stk. 4.  For perioden 1. oktober 1975 - 1. januar 1980  

 er der på grundlag af reguleringspristallet for januar 1975 = 100 udløst i  

 alt 11 dyrtidsportioner på 0,71 kr.
Hertil kommer 1 dyrtidsportion på 0,71  

 kr. pr. 1. oktober 1980 på grundlag af reguleringspristallet for januar 1980  

 = 100.
Stk. 5.  I perioden 1. april 1981 - 1. oktober 1982  

 (incl.) er der udløst i alt 7 dyrtidsportioner på 1,07 kr.
Det samlede  

 dyrtidstillæg udgør herefter i perioden indtil 30. september 1987 16,01 kr.
 § 4.  I forbindelse med sygeeksamen ved højere  

 handelseksamen oppebærer eksaminator kvotatimeløn.
 Stk. 2.  Eksaminatorer, der som timelønnede lærere er  

 ansat i henhold til finansministeriets cirkulære om vederlæggelse m.v. af  

 timelønnet undervisning, oppebærer dog betaling svarende til timelønssats III  

 (incl. betaling for forberedelse).
 § 5.  1 forbindelse med sygeeksamen ved højere  

 handelseksamen vederlægges censor efter sats C i finansministeriets cirkulære  

 om vederlæggelse af censorvirksomhed.
 § 6.  Det til sygeeksamen medgåede timetal beregnes  

 ved at dividere antallet af eksaminander med antallet af eksaminationer pr.  

 time (jfr. de af undervisningsministeriet herom fastsatte regler). Det herved  

 beregnede timetal oprundes til nærmeste antal hele timer.
 Stk. 2.  Såfremt eksaminander udebliver fra sygeeksamen  

 eller framelder sig sygeeksamen senere end 2 døgn før dens afholdelse, ydes  

 vederlag, som om eksaminationen var gennemført.
 § 7.  Aftalen træder i kraft 1. april 1985.
 Stk. 2.  Aftalen kan opsiges med 3 måneders varsel til  

 en 1. april, dog tidligst til 1. april 1987.
