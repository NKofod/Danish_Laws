En forbruger klagede over, at teksterne på forsiden af et dagblad og  

 på spisesedlen ikke dækkede artiklernes indhold og derfor var vildledende.  

 Forbrugerombudsmanden udtalte, at der ikke i markedsføringsloven er hjemmel  

 til at gribe ind over for forsideoverskrifter, idet de må anses for at være  

 redaktionelt stof, hvorimod spisesedlens tekst er reklame for bladet og  

 omfattet af lovens bestemmelser.
Ombudsmanden fremhævede dog samtidig, at det  

 forhold, at spisesedlen giver en sensationel beskrivelse af det redaktionelle  

 stof ikke indebærer en overtrædelse af markedsføringsloven.
5. Uoverensstemmelse mellem »spisesedlen« og artiklen i et  

 dagblad I en henvendelse fra en klager blev det gjort gældende, at teksterne på  

 forsiden af et dagblad og på spisesedlen var vildledende, idet de søgte at  

 give et andet og mere dramatisk hændelsesforløb, end der var dækning for i  

 den artikel i bladet, der henvistes til.
 Forbrugerombudsmanden udtalte, at der ikke kan antages at være hjemmel i  

 markedsføringsloven til at gribe ind over for forsideoverskrifter på aviser,  

 selv om de ikke er dækkende for indholdet af de artikler, de vedrører.
Vedrørende teksten på spisesedlen, kan den ikke ligesom  

 forsideoverskrifter i bladet anses for at være radaktionel tekst, men derimod  

 reklame for bladet og således omfattet af markedsføringsloven.
I denne  

 forbindelse blev det fremhævet, at det forhold, at spisesedler giver en  

 sensationel beskrivelse af det redaktionelle indhold, ikke kan antages at  

 indebære en overtrædelse af loven.
 (* 1) Offentliggjort i Forbrugerombudsmandens Årsberetning 1977-1978, side  

 47, nr. 5.
