Fremsat den 21. marts 2001 af  

 Villy Søvndal (SF), Margrete Auken (SF),  

 Anne Baastrup (SF), Jes Lunde (SF),  

 Ole Sohn (SF) og Anni Svanholt (SF) Forslag til folketingsbeslutning om længere barselorlov Folketinget pålægger regeringen senest den 1.  

 november 2001 at fremsætte lovforslag, der indebærer, at  

 barselorloven i perioden 1. januar 2001 til 1. januar 2006 forlænges  

 med mindst 14 uger som et første skridt mod at  udvide barselorloven  

 til et år.
Bemærkninger til forslaget Debatten om barselorlov er blusset op igen.  

 Denne gang har det overraskende været, at Venstre har meldt sig  

 på banen med et forslag om at forlænge barselorloven til et  

 år - hvilket forslagsstillerne til dette forslag har arbejdet for og  

 foreslået gennem flere år.
Forslagsstillerne ønsker derfor  

 straks at tage de nye toner fra Venstre alvorligt og vil med dette forslag  

 sikre, at regeringen går i gang med arbejdet med at forlænge  

 barselorloven til et år.
Forslagsstillerne lægger op til, at  

 barselorloven gradvist forlænges med et års barselorlov som det  

 endelige mål.
Det foreslås som konkret delmål, at  

 regeringen senest i begyndelsen af næste folketingsår  

 fremsætter lovforslag, hvorefter barselorloven forlænges med  

 mindst 14 uger inden for de næste fire år.
 Det er vigtigt for forslagsstillerne, at regeringen i sit  

 arbejde med at forlænge barselorloven tager hensyn til de  

 ligestillingsmæssige konsekvenser af en fremtidig barselorlovsmodel.
Nybagte fædres manglende udnyttelse af fædre-,  

 barsel- og børnepasningsorlov er en væsentlig grund til den  

 manglende ligestilling på arbejdsmarkedet.
I gennemsnit er mænd  

  kun væk fra deres job i lidt mere end to uger i løbet af  

 barnets to første leveår.
Til sammenligning er kvinder i  

 gennemsnit væk fra arbejdsmarkedet i næsten 45 uger i forbindelse  

 med graviditet og fødsel.
 SF ønsker at sikre, at både mor og far  

 får mulighed for at drage omsorg for barnet i barnets første  

 leveår, og at begge forældre kan bevare kontakten til  

 arbejdsmarkedet.
Forslagsstillerne har flere forslag til, hvordan en ny  

 model for barselorlov kan skrues sammen, så den bedst muligt fremmer  

 ligestillingen mellem mænd og kvinder og giver fædrene bedre  

 muligheder for at være mere sammen med deres små børn.  

 Forslagsstillernes foretrukne model er, at en del af den forlængede  

 barselorlov reserveres til faderen.
SF har i folketingsåret 1997-98  

 fremsat forslag herom.
Se lovforslag nr.
L 87  om ændring af lov om  

 dagpenge ved sygdom og fødsel og lov om ligebehandling af mænd  

 og kvinder med hensyn til beskæftigelse og barselorlov m.v.  

 (Forlængelse af barselorloven og af dagpengeperioden ved barsel og  

 adoption). Der henvises til Folketingstidende 1997-98, tillæg A side  

 1985 og 1989.  Men forslagsstillerne vil under udvalgsarbejdet  

 være åbne for at drøfte andre modeller, der tilgodeser  

 ligestillingen og dermed sikrer, at fædre reelt kan tage barselorlov.
Forslagsstillerne er meget optaget af den nye islandske  

 barselorlovsmodel og ønsker derfor, at den model vurderes  

 nærmere  og indgår som en mulighed.
Hovedpunkterne i denne model  

 er, at barselorloven  forlænges fra de nuværende seks til  

 ni måneder.
Tre måneder er bundet til moren, tre måneder er  

 bundet til faren, og de sidste tre måneder kan parret dele, som de vil.  

 De ni måneder kan fordeles i løbet af barnets første 18  

 måneder, og orloven kan kombineres på forskellige, individuelt  

 tilpassede måder.
Skriftlig fremsættelse Villy Søvndal (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om længere  

 barselorlov.
(Beslutningsforslag nr.
B 152).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
