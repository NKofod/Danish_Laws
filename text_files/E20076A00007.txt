G.1 Regelgrundlag Reglerne om indbetaling og angivelse af indeholdt A-skat, AM-bidrag og  

 SP-bidrag findes i G.2 Generelt Indeholdt A-skat, AM-bidrag og SP-bidrag skal angives og indbetales på  

 samme blanket én gang om måneden, jf. dog afsnit  

 G.4 .  

 vedr. sporadisk angivelse og afsnit  

 G.7  

 om særlige regler om fremrykket afregning for offentlige institutioner mv.  

 samt betaling via Offentligt Betalingssystem.
Endvidere skal det bidrag,  

 som arbejdsgiveren skal betale af beløb, som indbetales til en  

 pensionskasse omfattet af lov om tilsyn med pensionskasser eller til en  

 pensionsfond, og som ikke kan henføres til den enkelte ansatte, angives på  

 samme angivelse som indeholdt A-skat, AM-bidrag og SP-bidrag.
Om opgørelse  

 af AM-bidrag af disse beløb se  

 B.1.10.1 .
Indeholdt A-skat, AM-bidrag og SP-bidrag samt AM-bidrag af  

 indbetalinger til de tidligere nævnte pensionskasser mv. skal angives i  

 overensstemmelse med rubriceringen på den angivelse (girokort),  

 som told- og skatteforvaltningen sender til virksomheden, jf.  

 OPKL § 2, stk. 1 og 2 samt OPKLbek. § 1, stk. 1 og 2. Beløbene kan dog  

 også angives ved hjælp af edb, herunder via internettet, jf. § 1, stk. 3 i  

 OPKLbek.
Beløbene skal angives i hele kroner, jf. § 1, stk. 2 i  

 OPKLbek.
Hvis den indeholdelsespligtige udbetaler løn mv. fra flere  

 virksomheder med hver sit CVR/SE-nummer, skal der indsendes en angivelse  

 for hver enkelt virksomhed, jf. § 25, stk. 1 i KSLbek. samt § 2, stk.  

 1 i AMFLbek.
Beløb, der er indeholdt i en måned, forfalder til betaling den 1. i den  

 efterfølgende måned med sidste rettidige indbetaling den 10. i den  

 pågældende måned.
Beløb, der er indeholdt i december måned, skal dog først  

 angives og betales den 17. jan.
Se § 2 i OPKL.
Store virksomheder, hvor det sammenlagte tilsvar i henhold til indgivne  

 angivelser eller foreløbige fastsættelser af enten AM-bidrag og SP-bidrag  

 eller A-skat i en forudgående 12-måneders perioder regnet fra og med  

 oktober 2 år før kalenderåret til og med september i året før  

 kalenderåret overstiger 250.000 kr. henholdsvis 1 mio. kr., skal  

 afregne den sidste hverdag (bankdag) i indeholdelsesmåneden.  

 Omregistrering sker én gang om året ved en edb-udsøgning for ovennævnte  

 12-måneders periode og får virkning for det førstkommende kalenderår  

 derefter.
Delregistrerede skal dog afregne med denne kortere frist uanset  

 størrelsen af de indeholdte beløb.
Se § 2, stk. 5 i OPKL.
For  

 delregistrerede interessentskaber med samme ejerkreds gælder dog, at disse  

 ikke som udgangspunkt skal afregne fremrykket.
For visse offentlige institutioner mv. gælder særlige regler for  

 fremrykket afregning samt betaling via Offentligt Betalingssystem.
Se  

 afsnit  

 G.7 Virksomheden kan undlade at indbetale indeholdt A-skat, AM-bidrag og  

 SP-bidrag, hvis det samlede månedlige tilsvar er under 50 kr., jf. § 2,  

 stk. 6 i OPKL.
A-skat, AM-bidrag og SP-bidrag skal dog altid angives.
 Arbejdsgiveren skal indsende angivelse, selvom der ikke kan  

 indbetales A-skat, AM-bidrag og SP-bidrag til tiden.
 Virksomheden har pligt til at opbevare kopi af angivelsen i 5 år, jf.  

 KSLbek. § 29 og AMFLbek. § 31.
Indeholdt 8 pct. arbejdsmarkedsbidrag vedr. arbejdsgiveradministrerede  

 pensionsordninger, der er oprettet i bopælslandet (Sverige), beregnes og  

 trækkes løbende i forbindelse med den almindelige lønudbetaling i de  

 måneder, hvor indbetaling til pensionsordningen foretages.
Beregningen  

 skal anføres på den ansattes lønseddel.
Den indeholdelsespligtige angiver  

 og indbetaler det samlede indeholdte bidrag til svenske pensionsordninger  

 sammen med andre indeholdte AM-bidrag i feltet for indeholdt AM-bidrag  

 (feltet er benævnt "Lønmodtagerbidrag (8 %)" i den månedlige  

 A-skat/bidragsangivelse).
G.3 Udsendelse af angivelser  

 (girokort) Virksomheder, der er registreret som indeholdelsespligtige,  

 får tilsendt 12 angivelser (girokort), som dækker perioden januar til  

 december.
På disse 12 angivelser er måneden fortrykt.
Derudover får de  

 indeholdelsespligtige virksomheder 4 ekstra angivelser uden fortrykt  

 måned, som skal bruges, hvis man skriver forkert eller har brug for at  

 indsende supplerende angivelser/indbetalinger.
Yderligere angivelser kan  

 fås ved henvendelse til told- og skatteforvaltningen.
 Virksomheder, der registreres som indeholdelsespligtige i løbet af  

 året, får tilsendt et antal angivelser, svarende til det antal måneder,  

 som virksomheden antages at være indeholdelsespligtig for i resten af  

 kalenderåret.
Hvis der benyttes et lønbureau eller lignende til at angive og  

 indbetale A-skat og bidrag, sendes der kun 4 angivelser til  

 virksomheden.
Disse angivelser, hvor der ikke er fortrykt måned, skal  

 bruges, hvis den indeholdelsespligtige skal angive og betale mere end det,  

 lønbureauet har fået besked på at angive og betale, eller hvis der ikke  

 skal betales noget, dvs. 0-angives.
Den måned, angivelsen vedrører, skal i  

 givet fald skrives på angivelsen.
Indsender lønbureauet en 0-angivelse for  

 virksomheden, skal denne dog ikke selv sende en 0-angivelse.
 Hvis den indeholdelsespligtige er tilmeldt angivelse over internettet  

 sender SKAT ingen angivelser, men der kan rekvireres angivelser  

 hos told- og skatteforvaltningen.
 Virksomheder, der er registreret som sporadiske angivere, se afsnit  

 G.4 ,  

 får tilsendt 6 indbetalingskort uden fortrykt måned, og skal selv påføre  

 måneden i forbindelse med angivelsen og betalingen.
Til brug for pensionsinstitutternes angivelse og betaling af AM-bidrag  

 af pensionsindbetalinger, udsendes der i august en særlig angivelse til  

 brug for áconto indbetalingen den 1. sept. og i marts det efterfølgende år  

 en angivelse til brug for den endelige afregning af AM-bidraget den 1.  

 april.
Se også  

 G.10.2 .
 Virksomheder, der er registreret for indeholdelse af grønlandsskat, får  

 tilsendt særlige indbetalingskort, se afsnit  

 G.12 .
Har virksomheden ikke modtaget indbetalingskort, skal den  

 kontakte told- og skatteforvaltningen.
Er indbetalingskortene ikke  

 modtaget, når A-skat, AM-bidrag og SP-bidrag skal betales, skal  

 indbetalingen ske til told- og skatteforvaltningen, der samtidig skal  

 have oplyst, hvordan indbetalingen fordeler sig på A-skat, AM-bidrag og  

 SP-bidrag.
 Betales beløbet med en check til told- og skatteforvaltningen,  

 skal angivelsen vedlægges.
G.4 Rettidig angivelse og betaling Angivelse og betaling er sket rettidig, når Falder sidste rettidige betalingsdag på en lørdag, søndag eller  

 helligdag, forlænges fristen til den følgende hverdag, jf.
OPKL § 2, stk.  

 3.
For så vidt indbetalinger af indeholdte A-skat, AM-bidrag og SP-bidrag  

 ikke er kendt eller besluttet på sidste rettidige angivelses- og  

 betalingsdag, skal der angives og ske betaling i den efterfølgende måned,  

 jf.
OPKLbek. § 1, stk. 5. Uanset om indeholdelsespligtige virksomheder m.  

 fl. er omfattet af reglerne om almindelig afregning eller fremrykket  

 afregning er det således hovedreglen, at betingelsen for indeholdelse,  

 angivelse og afregning af A-skat mv. er, at lønmodtagerens indkomst er  

 kommet til udbetaling.
Se dog også nedenfor vedrørende periodeafgrænsning  

 for december måned for store virksomheder.
 For fx. 14-dages lønnede i en virksomhed med fremrykket afregning, hvor  

 lønnen udbetales i måneden efter udløbet af indtjeningsperioden eller hvor  

 en del af indtjeningsperioden vedrører måneden før lønnen udbetales, skal  

 angivelse og indbetaling af indeholdt A-skat mv. altså ske for hele  

 14-dagesperioden på sidste hverdag (bankdag) i udbetalingsmåneden.
 For så vidt angår december, skal der til brug ved afregning af A-skat,  

 AM-bidrag og SP-bidrag af afstemningsbeløb, berigtigelser mv. vedrørende  

 december måned, snarest i januar måned ske angivelse og indbetaling ved  

 brug af en særlig efterangivelse med angivelse af december som  

 indeholdelsesmåneden.
 Ophører en indeholdelsespligtig med at drive virksomhed gælder særlige  

 regler for angivelse og betaling, jf. § 2 i OPKLbek.
 Virksomheden skal også indsende angivelser for måneder, hvor der ikke  

 er udbetalt løn mv., hvori der skal indeholdes A-skat, AM-bidrag og  

 SP-bidrag, eller hvor der af andre grunde ikke skal indeholdes A-skat,  

 AM-bidrag og SP-bidrag (0-angives). Der skal også indsendes angivelse,  

 selv om virksomheden kun har indeholdt AM-bidrag og SP-bidrag, fx fordi  

 lønmodtageren anvender frikort.
 Hvis virksomheden i bestemte måneder ikke udbetaler løn mv., der skal  

 indeholdes A-skat, AM-bidrag og SP-bidrag af, kan virksomheden få  

 tilladelse til ikke at indsende angivelse for disse måneder (sporadisk  

 angivelse). Anmodning herom skal indsendes til told- og  

 skatteforvaltningen.
Tilladelse til sporadisk angivelse sker på baggrund af en vurdering af  

 om virksomhedens forhold tilsiger, at der ikke er grund til at kræve fast  

 månedlig angivelse.
I vurderingen indgår, at det er sandsynligt ud  

 fra virksomhedens karakter, at den i større dele af  

 året ikke vil have ansatte.
Tilladelsen vil desuden  

 forudsætte, at virksomheden ikke er i restance eller er omfattet  

 af krav om sikkerhedsstillelse o.lign.
 Hvis der efterfølgende indsendes sporadiske angivelser i en  

 overvejende del af en årsperiode kan en ny vurdering medføre, at  

 tilladelsen til sporadisk angivelse inddrages, således at virksomheden  

 skal indsende angivelse for alle årets måneder.
 Der kan ikke gives tilladelse til sporadisk angivelse for virksomheder,  

 der skal afregne sidste bankdag i måneden.
Angivelse er sket rettidig, hvis virksomheden har fået kvittering for  

 angivelsen inden kl. 24 sidste rettidige angivelsesdag.
Betaling via  

 internettet anses som rettidig, hvis det beløb, der skal betales, bliver  

 trukket på virksomhedens konto senest sidste rettidige betalingsdag.
Se  

 endvidere  

 G.7  

 vedrørende Offentligt Betalingssystem for kommuner og amtskommuner,  

 Hovedstadens Sygehusfællesskab og Hovedstadens Udviklingsråd.
Har en virksomhed fået inddraget sin registrering eller er en  

 virksomhed nægtet registrering som indeholdelsespligtig for A-skat,  

 AM-bidrag og SP-bidrag i medfør af OPKL § 4, stk. 3, 1. pkt. eller §  

 11, stk. 3, 2. pkt., men er virksomheden indeholdelsespligtig for A-skat,  

 AM-bidrag og SP-bidrag, fastsættes jf.
OPKL § 17, stk. 3 den kortest  

 mulige periode til virksomhedens afvikling af allerede indgåede  

 ansættelses- og kontraktsforhold, der gør det påkrævet at foretage  

 indeholdelse af A-skat mv.
Virksomheden skal i afviklingsperioden  

 midlertidigt registreres, hvorefter virksomheden skal anvende en fastsat  

 afregningsperiode.
Virksomheden skal senest den 3. hverdag efter hver  

 afregningsperiodes udløb angive og indbetale indeholdt A-skat, AM-bidrag  

 og SP-bidrag.
Der kan i afviklingsperioden pålægges virksomheden en kortere frist for  

 indbetaling end den 3. hverdag samt pålægges ændret betalingssted.
Se  

 OPKLbek. § 7.
G.5 For sen angivelse G.5.1 Foreløbig fastsættelse Indsendes en angivelse ikke rettidigt, vil told- og  

 skatteforvaltningen foreløbigt fastsætte A-skatten, AM-bidraget og  

 SP-bidraget til et skønsmæssigt beløb, og der opkræves en afgift på 800  

 kr., jf.
OPKL § 4, stk 1 og 2.
Afgift for foreløbig fastsættelse af indeholdte beløb må ikke påføres  

 angivelsen over indeholdte beløb.
Virksomheden vil efterfølgende modtage  

 en opkrævning på afgiftsbeløbet.
Hvis en virksomhed i fire på hinanden følgende afregningsperioder har  

 fået foretaget en foreløbig fastsættelse, kan virksomhedens registrering  

 som indeholdelsespligtig inddrages, medmindre virksomheden inden  

 inddragelsen indgiver de manglende angivelser.
Se OPKL § 4, stk. 3.
 Se afsnit G.6.1. vedrørende eventuel mulighed for fritagelse for  

 betaling af afgift for foreløbig fastsættelse.
G.5.2 Efterangivelse Hvis virksomheden konstaterer, at der på grund af skrivefejl eller  

 lignende er forskel på de angivne beløb og de faktisk indeholdte beløb i  

 en tidligere indsendt angivelse, kan det angivne beløb rettes ved at  

 indsende en efterangivelse til told- og skatteforvaltningen.  

 Blanketten kan fås hos told- og  

 skatteforvaltningen eller indtastes fra SKAT´s hjemmeside på  

 internettet.
Medfører rettelsen, at det tidligere angivne beløb forøges, skal  

 forskelsbeløbet indbetales til 14 dage efter påkrav, jf.
OPKL §  

 5 stk. 1. Er efterangivelsen negativ sker tilbagebetaling kun,  

 hvis forskelsbeløbet samlet for A-skat, AM-bidrag og SP-bidrag er på 50  

 kr. eller derover.Tilsvarende skal virksomheden kun indbetale, hvis  

 forskelsbeløbet samlet for A-skat, AM-bidrag og SP-bidrag er på 50 kr.  

 eller derover, jf.
OPKL § 2, stk. 5 og § 12, stk. 1. Er det forkerte  

 beløb angivet via internettet, kan virksomheden indsende en såkaldt  

 supplerende angivelse via internettet.
Det gælder dog kun, hvis de  

 korrekte tal alle er større end de tal, virksomheden angav på den forkerte  

 angivelse.
Det er kun forskellen mellem de forkerte tal og de rigtige tal,  

 der skal indtastes på den supplerende angivelse.
Er de korrekte tal mindre  

 end de tal, virksomheden har angivet via internettet, kan man ikke rette  

 via internettet, men skal i stedet indsende en efterangivelse.
Er der i et kalenderår indeholdt for meget A-skat og/eller AM-bidrag og  

 SP-bidrag, skal arbejdsgiveren korrigere det for meget indeholdte beløb på  

 en efterangivelse og udbetale det for meget indeholdte beløb til  

 lønmodtageren.
Opdages fejlen først efter, at arbejdsgiveren har indsendt  

 oplysningsseddel (og anført det fejlagtigt indeholdte beløb) for den  

 pågældende, skal arbejdsgiveren ikke foretage sig noget, idet det for  

 meget indeholdte beløb vil blive udbetalt af SKAT direkte til den  

 pågældende i forbindelse med udsendelsen af årsopgørelsen.
Hvis det, efter at der er indsendt oplysningsseddel for den pågældende  

 lønmodtager, konstateres, at virksomheden har udbetalt for meget løn mv.,  

 hvori der er indeholdt A-skat og/eller AM-bidrag og SP-bidrag, skal  

 lønmodtageren tilbagebetale bruttobeløbet til virksomheden.
Lønmodtageren  

 vil blive godskrevet den for meget indeholdte A-skat ved årsopgørelsen.  

 Det samme gælder AM-bidraget og SP-bidraget.
Hvis der ved en fejl fortsat udbetales løn mv., hvori der er indeholdt  

 A-skat, AM-bidrag og SP-bidrag, efter et dødsfald, og fejlen først opdages  

 efter kalenderårets udløb, skal boet tilbagebetale bruttobeløbet til  

 virksomheden.
Boet kan herefter, forudsat boet ikke ved en afsluttende  

 ansættelse er godskrevet A-skat, AM-bidrag og SP-bidrag, få disse beløb  

 tilbagebetalt.
Anmodning herom rettes til told- og  

 skatteforvaltningen, hvor boet er  

 hjemmehørende.
G.6 For sen betaling Betaler virksomheden indeholdt A-skat og/eller AM-bidrag og SP-bidrag  

 for sent, skal den betale rente, jf.
OPKL § 7.  Rentesatsen  

 varierer efter en fremgangsmåde fastsat i OPKL § 7, stk. 2,  

 ultimo hvert kalenderår og gælder for det følgende kalenderår.
Renten  

 efter OPKL § 7, stk. 2 er pr. 1. jan. 2007 fastsat til 0,2 pct. jf.  

 SKAT-meddelelse  

 SKM2006.757.SKAT . Hertil  

 skal tillægges 0,8 pct., jf.
OPKL § 7, stk. 1. Renten er hermed i  

 alt 1,0 pct. pr. påbegyndt måned regnet fra forfaldsdagen.  

 Forfaldsdagen er den 1. i den måned, hvor A-skatten, AM-bidraget og  

 SP-bidraget skal indbetales.
For de virksomheder, hvor betaling skal ske  

 sidste bankdag i måneden gælder dog, at renten først beregnes fra den 1. i  

 den følgende måned, jf.
OPKL § 7, stk. 1. Se afsnit  

 G.7.3  

 vedr. renteberegning ved fremrykket afregning for offentlige  

 virksomheder.
Renten må ikke påføres angivelsen over indeholdte beløb.
Virksomheden  

 vil efterfølgende modtage en opkrævning på renten.
Udsendes der rykker på grund af manglende betaling af A-skat og/eller  

 bidrag, opkræves et gebyr på 65 kr., jf.
OPKL § 6.
Restancer (herunder skyldig A-skat, AM-bidrag og SP-bidrag mv.)  

 til SKAT registreres i Det Centrale Fordringsregister, som SKAT,  

 Hovedcentret er dataansvarlig for.
De registrerede fordringer har til  

 formål at danne grundlag for modregning og udlæg, og de registrerede  

 oplysninger vil blive slettet i registret, når fordringerne er indfriet.  

 Oplysningerne i registret stilles til rådighed for andre offentlige  

 myndigheder, såsom kommuner, politimyndigheder  

 m.fl.
G.6.1 Fritagelse for betaling af afgift, gebyr  

 og renter En virksomhed kan fritages for betaling af afgift for foreløbige  

 fastsættelser, gebyrer og renter, når den for sene angivelse og/eller  

 betaling skyldes pludseligt opståede hændelser, som virksomheden ikke har  

 haft indflydelse på og ikke har kunnet forudse, f. eks. pludseligt opstået  

 sygdom, hvis angivelse og/eller betaling sker straks efter hindringens  

 ophør.
Ferie, varslet arbejdsnedlæggelse mv. kan ikke anses for at være  

 sådanne særlige omstændigheder, som kan medføre fritagelse for betaling af  

 afgift, gebyrer og renter.
Se § 3 i OPKLbek.
 Der kan endvidere fritages for betaling af renter og gebyrer, hvis  

 overskridelsen af betalingsfristen er på få dage, og der er tale om et  

 førstegangstilfælde, og/eller der foreligger undskyldelige forhold.  

 Længerevarende fristoverskridelser og overskridelser som følge af  

 administrative fejl i virksomheden kan ikke berettige til fritagelse for  

 betaling af renter og gebyrer, jf. § 3, stk. 1 i  

 OPKLbek.
G.6.2 Sikkerhedsstillelse Muligheden for at afkorte en virksomheds angivelsesperiode og  

 betalingsfrist er ophørt med ikrafttrædelsen af OPKL.
Der kan i stedet  

 pålægges en virksomhed sikkerhedsstillelse, når G.7 Fremrykket afregning (offentlige  

 virksomheder mv.) samt Offentligt Betalingssystem Kommunale og statslige institutioner skal afregne A-skat, AM-bidrag og  

 SP-bidrag på et tidligere tidspunkt end andre  

 indeholdelsespligtige.
Følgende institutioner er ifølge § 25, stk.  

 3 i KSLbek. og § 17 i AMFLbek. omfattet af den fremrykkede ordning:
 Finansministeren træffer afgørelse i de tilfælde, hvor der opstår tvivl  

 om, hvorvidt en indeholdelsespligtig er omfattet af nr. 1-3.  

 Indenrigsministeren træffer afgørelse i de tilfælde, hvor der opstår tvivl  

 om, hvorvidt en indeholdelsespligtig er omfattet af nr. 4-6, jf. § 25,  

 stk. 4 i KSLbek.
 Kommuner, amtskommuner samt Hovedstadens Sygehusfællesskab og  

 Hovedstadens Udviklingsråd er endvidere omfattet af bestemmelser om at  

 anvende Offentligt Betalingssystem, jf. bek. nr. 506 af 16. juni 2003. Se  

 G.7.2.
G.7.1 Angivelse og betaling For de indeholdelsespligtige, der er nævnt i punkterne 1 til 6 i afsnit  

 G.7, forfalder indeholdt A-skat/bidrag til betaling for personer, der har  

 fået udbetalt eller godskrevet A-indkomst efter at retten til indkomsten  

 er erhvervet (bagudlønnede), den sidste hverdag (bankdag), og for  

 personer, der har fået udbetalt eller godskrevet A-skat/bidrag før retten  

 til indkomsten er erhvervet (forudlønnede), første hverdag (bankdag) i den  

 måned indkomsten vedrører.
Sidste rettidige betalingsdag er forfaldsdagen.  

 A-skat/bidrag for bagudlønnede skal angives senest på forfaldsdagen, for  

 så vidt indbetalinger er kendt og besluttet.
For så vidt indbetalingen  

 ikke er kendt eller besluttet på det nævnte tidspunkt, skal den angives og  

 betales i den efterfølgende måned.
A-skat/bidrag for forudlønnede, der er  

 indeholdt af indeholdelsespligtige nævnt i punkt 1 - 3 og 6 i afsnit G.7  

 skal angives senest på forfaldsdagen.
A-skat/bidrag for forudlønnede, der  

 er indeholdt af indeholdelsespligtige nævnt i punkt 4 og 5 i afsnit G.7,  

 skal angives senest den sidste hverdag (bankdag) i måneden før den  

 måned indkomsten vedrører.
Angivelse skal indgives, uanset om der er  

 foretaget indeholdelse eller ej i den til grund for angivelsen liggende  

 periode.
G.7.2 Det Offentlige Betalingssystem Kommuners og amtskommuners (i det følgende vil betegnelsen kommune også  

 omfatte amtskommune) afregning af A-skat/bidrag mv. skal ske via kommunens  

 konto i OBS (Offentligt BetalingsSystem / Jyske Bank), jf. bek. nr. 506 af  

 16. juni 2003.
For primærkommuner omfattes kommuner og kommunale fælleskaber af  

 OBS-loven, jf.
KSL § 56, nr. 4 og 5 og AMFL § 13, stk. 9, nr. 4 og 5.
 Herudover skal Hovedstadens Udviklingsråd (HUR) og Hovedstadens  

 Sygehusfællesskab (HS) afregne A-skat/bidrag mv. fra en konto i OBS.
Angivelse af indeholdt A-skat og AM-bidrag mv. skal ske senest den  

 sidste hverdag (bankdag) i måneden.
Angivelsen skal for amtskommunerne  

 omfatte såvel forudløn som bagudløn vedrørende samme måned.
For  

 primærkommunerne skal der angives bagudløn for samme måned og forudløn for  

 den efterfølgende måned, altså 2 indberetninger pr.
CVR/SE-nummer, hvor  

 perioden for bagudløn vælges som ultimo indeværende måned, og hvor  

 perioden for forudløn vælges som primo efterfølgende måned.
Angivelse af A-skat og AM-bidrag mv. skal ske via internettet, TastSelv  

 Erhverv, med mindre kommunen har truffet anden aftale med SKAT.
Angivelse  

 skal være indberettet via TastSelv Erhverv senest den sidste hverdag i  

 måneden inden kl. 16.
 Betaling af de angivne beløb skal ske den første hverdag (bankdag) i  

 efterfølgende måned ved overførsel fra kommunens OBS-konto til SKAT´s  

 SKB-konto.
 Betaling kan ske ved automatisk beløbsoverførsel fra kommunens OBS  

 konto, idet SKAT på grundlag af de angivne beløb danner transaktioner  

 til Jyske Bank med beløbsoverførsler fra kommunens OBS konto til SKAT´s  

 konto.
 Kommunen kan vælge i stedet selv at forestå beløbsoverførslerne  

 via Jyske Netbank Erhverv (JNE).
G.7.3 For sen betaling Er en betaling af A-skat, AM-bidrag og SP-bidrag ikke sket rettidigt,  

 skal der beregnes morarenter efter de sædvanlige regler herom, se afsnit  

 G.6 .
Renten skal for så vidt angår bagudlønnede beregnes fra den første i  

 måneden efter sidste rettidige indbetalingsdag, jf.
OPKL § 7, stk. 1, og  

 for forudlønnede fra den første i måneden, jf. § 25, stk. 5 i  

 KSLbek.
G.8 Arbejdsudleje Hvervgiveren (den danske virksomhed) skal angive og indbetale  

 arbejdsudlejeskat, AM-bidrag og SP-bidrag vedrørende arbejdsudleje, se  

 afsnit  

 C.1.1.2 ,  

 til Skattecenter Esbjerg Postboks 501 6700  Esbjerg Jyske Bank konto nr. 8109 101422-5 Hvervgiveren skal ikke bruge de sædvanlige angivelser til A-skat og  

 bidrag ved angivelse og betaling af arbejdsudlejeskat mv.
Betaling skal i  

 stedet ske ved indbetaling på ovennævnte konto eller ved check,  

 mens angivelsen skal ske ved at indsende en fortegnelse over de lejede  

 personer.
Fortegnelsen skal indeholde oplysning om Vedrører skatten indkomst ved arbejdsudleje, som den arbejdsudlejedes  

 eget selskab har modtaget, skal der tillige gives oplysning om selskabets  

 navn og adresse.
 Hvervgiveren skal ikke indsende oplysningssedler for arbejdsudlejede  

 personer.
G.9 Udenlandske specialister og forskere mv.  

 (KSL § 48 E) Ved ansættelseskontrakter, hvor arbejdstageren har valgt at få  

 vederlaget beskattet efter reglerne i KSL § 48 E, skal arbejdsgiveren  

 inden 8 dage give told- og skatteforvaltningen meddelelse herom.
Meddelelsen skal indeholde oplysning om Angivelse og betaling for indeholdt 25 pct.
A-skat og bidrag foretages  

 på samme giroindbetalingskort som anvendes for medarbejdere, der beskattes  

 på normal vis.
G.10 Pensionsinstitutter G.10.1 A-skat Pensionsinstitutterne skal hver måned angive og indbetale indeholdt  

 A-skat af pensionsudbetalinger omfattet af KSLbek. § 17, nr. 19, på en  

 angivelse, som SKAT sender til pensionsinstituttet.
Angivelse og betaling  

 skal ske efter de almindelige regler.
Ved for sen betaling beregnes  

 gebyrer og renter ligeledes efter de almindelige  

 regler.
G.10.2 AM-bidrag Pensionsinstitutterne skal angive og indbetale de AM-bidrag, som  

 institutterne for det pågældende kalenderår forventer skal indeholdes  

 i indbetalinger til arbejdsgiveradministrerede pensionsordninger, den 1.  

 sep. i kalenderåret.
Angivelsen og betalingen sker på grundlag af de  

 forventede pensionsindbetalinger for hele kalenderåret og er således en á  

 conto afregning, jf.
AMFL § 13, stk. 2.
Pensionsinstitutter mv. skal senest den 1. april i det følgende år  

 angive og indbetale de endelige AM-bidrag dog med modregning af det  

 foreløbigt angivne og indbetalte beløb.
Det er således alene  

 differencebeløbet, der skal angives og betales, jf. også AMFL § 13, stk.  

 2. Er der betalt for meget i acontobidrag, angives beløbet og SKAT  

 tilbagebetaler det for meget indbetalte beløb senest 3 uger efter, at SKAT  

 har modtaget angivelsen.
Kan told- og skatteforvaltningen på  

 grund af den indeholdelsespligtiges forhold ikke kontrollere angivelsen,  

 afbrydes udbetalingsfristen, indtil den indeholdelsespligtiges forhold  

 ikke længere hindrer kontrol.
 Efterregulering af AM-bidrag efter den 1. april sker enten ved, at  

 bidraget medtages eller modregnes i den førstkommende afregning i  

 september eller ved, at der løbende foretages regulering på en særlig  

 efterangivelse.
G.11 Lønmodtagernes Garantifond KSL § 83 fastslår, at det påhviler den, der har udbetalt A-indkomst, at  

 indbetale den A-skat, som Lønmodtagernes Garantifond (herefter kaldet LG)  

 fratrækker ved udbetaling af beløb efter § 2, stk. 1, 3. pkt. i lov om  

 Lønmodtagernes Garantifond.
Reglerne om indeholdelse finder herved  

 anvendelse i det omfang, de efter deres indhold er forenelige med  

 foranstående.
 Pligten til at indbetale den A-skat, som LG fratrækker, påhviler den,  

 der skulle have foretaget indeholdelse, hvis udbetalingen ikke blev  

 foretaget gennem fonden.
 Tilsvarende gælder AM- og SP-bidrag, som vedrører indkomst  

 udbetalt af LG.
G.12 Grønlandsk kildeskat Personer, dødsboer, selskaber, fonde, foreninger og institutioner mv.,  

 der har hjemting i Danmark, skal indeholde grønlandsk kildeskat ved  

 udbetaling eller godskrivning af løn, honorarer og ved udbetaling af  

 pensioner, som er omfattet af skattepligt efter den grønlandske  

 landstingslov om indkomstskat, jf.
KSL § 88 og § 38 i KSLbek.  

 Indeholdt grønlandsk kildeskat skal angives og indbetales til SKAT på en  

 særlig angivelse (girokort), som SKAT sender til de virksomheder, der er  

 registreret for indeholdelse af grønlandsk skat.
Reglerne for angivelse og  

 betaling, herunder rentetilskrivning ved for sen indbetaling mv. følger i  

 øvrigt de almindelige regler, som gælder for indeholdelse af dansk A-skat,  

 jf. § 39, stk. 2 i KSLbek.
 Spørgsmål vedrørende den grønlandske skatteordning kan rettes til:
