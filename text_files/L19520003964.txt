 Bekendtgørelse om Danmarks ratifikation af den i Geneve den 15. februar  

 1952 undertegnede overenskomst om oprettelse af et europæisk  

 atomkærneforskningsråd m. m.
Efter at Rigsdagen den 26. maj d.a. havde meddelt sit samtykke til Danmarks ratifikation af overenskomsten om oprettelse af et europæsik atomkærneforskningsråd m.m. har Hans Majstæt Kongen ved resolution af 30. maj 1952 ratificeret nævnte overenskomst, hvis  

 tekst lyder som følger:
OVERENSKOMST, om oprettelse af et råd af repræsentanter for europæiske stater til at  

 planlægge et internationalt laboratorium og til at organisere andre former  

 for samarbejde ved atomkærneforskning.
De europæiske signatarstater, som er medlemmer af De Forenede Nationers  

 organisation for undervisningsmæssige, videnskabelige og kulturelle  

 spørgsmål, og har deltaget i den »regionale konference om organiseringen  

 af undersøgelser vedrørende oprettelsen af det europæiske  

 atomkærneforskningslaboratorium«, der afholdt møde i december 1951 ved  

 hovedsædet for De Forenede Nationers organisation for undervisningsmæssige,  

 videnskabelige og kulturelle spørgsmål, og som PAA BAGGRUND af, at generalkonferencen for De Forenede Nationers  

 orgarisation for undervisningsmæssige, videnskabelige og kulturelle spørgsmål  

 i sin femte samling besluttede at arbejde for og fremme oprettelsen og  

 organiseringen af regionale forskningslaboratorier og -centrer for at forøge  

 og yderligere frugtbargøre samarbejdet mellem videnskabsmænd i forskellige  

 lande i deres søgen efter ny viden på områder, hvor et hvilket som helst  

 enkeltlands indsats ville være utilstrækkelig til opgaven, og I BETRAGTNING af de foreløbige undersøgelser, der er foretaget af De  

 Forenede Nationers organisation for undervisningsmæssige, videnskabelige og  

 kulturelle spørgmål vedrørende organiseringen af atomkærneforskning på  

 europæisk regionalt grundlag, OVERBEVISTE OM, at denne videnskabelige forsknings fremgang kræver snævert  

 samarbejde i både materiel og intellektuel henseende, UDFRA ØNSKET om med dette formål for øje at oprette et internationalt  

 forskningslaboratorium til at studere fænomener i forbindelse med partikler  

 med stor energi for at forøge kendskabet til sådanne fænomener og derved  

 bidrage til fremskridt og til forbedring af menneskehedens levevilkår, UNDER HENSYN TIL, at oprettelsen af et sådant laboratorium kræver  

 teoretiske og tekniske efterforskninger og undersøgelser af de dermed  

 forbundne administrative, finansielle og juridiske problemer, UDFRA ØNSKET om at påbegynde disse undersøgelser med det samme samt, på  

 midlertidigt grundlag, i fællesskab at gøre brug af det videnskabelige udstyr  

 og de videnskabelige hjælpemidler, visse signatarstater har tilbudt, ER BLEVET ENIGE OM FØLGENDE:
Artikel I Oprettelse af et repræsentantskabsråder oprettes herved et råd af  

 repræsentanter for europæiske stater (herefter kaldet rådet) til at planlægge  

 et internationalt laboratorium og til at organisere andre former for  

 samarbejde på atomkærneforskningens område.
Rådets sæde er Geneve.
Artikel II Sammensætning.
 1. De stater, som deltog i den »regionale  

 konference om organiseringen af undersøgelser vedrørende oprettelsen af det  

 europæiske atomkærneforskningslaboratorium«, som påtager sig at yde  

 bidrag til rådet, i penge eller in natura, og som bliver deltagere i  

 nærværende overenskomst, er medlemmer af rådet.
 Regeringerne i stater, som deltog i ovennævnte konference, som har påtaget  

 sig at yde bidrag til rådet, i penge eller in natura, og som har underskrevet  

 nærværende overenskomst under forbehold af ratifikation, skal indtil  

 deponeringen af deres ratifikationsinstrumenter være fuldt berettigede til at  

 være repræsenterede i rådet og deltage i alt dets arbejde.
 2. Enhver europæisk stat, som ikke deltog i ovennævnte  

 konference, og som påtager sig:
kan optages som medlem af rådet.
Ansøgninger er afhængige af rådets  

 godkendelse.
De i denne paragraf omhandlede stater må desuden blive deltagere  

 i nærværende overenskomst.
 3. Staternes forpligtelse til at yde bidrag til rådet,  

 i penge eller in natura, er angivet i tillægget til denne overenskomst.
4. Ethvert medlem kan udpege højst to repræsentanter  

 til rådet.
Ethvert medlem har een stemme.
 5. Generaldirektøren for De Forenede Nationers  

 organisation for undervisningsmæssige, videnskabelige og kulturelle spørgmål  

 eller hans stedfortræder kan overvære rådets møder og deltage i dets  

 forhandlinger uden stemmeret.
Artikel III Rådets funktioner.
 1. Rådets funktion er på regionalt europæisk grundlag  

 at organisere samarbejde i studiet af fænomener i forbindelse med partikler  

 med stor energi og således bidrage til grundvidenskabernes fremskridt.
 Med dette samarbejde for øje skal det:
2. Rådet skal udarbejde en beretning om resultatet af  

 sit arbejde og sine undersøgelser og forelægge den for sine medlemmers  

 regeringer.
Denne beretning skal indeholde udkast til en konvention om  

 oprettelsen af et internationalt laboratorium og om organiseringen af andre  

 former for samarbejde vedrørende atomkærneforskning.
 3. Rådet skal søge samarbejde med De Forenede  

 Nationers orgarisation for undervisningmæssige, videnskabelige og kulturelle  

 spørgsmål og skal indlede forhandlinger med denne organisation om en særlig  

 overenskomst, der fastsætter enkelthederne i et sådant samarbejde.
Artikel IV Arbejdsmåde.
 1. Rådets første møde indkaldes af formanden for  

 »konferencen om organiseringen af undersøgelser vedrørende oprettelsen  

 af et regionalt atomkærneforskninglaboratorium«.
 2. Rådet udarbejder selv sin forretningsorden, der  

 navnlig skal fastsætte fremgangsmåden ved valg af formand, hyppigheden af  

 rådets ordentlige samlinger, og fremgangsmåden ved indkaldelse af  

 overordentlige samlinger.
3. Rådet kan nedsætte et udvalg bestående af højst fem  

 personer valgt blandt medlemmernes repræsentanter i rådet.
I tiden mellem  

 rådets møder skal udvalget udøve alle beføjelser, der af rådet specielt  

 delegeres til det.
 4. I undtagelsestilfælde kan rådet tilstede  

 repræsentanter for videnskabelige organisationer, som det ønsker at få  

 knyttet til sit arbejde, adgang til sine møder på vilkår, det selv bestemmer.
Artikel V Sekretær og arbejdsudvalg.
1. Rådet skal blandt de af rådets medlemmer foreslåede  

 kandidater udpege en sekretær og skal overdrage ham det hverv at iværksætte  

 dets beslutninger efter formandens bemyndigelse.
Sekretæren repræsenterer  

 rådet i juridiske og ikke-juridiske anliggender.
Rådets sekretær skal holde  

 sig i nær forbindelse med de arbejdsudvalg, hvorom der er truffet bestemmelse  

 i paragraf 2.
2. Rådet nedsætter de arbejdsudvalg, der er nødvendige  

 for udførelsen af de i artikel III beskrevne funktioner.
Medlemmerne af  

 arbejdsudvalg skal vælges blandt de kandidater, der indstilles eller  

 godkendes af de medlemsstater, hvori de er statsborgere.
Dette skal  

 imidlertid ikke forhindre rådet i at udpege personer, som er statsborgere i  

 stater, der ikke er medlemmer af rådet.
Artikel VI Indtægter og budget.
 1. Rådets indtægter består af følgende:
2. Rådet skal udarbejde sit budget på grundlag af de  

 indtægter, det modtager, og indenfor disses grænser.
Det kan, dersom dets  

 indtægter forøges, foretage deraf følgende ændringer i budgettet.
 3. Hvis dets indtægter ikke er blevet fuldstændigt  

 opbrugt eller afsat til betaling af forudsete, men endnu ikke forfaldne  

 udgifter, når dets arbejde er afsluttet, skal rådet træffe beslutning om  

 anvendelsen af saldoen.
Artikel VII Juridisk person og lettelser.
På sine medlemmers territorium er rådet en juridisk person.
I  

 overensstemmelse med gældende lov skel dets medlemmers regeringer tilstå det  

 enhver lettelse, der måtte være nødvendig for udøvelsen af dets funktioner.
Artikel VIII Varighed.
 1. Denne overenskomst afsluttes for et tidsrum af et  

 og et halvt år fra den dag, den træder i kraft, dog således at den i hvert  

 fald ophører på den dato, da den i artikel III, paragraf 2, omhandlede  

 konvention træder i kraft.
2. Hvis en sådan konvention ikke træder i kraft  

 indenfor det i foregående paragraf nævnte tidsrum, kan de stater, der er  

 medlemmer af rådet, beslutte at forlænge nærværende overenskomst for et  

 tidsrum, som de fastsætter i overensstemmelse med en tillægoverenskomst, der  

 skal indeholde de nødvendige bestemmelser vedrørende yderligere indtægter,  

 der vil være at fremskaffe til rådet.
Forlængelsen af denne overenskomst skel  

 ikke i noget tilfælde berøre nogen stat, der ikke er deltager i  

 tillægoverenskomsten.
Artikel IX Slutbestemmelser.
1. Stater, der er berettiget til at blive medlemmer af  

 rådet, bliver deltagere i denne overenskomst ved underskrift uden forbehold  

 med hensyn til ratifikation eller ved underskrift under forbehold af  

 ratifikation efterfulgt af ratifikation.
Overenskomsten vil være fremlagt til  

 underskrift i Geneve den 15. februar 1952 og efter denne dato ved hovedsædet  

 for De Forenede Nationers organisation for undervisningmæssige,  

 videnskabelige og kulturelle spørgmål.
 2. Den træder i kraft, når den er underskrevet uden  

 forbehold med hensyn til ratifikation eller underskrevet under forbehold af  

 ratifikation og derefter ratificeret af fem af de i artikel II, paragraf 1,  

 1. stk. nævnte stater, og når de finansielle bidrag hvortil disse stater har  

 forpligtet sig, når et samlet beløb, der svarer til eet hundrede tusind  

 dollars i Amerikas Forenede Staters mønt.
 3. Stater, der underskriver nærværende overenskomst  

 under forbehold af ratifikation, bliver deltagere i overenskomsten, når de  

 har deponeret deres ratifikationsinstrumenter hos generaldirektøren for De  

 Forenede Nationers organisation for undervisningmæssige, videnskabelige og  

 kulturelle spørgsmål.
 4. Generaldirektøren for De Forenede Nationers  

 organisation for undervisningsmæssige, videnskabelige og kulturelle spørgsmål  

 skal gøre alle stater, der har deltaget i den »regionale konference om  

 organiseringen af undersøgelser vedrørende oprettelsen af et europæisk  

 atomkærneforskningslaboratorium«, bekendt med nærværende overenskomsts  

 ikrafttræden.
 5. Generaldirektøren for De Forenede Nationers  

 organisation for undervisningsmæssige, videnskabelige og kulturelle spørgsmål  

 skal, når nærværende overenskomst træder i kraft, indlevere den til De  

 Forenede Nationers sekretariat til indregistrering i henhold til artikel 102  

 i De Forenede Nationers pagt.
 TIL BEKRÆFTELSE HERAF har undertegnede dertil behørigt bemyndigede  

 repræsentanter underskrevet nærværende overenskomst.
 Sket i byen Geneve den femtende februar nitten hundrede og tooghalvtreds i  

 eet eksemplar i det franske og engelske sprog, således at begge tekster er  

 lige autentiske.
Originalen skal deponeres i arkivet i De Forenede Nationers organisation  

 for undervisningmæssige, videnskabelige og kulturelle spørgsmål.
Denne  

 organisations generalsekretær skal fremsende en bekræftet kopi til de stater,  

 der deltog i den »regionale konference om organiseringen af  

 undersøgelser vedrørende oprettelsen af et europæisk  

 atomkærneforskningslaboratorium«, og til alle andre stater, der senere  

 er blevet medlemmer af rådet.
 For Forbundsrepublikken Tyskland:
W.
HEISENBERG For Kongeriget Danmark:
JAKOB NIELSEN (under forbehold af ratifikation) For Den franske Republik:
F.
PERRIN - G.
DUPOUY - F. de ROSE (under forbehold af ratifikation) For Kongeriget Grækenland:
D.
HONDROS (under forbehold af ratifikation) For Republikken Italien:
A.
CASATI (under forbehold af ratifikation) For Kongeriget Nederlandene:
J.
H.
BANNIER For Kongeriget Sverige:
MALTE JACOBSSON (under forbehold af ratifikation) For Forbundsrepublikken Schweiz:
PAUL SCHERRER (under forbehold af ratifikation) For Folkerepublikken Jugoslavien:
PAVLE SAVIC - STEVAN DEDIJER TILLÆG Almindelige bestemmelser.
 1. De stater, der underskriver dette tillæg, påtager  

 sig hver især at yde de i dette tillæg opførte bidrag, i penge eller in  

 natura, til det råd af repræsentanter for europæiske stater, der er oprettet  

 ved hovedoverenskomsten.
 2. Et bidrag in natura, der ydes af en stat, som  

 deltog i den »regionale konference om organiseringen af undersøgeleer  

 vedrørende oprettelsen af det europæiske  

 atomkærneforskningslaboratorium«, kan blive gjort til genstand for en  

 særlig overenskomst, der vil være at afslutte mellem rådet og den  

 bidragydende stat.
 3. De vilkår hvorunder bidrag, i penge eller in  

 natura, kan modtages fra stater, som ikke deltog i ovennævnte konference, og  

 som ansøger om at blive medlemmer af rådet, kan fastsættes af rådet.
 4. Særlige bestemmelser vedrørende bidragene fra  

 stater, der underskriver efter 15. februar 1952, kan senere vedføjes dette  

 tillæg.
 5. Dette tillæg træder i kraft samtidig med  

 hovedoverenskomsten.
BIDRAG Forbundsrepublikken Tyskland vil yde et bidrag på et beløb af dollar  

 35.000 (femogtredive tusind dollars) i De Forenede Staters valuta, der er  

 betalbare til rådet, så snart dette er lovformeligt konstitueret.
Underskrift: W.
HEISENBERG Kongeriget Danmark påtager sig at stille Københavns universitets institut  

 for teoretisk fysik til rådighed for rådet i det omfang, det er nødvendigt for at yde bistand til det europæiske arbejdsudvalg arbejde.
Underskrift: JAKOB NIELSEN Den franske Republik vil yde et bidrag på et beløb af 25,000,000 franske  

 francs (femogtyve millioner franske francs), der er betalbare til rådet, så  

 snart dette er lovformeligt konstitueret.
Underskrift: F.
PERRIN - G.
DUPOUY - F. de ROSE Republikken Italien vil yde et bidrag til rådet på et beløb af dollar  

 25,000 (femogtyve tusind dollars), der er betalbare i schweiziske francs, så  

 snart rådet er lovformeligt konstitueret.
Underskrift: A.
CASATI Kongeriget Nederlandene vil yde et bidrag på et beløb af dollar 10,000 (ti  

 tusind dollars), der er betalbare til rådet, så snart det er lovformeligt  

 konstitueret, i en hvilken som helst europæisk valuta rådet måtte ønske.
Underskrift: J.
H.
BANNIER Kongeriget Sverige vil yde et bidrag på et beløb af 57,000 svenske kroner  

 (syvoghalvtreds tusind svenske kroner), der er betalbare til rådet, så snart  

 det er lovformeligt konstitueret.
Underskrift: MALTE JACOBSSON Folkerepublikken Jugoslavien vil yde et bidrag på et beløb af dollar  

 10,000 (ti tusind dollars) i De Forenede Staters valuta, der er betalbare til  

 rådet, så snart det er lovformeligt konstitueret.
Underskrift: PAVLE SAVIC - STEVAN DEDIJER Ved overenskomstens undertegnelse i Geneve den 15. februar 1952 underskrev  

 befuldmægtigede for Jugoslavien, Nederlandene og Forbundsrepublikken Tyskland  

 uden forbehold med hensyn til ratifikation.
Foruden Danmark har Frankrig og Sverige deponeret deres  

 ratifikationsinstrumenter.
Danmarks ratifikationsinstrument deponeredes hos  

 Generaldirektøren for UNESCO den 3. juni 1952.
Overenskomsten er i medfør af art.
IX, stk. 2 trådt i kraft ved Sveriges  

 ratifikation den 2. maj 1952.
