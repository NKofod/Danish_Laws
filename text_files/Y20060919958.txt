Anmodning  

 om bindende svar fra flere involverede parter  skatteforvaltningslovens  

 § 22,  

 stk. 2 Det fremgår af SFL § 22, stk. 2, nr. 1-3, at der  

 i 3 nærmere beskrevne situationer kun kan gives bindende svar, hvis alle  

 involverede parter hver især anmoder om bindende svar.
Dette krav er ensbetydende med, at det er en  

 forudsætning for svarets bindende virkning, at alle involverede parter lægger  

 svaret til grund i selvangivelsen, samt at ligeledes alle parter er bundet af  

 en ændret afgørelse i en klagesag iværksat af en af parterne.
Der er således  

 tale om en uændret videreførelse af de inden d. 1. november 2005 gældende  

 regler om bindende ligningssvar.
 Det er endvidere SKATs opfattelse, at en  

 anmodning om bindende svar omfattet af SFL § 22, stk. 2, nr. 1, om opgørelse  

 af  

 afståelsessum og dennes fordeling, ikke skal afvises, hvis anmodningen er  

 indgivet af sælger på et tidspunkt, hvor der endnu ikke eksisterer en aktuel  

 køber.  

 I et sådant bindende svar til en sælger skal det tilføjes, at det er en  

 forudsætning  

 for svarets bindende virkning, at den senere køber lægger svaret til grund i  

 selvangivelsen, samt at køber er bundet af en ændret afgørelse i en klagesag  

 iværksat af sælger.
