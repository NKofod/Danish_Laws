Ekstraordinær genoptagelse Ligningsrådet tillod ekstraordinær genoptagelse for  

 indkomståret 1996 i en situation, hvor et selskab  havde foretaget en  

 forkert skattemæssig kvalifikation med den virkning, at fradraget  

 først var sket efter det indkomstår, hvori fradraget kunne  

 foretages.
 Det pågældende selskab havde i 1996 købt 3 gasturbiner.  

 Købesummen, der blev erlagt i GBP, blev betalt i 1996, 1997 og 1998.  

 Selskabet aktiverede de i 1996 og 1997 realiserede valutakurstab på  

 driftsmiddelsaldoen i 1997, mens det i 1998 realiserede valutakurstab blev  

 aktiveret på driftsmiddelsaldoen i 1998. Selskabet foretog herefter  

 skattemæssig afskrivning på valutakurstabene i  

 indkomstårene 1997 og 1998.
Den skatteansættende myndighed (Told- og Skattestyrelsen) mente, at  

 valutakurstabene skulle fratrækkes løbende.
Told- og  

 Skattestyrelsen korrigerede herefter forholdet vedrørende  

 indkomstårene 1997 og 1998, men ikke vedrørende  

 indkomståret 1996, idet styrelsen ikke fandt, at der forelå de  

 særlige forhold, der kan begrunde ekstraordinær genoptagelse i  

 medfør af den tidligere skattestyrelseslovs § 4, stk. 2.
 Selskabet klagede til Ligningsrådet over afslaget.
 Ligningsrådet imødekom det ansøgte.
 Ligningsrådet lagde ved afgørelsen vægt på, at  

 selskabet havde foretaget en forkert skattemæssig kvalifikation  

 på en sådan måde, at der først var sket fradrag (i  

 form af afskrivninger) i årene efter det indkomstår, hvor  

 fradraget med rette kunne være foretaget, at fradragene (i form af  

 afskrivninger) var foretaget på et tidspunkt, hvor der rettidigt kunne  

 være ansøgt om ordinær genoptagelse af  

 skatteansættelsen samt at det ikke kunne antages, at der var tale om en  

 bevidst forkert selvangivelse fra selskabets side.
