Nr LSF 59 Forslag til Lov om Arbejdsgivernes Elevrefusion Fremsat af undervisnings- og forskningsministeren (Bertel Haarder) den 7. november 1990 Vedtaget ved tredjebehandling den 22. november 1990 Lov nr. 796 af 30/11/1990 Kapitel 1 Den selvejende institution Arbejdsgivernes Elevrefusion § 1. Arbejdsgivernes Elevrefusion er en selvejende institution  

 med det formål 1) helt eller delvis at refundere arbejdsgivere den løn, som de udbetaler  

 til elever under erhvervsuddannelse under elevernes skoleophold, 2) at yde tilskud til arbejdsgivere til hel eller delvis dækning af  

 afholdte befordringsudgifter eller andre udgifter afholdt i forbindelse med  

 uddannelse af elever under erhvervsuddannelse og 3) at administrere finansieringsordningen i henhold til kapitel 5.
§ 2. Loven omfatter samtlige arbejdsgivere, der er omfattet af lov  

 om Arbejdsmarkedets Tillægspension, bortset fra offentlige myndigheder og  

 private institutioner, hvis udgifter overvejende dækkes af offentlige  

 tilskud.
Undtaget er endvidere de selskaber i tilknytning til folkekirken  

 eller andre kristne trossamfund, hvis eneste formål er at drive  

 missionsvirksomhed uden for landet.
 Stk. 2. Undervisnings- og forskningsministeren fastsætter regler  

 om, hvilke arbejdsgivere der efter stk. 1 ikke skal være omfattet af loven,  

 samt om fremgangsmåden ved ansøgning om at blive undtaget fra loven.
§ 3. Arbejdsgivernes Elevrefusion ledes af en bestyrelse, der  

 består af en formand og 8 andre medlemmer.
Heraf udpeger Dansk  

 Arbejdsgiverforening og Landsorganisationen i Danmark hver 4 medlemmer.  

 Bestyrelsen udpeger formanden, som ikke må have tilknytning til nogen  

 arbejdsgiver- eller arbejdstagerorganisation.
 Stk. 2. Bestyrelsens formand og øvrige medlemmer udpeges for 3 år.  

 Genvalg kan finde sted.
 Stk. 3. Bestyrelsen er ansvarlig for institutionens  

 administration.
 Stk. 4. Bestyrelsen kan overlade administrationen til  

 Arbejdsmarkedets Tillægspension.
§ 4. For hvert regnskabsår udarbejder bestyrelsen et årsregnskab  

 bestående af balance (status), resultatopgørelse og noter.
Der udarbejdes  

 endvidere årsberetning.
Disse dele udgør en helhed.
Regnskabet følger  

 kalenderåret.
 Stk. 2. Det reviderede og godkendte årsregnskab sendes senest 6  

 måneder efter regnskabsårets udløb til Undervisnings- og  

 Forskningsministeriet.
 Stk. 3. Årsregnskabet opstilles på en overskuelig måde i  

 overensstemmelse med denne lov og forskrifter i henhold til loven.
 § 5. Årsregnskabet for Arbejdsgivernes Elevrefusion skal revideres  

 af mindst to revisorer, hvoraf mindst en skal være statsautoriseret revisor.  

 Bestyrelsen udnævner revisorerne for 3 år ad gangen, men kan til enhver tid  

 trække udnævnelsen tilbage.
 Stk. 2. Ved revisorskift skal Arbejdsgivernes Elevrefusion og  

 revisor give undervisnings- og forskningsministeren en redegørelse, hvis  

 skiftet skyldes særlige forhold.
 Stk. 3. Efter at revisionen af årsregnskabet er afsluttet, skal  

 revisorerne ved påtegning på regnskabet bekræfte, at de har revideret dette.
 Stk. 4. Revisorerne har altid ret til at deltage i  

 bestyrelsesmøder under behandling af sager, der har betydning for revision  

 eller aflæggelse af regnskabet.
 Stk. 5. Revisorerne har pligt til at deltage i bestyrelsens  

 behandling af de pågældende sager, såfremt det ønskes af blot et  

 bestyrelsesmedlem.
 § 6. Offentlige myndigheder, skoler, arbejdsgivere, elever,  

 lærlinge og arbejdsmarkedets organisationer skal efter anmodning give  

 Arbejdsgivernes Elevrefusion og skolerne oplysninger, der har betydning for  

 afgørelser om udbetaling af ydelser og opkrævning af bidrag efter loven.
Kapitel 2 Finansiering af refusioner og tilskud § 7. Arbejdsgivernes Elevrefusion afholder udgifterne til  

 refusion og tilskud efter § 1, nr. 1 og 2, samt udgifterne ved ordningernes  

 administration.
Takster for refusion fastsættes på de årlige finanslove efter  

 indstilling fra bestyrelsen for Arbejdsgivernes Elevrefusion.
Staten betaler  

 hvert kvartal et beløb til Arbejdsgivernes Elevrefusion til dækning heraf.
 Stk. 2. Den del af beløbet, der ikke viderebetales til dækning af  

 refusionskrav eller af tilskud, skal anbringes som indestående i danske  

 banker eller sparekasser eller eventuelt i obligationer udstedt eller  

 garanteret af den danske stat eller af danske kommuner, i obligationer  

 udstedt af danske realkreditinstitutter, der er godkendt af staten, eller i  

 værdipapirer, som i øvrigt efter deres art og sikkerhed kan stilles i klasse  

 hermed.
 Stk. 3. Overskydende midler fra et år overføres til næste år og  

 fratrækkes i statens udbetalinger i det følgende finansår.
 § 8. Arbejdsgivernes Elevrefusion giver undervisnings- og  

 forskningsministeren oplysninger, der har betydning for fastsættelsen af  

 takster efter § 7, stk. 1, og de kvartalsvise udbetalinger til  

 Arbejdsgivernes Elevrefusion.
Kapitel 3 Refusion af udbetalt løn § 9. Arbejdsgivernes Elevrefusion yder refusion til de i § 2  

 nævnte arbejdsgivere, der i henhold til uddannelsesaftale har udbetalt løn  

 til elever under erhvervsuddannelse og til elever under uddannelser, der  

 efter undervisnings- og forskningsministerens bestemmelse kan sidestilles  

 hermed.
Bestyrelsen for Arbejdsgivernes Elevrefusion afgiver indstilling om  

 de uddannelser, der bør sidestilles med erhvervsuddannelser.
 Stk. 2. Refusion ydes ikke, såfremt der for arbejdsgiveren udføres  

 produktivt arbejde som led i skoleopholdene af et omfang svarende til den  

 udbetalte løn.
 Stk. 3. Bestyrelsen for Arbejdsgivernes Elevrefusion fastsætter  

 betingelserne for udbetaling af refusionsbeløb.
 Stk. 4. Arbejdsgivernes krav på refusion forældes efter reglerne i  

 lov nr. 274 af 22. december 1908 om forældelse af visse fordringer.
Kapitel 4 Tilskud til befordringsudgifter og andre udgifter som arbejdsgiveren  

 har afholdt § 10. Bestyrelsen for Arbejdsgivernes Elevrefusion træffer  

 beslutning om, hvorvidt og med hvilke beløb der kan ydes tilskud som nævnt i  

 § 1, nr. 2. Beløbene ydes også for elever i uddannelser, der efter § 9 er  

 sidestillet med erhvervsuddannelser.
Bestyrelsen fastsætter betingelserne for  

 ydelse og udbetaling af tilskud.
 Stk. 2. Den samlede udgift til tilskud efter stk. 1 afholdes inden  

 for 10 pct. af årets udgifter til refusioner, jf. § 7, stk. 1.
 Stk. 3. Arbejdsgivernes krav på tilskud forældes efter reglerne i  

 lov nr. 274 af 22. december 1908 om forældelse af visse fordringer.
§ 11. I uddannelsesområder eller dele af et uddannelsesområde vil  

 der kunne indgås kollektive overenskomster mellem uddannelsesområdets  

 arbejdsgiver- og arbejdstagerorganisationer vedrørende befordringsgodtgørelse  

 til elever under erhvervsuddannelse samt andre udgifter, som arbejdsgiveren  

 har afholdt i forbindelse med uddannelse af disse elever.
Hvis sådanne  

 overenskomster findes inden for uddannelsesområdet eller dele af  

 uddannelsesområdet, skal de heri fastsatte ydelser udredes af samtlige  

 arbejdsgivere inden for området, såfremt de er omfattet af § 2.
Kapitel 5 Finansiering af udgifter til foranstaltninger for elever uden  

 uddannelsesaftale med en virksomhed § 12. Arbejdsgivernes Elevrefusion opkræver bidrag til dækning af  

 udgifterne efter § 5, stk. 1, jf. stk. 2, og § 6 i lov om tilvejebringelse af  

 lære- og praktikpladser, visse befordrings~ og skolehjemsudgifter samt  

 udgifterne ved Arbejdsgivernes Elevrefusions administration af ordningen.  

 Bidragene opkræves hos de i § 2 nævnte arbejdsgivere.
 Stk. 2. Bidraget udgør pr. fuldtidsansat lønmodtager 750 kr. i  

 1991, 1.000 kr. i 1992 og 1.200 kr. i 1993 og fremover, jf. dog stk. 3 og 4.
 Stk. 3. Der betales ikke bidrag for een fuldtidsansat lønmodtager,  

 jf. § 15, stk. 2.
 Stk. 4. Bidraget efter stk. 1 bortfalder for de arbejdsgivere, der  

 i det foregående kvartal i gennemsnit har opfyldt elevmålet, jf. § 14, stk.  

 2.
§ 13. Undervisnings- og forskningsministeren fastsætter med  

 udgangspunkt i behovet for tilgang til fagene årligt et måltal for det antal  

 elever under erhvervsuddannelse, der skal ansættes i løbet af det kommende  

 år.
Fastsættelsen sker på grundlag af de faglige udvalgs vurdering af, hvor  

 mange uddannelsesaftaler der vil kunne indgås i det kommende år, og antallet  

 af egnede elever, der ønsker en erhvervsuddannelse.
Erhvervsuddannelsesrådet  

 afgiver en indstilling om måltallet.
 Stk. 2. Det samlede måltal, jf. stk. 1, fordeles på brancher efter  

 den senest foreliggende opgørelse over de i branchen ansatte faguddannede og  

 elever under erhvervsuddannelse.
Stk. 3. Undervisnings- og Forskningsministeriet kan hos  

 Arbejdsmarkedets Tillægspension, erhvervsskoler og offentlige myndigheder  

 indhente de oplysninger, der er nødvendige for fastsættelsen af måltallet  

 efter stk. 1 og fordelingen på brancher efter stk. 2. Oplysningerne kan  

 indhentes i elektronisk form.
Undervisnings- og forskningsministeren kan  

 fastsætte regler herom.
§ 14. Bestyrelsen for Arbejdsgivernes Elevrefusion beregner årligt  

 med een decimal et måltal for en elevprocent for hver branche.
Dette måltal  

 opgøres som forholdet mellem på den ene side branchens elevbestand pr. 1.  

 oktober med fradrag for afgangen af færdiguddannede elever inden for det  

 følgende år og med tillæg af måltallet for branchens elevtilgang fastlagt  

 efter § 13, stk. 2, og på den anden side antallet af fuldtidsbeskæftigede i  

 branchen det foregående år.
Måltallene for branchernes elevprocent gælder for  

 det følgende kalenderår.
Stk. 2. Virksomhedens elevmål opgøres kvartalsvis på grundlag af  

 elevprocenten i branchen efter stk. 1 og antallet af fuldtidsbeskæftigede i  

 virksomheden i det pågældende kvartal.
Elevmålet nedrundes til nærmeste hele  

 tal.
Stk. 3. Arbejdsgivernes Elevrefusion kan hos Undervisnings- og  

 Forskningsministeriet, andre offentlige myndigheder, Arbejdsmarkedets  

 Tillægspension og erhvervsskolerne indhente de oplysninger, der er nødvendige  

 til fastsættelse af elevmålet for brancher og for den enkelte arbejdsgiver.  

 Oplysningerne kan indhentes i elektronisk form.
Undervisnings- og  

 forskningsministeren kan fastsætte regler herom.
Kapitel 6 Beregning og betaling af arbejdsgiverbidrag m.v.
§ 15. Bidraget efter § 12, stk. 2, indbetales til Arbejdsgivernes  

 Elevrefusion 4 gange årligt.
Indbetaling af bidrag for mindre end 4 ansatte  

 kan dog ske een gang årligt.
Stk. 2. Bidraget beregnes kvartalsvis i forhold til antallet af  

 elever og antallet af fuldtidsbeskæftigede i det foregående kvartal.
Antallet  

 af fuldtidsbeskæftigede opgøres svarende til det fra arbejdsgiverne modtagne  

 ATP-bidrag i en forudgående 3-måneders-periode.
I det kvartalsvis beregnede  

 arbejdsgiverbidrag fratrækkes for hver arbejdsgiver et beløb, der svarer til  

 1/4 af det årlige bidrag for en lønmodtager, jf. § 12, stk. 3. Dette gælder,  

 uanset hvor mange kvartaler det ATP-bidrag, der danner grundlag for  

 beregningen, vedrører.
Ved beregningen af bidraget medtages kun ATP-bidrag,  

 der vedrører beskæftigelse efter den 30. september 1990.
 Stk. 3. Sker indbetaling ikke rettidigt, kan Arbejdsgivernes  

 Elevrefusion pålægge arbejdsgiveren at betale renter af bidragene med 11/2  

 pct. for hver påbegyndt måned fra forfaldsdagen.
 Stk. 4. Arbejdsgivernes Elevrefusion har udpantningsret for bidrag  

 og renter.
 Stk. 5. Arbejdsgivernes Elevrefusions krav på bidrag efter denne  

 lov forældes efter reglerne i lov nr. 274 af 22. december 1908 om forældelse  

 af visse fordringer.
 Stk. 6. Undervisnings- og forskningsministeren fastsætter efter  

 indstilling fra bestyrelsen for Arbejdsgivernes Elevrefusion regler om  

 betaling af bidrag, herunder frist for indbetalingen.
§ 16. Bestemmelserne i § 7, stk. 2, finder tilsvarende anvendelse  

 på de efter § 15 opkrævede bidrag.
Overskydende midler overføres til  

 efterfølgende år.
Underskud afholdes forskudsvis af Undervisnings- og  

 Forskningsministeriet og dækkes i det følgende år af bidrag efter § 12, stk.  

 2.
§ 17. Arbejdsgivernes Elevrefusion udbetaler månedligt et beløb  

 til erhvervsskolerne til dækning af godtgørelse til elever efter § 5, stk. 1,  

 jf. stk. 2, i lov om tilvejebringelse af lære- og praktikpladser samt  

 befordringsudgifter.
Beløb til dækning af undervisningsudgifter efter § 6 i  

 lov om tilvejebringelse af lære- og praktikpladser samt skolehjemsudgifter  

 indbetales af Arbejdsgivernes Elevrefusion til Undervisnings- og  

 Forskningsministeriet.
 Stk. 2. Undervisnings- og forskningsministeren kan fastsætte  

 regler om udbetalingen fra Arbejdsgivernes Elevrefusion og om  

 erhvervsskolernes afgivelse af regnskab for de i stk. 1 nævnte udgifter.
Kapitel 7 Forskellige bestemmelser § 18. Klager over afgørelser truffet af Arbejdsgivernes  

 Elevrefusion efter denne lov kan indbringes for et ankenævn, der består af en  

 formand, der skal opfylde de almindelige betingelser for at kunne blive  

 dommer, og to andre medlemmer, der udpeges af henholdsvis Dansk  

 Arbejdsgiverforening og Landsorganisationen i Danmark.
Undervisnings- og  

 forskningsministeren beskikker formanden.
Medlemmerne beskikkes og udpeges  

 for 3 år.
 Stk. 2. Ankenævnet fastsætter selv sin forretningsorden.
 Stk. 3. Undervisnings- og forskningsministeren kan fastsætte  

 regler om, at der skal betales et gebyr for ankenævnets behandling af klager.
 § 19. Medmindre højere straf er forskyldt efter den øvrige  

 lovgivning, straffes med bøde den, der undlader at efterkomme en anmodning  

 fra Arbejdsgivernes Elevrefusion eller skolerne om oplysninger eller afgiver  

 urigtige eller vildledende oplysninger, jf. § 6.
 Stk. 2. Er overtrædelsen begået af et aktieselskab, andelsselskab  

 eller lignende, kan der pålægges selskabet som sådant bødeansvar.
Kapitel 8 Ikrafttrædelses- og overgangsbestemmelser § 20. Loven træder i kraft den 1. januar 1991.
Stk. 2. Lov om Arbejdsgivernes Elevrefusion, jf. lovbekendtgørelse  

 nr. 401 af 7. juli 1988, ophæves.
Tilskud til lære- og praktikpladser ydet  

 efter kapital 3 a udbetales fortsat efter reglerne i dette kapitel.
 Stk. 3. Bortfald efter § 12, stk. 4, fordeling på brancher efter §  

 13, stk. 2, og beregninger efter § 14 sker i 1991 på grundlag af et måltal på  

 tilgang af 40.000 lære- og praktikpladsaftaler samt en fordeling på brancher,  

 jf. § 13, stk. 2, på grundlag af en opgørelse pr. november 1988 af branchens  

 faguddannede og elever under erhvervsuddannelser.
Stk. 4. Bidraget efter § 12, stk. 2, jf. § 15, stk. 2, opkræves  

 første gang vedrørende 1. kvartal i 1991 med en sats på 250 kr. pr.  

 fuldtidsansat lønmodtager.
Bidraget forfalder første gang til betaling den 1.  

 juni 1991 med den 14. juni 1991 som sidste rettidige indbetalingsdag.
De  

 følgende to bidrag opkræves med en sats på 250 kr. pr. fuldtidsansat  

 lønmodtager og forfalder pr. 1. september og pr. 1. december 1991.
 § 21. De i § 12, stk. 1, nævnte udgifter kan lægges ud af  

 Undervisnings- og Forskningsministeriet, indtil opkrævning hos arbejdsgiverne  

 kan ske.
 § 22. Lovens regler om refusion og tilskud, jf. kapitel 3 og 4,  

 finder tilsvarende anvendelse for lærlinge og efg-elever.
 § 23. I lov nr. 437 af 13. juni 1990 om tilvejebringelse af lære~  

 og praktikpladser foretages følgende ændringer:
 1. I § 5, stk. 2, 1. pkt., ændres »§ 6, stk. 1,»  

 til: »§ 12, stk. 1,».
 2. I § 5 indsættes efter stk. 2 som nyt stykke:
» Stk. 3. Skolerne kan udføre undervisning efter § 2, stk. 1,  

 nr. 2, ved helt eller delvis at udstationere eleven i en virksomhed.
Under  

 udstationering modtager eleven alene elevløn fra virksomheden i stedet for  

 godtgørelse efter stk. 1.« Stk. 3 bliver herefter stk. 4.
 3. § 6, stk. 1, affattes således:
»Undervisningen i henhold til § 2, stk. 1, finansieres efter reglerne  

 i § 12, stk. 1, i lov om Arbejdsgivernes Elevrefusion.« § 24. Loven gælder ikke for Færøerne og Grønland.
Oprindeligt fremsat forslag Kapitel 1 Den selvejende institution Arbejdsgivernes Elevrefusion § 1. Arbejdsgivernes Elevrefusion er en selvejende institution  

 med det formål 1) helt eller delvis at refundere arbejdsgivere den løn, som de udbetaler  

 til elever under erhvervsuddannelse under elevernes skoleophold, 2) at yde tilskud til arbejdsgivere til hel eller delvis dækning af  

 afholdte befordringsudgifter eller andre udgifter afholdt i forbindelse med  

 uddannelse af elever under erhvervsuddannelse og 3) at administrere finansieringsordningen i henhold til kapitel 5.
§ 2. Loven omfatter samtlige arbejdsgivere, der er omfattet af lov  

 om Arbejdsmarkedets Tillægspension, bortset fra offentlige myndigheder og  

 private institutioner, hvis udgifter overvejende dækkes af offentlige  

 tilskud.
Undtaget er endvidere de selskaber i tilknytning til folkekirken  

 eller andre kristne trossamfund, hvis eneste formål er at drive  

 missionsvirksomhed uden for landet.
 Stk. 2. Undervisnings- og forskningsministeren fastsætter regler  

 om, hvilke arbejdsgivere der efter stk. 1 ikke skal være omfattet af loven,  

 samt om fremgangsmåden ved ansøgning om at blive undtaget fra loven.
§ 3. Arbejdsgivernes Elevrefusion ledes af en bestyrelse, der  

 består af en formand og 8 andre medlemmer.
Heraf udpeger Dansk  

 Arbejdsgiverforening og Landsorganisationen i Danmark hver 4 medlemmer.  

 Bestyrelsen udpeger formanden, som ikke må have tilknytning til nogen  

 arbejdsgiver- eller arbejdstagerorganisation.
 Stk. 2. Bestyrelsens formand og øvrige medlemmer udpeges for 3 år.  

 Genvalg kan finde sted.
 Stk. 3. Bestyrelsen er ansvarlig for institutionens  

 administration.
 Stk. 4. Bestyrelsen kan overlade administrationen til  

 Arbejdsmarkedets Tillægspension.
§ 4. For hvert regnskabsår udarbejder bestyrelsen et årsregnskab  

 bestående af balance (status), resultatopgørelse og noter.
Der udarbejdes  

 endvidere årsberetning.
Disse dele udgør en helhed.
Regnskabet følger  

 kalenderåret.
 Stk. 2. Det reviderede og godkendte årsregnskab sendes senest 6  

 måneder efter regnskabsårets udløb til Undervisnings- og  

 Forskningsministeriet.
 Stk. 3. Årsregnskabet opstilles på en overskuelig måde i  

 overensstemmelse med denne lov og forskrifter i henhold til loven.
 § 5. Årsregnskabet for Arbejdsgivernes Elevrefusion skal revideres  

 af mindst to revisorer, hvoraf mindst en skal være statsautoriseret revisor.  

 Bestyrelsen udnævner revisorerne for 3 år ad gangen, men kan til enhver tid  

 trække udnævnelsen tilbage.
 Stk. 2. Ved revisorskift skal Arbejdsgivernes Elevrefusion og  

 revisor give undervisnings- og forskningsministeren en redegørelse, hvis  

 skiftet skyldes særlige forhold.
 Stk. 3. Efter at revisionen af årsregnskabet er afsluttet, skal  

 revisorerne ved påtegning på regnskabet bekræfte, at de har revideret dette.
 Stk. 4. Revisorerne har altid ret til at deltage i  

 bestyrelsesmøder under behandling af sager, der har betydning for revision  

 eller aflæggelse af regnskabet.
 Stk. 5. Revisorerne har pligt til at deltage i bestyrelsens  

 behandling af de pågældende sager, såfremt det ønskes af blot et  

 bestyrelsesmedlem.
 § 6. Offentlige myndigheder, skoler, arbejdsgivere, elever,  

 lærlinge og arbejdsmarkedets organisationer skal efter anmodning give  

 Arbejdsgivernes Elevrefusion og skolerne oplysninger, der har betydning for  

 afgørelser om udbetaling af ydelser og opkrævning af bidrag efter loven.
Kapitel 2 Finansiering af refusioner og tilskud § 7. Arbejdsgivernes Elevrefusion afholder udgifterne til  

 refusion og tilskud efter § 1, nr. 1 og 2, samt udgifterne ved ordningernes  

 administration.
Takster for refusion fastsættes på de årlige finanslove efter  

 indstilling fra bestyrelsen for Arbejdsgivernes Elevrefusion.
Staten betaler  

 hvert kvartal et beløb til Arbejdsgivernes Elevrefusion til dækning heraf.
 Stk. 2. Den del af beløbet, der ikke viderebetales til dækning af  

 refusionskrav eller af tilskud, skal anbringes som indestående i danske  

 banker eller sparekasser eller eventuelt i obligationer udstedt eller  

 garanteret af den danske stat eller af danske kommuner, i obligationer  

 udstedt af danske realkreditinstitutter, der er godkendt af staten, eller i  

 værdipapirer, som i øvrigt efter deres art og sikkerhed kan stilles i klasse  

 hermed.
 Stk. 3. Overskydende midler fra et år overføres til næste år og  

 fratrækkes i statens udbetalinger i det følgende finansår.
 § 8. Arbejdsgivernes Elevrefusion giver undervisnings- og  

 forskningsministeren oplysninger, der har betydning for fastsættelsen af  

 takster efter § 7, stk. 1, og de kvartalsvise udbetalinger til  

 Arbejdsgivernes Elevrefusion.
Kapitel 3 Refusion af udbetalt løn § 9. Arbejdsgivernes Elevrefusion yder refusion til de i § 2  

 nævnte arbejdsgivere, der i henhold til uddannelsesaftale har udbetalt løn  

 til elever under erhvervsuddannelse og til elever under uddannelser, der  

 efter undervisnings- og forskningsministerens bestemmelse kan sidestilles  

 hermed.
Bestyrelsen for Arbejdsgivernes Elevrefusion afgiver indstilling om  

 de uddannelser, der bør sidestilles med erhvervsuddannelser.
 Stk. 2. Refusion ydes ikke, såfremt der for arbejdsgiveren udføres  

 produktivt arbejde som led i skoleopholdene af et omfang svarende til den  

 udbetalte løn.
 Stk. 3. Bestyrelsen for Arbejdsgivernes Elevrefusion fastsætter  

 betingelserne for udbetaling af refusionsbeløb.
 Stk. 4. Arbejdsgivernes krav på refusion forældes efter reglerne i  

 lov nr. 274 af 22. december 1908 om forældelse af visse fordringer.
Kapitel 4 Tilskud til befordringsudgifter og andre udgifter som arbejdsgiveren  

 har afholdt § 10. Bestyrelsen for Arbejdsgivernes Elevrefusion træffer  

 beslutning om, hvorvidt og med hvilke beløb der kan ydes tilskud som nævnt i  

 § 1, nr. 2. Beløbene ydes også for elever i uddannelser, der efter § 9 er  

 sidestillet med erhvervsuddannelser.
Bestyrelsen fastsætter betingelserne for  

 ydelse og udbetaling af tilskud.
 Stk. 2. Den samlede udgift til tilskud efter stk. 1 afholdes inden  

 for 10 pct. af årets udgifter til refusioner, jf. § 7, stk. 1.
 Stk. 3. Arbejdsgivernes krav på tilskud forældes efter reglerne i  

 lov nr. 274 af 22. december 1908 om forældelse af visse fordringer.
§ 11. I uddannelsesområder eller dele af et uddannelsesområde vil  

 der kunne indgås kollektive overenskomster mellem uddannelsesområdets  

 arbejdsgiver- og arbejdstagerorganisationer vedrørende befordringsgodtgørelse  

 til elever under erhvervsuddannelse samt andre udgifter, som arbejdsgiveren  

 har afholdt i forbindelse med uddannelse af disse elever.
Hvis sådanne  

 overenskomster findes inden for uddannelsesområdet eller dele af  

 uddannelsesområdet, skal de heri fastsatte ydelser udredes af samtlige  

 arbejdsgivere inden for området, såfremt de er omfattet af § 2.
Kapitel 5 Finansiering af udgifter til foranstaltninger for elever uden  

 uddannelsesaftale med en virksomhed § 12. Arbejdsgivernes Elevrefusion opkræver bidrag til dækning af  

 udgifterne efter § 5, stk. 1, jf. stk. 2, og § 6 i lov om tilvejebringelse af  

 lære- og praktikpladser, visse befordrings~ og skolehjemsudgifter samt  

 udgifterne ved Arbejdsgivernes Elevrefusions administration af ordningen.  

 Bidragene opkræves hos de i § 2 nævnte arbejdsgivere.
 Stk. 2. Bidraget udgør pr. fuldtidsansat lønmodtager 800 kr. i  

 1991, 1.000 kr. i 1992 og 1.200 kr. i 1993 og fremover, jf. dog stk. 3 og 4.
 Stk. 3. Der betales ikke bidrag for een fuldtidsansat lønmodtager,  

 jf. § 14, stk. 2.
Stk. 4. Bidraget efter stk. 1 bortfalder for alle arbejdsgivere i  

 en branche, såfremt det efter § 13, stk. 2, fastsatte måltal for branchen  

 (branchemål) i det foregående år blev opfyldt fuldt ud.
Er måltallet opfyldt  

 med 95 pct., nedsættes bidraget til halvdelen.
§ 13. Undervisnings- og forskningsministeren fastsætter med  

 udgangspunkt i behovet for tilgang til fagene årligt et måltal for det antal  

 elever under erhvervsuddannelse, der skal ansættes i løbet af det kommende  

 år.
Fastsættelsen sker på grundlag af de faglige udvalgs vurdering af, hvor  

 mange uddannelsesaftaler der vil kunne indgås i det kommende år, og antallet  

 af egnede elever, der ønsker en erhvervsuddannelse.
Erhvervsuddannelsesrådet  

 afgiver en indstilling om måltallet.
 Stk. 2. Det samlede måltal, jf. stk. 1, fordeles på brancher efter  

 den senest foreliggende opgørelse over de i branchen ansatte faguddannede og  

 elever under erhvervsuddannelse.
Stk. 3. Undervisnings- og Forskningsministeriet kan hos Danmarks  

 Statistik, andre offentlige myndigheder samt Arbejdsmarkedets Tillægspension  

 og erhvervsskolerne indhente de oplysninger, der er nødvendige for  

 fastsættelsen af måltallet efter stk. 1 og fordelingen på brancher efter stk.  

 2. Oplysningerne kan indhentes i elektronisk form.
Undervisnings- og  

 forskningsministeren kan fastsætte regler herom.
Kapitel 6 Beregning og betaling af arbejdsgiverbidrag m.v.
§ 14. Bidraget efter § 12, stk. 2, indbetales til Arbejdsgivernes  

 Elevrefusion 4 gange årligt.
Indbetaling af bidrag for mindre end 4 ansatte  

 kan dog ske een gang årligt.
Stk. 2. Bidraget beregnes kvartårligt i forhold til  

 arbejdsgivernes indbetalte ATP-bidrag i en forudgående 3-måneders periode.
I  

 det kvartårligt beregnede arbejdsgiverbidrag fratrækkes for hver arbejdsgiver  

 et beløb, der svarer til 1/4 af det årlige bidrag for en lønmodtager, jf. §  

 12, stk. 3. Dette gælder uanset, hvor mange kvartaler det ATP-bidrag, der  

 danner grundlag for beregningen, vedrører.
Ved beregningen af bidraget  

 medtages kun ATP-bidrag, der vedrører beskæftigelse efter den 30. september  

 1990.
 Stk. 3. Sker indbetaling ikke rettidigt, kan Arbejdsgivernes  

 Elevrefusion pålægge arbejdsgiveren at betale renter af bidragene med 11/2  

 pct. for hver påbegyndt måned fra forfaldsdagen.
 Stk. 4. Arbejdsgivernes Elevrefusion har udpantningsret for bidrag  

 og renter.
 Stk. 5. Arbejdsgivernes Elevrefusions krav på bidrag efter denne  

 lov forældes efter reglerne i lov nr. 274 af 22. december 1908 om forældelse  

 af visse fordringer.
 Stk. 6. Undervisnings- og forskningsministeren fastsætter efter  

 indstilling fra bestyrelsen for Arbejdsgivernes Elevrefusion regler om  

 betaling af bidrag, herunder frist for indbetalingen.
§ 15. Bestemmelserne i § 7, stk. 2, finder tilsvarende anvendelse  

 på de efter § 14 opkrævede bidrag.
Overskydende midler overføres til  

 efterfølgende år.
Underskud afholdes forskudsvis af Undervisnings- og  

 Forskningsministeriet og dækkes i det følgende år af bidrag efter § 12, stk.  

 2.
§ 16. Arbejdsgivernes Elevrefusion udbetaler månedligt et beløb  

 til erhvervsskolerne til dækning af godtgørelse til elever efter § 5, stk. 1,  

 jf. stk. 2, i lov om tilvejebringelse af lære- og praktikpladser samt  

 befordringsudgifter.
Beløb til dækning af undervisningsudgifter efter § 6 i  

 lov om tilvejebringelse af lære- og praktikpladser samt skolehjemsudgifter  

 indbetales af Arbejdsgivernes Elevrefusion til Undervisnings- og  

 Forskningsministeriet.
 Stk. 2. Undervisnings- og forskningsministeren kan fastsætte  

 regler om udbetalingen fra Arbejdsgivernes Elevrefusion og om  

 erhvervsskolernes afgivelse af regnskab for de i stk. 1 nævnte udgifter.
Kapitel 7 Forskellige bestemmelser § 17. Klager over afgørelser truffet af Arbejdsgivernes  

 Elevrefusion efter denne lov kan indbringes for et ankenævn, der består af en  

 formand, der skal opfylde de almindelige betingelser for at kunne blive  

 dommer, og to andre medlemmer, der udpeges af henholdsvis Dansk  

 Arbejdsgiverforening og Landsorganisationen i Danmark.
Undervisnings- og  

 forskningsministeren beskikker formanden.
Medlemmerne beskikkes og udpeges  

 for 3 år.
 Stk. 2. Ankenævnet fastsætter selv sin forretningsorden.
 Stk. 3. Undervisnings- og forskningsministeren kan fastsætte  

 regler om, at der skal betales et gebyr for ankenævnets behandling af klager.
 § 18. Medmindre højere straf er forskyldt efter den øvrige  

 lovgivning, straffes med bøde den, der undlader at efterkomme en anmodning  

 fra Arbejdsgivernes Elevrefusion eller skolerne om oplysninger eller afgiver  

 urigtige eller vildledende oplysninger, jf. § 6.
 Stk. 2. Er overtrædelsen begået af et aktieselskab, andelsselskab  

 eller lignende, kan der pålægges selskabet som sådant bødeansvar.
Kapitel 8 Ikrafttrædelses- og overgangsbestemmelser § 19. Loven træder i kraft den 1. januar 1991.
Stk. 2. Lov om Arbejdsgivernes Elevrefusion, jf. lovbekendtgørelse  

 nr. 401 af 7. juli 1988, ophæves.
Tilskud til lære- og praktikpladser ydet  

 efter kapital 3 a udbetales fortsat efter reglerne i dette kapitel.
 Stk. 3. Nedsættelse efter § 12, stk. 4, sker i 1991 på grundlag af  

 et måltal for 1990 på 40.000 lære- og praktikpladser samt en fordeling på  

 brancher, jf. § 13, stk. 2, på grundlag af en opgørelse pr. november 1988 af  

 branchens faguddannede og elever under erhvervsuddannelser.
 § 20. De i § 12, stk. 1, nævnte udgifter kan lægges ud af  

 Undervisnings- og Forskningsministeriet indtil opkrævning hos arbejdsgiverne  

 kan ske.
 § 21. Lovens regler om refusion og tilskud,jf. kapitel 3 og 4,  

 finder tilsvarende anvendelse for lærlinge og efg-elever.
 § 22. I lov nr. 437 af 13. juni 1990 om tilvejebringelse af lære~  

 og praktikpladser foretages følgende ændringer:
 1. § 3, stk. 3, affattes således:
» Stk. 3. De faglige udvalg foretager pr. den 1. oktober  

 vurderinger af behovet for lære- og praktikpladser samt et skøn over, hvor  

 mange uddannelsesaftaler der vil kunne indgås inden for udvalgets område  

 resten af året.
Oplysningerne indgår i vurderingen i henhold til § 2, stk. 2,  

 og undervisnings- og forskningsministeren kan på grundlag heraf efter  

 indstilling fra Erhvervsuddannelsesrådet henstille til et fagligt udvalg at  

 foranledige oprettet et antal yderligere pladser.
De faglige udvalg foretager  

 endvidere et skøn over, hvor mange uddannelsesaftaler der vil kunne indgås  

 inden for udvalgets område i det følgende finansår.« 2. I § 5, stk. 2, 1. pkt., ændres »§ 6, stk. 1,»  

 til: »§ 12, stk. 1,».
 3. I § 5, indsættes efter stk. 2 som nyt stykke:
» Stk. 3. Skolerne kan udføre undervisning efter § 2, stk. 1,  

 nr. 2, ved helt eller delvis at udstationere eleven i en virksomhed.
Under  

 udstationering modtager eleven alene elevløn fra virksomheden i stedet for  

 godtgørelse efter stk. 1.« Stk. 3 bliver herefter stk. 4.
 4. § 6, stk. 1, affattes således:
»Undervisningen i henhold til § 2, stk. 1, finansieres efter reglerne  

 i § 12, stk. 1, i lov om Arbejdsgivernes Elevrefusion.« § 23. Loven gælder ikke for Færøerne og Grønland.
Bemærkninger til lovforslaget + + jhs stat lovf - side Almindelige bemærkninger Forslag til lov om Arbejdsgivernes Elevrefusion (AER) fremsættes for at  

 skabe den nødvendige finansieringsordning, såfremt det bliver aktuelt at  

 etablere værkstedsundervisning m.m. efter lov nr. 437 af 13. juni 1990 om  

 tilvejebringelse af lære- og praktikpladser.
Denne lov var en opfølgning af  

 regeringens aftale af 10. maj 1990 med Socialdemokratiet om sikkerhed for et  

 tilstrækkeligt antal lære- og praktikpladser.
 Finansieringsordningen skal omfatte udgifter til:
1) skoleundervisning, uanset der ikke foreligger en uddannelsesaftale, jf.  

 § 2, stk. 1, nr. 1, i lov om tilvejebringelse af lære- og praktikpladser, 2) praktikpladskompenserende undervisning, herunder undervisning, der  

 gennemføres i et samarbejde med private og offentlige virksomheder, jf.  

 nævnte lovs § 2, stk. 1, nr. 2, 3) godtgørelse til elever, der deltager i de to former for undervisning,  

 jf. lovens § 5, stk. 1, og 4) skolehjems- og befordringsudgifter til de i pkt. 1 nævnte elever.
Samtidig stilles forslag til ændringer, der følger af  

 erhvervsuddannelsesreformen, samt visse mindre ændringer, hvorom der henvises  

 til bemærkningerne til de enkelte bestemmelser.
På grund af de mange  

 ændringer er det fundet hensigtsmæssigt, at der udarbejdes en ny AER-lov.
Den nye finansieringsordning Det foreslås, at de af AER-loven omfattede private arbejdsgivere, jf.  

 lovforslagets § 2, betaler bidrag til Arbejdsgivernes Elevrefusion til  

 dækning af de under 1-4 nævnte udgifter.
 Bidraget bortfalder dog for alle arbejdsgivere i en branche, såfremt det  

 fastsatte måltal for branchen opfyldtes fuldt ud i det foregående år.  

 Opfyldtes måltallet med 95 pct., nedsættes bidraget til halvdelen.
Finansieringsordningen vil kun omfatte de private arbejdsgivere, da det på  

 anden måde sikres, at de offentlige arbejdsgivere opfylder deres del af  

 ansvaret for at etablere det nødvendige antal lære~ og praktikpladser.
Den  

 offentlige sektor er heller ikke omfattet af de øvrige AER-ordninger.
De eksisterende refusions- og tilskudsordninger til lære- og  

 praktikpladser bevares uændrede.
Private arbejdsgivere modtager således i  

 forbindelse med elevernes skoleophold hel eller delvis refusion for afholdte  

 lønudgifter samt tilskud til udgifter til elevernes transport til og fra  

 skole.
Udgifterne hertil afholdes af staten.
 Administrationen af AER-ordningerne vil som hidtil blive varetaget af  

 Arbejdsmarkedets Tillægspension (ATP-Huset).
Der gives efter forslaget bestyrelsen for Arbejdsgivernes Elevrefusion ret  

 til at afgive indstilling til undervisnings- og forskningsministeren om en  

 række af lovens forhold.
Indstillingen er rådgivende for ministeren.  

 Tilsvarende gælder for Erhvervsuddannelsesrådets indstillingsret efter  

 lovforslaget.
Økonomiske og administrative konsekvenser Der er ikke på nuværende tidspunkt mulighed for at foretage en præcis  

 opgørelse af, hvor mange elever der ønsker at påbegynde værkstedsundervisning  

 m.v.
 Af de elever, der påbegynder undervisningen, må det endvidere forventes,  

 at en del næppe vil fuldføre uddannelsen, f.eks. fordi de undervejs får  

 tilbudt en ordinær vekseluddannelsesplads.
 Da tilgangen og bestanden af elever derfor nødvendigvis må være behæftet  

 med meget betydelig usikkerhed, vil der ligeledes være betydelig usikkerhed  

 om, hvor store beløb der vil være behov for i de enkelte år til finansiering  

 af udgifterne til værkstedsundervisning mv.
 Udgifterne til værkstedsundervisning m.v. fordelt på handelsskoler og  

 tekniske skoler pr. 100 elever fremgår af tabel 1 og tabel 2.
 Tabel 1. Handelsskoler pr. 100 elever pr. år, mio. kr.
År 1 År 2 I alt pr. forløb Praktikundervisning 4,2 4,2 8,4 Ordinær undervisning 0,3 0,3 0,6 Elevgodtgørelse*) 7,1 7,6 14,7 I alt 11,6 12,1 23,7 *) Sats på privat arbejdsmarked 5.900/6.300 kr. pr. måned i 12 måneder pr.  

 år.
 Tabel 2. Tekniske skoler pr. 100 elever pr. år, mio. kr.
År 1 År 2 År 3 I alt pr. forløb Praktikundervisning 8,1 8,1 8,1 24,3 Ordinær undervisning 1,7 1,7 1,7 5,1 Elevgodtgørelse**) 6,4 6,7 8,7 21,8 I alt 16,2 16,5 18,5 51,2 ) Sats Jern og Metal 33/34/45 kr. pr. time i 52 uger a 37 timer pr. år.
 I satserne indgår skolernes ekstraordinære etableringsomkostninger som  

 følge af foranstaltningerne i henhold til loven om tilvejebringelse af lære-  

 og praktikpladser m.v.
 Hertil kommer en mindre udgift til skolehjemsophold og befordring.
 Forudsættes det, at 3.000 elever årligt påbegynder  

 værkstedsundervisningen, vil finansieringsordningen forløbe som vist i tabel  

 3.
 Tabel 3.
 Budgetteret udgiftsbehov, indtægter og overførsel i de enkelte år ved en  

 årlig elevtilgang på 3.000.
1991 1992 1993 1994 1995 Udgiftsbehov 417 847 1.129 1.129 1.129 Indtægter1) 680 800 920 920 920 Overførsel 263 216 7 -202 -411 1) Nettoberegning efter skønsmæssige reduktioner for fritagelser på kr.  

 200 mio. i 1991, kr. 300 mio. i 1992 og kr. 400 mio. i 1993 og efterfølgende  

 år.
Med en årlig elevtilgang på 3000 elever indebærer de foreslåede  

 bidragssatser, at der opbygges en vis reserve i de første år, som via  

 overførsel medfører, at de i loven fastsatte bidragssatser er tilstrækkelige  

 til at finansiere udgiftsbehovet i de følgende år.
Reserven skønnes nødvendig  

 til imødegåelse af den ovenfor omtalte usikkerhed vedrørende tilgang og  

 bestand af elever specielt i ordningens første år.
 Bidragssatsen for 1991 er fastlagt således, at der sikres tilstrækkelige  

 midler til finansiering af praktikpladskompenserende undervisning i 1991 for  

 4300 elever svarende til antallet af egnede praktikpladssøgende elever pr. 1.  

 oktober 1990.
På grund af grundlovens beskatningsbestemmelse i § 43 har det i lovteksten  

 været nødvendigt at fastsætte de nøjagtige beløbsstørrelser for  

 arbejdsgiverbidragene.
Såfremt der viser sig behov for justering af  

 bidragssatsen, vil undervisnings- og forskningsministeren tage initiativ til  

 at fremsætte lovforslag til ændring af bidragssatsen.
 Arbejdsgivernes Elevrefusions udgifter til ordningens administration vil  

 højst blive 10 mio. kr.
 Forslaget har ikke økonomiske konsekvenser for staten og (amts)kommunerne.
Bemærkninger til de enkelte bestemmelser Til § 1 Herom henvises til de almindelige bemærkninger.
Til § 2 AER-loven vil som hidtil omfatte samtlige arbejdsgivere, bortset fra  

 offentlige myndigheder og private institutioner, hvis udgifter overvejende  

 dækkes af offentlige tilskud.
Undtaget er endvidere visse selskaber, der  

 driver missionsvirksomhed uden for landet.
 De omfattede arbejdsgivere har ret til ydelser fra Arbejdsgivernes  

 Elevrefusion og pligt til at indbetale arbejdsgiverbidrag efter kapitel 5 og  

 6.
Som eksempler på fritagne offentlige arbejdsgivere kan nævnes rent  

 fælleskommunale forsyningsvirksomheder, enkeltkommunalt ejede  

 forsyningsvirksomheder og Danmarks Radio.
Som eksempler på fritagne  

 institutioner, der overvejende finansieres af offentlige tilskud, kan nævnes  

 private uddannelsesinstitutioner, børneinstitutioner og plejehjem.
Offentligt tilskud i § 2 forstås snævert.
Som eksempler på institutioner,  

 der er omfattet af loven kan nævnes: Kommunernes Landsforening,  

 Datacentralen, KTAS, statsanerkendte arbejdsløshedskasser og  

 paraplyorganisationer bestående af offentlige - eller helt eller delvis  

 offentligt finansierede private interessenter.
 Undervisnings- og forskningsministeren fastsætter som hidtil bl.a. regler  

 om, hvilke arbejdsgivere der ikke skal være omfattet af loven.
 Afgørelser om arbejdsgiverkredsen, der træffes efter regler fastsat i  

 medfør af § 2, foreslås henlagt til AER's ankenævn, jf. § 17.
Til § 4 og § 5 Regnskabs- og revisionsreglerne foreslås moderniseret i overensstemmelse  

 med udviklingen i sådanne regler inden for andre sektorer.
I § 5 foreslås, at revisorerne ved påtegning på regnskabet skal bekræfte,  

 at de har revideret regnskabet.
Denne bestemmelse svarer til bestemmelsen i  

 lov om statsautoriserede revisorer og lov om registrerede revisorer,  

 hvorefter revisor ved påtegning, og ikke som hidtil ved underskrift, skal  

 tilkendegive, at regnskabet opfylder lovgivningens krav.
 Reglerne om revisorskift er desuden skærpet således, at bestyrelsen skal  

 give Undervisnings- og Forskningsministeriet en redegørelse, hvis skiftet  

 skyldes særlige forhold.
 Særlige forhold kan være uenighed mellem bestyrelse og revisor om,  

 hvorvidt bestyrelsens beslutninger har fundet rigtigt udtryk i årsregnskabet.  

 Det kan f.eks. dreje sig om uenighed om, hvorvidt betingelserne for  

 udbetaling af lønrefusion er fulgt.
Endelig er det fundet ønskeligt i loven at præcisere revisors rolle.
Dette  

 er med til at styrke revisors position som offentlig garant og indebærer  

 nogle forpligtelser og beføjelser.
Til § 7 AER's bestyrelse indstiller til undervisnings- og forskningsministeren de  

 takster, der kan refunderes arbejdsgiverne for hver uge, en elev har opholdt  

 sig på skole.
Indstillingen foretages på grundlag af den forventede aktivitet  

 og en budgetteringsramme udmeldt af undervisnings- og forskningsministeren.
 Taksterne for refusion fastlægges på finansloven.
 Den samlede finanslovbevilling fastsættes herefter på grundlag af den  

 forventede aktivitet, refusionstaksterne, udgifter til befordringstilskud  

 o.l., administrationsomkostninger samt de forventede renteindtægter.
Til § 9 Refusion ydes for løn udbetalt under elevernes skoleophold.
Det er en betingelse for opnåelse af refusion og tilskud, at der  

 foreligger en skriftlig uddannelsesaftale, der omfatter både praktikophold og  

 skoleophold, og som indeholder oplysning om lønnens størrelse i hele  

 aftaleperioden.
Refusionen beregnes pr. ugentligt skoleophold.
 Det foreslås, at ministeren efter indstilling fra bestyrelsen træffer  

 beslutning om, hvilke uddannelser der kan sidestilles med  

 erhvervsuddannelser.
For tiden er apoteksassistent, skibskok og dele af landmandsuddannelsen  

 (fagligt teknisk kursus) sidestillet med efg-uddannelsen.
Det er ligeledes  

 tanken, at en kommende ny grunduddannelse for landmænd vil kunne omfattes.
Til § 12 Såfremt der i et år ikke er behov for at iværksætte undervisning efter  

 lov om tilvejebringelse af lære- og praktikpladser, vil  

 finansieringsordningen ikke blive aktuel.
 Undervisnings- og forskningsministeren meddeler bestyrelsen for  

 Arbejdsgivernes Elevrefusion størrelsen af de årlige udgifter, der skal  

 afholdes efter § 5, stk. 2, og § 6 i lov om tilvejebringelse af lære- og  

 praktikpladser, samt udgifterne til befordring og skolehjemsophold for de  

 elever, der deltager i almindelig skoleundervisning efter den samme lov.
Bestyrelsen for Arbejdsgivernes Elevrefusion udarbejder forslag til  

 finansiering af de i § 12, stk. 1, nævnte udgifter.
Forslaget fremsendes til  

 undervisnings- og forskningsministerens godkendelse, sammen med et skøn over  

 den forventede udgift til bidragsnedsættelser/bortfald efter § 12, stk. 4.
 Med henblik på eventuel finansiering af skolernes ekstraordinære  

 etableringsomkostninger kan der etableres en lånepulje finansieret af AER,  

 hvorfra der kan ydes skolerne lån, der i løbet af højst 5 år tilbagebetales  

 af de midler, som skolerne via tilskuddet pr. årselev får stillet til  

 rådighed.
De elever, der deltager i almindelig skoleundervisning efter § 2, stk. 1,  

 nr. 1, i lov om tilvejebringelse af lære- og praktikpladser, vil være  

 berettiget til skolehjemsophold efter samme regler, som gælder for elever med  

 uddannelsesaftale under samme uddannelse.
Tilsvarende vil disse elever have  

 mulighed for at opnå befordringsgodtgørelse, såfremt de tilsvarende elever  

 med uddannelsesaftale er berettiget hertil.
Til § 13 Til stk. 1.
 Det samlede måltal for antallet af uddannelsesaftaler indgået i det  

 kommende år fastsættes ud fra den forventede søgning af egnede elever til  

 erhvervsuddannelserne og de faglige udvalgs vurdering af behovet for tilgang  

 til fagene.
 Til stk. 2.
Det samlede måltal fordeles på brancher efter den enkelte branches andel  

 af faguddannet arbejdskraft samt den enkelte branches andel af elever under  

 erhvervsuddannelse.
Ved faguddannet arbejdskraft forstås summen af  

 registrerede faglærte med en erhvervsuddannelse samt registrerede  

 funktionærer med en handels- og kontoruddannelse.
Disse oplysninger indhentes  

 hos Danmarks Statistik ved en samkøring af uddannelsesregisteret med den  

 registerbaserede arbejdsstyrkestatistik.
Elever under erhvervsuddannelse  

 omfatter også lærlinge og efg-elever.
 Den senest foreliggende opgørelse over de i branchen ansatte faguddannede  

 og elever angår året forud for det foregående år og foreligger i november  

 måned.
 Fordelingen på brancher sker på grundlag af Danmarks Statistiks  

 erhvervsgrupperingskode (DSE) af 1. april 1977. Registeret er oprettet i  

 medfør af lov nr. 151 af 24. april 1975 om erhvervsregistre.
DSE er opbygget på grundlag af den af FN udarbejdede ISIC (International  

 Standard Industrial Classification of All Economic Activities  

 1968-versionen). DSE, der er 5-cifret, er opbygget således, at det første  

 ciffer angiver en grov opdeling på hovederhverv, mens de følgende cifre  

 benyttes til en stigende grad af detaljering.
Det er tanken at anvende 3  

 cifre ved måltalsfordelingen efter § 13.
Til § 14 Et fuldt ATP-bidrag for et kvartal svarende til mindst 130 timers  

 beskæftigelse pr. måned medfører beregning af et kvartårligt grundbidrag.
Til § 15 Det er ikke tanken, at der skal ske opsamling af midler i forbindelse med  

 den foreslåede finansieringsordning efter § 12, men en vis reserve må der  

 regnes med, specielt i de nærmeste år, hvor der er størst usikkerhed  

 vedrørende elevtal m.v.
Til § 16 Godtgørelsen til eleverne svarer til lønnen i henhold til de gældende  

 lærlingeoverenskomster.
Hvis der er aftalt flere overenskomster for samme  

 uddannelsesområde, er det lønnen på det private arbejdsmarked, der gælder,  

 jf. f.eks. kontorområdet.
Ifølge § 6, stk. 2, i lov om tilvejebringelse af lære- og praktikpladser  

 bestemmes tilskuddet til den enkelte skoles undervisning ud fra antal  

 årselever, der deltager i undervisningen, og et gennemsnitligt tilskud pr.  

 årselev fastlagt i de årlige finanslove for større grupper af den særlige  

 skoleundervisning.
Jf. også bemærkningerne til § 12 om ekstraordinære  

 etableringsomkostninger.
 Arbejdsgivernes Elevrefusion indbetaler de penge, der skal gå til  

 skolernes finansiering af undervisningen, til Undervisnings- og  

 Forskningsministeriet, da det er Undervisnings- og Forskningsministeriet, der  

 forestår udbetalingerne til skolerne af disse penge.
Til § 17 Som noget nyt foreslås AER's ankenævn suppleret med et medlem, der skal  

 opfylde betingelserne for at være dommer.
Dette medlem bliver formand.  

 Undervisnings- og forskningsministeren beskikker medlemmet efter rådslagning  

 med Justitsministeriet.
Udvidelsen sker af retssikkerhedsmæssige grunde.
Det  

 vil være muligt at udpege suppleanter.
 Udgifterne afholdes af Arbejdsgivernes Elevrefusion og fordeles på  

 ordningerne efter klagens art.
Undervisnings- og forskningsministeren kan fastsætte regler om, at der  

 skal betales et gebyr for behandling af klagesager.
Såfremt der indføres  

 generelle lovregler om klagegebyrer, er det tanken at indføre tilsvarende  

 regler for indbringelse af klager for AER's ankenævn.
Til § 22 I § 3, stk. 3, i lov om tilvejebringelse af lære- og praktikpladser  

 findes det hensigtsmæssigt at foreslå, at de faglige udvalgs fremadrettede  

 skøn over, hvor mange uddannelsesaftaler der vil kunne indgås inden for  

 udvalgets område i det kommende år, dækker kalenderåret (finansåret) og ikke  

 som nu perioden fra oktober til oktober.
Udvalgenes skøn indgår i grundlaget  

 for fastlæggelsen af måltallet for antal uddannelsesaftaler i § 13 i forslag  

 til lov om Arbejdsgivernes Elevrefusion, som i øvrigt bygger på finansår.
 Ændringen til § 3, stk. 3, påvirker ikke elevernes retttigheder efter  

 loven om tilvejebringelse af lære- og praktikpladser.
 I § 5 foreslås indsat et nyt stk. 3, som skal sikre, at  

 praktikkompenserende undervisning, der gennemføres ved hel eller delvis  

 udstationering af eleven i private eller offentlige virksomheder (-og  

 myndigheder), ikke kommer til at forvride det almindelige praktikpladsmarked.  

 Efter den foreslåede bestemmelse skal eleven have almindelig  

 overenskomstmæssig elevløn fra virksomheden i udstationeringsperioden.
Da der fortsat er tale om skoleundervisning, dvs., at skolen har det  

 overordnede uddannelsesansvar, vil skolen kunne oppebære tilskud til  

 undervisningen efter § 6 i lov om tilvejebringelse af lære~ og  

 praktikpladser.
En del af dette tilskud vil skolen kunne bruge til dækning af  

 virksomhedens eventuelle særlige udgifter ved udstationeringen, bortset fra  

 lønudgifter.
 Fremsættelse af konkrete tilbud i henhold til lovens § 2, stk. 1, vil  

 fortsat skulle afvente den samlede vurdering af pladsbehovet pr. den 1.  

 oktober, jf. § 2, stk. 2. Denne vurdering forudsættes at være tilendebragt så  

 betids, at eleverne vil kunne modtage konkrete tilbud fra omkring den 1.  

 november til ca. 1. januar.
 I 1990-91 vil eleverne få konkrete tilbud i forbindelse med fremmøde på  

 deres skole den 3. december 1990. Ved den lejlighed vil eleverne blive  

 præsenteret for de valgmuligheder, der bliver etableret på grundlag af  

 behovsvurderingen pr. 1. oktober 1990. Eleverne vil få konkrete  

 optagelsestilsagn, der skal være effektueret senest den. 7. januar 1991.
Bilag Undervisnings- og Forskningsministeriets bekendtgørelse nr. 401 af 7.
juli 1988 Ændringsforslaget Af undervisnings- og forskningsministeren:
Til § 12 10) I stk. 2 ændres »800 kr.« til: »750  

 kr.« 11) Stk. 4 affattes således:
» Stk. 4. Bidraget efter stk. 1 bortfalder for de  

 arbejdsgivere, der i det foregående kvartal i gennemsnit har opfyldt  

 elevmålet, jf. § 01, stk. 2.« Til § 13 12) Stk. 3, 1. pkt., affattes således:
»Undervisnings- og Forskningsministeriet kan hos Arbejdsmarkedets  

 Tillægspension, erhvervsskoler og offentlige myndigheder indhente de  

 oplysninger, der er nødvendige for fastsættelsen af måltallet efter stk. 1 og  

 fordelingen på brancher efter stk. 2.« Ny paragraf 13) Efter § 13 indsættes i kapitel 5 som ny paragraf:
» § 01. Bestyrelsen for Arbejdsgivernes Elevrefusion beregner  

 årligt med een decimal et måltal for en elevprocent for hver branche.
Dette  

 måltal opgøres som forholdet mellem på den ene side branchens elevbestand pr.  

 1. oktober med fradrag for afgangen af færdiguddannede elever inden for det  

 følgende år og med tillæg af måltallet for branchens elevtilgang fastlagt  

 efter § 13, stk. 2, og på den anden side antallet af fuldtidsbeskæftigede i  

 branchen det foregående år.
Måltallene for branchernes elevprocent gælder for  

 det følgende kalenderår.
Stk. 2. Virksomhedens elevmål opgøres kvartalsvis på grundlag af  

 elevprocenten i branchen efter stk. 1 og antallet af fuldtidsbeskæftigede i  

 virksomheden i det pågældende kvartal.
Elevmålet nedrundes til nærmeste hele  

 tal.
Stk. 3. Arbejdsgivernes Elevrefusion kan hos Undervisnings- og  

 Forskningsministeriet, andre offentlige myndigheder, Arbejdsmarkedets  

 Tillægspension og erhvervsskolerne indhente de oplysninger, der er nødvendige  

 til fastsættelse af elevmålet for brancher og for den enkelte arbejdsgiver.  

 Oplysningerne kan indhentes i elektronisk form.
Undervisnings- og  

 forskningsministeren kan fastsætte regler herom.« Til § 14 14) Stk. 2, 1. pkt., udgår, og i stedet indsættes som nye  

 punktummer:
»Bidraget beregnes kvartalsvis i forhold til antallet af elever og  

 antallet af fuldtidsbeskæftigede i det foregående kvartal.
Antallet af  

 fuldtidsbeskæftigede opgøres svarende til det fra arbejdsgiverne modtagne  

 ATP-bidrag i en forudgående 3-måneders-periode.« Til § 19 15) Stk. 3 affattes således:
» Stk. 3. Bortfald efter § 12, stk. 4, fordeling på brancher  

 efter § 13, stk. 2, og beregninger efter § 01 sker i 1991 på grundlag af et  

 måltal på tilgang af 40.000 lære- og praktikpladsaftaler samt en fordeling på  

 brancher, jf. § 13, stk. 2, på grundlag af en opgørelse pr. november 1988 af  

 branchens faguddannede og elever under erhvervsuddannelser.« 16) Efter stk. 3 indsættes som nyt stykke:
» Stk. 4. Bidraget efter § 12, stk. 2, jf. § 14, stk. 2,  

 opkræves første gang vedrørende 1. kvartal i 1991 med en sats på 250 kr. pr.  

 fuldtidsansat lønmodtager.
Bidraget forfalder første gang til betaling den 1.  

 juni 1991 med den 14. juni 1991 som sidste rettidige indbetalingsdag.
De  

 følgende to bidrag opkræves med en sats på 250 kr. pr. fuldtidsansat  

 lønmodtager og forfalder pr. 1. september og pr. 1. december 1991.« Til § 22 17) Nr. 1 udgår.
Bemærkninger Til nr. 10 I 1991 opkræves bidraget kun i 3 rater a 250 kr.
Til nr. 11 Den enkelte arbejdsgiver får et betydeligt incitament til at opfylde  

 elevmålet, da bestemmelsen i § 12, stk. 4, medfører, at bidragspligten helt  

 bortfalder, når arbejdsgiveren opfylder det fastsatte elevmål.
 Det må derfor forventes, at ændringsforslaget vil medvirke til, at der  

 bliver færre elever, der skal tilbydes praktikpladskompenserende undervisning  

 i henhold til lov nr. 437 af 13. juni 1990 om tilvejebringelse af lære- og  

 praktikpladser.
Til nr. 12 De fleste af de nødvendige baggrundsoplysninger er allerede til stede i  

 Undervisnings- og Forskningsministeriet eller kan stilles til rådighed af  

 Danmarks Statistik.
Visse informationer må dog indhentes ved hjælp af  

 særforanstaltninger.
I § 13, stk. 3, gives der hjemmel til indsamling af  

 disse oplysninger.
Til nr. 13 Beregning af et årligt måltal for branchens elevprocent sker med henblik  

 på at beregne kvartalsvise elevmål for den enkelte arbejdsgiver, som  

 afspejler den faktiske beskæftigelse i virksomheden i det pågældende kvartal.
Til nr. 14 Ændringsforslaget skyldes, at modtagelsestidspunktet for ATP-bidrag  

 umiddelbart kan registreres, hvorimod indbetalingstidspunktet i visse  

 tilfælde kan være usikkert.
I øvrigt vil den tekniske beregning af bidraget i forhold til ATP-bidraget  

 fremover ske således: Periode Elevmål Periode Modtagne ATP-bidrag Forfaldsdag AER-bidrag 1. kvartal 23. februar-22. maj 1. juni 2. kvartal 23. maj-22. august 1. september 3. kvartal 23. august-22. november 1. december 4. kvartal 23. november-22. februar 1. marts Til nr. 15 Ændringen er en konsekvens af ændringsforslag nr. 11 og 13.
 Tallet 40.000 er et skønsmæssigt måltal, der alene har betydning for  

 fastsættelsen af branchemålene og dermed for, hvilke virksomheder der  

 fritages for afgift.
 Skulle måltallet vise sig at være for lavt, er forligspartierne forpligtet  

 til at sikre økonomisk dækning gennem lovændring og - indtil dette er muligt  

 - gennem aktstykke.
Til nr. 16 Det bør af loven fremgå, hvornår bidraget forfalder til betaling første  

 gang, og hvilken periode der første gang skal lægges til grund for  

 beregningen.
I 1991 opkræves bidraget kun i 3 rater hver på 250 kr.
Formålet med at  

 udskyde første opkrævning er at give arbejdsgiverne mulighed for at indrette  

 sig med henblik på at nå måltallet og derved undgå bidragspligt.
Samtidig  

 sikres den forudsatte finansiering i 1991.
Til nr. 17 De faglige udvalg foretager ifølge lov nr. 437 af 13. juni 1990 om  

 tilvejebringelse af lære- og praktikpladser et skøn over, hvor mange  

 uddannelsesaftaler der vil kunne indgås inden for udvalgets område fra den 1.  

 oktober til den 30. september det følgende år.
Fastsættelsen af måltallene  

 efter lovforslagets § 13, stk. 1 og 2, og den foreslåede § 01 vil ske på  

 grundlag af oplysninger for samme periode, men gælde for det kommende  

 kalenderår.
Herved bliver det muligt at udmelde branchens elevprocent til  

 virksomhederne i god tid, inden elevprocenten får virkning.
