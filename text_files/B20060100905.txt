 Bekendtgørelse om samarbejde  

 ved koordinering og planlægning af offentlig servicetrafik m.v.
 I medfør af § 7, stk. 2 og 3 i lov nr. 582 af  

 24. juni 2005 om trafikselskaber fastsætter Trafikstyrelsen efter  

 bemyndigelse  

 fra transport- og energiministeren følgende:
Kapitel 1 Samarbejde vedrørende koordinering og  

 planlægning § 1.  

  

 Trafikstyrelsen udarbejder en trafikplan for den jernbanetrafik, der udføres  

 som offentlig servicetrafik på kontrakt med staten.
Trafikplanen udarbejdes  

 mindst hvert 4. år, første gang i 2007. Regionerne, kommunerne og  

 trafikselskaberne høres om trafikplanen.
 Stk. 2.  

  

 Trafikplanen udarbejdes for at sikre god koordination mellem planerne for den  

 statslige, regionale og lokale offentlige servicetrafik og for at give  

 trafikselskaberne mulighed for at indrette planerne for deres trafik i  

 forhold  

 til den statslige offentlige servicetrafik.
§ 2.  

  

 Trafikselskaberne skal udarbejde en plan for serviceniveauet af den  

 offentlige  

 servicetrafik, der varetages af trafikselskaberne.
Trafikplanen udarbejdes  

 mindst hvert 4. år første gang i 2008.
 Stk. 2.  

  

 Trafikselskaberne  

 skal offentliggøre trafikplanen samt sende den til Trafikstyrelsen.
 Stk. 3.  

  

 Trafikselskaberne skal i deres planlægning forholde sig til den statslige  

 trafikplan.
 § 3.  

  

 Alle  

 trafikselskaber skal koordinere den offentlige servicetrafik indbyrdes og med  

 trafikkøbere,  

 der varetager den statslige offentlige servicetrafik, med henblik på at skabe  

 sammenhæng for brugerne af den offentlige servicetrafik.
Stk. 2.  

  

 Koordineringen sker med udgangspunkt i  

 planerne for den statslige offentlige servicetrafik.
Koordineringen skal angå  

 såvel dimensioneringen som tilrettelæggelsen af trafikken, herunder  

 køreplanskoordineringen.
 Stk. 3.  

  

 Trafikselskabernes køreplanskoordinering skal foretages mindst en gang årligt  

 og i forbindelse med køreplanskift.
Kapitel 2 Samarbejde i hovedstadsområdet § 4.  

  

 Trafikselskabet  

 på Sjælland, Ørestadsselskabet og de jernbanevirksomheder, der udfører  

 offentlig  

 servicetrafik på  

 kontrakt med staten  

 i hovedstadsområdet, skal samarbejde vedrørende regionaltog, privatbaner,  

 S-tog, metro og bustrafikken i en samarbejdsorganisation for at skabe  

 sammenhæng  

 i den offentlige servicetrafik.
Bornholms Regionskommune er ikke omfattet.
§ 5.  

  

 Samarbejdet skal bl.a. omfatte kundeinformation, markedsføring,  

 omstigningsforhold og køreplaner for den offentlige servicetrafik.
Endvidere  

 kan spørgsmålet om takstfastsættelse tages op.
 Stk. 2.  

  

 Samarbejdet  

 er et fælles forum for udveksling af ideer og initiativer til udvikling af  

 analyser  

 og vurderinger af den offentlige servicetrafik.
 § 6.  

  

 Trafikstyrelsen  

 nedsætter samarbejdsorganisationen og leder samarbejdsorganisationens møder.
 Stk. 2.  

  

 Samarbejdsorganisationen  

 fastlægger selv retningslinier for organisationens arbejde og nedsætter efter  

 behov underudvalg i samarbejdsorganisationens regi.
 § 7.  

  

 Trafikstyrelsen  

 stiller sekretariat til rådighed og forestår sekretariatsbetjeningen for  

 samarbejdsorganisationen.
 Stk. 2.  

  

 Trafikstyrelsen  

 afholder sekretariatets løbende udgifter til samarbejdsorganisationens virke,  

 produktion af årsrapport m.v.
 § 8.  

  

 Samarbejdsorganisationen  

 udarbejder hvert år en arbejdsplan.
Stk. 2  

  

 Samarbejdsorganisationen  

 udarbejder én gang årligt en rapport, der gør status for samarbejdets  

 resultater og forslag til forbedringer.
Samarbejdsorganisationens medlemmer  

 leverer data og analyser efter nærmere aftale.
 Stk. 3.  

  

 Rapporten  

 skal sendes til transport- og energiministeren og offentliggøres på  

 Trafikstyrelsens  

 hjemmeside.
 § 9.  

  

 Bekendtgørelsen  

 træder i kraft den 1. januar 2007.
