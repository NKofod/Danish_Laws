(til samtlige ministerier) A.
Arkivlovgivningen 1 . Forholdet mellem Statens Arkiver og myndighederne er fastlagt  

 ved arkivloven (lov nr. 337 af 14. maj 1992 om offentlige arkiver m.v. som  

 ændret ved lov nr. 421 af 10. juni 1997) og arkivbekendtgørelsen (bkg. nr.  

 919 af 28. november 1997 om offentlige arkivalier og om offentlige arkivers  

 virksomhed).
 Formålet med lovændringen var især en yderligere åbenhed i arkivadgang.  

 Med henblik på dette er der bl.a. sket en ændring arkivlovens § 13, således  

 at myndighederne, medmindre modstående hensyn gør sig gældende, skal aflevere  

 deres arkivalier til Statens Arkiver inden de er 30 år gamle, efter nærmere  

 regler fastsat af kulturministeren.
2 . Af forarbejderne til ændringsloven fremgår, at der er  

 konstateret et betydeligt afleveringsefterslæb af mere end 30 år gamle  

 arkivalier, og at dette efterslæb er til hindring for, at lovens formål om  

 tilgængelighed tilgodeses i videst muligt omfang.
Afleveringsefterslæbet skal  

 derfor indhentes over en kortere årrække, samtidig med at det sikres, at der  

 ikke opstår nye efterslæb.
Det er i forbindelse med ændringsloven forudsat,  

 at efterslæbet indhentes i løbet af en 10-års periode ved gennemførelse af  

 Statens Arkivers plan for aktiviteterne på bevarings-, kassations- og  

 afleveringsområdet.
Statens Arkivers aktivitetsplan indebærer, at de enkelte  

 myndigheder hvert tiende år afleverer arkivalier, der er over 20 år gamle.
 Aktivitetsplanen er fastsat i medfør af § 3, stk. 2, § 8, stk. 2, samt §  

 10, stk. 1, i bekendtgørelse nr. 919 af 28. november 1997 om offentlige  

 arkivalier og om offentlige arkivers virksomhed.
 3 . Spørgsmål om bevaring og kassation samt aflevering af  

 arkivalier, der er lagret på elektronisk medium, vil blive behandlet  

 uafhængigt af nedenstående aktivitetsplan.
B.
Statens Arkivers aktivitetsplan vedr. konventionelle arkivalier 4 . Kulturministeren og Statens Arkiver har indgået en  

 resultatkontrakt for perioden 1997 - 2000, der omfatter opfyldelse af  

 målsætningen om indhentning af afleveringsefterslæbet senest i år 2006.  

 Statens Arkiver har inden for kontraktens rammer udarbejdet en aktivitetsplan  

 for perioden 1997-2000, som bl.a. omfatter udarbejdelse af bevarings- og  

 kassationsplaner samt planer for aflevering af arkivalier, som er skabt eller  

 tilvejebragt før o. 1980, fra 1/3 af samtlige statslige myndigheder.
En række  

 af de myndigheder, som er omfattet af planen, opregnes i afsnit C og D  

 nedenfor.
Myndigheder, omfattet af planen, som ikke nævnes udtrykkeligt, vil  

 modtage direkte henvendelse fra Statens Arkiver.
 Statens Arkivers behandling af spørgsmål om bevaring og kassation samt  

 aflevering af arkivalier finder sted inden for rammerne af aktivitetsplanen.
5 . Statens Arkiver gennemfører planen i samarbejde med de  

 myndigheder, der omfattes af aktiviteterne.
I den forbindelse vil Statens  

 Arkiver optage forhandlinger med de overordnede myndigheder på de enkelte  

 forvaltningsområder med henblik på gennemførelse af aktiviteterne.
Undtagelsesvis vil ressourcemæssige hensyn hos myndighederne kunne medføre  

 fastsættelse af et senere tidpunkt for aflevering af arkivalier.
I så fald  

 vil Statens Arkiver rette henvendelse til andre myndigheder om aflevering af  

 arkivalier.
Opregningen af myndigheder i afsnit C og D nedenfor kan derfor  

 ikke betragtes som udtømmende.
 6 . Forsvarets myndigheder afleverer i henhold til bestemmelser i  

 FKOBST nr. 324-1 af AUG 1997.
C.
Bevaring og kassation 7 . Bevarings- og kassationsbestemmelser vil blive fastsat for  

 myndighedssektorer, myndighedstyper eller for enkelte myndigheder (f.eks.  

 departementer og styrelser). Statens Arkiver vejleder om gennemførelsen af  

 bevarings- og kassationsbestemmelserne.
8 . Statens Arkiver aktivitetsplan 1997- 2000 omfatter  

 udarbejdelse af bevarings- og kassationsbestemmelser for følgende  

 myndighedstyper og -sektorer.
De planlagte årstal for arbejdets indledning  

 angives i parantes:
- Statsadvokaturerne (1997) - Undervisningssektoren (1997) - Landsretter og byretter (1997) - Statsamterne (1997) - Told- og skattesektoren (1998) - Finanssektoren (1999) - Den sociale sektor (1999) - Forsvaret (1999) - Folkekirken (1999) - Arbejdstilsynet (1999) - Arbejdsformidlingen (1999) Herudover agtes udarbejdet bevarings- og kassationsplaner for arkivalier,  

 skabt af følgende direktorater og styrelser:
- Patentdirektoratet (1997) - Post Danmark (1997) - Direktoratet for Kriminalforsorgen (1997) - Undervisningsministeriets byggedirektorat (1997) - Arbejdsmarkedsstyrelsen (1997) - Arbejdsskadestyrelsen (1998) - Udlændingestyrelsen (1998) - Direktoratet for Arbejdstilsynet (1999) - DSB (1999) - Beredskabsstyrelsen (2000) - Statens Luftfartsvæsen (2000) - Vejdirektoratet (2000) Endelig vil der som hidtil blive udarbejdet kassationsbestemmelser i  

 forbindelse med aflevering af arkivalier fra myndigheder, som ikke er  

 omfattet af en bevarings- og kassationsplan.
9 . I forbindelse med udarbejdelsen af bevarings- og  

 kassationsbestemmelser påhviler det myndighederne at afgive sådanne  

 oplysninger om arkiv- og journalforhold, der er af betydning for  

 udarbejdelsen af bevaringsbestemmelserne.
Statens Arkiver vil rette  

 henvendelse til de pågældende myndigheder herom.
D.
Aflevering 10 . Statens Arkiver vil rette henvendelse til hver enkelt  

 myndighed, som er omfattet af afleveringsplanen.
11 . Afleveringsplanen for årene 1997-2000 omfatter aflevering af  

 alle arkivalier, som er skabt eller tilvejebragt indtil ca. 1980 hos bl.a.  

 følgende departementer og styrelser m.fl.
De planlagte årstal for arbejdets  

 indledning angives i parentes:
 Departementer:
- Arbejdsministeriet (1997) - Forskningsministeriet (1997) - Kulturministeriet (1997) - Socialministeriet (1997) - Undervisningsministeriet (1997) - Boligministeriet (1998) - Skatteministeriet (1999) Styrelser:
- Arbejdsmarkedsstyrelsen (1997) - Byggedirektoratet (1997) - Danmarks- og Grønlands Geologiske Undersøgelser (1997) - Danmarks Meteorologiske Institut (1997) - Direktoratet for Kriminalforsorgen (1997) - Finanstilsynet (1997) - Patentdirektoratet (1997) - Slots- og Ejendomsstyrelsen (1997) - Udlændingestyrelsen (1998) - Arbejdsskadestyrelsen (1998) - Civilretsdirektoratet (1998) - Post Danmark (1998) - Told- og skattestyrelsen (1998) - Kort- og Matrikelstyrelsens sønderjyske afdeling (1998) - Den sociale Ankestyrelse (1999) - Direktoratet for Arbejdstilsynet (1999) - Farvandsvæsenet (1999) - Færdselsstyrelsen (1999) - Landsskatteretten (1999) - Miljøstyrelsen (1999) - Rigsrevisionen (1999) - Telestyrelsen (1999) - Veterinær- og Fødevaredirektoratet (1999) - Energistyrelsen (2000) - EU-direktoratet (2000) - SU-styrelsen (2000) Endvidere samtlige myndigheder inden for følgende myndighedstyper:
- Politikredse (1997) - Embedslæger (1997) - Statsadvokaturer (1997) - Told- og skatteregioner, herunder skyldråd (1998) - Lærerseminarier og andre seminarier m.fl. (1998) - Universiteter og højere læreanstalter m.fl. (1998) Endvidere omfatter afleveringsplanen en række myndigheder inden for  

 følgende myndighedstyper:
- Landsretterne og byretterne, herunder fredningsnævn (1998 ff.) - Statsamter (1998 ff.) - Forsvarets myndigheder i henhold til FKOBST nr. 324-1 af AUG 1997 12 . Myndigheder, der ikke er omfattet af afleveringsplanen for årene  

 1997-2000, kan som hovedregel ikke aflevere arkivalier inden 2001. Undtagelse  

 gælder, for så vidt aflevering finder sted i henhold til bestemmelsen i  

 arkivbekendtgørelsens § 2, stk. 1 (nedlagte myndigheder).
 Myndigheder, der ikke afleverer i perioden 1997 - 2000, kan påregne at  

 skulle aflevere arkivalier i løbet af årene 2001 - 2006.
