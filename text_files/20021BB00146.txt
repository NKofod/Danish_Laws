Fremsat den 11. april 2003 af  

 Pernille Blach Hansen (S), Svend Auken (S),  

 Inger Bierbaum (S), Ritt Bjerregaard (S),  

 Torben Hansen (S), Helge Mortensen (S),  

 Frode Sørensen (S), Nicolai Wammen  

 (S) og Jytte Wittrock (S) Forslag til folketingsbeslutning om ændring af reguleringen af landbrugets miljøpåvirkning  

  

 samt ophævelse af landbrugets særstilling i planloven, om  

  

 mere natur til flere   en naturreform for Danmark Folketinget opfordrer regeringen til at fremsætte lovforslag  

 og foretage de nødvendige ændringer af administrative forskrifter, der ændrer  

 reguleringen af landbrugets miljøpåvirkning, styrker naturbeskyttelsen og  

 naturplejen og ophæver landbrugets særstilling i planloven.
Det skal ske  

 efter  

 følgende retningslinjer:
1.  

 	  

    

 Reglerne for  

 regulering af landbruget ændres, således at der indføres krav om individuel  

 miljøgodkendelse af landbrugsbedrifter med over 42 dyreenheder/30 hektar.
Den  

 individuelle miljøgodkendelse skal tage udgangspunkt i de naturgivne forhold  

 i  

 området samt landbrugets belastning heraf.
 Det indebærer:
udarbejdelse af  

 8-årige miljøgodkendelser, der som minimum tager udgangspunkt i landbrugets  

 udledning (stofbalancen), påvirkning af sårbare naturtyper og ressourcer samt  

 kulturhistorien på ejendommen, udarbejdelse af  

 naturplaner for ejendommen, at landmanden  

 dokumenterer overholdelse af miljøgodkendelsen via grønt regnskab, at kontrollen af  

 landbruget øges, og at straffen for ikke at overholde fastsatte krav og  

 regler  

 skærpes, en énstrenget  

 myndighedsstruktur, dvs. én planlæggende, godkendende og tilsynsførende  

 myndighed, offentlig adgang til  

 Plantedirektoratets registre over landmændenes gødningsregnskaber og  

 slagteriernes opgørelser over antal slagtede svin samt mulighed for samkøring  

 af oplysningerne i de forskellige registre vedrørende svin samt overgangsregler for  

 indfasningen af de individuelle miljøgodkendelser.
2.  

 	  

    

 Landbrugets  

 særstatus i planloven skal afskaffes.
Landbrugsbedrifter skal   ligesom alle  

 andre   søge om tilladelse til opførelse af ny bebyggelse eller til ændringer  

 i  

 anvendelse af bestående bebyggelse og ubebyggede arealer.
Bemærkninger til forslaget Dette beslutningsforslag om ændring af reguleringen af  

 landbrugets miljøpåvirkning er en del af Socialdemokratiets naturreform  

 »  

 Mere natur til flere  

 «  

 . Forslaget omhandler forholdet mellem landbrugsdriften og  

 miljøet, hvor Socialdemokratiet ser et behov for at ændre reguleringen af  

 landbrugets miljøpåvirkning.
Socialdemokratiets mål er et bæredygtigt landbrug;  

 miljømæssigt, økonomisk og socialt.
Det betyder, at det danske landbrug  

 ideelt  

 set både bør producere fødevarer af høj kvalitet, sikre landmanden en rimelig  

 indtjening, sikre de beskæftigede et ordentligt arbejdsmiljø, give miljø og  

 natur de bedst mulige vilkår samt sikre dyrevelfærden og livet på landet.  

 Kort  

 sagt, Socialdemokratiet ønsker et landbrug, der er i balance med natur og  

 naboer.
Landbruget er et vigtigt erhverv i Danmark, og  

 landbrugslandet er en vigtig del af vores landskab.
Men landbrugsproduktionen  

 skaber stadig miljøproblemer i Danmark dag for dag   og miljøtilstanden er  

 alarmerende.
Med dette beslutningsforslag ønsker Socialdemokratiet at stramme  

 op på reglerne for landbruget, hvilket blandt andet indebærer afskaffelse af  

 landbrugets særregler samt indførelse af en ny type miljøregulering, hvor  

 hvert  

 enkelt landbrug skal miljøgodkendes individuelt.
I 2000 nedsatte den tidligere regering et udvalg, der havde  

 til formål at udarbejde et grundlag for en national handlingsplan for  

 biologisk  

 mangfoldighed og naturbeskyttelse, det såkaldte Wilhjelm-udvalg.
Den 23.  

 august  

 2001 afgav et enigt Wilhjelmudvalg en betænkning med en række anbefalinger  

 til  

 denne indsats, som også havde tilslutning fra det danske landbrug.
Dette  

 beslutningsforslag bygger blandt andet på Wilhjelmudvalgets arbejde.  

 Socialdemokratiet ønsker at gennemføre en række af de anbefalinger, der var  

 enighed om i udvalget, samt en række andre tiltag, som partiet anser for  

 nødvendige for at skabe et balanceret forhold mellem landbruget og miljøet,  

 der  

 kan gavne såvel miljøet som hele den danske befolkning.
Individuel miljøregulering For at skabe en bedre balance mellem landbrug og miljø  

 styrkes hensynet til miljøet ved, at der indføres nye regler for  

 miljøregulering af landbrugserhvervet.
De nye regler for miljøregulering af landbrugserhvervet  

 indebærer krav om, at den enkelte landbrugsbedrift skal have en individuel  

 miljøgodkendelse.
Landbrug skal i videre omfang underlægges  

 miljøbeskyttelseslovens kapitel 5 om forurenende virksomhed.
I dag er  

 bedrifter  

 med husdyrproduktion på under 250 dyreenheder ikke underlagt samme krav som  

 andre miljøbelastende erhverv.
Landbruget fratages med beslutningsforslaget  

 denne særstatus.
Det foreslås, at landbrugsbedrifter på 30 ha og derover  

 eller  

 med produktion på mere end 42 dyreenheder skal ansøge om miljøgodkendelse på  

 lige fod med andre forurenende virksomheder.
Samtidig skal godkendelsen  

 omfatte  

 hele aktiviteten på bedriften.
Den individuelle godkendelse skal baseres på de naturgivne  

 forhold i området på samme måde, som det gælder for industrien.
Det  

 indebærer,  

 at den enkelte landbrugsbedrift tildeles en 8-årig miljøgodkendelse, der ud  

 fra  

 en helhedsvurdering fastlægger vilkårene for driften af landbruget i form af  

 konkrete anvisninger, vilkår og påbud.
Den 8-årige miljøgodkendelse vil efter  

 indarbejdelse af EUs procedurekrav til blandt andet inddragelse af  

 offentligheden samt udredning af sagens indhold erstatte VVM-proceduren for  

 de  

 store husdyrbrug   samt den eksisterende miljøgodkendelse, der udarbejdes  

 efter  

 miljøbeskyttelsesloven.
 Med den ny type regulering skabes en mere enkel og  

 overskuelig styring af landbrugets belastning af omgivelserne gennem brug af  

 de  

 8-årige miljøgodkendelser kombineret med de generelle reguleringer, der  

 løbende  

 gennemføres, som f.eks. en ny Vandmiljøplan.
Kravet om individuel miljøgodkendelse af den enkelte  

 landbrugsbedrift tilfører miljøreguleringen af landbruget en tiltrængt  

 dimension   hensynet til det lokale miljø og belastningen heraf.
Det vil  

 skabe  

 en mere effektiv reduktion af landbrugets belastning, hvor det betyder mest  

 for  

 naturen.
Fremtidig regulering af landbruget skal ikke alene foregå ved  

 generelle regler i f.eks. husdyrgødningsbekendtgørelsen.
Som supplement får  

 myndighederne nogle instrumenter til lokalt at regulere husdyrproduktionens  

 påvirkning af miljø, natur og befolkning.
Individuelle miljøgodkendelser vil også give landmanden en  

 række fordele.
Ordningen vil gøre det helt tydeligt, hvilke reguleringer,  

 støtteordninger og områdeudpegninger der gælder for den enkelte  

    

 bedrift.
Ud fra denne viden får landmanden et  

 redskab, der kan benyttes til at drive landbruget mere miljøvenligt.
En sådan  

 tilbundsgående, individuel undersøgelse af samtlige danske landbrug vil gøre  

 det nemmere at leve op til kravene i EUs vandrammedirektiv.
 Reguleringen indeholder samtidig et incitament til den  

 dygtige landmand om miljørigtig produktion, da landmanden får mulighed for at  

 producere mere, hvis vilkårene i miljøgodkendelsen ikke overskrides.
Samtidig kan en grundig og regelmæssig gennemgang af en  

 bedrifts miljøbelastning føre til en mere miljøvenlig og mere  

 ressourceoptimal  

 produktion.
En ansøgning om miljøgodkendelse skal blandt andet indeholde  

 oplysninger om anvendelse af den bedst tilgængelige teknik.
Det vil sige, at  

 ansøgeren får lejlighed til at redegøre for mulighederne for at indrette  

 produktionen mere miljømæssigt forsvarligt eksempelvis ved at substituere  

 særligt skadelige stoffer med mindre skadelige stoffer.
Erfaringer med  

 miljøgodkendelser af industrivirksomheder tyder på, at individuel regulering  

 tilskynder til udvikling af ny teknologi og mere miljørigtige  

 produktionsmetoder.
 En individuel miljøgodkendelse skal som minimum tage  

 udgangspunkt i følgende tre parametre:
 Landbrugets udledning  

   dvs. stofbalancen på den enkelte bedrift.
 Påvirkning af sårbare  

 naturtyper og ressourcer  

    

 (herunder også  

 grundvand og vandområder).
 Kulturhistorien på og  

 omkring ejendommen.
I miljøgodkendelsen fastsættes konkrete og målrettede  

 vilkår for hver enkelt bedrift, og miljøgodkendelsen skal herefter sikre, at  

 bedriftens produktion overholder nogle ønskede rammer.
Der skal således  

 fastsættes konkrete krav til det maksimale stoftab fra bedriften   dvs., at  

 godkendelsen skal indeholde specifikke krav til tab af nitrat og fosfor samt  

 ammoniakudledning.
Kravene fastsættes blandt andet ud fra, hvor mange  

 næringsstoffer eventuelle sårbare naturtyper og vandressourcer i området kan  

 tåle at blive belastet med.
Denne regulering er i fin overensstemmelse med  

 vandrammedirektivets krav om operationelle målsætninger.
Miljøgodkendelsens krav til landbrugets udledning skal i  

 langt højere grad end i dag bygge på det kumulative princip i de situationer,  

 hvor flere bedrifter påvirker den lokale natur.
Det medfører, at  

 miljøreguleringen tager hensyn til, hvad den lokale natur kan tåle, og at  

 udgangspunktet for miljøgodkendelsen er den samlede belastning af et område.  

 En  

 landmands ønske om at udvide eller ændre sin bedrift skal således vurderes i  

 forhold til den samlede miljøbelastning fra alle bedrifter i lokalområdet.  

 Konsekvensen kan blive, at selv om en bedrift isoleret set overholder  

 miljøkravene, kan en ansøgning om udvidelse eller ændring afvises, hvis den  

 samlede belastning i området er større end den lokale naturs tålegrænser.
Mere konkret skal vurderingen af landbrugets påvirkning af  

 de sårbare naturtyper tage udgangspunkt i mål for kvaliteten af de enkelte  

 naturområder, som implementeres via amternes naturkvalitetsplanlægning.
Dette  

 forudsætter en ændring af planloven, så det heraf fremgår, at amternes  

 regionplaner skal fastsætte målsætninger for kvaliteten af naturområder.  

 Hermed  

 skal alle naturområder systematisk undersøges og målsættes efter en nærmere  

 fastlagt skabelon og inddeles i forskellige niveauer.  

 Naturkvalitetsplanlægningen skal være tilendebragt i 2005, når den næste  

 generation af regionplaner træder i kraft.
Indførelse af naturkvalitetsmål  

 skal  

 ses som en parallel til de kvalitetsmål for søer og vandløb, der allerede i  

 dag  

 er i regionplanerne, og som er en del af grundlaget for  

 miljøadministrationen.  

 Kravene til landbrugets påvirkning af naturen skal herefter fastsættes ud fra  

 målsætningerne.
Det betyder, at den individuelle regulering skal foregå ud  

 fra  

 mere generelle kriterier og instrumenter, og den nærmere metode skal  

 fastlægges, så der bliver tale om erstatningsfri regulering.
I forbindelse med miljøgodkendelsen gennemgås ejendommens  

 naturarealer, og der udformes en naturplan, der fastsætter konkrete  

 retningslinjer for forbedring, bevarelse eller genopretning af naturen på  

 ejendommen.
Naturplanen skal tage udgangspunkt i amtets  

 naturkvalitetsplanlægning for området og både fastlægge landmandens indsats  

 for  

 at indfri disse målsætninger og medvirke til at sikre skabelse af ny natur.
Naturplanen skal således omfatte en beskrivelse af  

 bedriftens naturarealer og en stillingtagen til forvaltningen af disse.
Til  

 naturarealer henregnes: Beskyttede naturområder under naturbeskyttelseslovens  

 §  

 3, andre levesteder for vilde dyr og planter (dvs. andre biotoper som for  

 eksempel læhegn, markskel, sten- og jorddiger), kulturhistoriske værdier,  

 brakarealer, sprøjtefrie randzoner samt områder, hvor der foregår miljøvenlig  

 drift (MVJ). Hertil kommer en beskrivelse af eventuelle større naturområder,  

 som ligger nær ved bedriftens egne arealer.
Naturplanen skal indeholde etablering af beskyttelseszoner  

 med en radius på 300 m omkring særlig sårbar natur.
Det vil i praksis betyde,  

 at landmanden skal etablere beskyttelseszoner omkring alle højmoser, særlig  

 rene søer (lobeliasøer), større heder (over 10 ha), større overdrev (over 2½  

 ha) samt alle overdrev, heder og sårbare naturtyper i øvrigt inden for Natura  

 2000-områderne.
Dette svarer i alt til ca. 7 pct. af landbrugsarealet.
I  

 disse  

 skal der stilles krav til ammoniakfordampning fra stalde og gødningsanlæg og  

 krav til udbringningsteknik, eksempelvis nedfældning af husdyrgødning.
I  

 zonerne vil der ligeledes skulle være skrappe begrænsninger for gødskning og  

 forbud mod anvendelsen af pesticider.
 Endvidere kan miljøgodkendelsen fastsætte vilkår for  

 arealanvendelsen f.eks. i form af aftaler om, at dele af jorden skal overgå  

 til  

 særlig miljøvenlig drift.
Ydermere skal en ansøgning om miljøgodkendelse redegøre for  

 den forurening, landbrugsbedriften påfører omgivelserne i form af lugt- og  

 støjgener.
Der skal angives oplysninger om emissioner af lugtstoffer samt  

 niveauet af støjforurening fra den pågældende bedrift.
Landmanden skal selv indsamle, opbevare og videregive alle  

 de relevante oplysninger til kontrolmyndigheden hvert år.
I praksis sker  

 dette  

 ved, at landmanden gennem et grønt regnskab dokumenterer, at vilkårene i  

 miljøgodkendelsen er overholdt.
Det grønne regnskab skal både indeholde  

 oplysninger om naturplejen, stofforbruget og arealanvendelsen i årets løb.  

 Regnskabet skal vise, at landmanden befinder sig under det tilladte  

 udledningsloft, samt at bedriften opfylder miljøgodkendelsens vilkår.
De  

 nærmere egenkontrolvilkår fastsættes af kontrolmyndigheden.
Egenkontrollen skal suppleres af et effektivt tilsyn, som  

 jævnligt undersøger, om landbruget overholder vilkårene i miljøgodkendelsen.  

 For at sikre størst mulig sammenhæng i myndighedernes behandling af landbrug  

 skal der være tale om et enstrenget system, hvor landmanden kun møder én  

 planlæggende, godkendende og tilsynsførende myndighed.
Mere konkret indebærer  

 dette, at amterne fremover varetager alle myndighedsopgaver i forhold til  

 landbrug.
I dag lider stikprøvekontrollen af landmændenes gødningsregnskaber  

 mærkbart under, at mange af kommunerne er for små til at kunne forestå  

 tilsynet  

 på en tilfredsstillende måde.
Det er blevet demonstreret i bl.a.
Ribe  

 Kommune.  

 Ved at lægge kontrollen over i amtsligt regi skal det sikres, at kontrollen  

 kan  

 varetages løbende og sikkert.
Samtidig er der i dag både mange og grove  

 overtrædelser af reglerne, hvorfor det er nødvendigt med mere kontrol og  

 skrappere sanktionsmuligheder.
De nuværende regler gør det vanskeligt at skabe sig et  

 reelt overblik over, hvor mange dyreenheder den enkelte landmand har.
Grunden  

 er enkel: Plantedirektoratets registre, der laves på baggrund af landmændenes  

 indsendte gødningsregnskaber, er ikke umiddelbart tilgængelige.  

 Plantedirektoratets registre er meget pålidelige.
Derfor skal offentlige  

 myndigheder, journalister og andre interesserede sikres uhindret adgang til  

 direktoratets registre.
Offentlig adgang til tal fra slagterierne kan være  

 med  

 til at sikre, at maksimumreglerne om antal dyreenheder i forhold til jord  

 bliver overholdt.
Da det er på baggrund af oplysninger fra det Centrale  

 Husdyrregister (CHR), at eksempelvis ansøgninger om udvidelse af produktioner  

 bliver vurderet, skal oplysninger fra CHR om svin også kunne inddrages På grund af omfattende konsekvenser af den nye type  

 miljøregulering, der omfatter alle landbrug i Danmark, skal ordningen fra  

 begyndelsen begrænses til at omfatte udvidelser af husdyrbesætninger eller  

 anden ændring af bedriften.
Efter en overgangsperiode på 5 år skal alle  

 landbrug have en individuel miljøgodkendelse.
Undtaget herfra er  

 hobbylandbrug  

 (under 42 dyreenheder/30 ha). Denne type bedrifter skal opfylde generelle  

 krav  

 vedrørende bæredygtighed, som de opstilles i en branchebekendtgørelse fra  

 Miljøstyrelsen.
Ændring af planloven Et bæredygtigt landbrug skal være i balance med natur og  

 naboer.
For at sikre denne balance er det nødvendigt, at landbruget fratages  

 sin særstatus i planloven.
Ifølge planloven er det generelt i landzone ikke  

 tilladt at opføre ny bebyggelse eller ændre anvendelsen af bestående  

 bebyggelse  

 og ubebyggede arealer uden tilladelse fra kommunalbestyrelsen.
Landbruget er  

 på  

 en række områder undtaget fra dette krav, så landbruget modsat alle andre i  

 en  

 række tilfælde ikke behøver tilladelse fra kommunalbestyrelsen for at opføre  

 ny  

 bebyggelse eller ændre anvendelse af bestående bebyggelse og ubebyggede  

 arealer  

 i landzone.
Disse særregler for landbruget, der blev yderligere lempet med  

 planlovsændringen den 1. september 2002, skal efter beslutningsforslaget  

 afskaffes.
Det skal ikke længere være muligt for landbruget at opføre  

 nybyggeri i form af ejendomme eller gyllebeholdere uden tilladelse.
Dette  

 kræver en ændring af planlovens § 36. Her skal følgende undtagelser fra  

 kravet  

 om tilladelse bortfalde:
 Muligheden for at  

 opføre nybyggeri, der er erhvervsmæssigt nødvendigt for den pågældende  

 ejendoms  

 drift.
 Ibrugtagen af  

 bebyggelse eller arealer til landbrug, opførsel eller indretning i  

 eksisterende  

 bebyggelse af en bolig på en landbrugsejendom, hvis arealet overstiger 30 ha,  

 når den nye bolig skal benyttes i forbindelse med et generationsskifte eller  

 en  

 medhjælper.
 Byggeri til udvidelse  

 af en mindre erhvervsvirksomhed i det åbne land, som lovligt er etableret i  

 en  

 tidligere landbrugsbygning.
Desuden skal det ikke længere være muligt uden tilladelse  

 at tage landbrugsejendomme i brug som håndværks- eller industrivirksomhed.
En  

 ophævelse af denne særregel kræver en ændring af planlovens § 37.
Skriftlig fremsættelse Pernille Blach Hansen  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om ændring af reguleringen af landbrugets  

 miljøpåvirkning  

 samt ophævelse af landbrugets særstilling i planloven, om mere natur til  

 flere  

   en naturreform for Danmark.
(Beslutningsforslag nr.
B 146).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
