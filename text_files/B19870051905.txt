 I henhold til § 35, stk. 1, og §§ 46, 84, 86 og efter bemyndigelse i  

 henhold til § 73 i lov om arbejdsmiljø, jf. lovbekendtgørelse nr. 646 af 18.  

 december 1985, og efter bemyndigelser i § 32 i bekendtgørelse nr. 43 af 22.  

 januar 1981 om tekniske hjælpemidlers indretning og anvendelse fastsættes:
 § 1.  Bekendtgørelsen omfatter de i § 2 nævnte  

 traktorer og motorredskaber og supplerer arbejdsministeriets bekendtgørelse  

 nr. 43 af 22. januar 1981 om tekniske hjælpemidlers indretning og anvendelse.
 § 2.  Nedennævnte traktorer og motorredskaber skal  

 under brugen, ved enhver levering til brug, og ved udstilling være forsynet  

 med et førerværn, der er således indrettet og befæstet, at det kan afværge  

 eller formindske faren for føreren, dersom traktoren eller motorredskabet  

 vælter (styrtsikkert førerværn):
§ 3.  Førerværn skal være godkendt af direktøren for  

 arbejdstilsynet.
Førerværnet skal forinden være afprøvet af anerkendt  

 prøvningsinstitution. Ændringer i førerværn eller reparation af deformerede  

 førerværn kræver tilladelse af direktøren for arbejdstilsynet, jf. § 9.
Stk. 2.  Førerværn med EØF-godkendelse og -mærkning  

 kræver ikke yderligere godkendelse.
Direktøren for arbejdstilsynet kan kræve  

 prøverapport, tegninger af førerværnet og dets monteringskonsoller samt  

 fuldstændige materialeoplysninger udleveret fra EØF-godkendelseslandet.
 § 4.  Direktøren for arbejdstilsynet udsender  

 anvisninger om indretning, afprøvning og godkendelse af førerværn.
 § 5.  Direktøren for arbejdstilsynet kan foretage  

 stikprøver til kontrol af, om leverede førerværns kvalitet og indretning er i  

 overensstemmelse med det godkendte.
 § 6.  En godkendelse kan tilbagekaldes, hvis der ved  

 en stikprøvekontrol konstateres uoverensstemmelse med det godkendte, eller  

 hvis fastsatte vilkår ikke overholdes, eller tilbagekaldelse af  

 sikkerhedsmæssige hensyn viser sig påkrævet.
§ 7.  Ethvert førerværn af godkendt type skal mærkes  

 med Mærkningerne skal anføres på eet eller to pånittede metalskilte.
 Stk. 2.  Undtaget fra kravet i stk. 1 er førerværn med  

 EØF-godkendelse og -mærkning.
 Stk. 3.  Mærkningerne må ikke senere fjernes.  

 Mærkningerne skal til stadighed holdes tilgængelige og tydelige.
 § 8.  Med leveringen skal der følge sådan skriftlig  

 brugsanvisning, som er nødvendig for, at førerværnet kan påmonteres, anvendes  

 forsvarligt og holdes i forskriftsmæssig stand.
§ 9.  Førerværn skal vedligeholdes forsvarligt.
Hvis  

 et førerværn er væsentligt beskadiget, skal det udskiftes, jf. § 3.
 § 10.  Direktøren for arbejdstilsynet kan tillade  

 afvigelser fra denne bekendtgørelse, hvor det på grund af en traktors eller  

 et motorredskabs særlige konstruktion, anvendelse eller særlige forhold i  

 øvrigt findes rimeligt og forsvarligt.
 § 11.  Afgørelser efter denne bekendtgørelse kan  

 påklages efter § 81 i lov om arbejdsmiljø.
§ 12 Med bøde eller hæfte straffes den, der:
Stk. 2.  For de i stk. 1 anførte overtrædelser kan der  

 pålægges en arbejdsgiver bødeansvar, selv om overtrædelsen ikke kan tilregnes  

 ham som forsætlig eller uagtsom.
For bødeansvaret fastsættes ingen  

 forvandlingsstraf.
Stk. 3.  Er en overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af staten, en kommune eller et  

 kommunalt fællesskab, der er omfattet af § 60 i lov om kommunernes styrelse,  

 kan der pålægges staten, kommunen eller det kommunale fællesskab bødeansvar.
 § 13.  Bekendtgørelsen har virkning fra den 1. august  

 1987.
Stk. 2.  Samtidig ophæves arbejdsministeriets  

 bekendtgørelse nr. 61 af 23. februar 1966 om styrtsikre førerhuse og  

 beskyttelsesbøjler til traktorer m.v., arbejdsministeriets bekendtgørelse nr.  

 194 af 1. maj 1970 om styrtsikre førerhuse og beskyttelsesbøjler (førerværn)  

 til visse selvkørende motorredskaber og arbejdsministeriets bekendtgørelse  

 nr. 406 af 8. august 1975 om traktorer.
Endvidere ophæves Arbejdstilsynets M  

 6/1970, publ. nr. 57/1975 Forskrifter for styrtsikre førerværn til traktorer,  

 Arbejdstilsynets M 1/1979, Arbejdstilsynets M 2/1979 og Arbejdstilsynets M  

 2/1982.
Overgangsbestemmelser § 14.  Fritaget fra kravet om førerværn, jf. § 2, er  

 traktorer i en landbrugsvirksomhed, når de er taget i brug første gang inden  

 den 1. maj 1967 og erhvervet af den nuværende ejer inden den 1. august 1976,  

 samt traktorer i en landbrugsvirksomhed, for hvilke der er meddelt ejeren  

 tidsbegrænset dispensation til 1. januar 1981, under forudsætning af, at  

 brugen begrænses således:
Stk. 2.  Fritaget fra kravet om, at førerværnet skal  

 være godkendt, jf. § 3, er traktorer taget i brug første gang inden den 1.  

 maj 1967 og erhvervet af den nuværende ejer inden den 1. august 1977 med et  

 uafprøvet førerværn af styrtsikker type af fabrikaterne FLK, Frederiksberg  

 karosserifabrik, JEKA, KALA, MESAN, SEKURA, SONERA og TRAKTOLA.
Førerværnet  

 skal være monteret på førerværnsfabrikkens beslag.
 Stk. 3.  De i stk. 1 og 2 nævnte traktorer skal ved salg  

 til brug leveres og bruges med godkendt førerværn.
§ 15.  Motorredskaber under 7000 kg, leveret inden 1.  

 august 1987, og som ikke er forsynet med godkendt førerværn, må kun bruges af  

 nuværende ejer selv.
Motorredskabet skal ved salg eller anden overdragelse  

 til brug leveres og bruges med godkendt førerværn.
 Stk. 2.  Motorredskaber over 7000 kg, leveret første  

 gang her i landet før den 1. august 1988, fritages fra krav om førerværn, jf.  

 § 2.
 § 16.  Førerværn godkendt af direktøren for  

 arbejdstilsynet inden 1. august 1987 forbliver godkendte.
 Stk. 2.  Dispensationer givet inden 1. august 1987  

 forbliver gældende på givne vilkår, jf. dog § 14.
