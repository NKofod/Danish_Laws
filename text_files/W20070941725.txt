Tilstrækkelig  

 ventilation i restaurationslokale så belastningen af skadelig tobaksrøg  

 nedbringes ved et passende luftskifte i lokalet Arbejdsmiljøklagenævnet har på møde den 30. januar 2007  

 behandlet virksomhedens klage over Arbejdstilsynets afgørelse af 8. juni 2006  

 over påbud om etablering af tilstrækkelig ventilation i restaurationslokalet  

 så  

 belastningen af skadelig tobaksrøg nedbringes så meget som det er teknisk  

 muligt ved at etablere et passende luftskifte i lokalet.
Nævnet traf følgende A F G Ø R E L S E Arbejdsmiljøklagenævnet er enigt med Arbejdstilsynet  

 om, at der ved rygning i restaurationslokalet skal etableres en tilstrækkelig  

 mekanisk ventilation, så belastningen af tobaksrøg nedbringes så meget som  

 det  

 er teknisk muligt, herunder ved tilførsel af tilstrækkelig frisk luft af  

 passende temperatur og fugtighed.
 Arbejdsmiljøklagenævnet fastholder således  

 Arbejdstilsynets afgørelse af  

 8. juni  

 2006.
BEGRUNDELSE Efter arbejdsmiljølovens § 42, stk. 1 skal  

 arbejdsstedet  

 indrettes således, at det  

 er sikkerheds- og sundhedsmæssigt fuldt forsvarligt.
 Af bekendtgørelse om faste arbejdssteders indretning §  

 34 fremgår, at hvert arbejdsrum skal have tilstrækkelig tilførsel af frisk  

 luft  

 uden generende træk.  

 Hvis der ikke på  

 forsvarlig måde kan opnås tilstrækkelig luftfornyelse gennem vinduer, døre,  

 ventiler og lignende til det fri, skal der indrettes en mekanisk ventilation,  

 der giver tilstrækkelig tilførsel af frisk luft af passende temperatur og  

 fugtighed.
 Arbejdsmiljøklagenævnet har lagt til grund, at  

 Arbejdstilsynet ved besøg har konstateret, at der blev arbejdet i  

 restaurationens lokale, hvor der var mange gæster, som røg ved de fleste  

 borde,  

 og at der var en tæt røg i lokalet, trods lokalet havde udsugning under  

 loftet.  

 Lokalet havde ikke mekanisk indblæsning af erstatningsluft, men alene en  

 ventilationsrist i ydermuren.
 Arbejdsmiljøklagenævnet har ved afgørelsen lagt vægt  

 på, at der udføres arbejde i restaurationslokalet, samtidig med at kunderne  

 ryger, og at de ansatte herved udsættes for skadelig tobaksrøg.
 Klagenævnet har endvidere lagt vægt på, at der ikke er  

 etableret indblæsning af forvarmet erstatningsluft.
 Arbejdstilsynet har ved besøg konstateret massiv røg i  

 lokalet, og  

 klagenævnet er af den  

 opfattelse at lokalet af den grund ikke har tilstrækkeligt luftskifte i  

 forhold  

 til belastningen.
Det er nævnets vurdering, at de ansatte i  

 restaurationslokalet er udsat for passiv rygning, som er sundhedsskadelig.  

 Det  

 har ingen betydning, i hvilket omfang de ansatte selv ryger.
Det har heller  

 ikke betydning, hvor mange timer de ansatte arbejder.
 Klagenævnet finder derfor, at der skal være mekanisk  

 ventilation i lokalet, og at der efter reglerne skal tilføres tilstrækkelig  

 tilførsel af frisk luft af passende temperatur og fugtighed.
 Klagers anbringende om, at der i sommerhalvåret lukkes  

 døre og vinduer op, vurderes ikke tilstrækkeligt, da ventilationen i så fald  

 ikke vil virke optimalt en stor del af året.
 Med hensyn til efterkommelse af påbudet skal  

 klagenævnet henlede opmærksomheden på de muligheder, som er angivet i  

 Arbejdstilsynets vejledning i tilsynsrapporten, herunder  

 at  

 påbudet bl.a. vil kunne efterkommes ved indførelsen af rygeforbud.
I den forbindelse henledes opmærksomheden desuden på de  

 lovgivningsmæssige og politiske overvejelser der for tiden er omkring røgfri  

 miljøer.
Såfremt der af lovgivningens vej vedtages generelt rygeforbud, kan  

 dette have betydning for virksomhedens overvejelser om opfølgning på  

 påbuddet.
Arbejdsmiljøklagenævnet henviser til Lov om arbejdsmiljø, jf. lovbekendtgørelse nr. 268 af  

 18. marts 2005, § 42 og Arbejdstilsynets bekendtgørelse nr. 96 af 13. februar  

 2001 om faste arbejdssteders indretning, § 34.
 Nævnets afgørelse skal efterkommes senest den 1. marts  

 2008.
 Tilbagemelding skal ske til Arbejdstilsynet senest den  

 8. marts 2008.
På klagenævnets  

 vegne Kopi til Arbejdstilsynet, Postboks 1228, 0900 København C.
 De kan læse om afgørelsens faktiske og retlige grundlag  

 på de følgende sider.
1. Sagsforløb Arbejdstilsynet fremstiller sagen på følgende måde:
 Den 31. marts 2006 om aftenen foretog Arbejdstilsynet  

 screeningbesøg på virksomheden.
Virksomheden blev udtaget til tilpasset  

 tilsyn,  

 der blev fore-taget den 2. maj 2006 om formiddagen.
Ved besøget den 31. marts var der mange kunder og en  

 tæt røg i lokalet.
Der blev røget ved de fleste borde og omkring bardisken.  

 Ved  

 besøget den 2. maj var lokalet mindre røgfyldt, men der var tydelig lugt af  

 røg  

 fra gårsdagen.
Restaurationslokalet er under  

 100 m2  

 og indrettet med bardisk og  

 borde og stole.
Der er etableret udsugning under loftet, men der er ikke  

 etableret indblæsning af frisk erstatningsluft.
De ansattes arbejdsopgaver bestod i at servere øl og  

 vand for kunderne  dels ved bardisken og dels ved bordene, samt  

 afrydning af  

 bordene og tømning af askebægre.
Det blev oplyst at der blev omsat ca. 7-10  

 kasser øl/vand om dagen.
Arbejdstilsynet vurderede   

 	  

 at der blev røget  

 jævnligt og til tider meget i lokalerne   

 	  

 at røgen virkede  

 generende eller irriterende på slimhinderne   

 	  

 at den etablerede  

 udsugning var utilstrækkelig til at give et tilstrækkeligt luftskifte   

 	  

 at de ansatte blev  

 udsat for betydelig grad af passiv rygning, der kan give allergi og på  

 længere sigt  

 risiko for kræft.
På den baggrund påbød Arbejdstilsynet virksomheden at  

 etablere tilstrækkelig ventilation i lokalet så belastningen af skadelig  

 tobaksrøg nedbringes så meget som det er teknisk muligt ved at etablere et  

 passende luftskifte i lokalet, og at der skal være tilførsel af frisk luft  

 svarende til den udsugede luftmængde, samt at tilførslen af frisk luft skal  

 kunne ske uden træk og med mulighed for opvarmning.  2. Arbejdstilsynets  

 afgørelse Arbejdstilsynet traf den  

 8. juni 2006 følgende afgørelse:
Arbejdstilsynet har i afgørelsen henvist til udkast til  

 tilsynsrapport af 15. maj 2006 med påbud om nedbringelse af udsættelsen for  

 passiv rygning,  Beskrivelse Ved besøget 31. marts om aftenen, hvor der var mange  

 kunder, var der en tæt røg i lokalet.
Der blev røget ved de fleste borde og  

 omkring bardisken.
Der var etableret udsugning under loftet.
Der var ingen  

 mulighed for indblæsning af frisk erstatningsluft.
Lokalet med bardisk, borde  

 og stole var under 100 m2 Arbejdsopgaverne for den ansatte på besøgstidspunktet  

 var at serverer øl og vand for kunderne dels ved bardisken og ved bordene i  

 lokalet, samt indsamling af tomme flasker og tømning af askebægre.
Det blev  

 oplyst at der blev omsat ca. 7- 10 kasser om dagen.
 Ved besøget 2. maj 2006 om formiddagen var lokalet  

 mindre røgfyldt, men der var tydelig lugt af røg fra gårsdagen.
Vurdering Det vurderes at der bliver røget jævnligt og til tider  

 meget i lokalet, og røgen virkede generende eller irriterende på  

 slimhinderne.
 Det vurderes derfor at den etablerede udsugning var  

 utilstrækkelig til at kunne give et tilstrækkeligt luftskifte i lokalet og  

 ansatte blev udsat for en betydelig grad af passiv rygning der kan give  

 allergi  

 og på sigt er der risiko for at den passive rygning kan forårsage kræft.
Påbud Der skal etableres en tilstrækkelig ventilation i  

 lokalet så belastningen af skadelig tobaksrøg nedbringes så meget som det er  

 teknisk muligt ved at etablere et passende luftskifte i lokalet.
Der skal  

 være  

 tilførsel af frisk luft svarende til den udsugede luftmængde.
Dette skal  

 kunne  

 ske uden træk og der skal være mulighed for at luften kan opvarmes.
 Påbudet skal efterkommes senest tirsdag den 1. maj  

 2007.
Hjemmel   

 	  

 Beskæftigelsesministeriets  

 lovbekendtgørelse af lov om arbejdsmiljø nr. 268 af 18. marts 2005, som  

 ændret  

 med lov nr. 300 af 19. april 2006 § 77 stk. 1   

 	  

 Arbejdsministeriets  

 bekendtgørelse nr. 96 af 13. februar 2001 om faste arbejdssteders indretning  

 §  

 34, § 48 stk. 4 og § 57 stk. 2, Vejledning Arbejdsgiveren har flere muligheder for at sikre de  

 ansatte mod passiv rygning.
Dette kan være:
 1.  

 	  

 Forbud mod rygning.
 2.  

 	  

 Begrænsning af  

 rygning til bestemte områder hvor personalet ikke betjener kunderne.
 3.  

 	  

 Ventilation af  

 lokalerne.
 Afhængig af de konkrete forhold kan der være stor  

 variation i effektiviteten af de enkelte foranstaltninger.
Et forbud mod rygning eller begrænsning af rygning til  

 bestemte områder (f. eks. specielle ventilerede rygerum) er en metode til at  

 leve op til arbejdsmiljølovgivningens krav.
Det kan bl.a. ske ved  

 fastsættelse  

 af en rygepolitik på virksomheden.
 Anvendes ikke et forbud eller begrænsning af rygningen,  

 skal påvirkningen fra røgen fjernes på andre måder.
Ved en opdeling af ryger- og ikke-rygerområder er  

 effektiviteten meget afhængig af, hvilke metoder der anvendes for at hindre  

 røgen i at sprede sig fra ryger- til ikke-rygerområder.
Metoden er ligeledes  

 problematisk, hvor personale skal opholde sig i rygerområderne i længere tid,  

 f. eks. i restauranter.
 Arbejdstilsynet anser mekanisk ventilation med  

 indblæsning af trækfri opvarmet frisk luft og dermed et tilstrækkelig  

 luftskifte i lokalet, som den eneste realistiske metode til at imødegå gener  

 og  

 sundhedsrisiko fra tobaksrøg i Deres virksomhed.
Klagen til  

 Arbejdsmiljøklagenævnet Klage af 4. juli 2006 Klage over  

 påbud om nedbringelse af udsættelsen for passiv rygning  


  

 Ved afgørelse af 8. juni d.å. har Restaurant Sømærket v/ undertegnede fået  

 et påbud om nedbringelse af udsættelsen for passiv rygning.
 Efter min opfattelse er påbuddet helt uberettiget, idet  

 rygningen efter min opfattelse og erfaring ikke er generende og irriterende  

 og  

 derfor kræver mere udsugning end det nuværende.
 Arbejdstilsynet havde valgt at aflægge besøg den 31.  

 marts, hvor der var stuvende fuldt, dette sker én gang i måneden, når vore  

 stamgæster får udbetalt pension og kontanthjælp, det er disse  

 indtægtsgrupper,  

 der udgør 90 procent af vore kunder.
Der er i rummet installeret udsugning, der renses og  

 efterses to gange årligt, hele sommerhalvåret er indgangsdøren åben, ligesom  

 der er mulighed for at åbne vinduer, hvilket gøres efter behov.
Derudover  

 kommer der frisk luft via ventilationsrist i ydermur.
 Jeg har to ansatte, der arbejder henholdsvis 15 og 16  

 timer om ugen, begge er rygere, hvilket må skønnes mere sundhedsskadeligt end  

 den relativt begrænsede påvirkning af passiv rygning.
Endvidere er regeringens lovforslag om eventuelt  

 rygeforbud endnu ikke vedtaget, hvorfor en eventuel stillingtagen til  

 yderligere investering inden dette foreligger, vil være fuldstændigt  

 meningsløst.
I en virksomhed som min, med en årsomsætning på 1,5 mio. er det  

 ikke muligt at investere op til hundrede tusind uden reel baggrund.  

 Fastholdes  

 påbuddet vil alternativet være at afskedige de ansatte eller lukke, dette er  

 vel ikke det egentlige formål med Arbejdstilsynets besøg.
 Ydermere er jeg bekendt med andre sammenlignelige  

 virksomheder, der ikke har fået stillet de samme krav.
Det er derfor min opfattelse, at Arbejdstilsynets  

 afgørelse er forkert, hvilket jeg ligeledes er blevet bekræftet i ved samtale  

 med medarbejderne på Restaurant Sømærket, der begge deler denne opfattelse.  

  4. Arbejdstilsynets  

 udtalelse I brev af 18. august 2006 udtaler Arbejdstilsynet  

 følgende:
  I brev af 4. juli 2006 har virksomheden klaget over  

 Arbejdstilsynets påbud.
 Klager anser påbudet for helt uberettiget og henviser  

 til at rygningen efter klagers opfattelse og erfaring ikke er generende og  

 irriterende, og derfor (ikke?) kræver mere udsugning end det nuværende.
Klager gør opmærksom på at Arbejdstilsynet valgte at  

 aflægge besøg den 31. marts, hvor der var stuvende fuldt.
Det er der én gang  

 om  

 måneden, når virksomhedens stamgæster  90% af kunderne  har fået  

 udbetalt  

 pension og kontanthjælp.
Klager oplyser at udsugningen renses og efterses to  

 gange årligt.
Hele sommerhalvåret er indgangsdøren åben, ligesom der efter  

 behov gøres brug af muligheden for at åbne vinduer.
Endelig kan der komme  

 frisk  

 luft ind via en ventilationsrist i ydermuren.
Klager oplyser at der er to ansatte med en arbejdstid  

 på henholdsvis 15 og 16 timer om ugen.
De er begge rygere, hvilket må skønnes  

 mere sundhedsskadeligt end den relativt begrænsede påvirkning fra passiv  

 rygning.
 Klager henviser til de økonomiske konsekvenser af  

 påbudet, som forekommer meningsløse på et tidspunkt hvor der ikke er nogen  

 afklaring af om regeringens forslag om et eventuelt rygeforbud bliver  

 vedtaget.  

 Hvis påbudet fastholdes, kan alternativet være at afskedige de ansatte eller  

 lukke virksomheden.
 Endelig anfører klager at hun er bekendt med at andre  

 sammenlignelige virksomheder ikke har fået stillet samme krav.
Arbejdstilsynets vurdering Regler og praksis:
 Af  

  

 lov om arbejdsmiljø  

 (lovbekendtgørelse nr.  

 268 af 18. marts 2005) § 42, stk. 1 fremgår, at arbejdsstedet skal indrettes  

 således, at det sikkerheds- og sundhedsmæssigt er fuldt forsvarligt.
 Af  

  

 bekendtgørelse om faste arbejdssteders indretning  

 (nr. 96 af 13. februar 2001) § 34 fremgår, at hvert arbejdsrum skal have  

 tilstrækkelig tilførsel af frisk luft uden generende træk.  

  

 Stk. 2. Hvis der ikke på forsvarlig måde kan opnås tilstrækkelig  

 luftfornyelse  

 gennem vinduer, døre, ventiler og lignende til det fri, skal der indrettes en  

 mekanisk ventilation, der giver tilstrækkelig tilførsel af frisk luft af  

 passende temperatur og fugtighed.
 At-vejledning A. 1.2 om indeklima  

 nævner i  

 indledningen passiv rygning som en hyppig årsag til dårligt indeklima.
 Punkt 2.2.3. omhandler passiv rygning.
Det anføres bl.a. at passiv rygning, det vil sige  

 udsættelse for andres tobaksrøg, er et indeklimaproblem.
Passiv rygning kan  

 være et stort problem i storrumskontorer, i kantiner, på gange og andre  

 steder,  

 hvor flere ansatte færdes.
Kortvarige ophold i lokaler, hvor der ryges i  

 begrænset omfang i forhold til rummets størrelse, fx en enkelt ryger i et  

 stort  

 velventileret lokale, giver normalt ikke problemer.
For at sikre en rimelig  

 luftkvalitet i lokaler, hvor der ryges mere permanent, er det nødvendigt med  

 et  

 væsentligt større luftskifte end normalt.
Selv en sådan øgning af  

 ventilationen  

 beskytter ikke altid.
Andre muligheder er at indføre rygeforbud eller at  

 adskille rygere og ikke-rygere.
 Punkt 3.1 omhandler ventilation.
Det anføres bl.a. at luften i arbejdsrum fx kan  

 forurenes med afgasning og støv fra byggematerialer, inventar og  

 arbejdsprocesser, lugt, kuldioxid og sved fra mennesker, tobaksrøg samt fugt  

 og  

 varme.
For at opnå et behageligt og sundt indeklima er det nødvendigt, at den  

 forurenede luft udskiftes med frisk luft.
Der skal derfor være et luftskifte,  

 som sikrer en tilfredsstillende luftkvalitet.
Luftskiftet er det antal gange,  

 som lokalets luft udskiftes pr. time.
Luftskiftet kan ske ved naturlig eller  

 mekanisk ventilation.
Hvor stort, luftskiftet skal være, afhænger af  

 forureningskildens art og mængde.
Et tilstrækkeligt luftskifte fastsættes ud  

 fra de forureninger, lokalet modtager.
 Punkt 3.1.1 omhandler naturlig ventilation.
 Det anføres bl.a. at naturlig ventilation er  

 ventilation, hvor luften tilføres og fjernes gennem vinduer, døre,  

 udluftningsventiler, revner og sprækker.
 I almindelige arbejdslokaler, hvor der ikke er særligt  

 forurenende arbejdsprocesser, som fx kontorer med få personer og lagerlokaler  

 kan det være tilstrækkeligt med naturlig ventilation.
 Punkt 3.1.2 omhandler mekanisk ventilation.
Det anføres bl.a. at når der ikke kan opnås  

 tilstrækkelig luftfornyelse ved naturlig ventilation, skal der indrettes  

 mekanisk  

 ventilation, der tilfører tilstrækkelig frisk luft af passende temperatur og  

 fugtighed.  

 Det vil ofte være nødvendigt i arbejdsrum, hvor der er flere mennesker, hvor  

 der ryges, hvor der er kontormaskiner, der afgiver varme og forurening, eller  

 hvor der er afgasning fra inventar og bygningsdele.
Mekanisk ventilation skal  

 sikre, at arbejdsrummet tilføres tilstrækkelig frisk luft af passende  

 temperatur og fugtighed  uden generende træk.
Det kan ske på en af  

 følgende  

 måder:
 Ved mekanisk udsugning af luft kombineret med mekanisk  

 tilførsel af frisk luft.
Ved mekanisk udsugning af luft kombineret med naturlig  

 tilførsel af frisk luft gennem sprækker ved døre og vinduer Ved mekanisk indblæsning af frisk luft, hvorved  

 overskydende luft fortrænges gennem sprækker ved døre og vinduer.
Ventilationsanlæg skal normalt indrettes med  

 afbalancerede luftmængder.
Det vil sige, at der skal tilføres frisk luft i en  

 mængde, der svarer til den udsugede luft.
Man kan dog holde overtryk i  

 arbejdsrum,  

 der ikke ønskes forurenet fra omgivelserne.
Det vil sige, at der indblæses  

 mere  

 luft i rummet, end der suges ud.
Oplevelsen af træk skyldes en lokal afkøling af  

 kroppen.
Afkølingen kan skyldes luftstrømme.
Nakke og ankler er normalt mest  

 følsomme.
Træk fremkaldt af ventilation skyldes en kombination af kold luft  

 og  

 luftens hastighed.
Hvis ventilationsluften indblæses ved lav temperatur  

 og/eller høj hastighed er det vigtigt, at indblæsningsluften ikke rammer  

 eller  

 påvirker de ansatte.
 I  

  

 At-intern instruks nr.  

  

 5/2006  

  

 om passiv rygning  

 er der redegjort for problemstillingen  

 og Arbejdstilsynets tilsynspraksis.
 I bilaget til instruksen er der redegjort for den  

 sundhedsmæssige risiko og forskellige muligheder for at træffe  

 foranstaltninger  

 mod udsættelse for passiv rygning.
 Arbejdstilsynet har ikke kendskab til at der skulle  

 foreligge administrative afgørelser fra Arbejdsmiljøklagenævnet eller  

 tidligere  

 Arbejdsministeriet.
 Arbejdstilsynets bemærkninger til klagers  

 anbringender:
Som et led i screening og tilsyn med virksomhederne i  

 hotel- og restaurationsbranchen har Arbejdstilsynet gennemført et antal besøg  

 i  

 eftermiddags- og aftentimerne hvor der typisk er mere aktivitet i branchen  

 end  

 tidligere på dagen.
Det er tilfældigt at det er den sidste dag i måneden.
 Arbejdstilsynets konstateringer ved besøgene  

 dokumenterer at ventilationen er utilstrækkelig og ikke lever op til regler  

 og  

 praksis.
Efter Arbejdstilsynets vurdering er det uden betydning  

 at de ansatte kun har en arbejdstid på 15-16 timer ugentligt.
Om de ansatte  

 vil  

 ryge kan de selv bestemme, men den massive udsættelse for passiv røg har de  

 ikke indflydelse på og den medfører under alle omstændigheder en væsentlig  

 forøgelse af deres påvirkning af tobaksrøg.
Reglerne, praksis og tilsynspraksis er fastlagt med  

 kendskab til at der er politiske overvejelser om at udvide området for  

 rygeforbud.
Det påvirker imidlertid ikke Arbejdstilsynets pligt til at  

 reagere  

 når det konstateres at ansatte udsættes for en sundhedsskadelig påvirkning  

 der  

 ligger ud over hvad der efter gældende regler og praksis kan accepteres.
Arbejdstilsynets reaktioner afhænger af hvad der  

 konkret kan konstateres og dokumenteres.
Andre virksomheder kan være besøgt  

 på  

 tidspunkter hvor det ikke har været muligt at konstatere tilstrækkeligt til  

 at  

 træffe afgørelse.
I sådanne tilfælde vil der ofte blive givet en vejledning  

 når  

 der er tale om et kendt problem i branchen.
 Arbejdstilsynets samlede vurdering og indstilling:
 Arbejdstilsynet indstiller at påbudet fastholdes.
Arbejdstilsynet finder at der i denne sag er  

 tilstrækkelig dokumentation for at der ryges jævnligt i lokalet og at røgen  

 virker generende eller irriterende på slimhinderne.
Konstateringen er sket  

 dels  

 ved et aftenbesøg hvor der er fyldt og ryges meget i lokalet, men også en  

 formiddag hvor der også ryges og er tydelig spor af røgen fra dagen før.
Det er samtidig konstateret at den etablerede udsugning  

 og de eksisterende muligheder for tilførsel af frisk luft ikke sikrer, at der  

 på forsvarlig måde kan opnås tilstrækkelig luftfornyelse.
Betingelserne for  

 at  

 stille krav om en mekanisk ventilation, der giver tilstrækkelig tilførsel af  

 frisk luft af passende temperatur er derfor opfyldt.
Hjemmelsangivelse skal suppleres med arbejdsmiljølovens  

 § 42, stk. 1. Henvisningen til bekendtgørelsen om faste arbejdssteders  

 indretning  

 § 48, stk. 4 og 57, stk. 2 skal udgå, idet hverken spiseplads eller  

 hvileplads  

 indgår i påbudet.  5. Nyt efter  

 klagen Intet 6. Regler Bekendtgørelse  

 nr. 268 af 18. marts 2005 af lov om arbejdsmiljø § 42.  

  

 Arbejdsstedet skal indrettes således, at det sikkerheds- og sundhedsmæssigt  

 er  

 fuldt forsvarligt.
 Stk. 2  

  

 Anerkendte normer  

 og standarder, som har sikkerheds- og sundhedsmæssig betydning skal følges.
Bekendtgørelse  

 nr. 96 af 13. februar 2001 om faste arbejdssteders indretning Kapitel 8 Ventilation § 34.  

  

 Hvert arbejdsrum skal have tilstrækkelig tilførsel af frisk luft uden  

 generende  

 træk.
 Stk. 2.  

  

 Hvis der ikke på  

 forsvarlig måde kan opnås tilstrækkelig luftfornyelse gennem vinduer, døre,  

 ventiler og lignende til det fri, skal der indrettes en mekanisk ventilation,  

 der giver tilstrækkelig tilførsel af frisk luft af passende temperatur og  

 fugtighed.
 7. AT-anvisninger,  

 AT-meddelelser m.v.
 At - intern  

 instruks nr. 5/2006  

  

 Oprettet: 4. maj 2006  

  

 Senest revideret:
1. Emne og  

 baggrund Denne instruks beskriver hvilke foranstaltninger,  

 Arbejdstilsynet kan kræve iværksat for at forhindre ansatte i at blive udsat  

 for påvirkninger fra passiv rygning.
 Det beskrives under hvilke betingelser Arbejdstilsynet  

 skal kræve foranstaltninger.
De brancher hvor der erfaringsmæssigt har været  

 problemer med passiv rygning er hotel og restauration samt institutioner for  

 psykisk syge.
Problemerne kan dog optræde på næsten alle arbejdspladser.
 Arbejdsmiljølovgivningen indeholder bestemmelser, der  

 sikrer, at ansatte ikke udsættes for sundhedsskadelig og generende påvirkning  

 ved udsættelse for passiv røg, men indeholder ikke regler, der forbyder  

 rygning  

 på arbejdspladserne.
 I et bilag indeholder instruksen desuden en uddybning  

 af de sundhedsmæssige forhold ved passiv rygning og mulige foranstaltninger  

 på  

 faste arbejdssteder.
2. Instruks 2.1 Hvornår skal  

 der reageres? De tilsynsførende skal reagere med påbud eller rapport  

 om væsentligt problem, hvis der bliver røget jævnligt i lokalet, så røgen  

 virker generende eller irriterende på slimhinderne.
Der kan gives rådgivningspåbud efter bestemmelserne i  

 problempåbudsbekendtgørelsens § 9, hvis betingelserne i  

 problempåbudsbekendtgørelsen  

 er opfyldt. (6) Det er uden betydning, om udsættelsen for passiv  

 rygning sker som følge af andre ansattes rygning, eller om det sker som følge  

 af patienters, klienters eller kunders rygning.
 Hvis der alene er tale om, at den ansatte i forbindelse  

 med arbejdet passerer forbi områder, hvor der ryges, vil der normalt ikke  

 være  

 tale om, at den ansatte udsættes for en sundhedsmæssig risiko.
 Det samme vil være tilfældet, hvor plejepersonale, i  

 forbindelse med deres arbejde, af og til hjælper en plejekrævende patient  

 tilrette i særlige rygerum.
2.2 Sikring mod  

 udsættelse Arbejdsgiveren skal sikre, at forholdene ved et arbejde  

 er sikkerheds- og sundhedsmæssigt fuldt forsvarlige.
 Arbejdsgiveren har flere muligheder for at sikre dette.
Forbud mod rygning Begrænsning af rygning til  

 bestemte områder - fastsættelse af rygepolitik Opdeling i ryger- og ikke  

 rygerområder Ventilation af lokalerne Arbejdstilsynet kan vejlede om  

 alle mulighederne, men har kun mulighed for at stille krav om ventilation.
 Afhængig af de konkrete forhold kan der være stor  

 variation i effektiviteten af de enkelte foranstaltninger.
Et forbud mod rygning eller begrænsning af rygning til  

 bestemte områder (fx specielle ventilerede rygerum) er en metode til at leve  

 op  

 til arbejdsmiljølovgivningens krav.
Det kan bl.a. ske ved fastsættelse af en  

 rygepolitik på virksomheden.
 Anvendes ikke et forbud eller begrænsning af rygningen,  

 skal påvirkningen fra røgen fjernes på andre måder.
Ved en opdeling af ryger- og ikke-rygerområder er  

 effektiviteten meget afhængig af, hvilke metoder der anvendes for at hindre  

 røgen  

 i at sprede sig fra ryger- til ikke-rygerområder.
Metoden er ligeledes  

 problematisk, hvor personale skal opholde sig i rygerområderne i længere tid,  

 fx i restauranter.
 Hvis ventilation vælges som en metode til at imødegå  

 gener og sundhedsrisiko, og der er meget røg i et lokale, er naturlig  

 ventilation normalt ikke tilstrækkelig, og der skal derfor som hovedregel  

 indrettes  

 mekanisk ventilation.
Arbejdstilsynet har hjemmel til at stille krav om  

 mekanisk ventilation på faste arbejdssteder med ansatte.
Der vil ikke være  

 tale  

 om procesventilation, og der er således ikke krav om kontrolanordninger på  

 ventilationsanlægget.
Faste arbejdssteder Arbejder de ansatte på et fast arbejdssted, skal  

 arbejdsgiveren sikre, at hvert arbejdsrum har tilstrækkelig tilførsel af  

 frisk  

 luft uden generende træk. (1) Arbejdsgiveren skal desuden sørge for, at der træffes  

 passende foranstaltninger til beskyttelse af ikke-rygere mod gener fra  

 tobaksrøg ved spisepladser og hvilepladser. (1) Foranstaltningerne i spiserum kan fx være etablering af  

 særlige spisepladser for rygere, eller at lade spisepladsen benytte på skift  

 af  

 rygere efterfulgt af ikke-rygere.
Skiftende arbejdssteder Arbejdsgiveren skal sikre, at forholdene ved et arbejde  

 er sikkerheds- og sundhedsmæssigt fuldt forsvarlige.
Dette gælder også ved et  

 skiftende arbejdssted.
Hvis en hjemmehjælper kommer i et hjem, hvor der  

 ryges,  

 må arbejdsgiveren fx kommunen sørge for, at der træffes foranstaltninger, så  

 den ansatte ikke udsættes for en sundhedsskadelig påvirkning ved udsættelsen  

 for den passive røg ved fx at fastsætte retningslinier for udluftning af  

 hjemmet før og evt. under hjemmehjælperens besøg. (5) Arbejdspladsvurdering Virksomhederne skal vurdere generne ved passiv rygning  

 ligesom andre indeklimapåvirkninger med henblik på en stillingtagen til, om  

 der  

 er tale om et væsentligt arbejdsmiljøproblem, som skal medtages i  

 arbejdspladsvurderingen. (2, 3) Anden lovgivning Efter lov om røgfri miljøer i offentlige lokaler,  

 transportmidler og lignende [1], [2], [3] er det generelt ikke tilladt  

 at  

 ryge på statslige arbejdspladser, og øvrige offentlige arbejdspladser skal  

 have  

 fastsat bestemmelser om røgfri miljøer på deres arbejdspladser.
Restauranter,  

 cafeer o.s.v. skal skilte med deres rygepolitik.
Opmærksomheden henledes på, at regeringen har fremsat  

 yderligere forslag til begrænsning af rygning.
Arbejdstilsynet kan orientere  

 om  

 dette.
2.3 Hjemmel På faste arbejdssteder anvendes § 34, § 48 stk. 4 og §  

 57 stk. 2, i bekendtgørelse nr. 96 af 13. februar 2001 om faste  

 arbejdssteders  

 indretning.
 Desuden kan anvendes Arbejdstilsynets bekendtgørelse nr.  

 554 af 17. juni 2004  om brug af autoriserede arbejdsmiljørådgivere til  

 løsning af bestemte arbejdsmiljøproblemer § 9.
 På skiftende arbejdssteder anvendes § 5 eller § 8 i  

 bekendtgørelse nr. 290 af 5. maj 1993 om skiftende arbejdssteders indretning.
