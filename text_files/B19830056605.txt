 I medfør af § 20, stk. 1 og 3, § 21, § 22, stk. 2 og 3, § 43, § 45, stk. 1  

 og § 61 i lov nr. 212 af 23. maj 1979 om kemiske stoffer og produkter, som  

 ændret ved lov nr. 68 af 20. februar 1980 og under hensyn til De Europæiske  

 Fællesskabers Råds Direktiv af 4. juni 1973 om tilnærmelse af lovgivning om  

 klassificering, emballering og etikettering af farlige præparater  

 (opløsningsmidler) fastsættes:
 Anvendelsesområde m.m.
 § 1.  Denne bekendtgørelse vedrører klassificering,  

 emballering og mærkning af farlige produkter, der skal anvendes som  

 opløsningsmidler, jfr. dog lovens § 7, stk. 1.
§ 2.  Ved opløsningsmidler forstås i denne  

 bekendtgørelse - kemiske produkter, der skal anvendes som opløsningsmidler, og som  

 indeholder enten to eller flere af de farlige kemiske stoffer, der er optaget  

 i bilag 1, eller blandinger af et eller flere af disse kemiske stoffer med  

 andre kemiske stoffer, der efter reglerne i den i § 3, stk. 1 omtalte  

 klassificeringsbekendtgørelse enten ikke klassificeres som farlige eller  

 klassificeres som yderst let antændelige, let antændelige eller antændelige, - kemiske produkter, der skal anvendes som opløsningsmidler, og som udover  

 ovennævnte stoffer indeholder urenheder og tilsætningsstoffer, som defineret  

 i § 14.
 Stk. 2.  Opløsningsmidler, som opfylder de i kapitel 2  

 fastsatte kriterier, betegnes som farlige.
 § 3.  Ved klassificeringsbekendtgørelsen forstås i  

 denne bekendtgørelse miljøministeriets bekendtgørelse nr. 408 af 17.  

 september 1980 om klassificering, emballering, mærkning, salg og opbevaring  

 af farlige kemiske stoffer og produkter.
 Stk. 2.  Ved listen over farlige stoffer forstås i denne  

 bekendtgørelse bilag 6 til klassificeringsbekendtgørelsen.
 § 4.  De faresymboler med tilhørende fareklasser, der  

 skal anvendes ved mærkningen af opløsningsmidler, er optaget i bilag 2.
 Stk. 2.  De risikoangivelser (R-sætninger), der skal  

 anvendes ved mærkningen af opløsningsmidler, skal anføres med de  

 standardpåskrifter, som fremgår af bilag 4 i klassificeringsbekendtgørelsen.
 Stk. 3.  De sikkerhedsforskrifter (S-sætninger), der  

 skal anvendes ved mærkningen af opløsningsmidler, skal anføres med de  

 standardpåskrifter, som fremgår af bilag 5 i klassificeringsbekendtgørelsen.
 § 5.  Miljøstyrelsen kan ændre bekendtgørelsens bilag.
§ 6.  Bekendtgørelsen finder ikke anvendelse i  

 forbindelse med Stk. 2.  Bekendtgørelsen finder ikke anvendelse på  

 kemiske produkter omfattet af miljøministeriets bekendtgørelse nr. 38 af 2.  

 januar 1979 om kosmetiske produkter.
 Stk. 3.  Bekendtgørelsen finder ikke anvendelse på  

 kemiske produkter omfattet af miljøministeriets bekendtgørelse nr. 565 af 14.  

 oktober 1983 om klassificering, emballering og mærkning af farlige malevarer.
 Stk. 4.  Bekendtgørelsen finder ikke anvendelse på  

 kemiske produkter omfattet af miljøministeriets bekendtgørelse nr. 410 af 17.  

 september 1980 om bekæmpelsesmidler.
 § 7.  Reglerne i kapitel V og VI i  

 klassificeringsbekendtgørelsen om henholdsvis salg og opbevaring finder også  

 anvendelse på opløsningsmidler.
Klassificering § 8.  Farlige opløsningsmidler klassificeres i  

 følgende fareklasser med tilhørende faresymboler.
 § 9.  Klassificeringen af et opløsningsmiddel i  

 fareklasserne giftig, sundhedsskadelig, ætsende og lokalirriterende sker på  

 basis af klassificeringen af de stoffer, der indgår i opløsningsmidlet.
 Stk. 2.  Stoffer, som er klassificeret som meget giftig  

 og giftig, er i bilag 1 opført som stoffer i klasse I/a, I/b og I/c, og  

 stoffer, som er klassificeret som sundhedsskadelig, er i bilag 1 opført som  

 stoffer i klasse II/a, II/b, II/c og II/d.
Hver klasse tildeles et tal, I1, som kaldes indextal for klassificering  

 som giftig, og et tal, I2, som kaldes indextal for klassificering som  

 sundhedsskadelig.
Indextallene fremgår af nedenstående tabel.
 Stk. 3.  For stoffer, som er klassificeret som ætsende i  

 bilag 1, er fastsat koncentrationsgrænser, der angiver, ved hvilke  

 koncentrationer forekomsten af dette stof alene medfører klassificering af et  

 opløsningsmiddel som henholdsvis ætsende og lokalirriterende.
 Stk. 4.  For stoffer, som er klassificeret som  

 lokalirriterende i bilag 1, er ligeledes fastsat koncentrationsgrænser, der  

 angiver, ved hvilke koncentrationer forekomsten af dette stof alene medfører  

 klassificering af et opløsningsmiddel som lokalirriterende.
 Stk. 5.  Klassificeringen af et opløsningsmiddel i  

 fareklasserne yderst let antændelig, let antændelig og antændelig sker på  

 basis af undersøgelser udført på opløsningsmidlet.
 § 10.  Et opløsningsmiddel klassificeres som giftig,  

 såfremt summen af de tal, der fås ved at gange vægtprocenterne (P) af de  

 forskellige meget giftige, giftige og/eller sundhedsskadelige stoffer, der  

 indgår i opløsningsmidlet, med de respektive indextal I1, er større end 500,  

 det vil sige såfremt:
SUM (P x I1) større end 500 § 11.  Et opløsningsmiddel, der ikke kan klassificeres  

 som giftig, jfr. § 10, klassificeres som sundhedsskadelig, såfremt summen af  

 de tal, der fås ved at gange vægtprocenterne (P) af de forskellige meget  

 giftige, giftige og/eller sundhedsskadelige stoffer, der indgår i  

 opløsningsmidlet, med de respektive indextal I2 er større end 100, det vil  

 sige såfremt:
SUM (P x I2) større end 100 § 12.  Et opløsningsmiddel klassificeres som ætsende SUM (Pc/Rc) større end 1 Stk. 2.  Referenceværdien (Rc) er lig med den i bilag 1  

 fastsatte koncentrationsgrænse for klassificering som ætsende.
§ 13.  Et opløsningsmiddel klassificeres som  

 lokalirriterende, SUM (Pxi/Rxi) større end 1 Stk. 2.  Referenceværdien (Rxi) for lokalirriterende  

 stoffer er lig med den i bilag 1 fastsatte koncentrationsgrænse for  

 klassificering som lokalirriterende.
 Stk. 3.  Referenceværdien (Rxi) for ætsende stoffer er  

 lig med den i bilag 1 fastsatte koncentrationsgrænse for klassificering som  

 lokalirriterende.
 § 14.  Ved beregningerne i §§ 10-13 medregnes stoffer,  

 der ikke findes i bilag 1, når de forekommer som urenheder og  

 tilsætningsstoffer, og såfremt de skal klassificeres som meget giftig,  

 giftig, sundhedsskadelig, ætsende og/eller lokalirriterende i henhold til  

 klassificeringsbekendtgørelsen, jfr. stk. 2-6 og § 15.
 Stk. 2.  Ved en urenhed forstås et stof, som forekommer  

 i et opløsningsmiddel uden at være bevidst tilsat.
 Stk. 3.  Ved et tilsætningstof forstås et til et  

 opløsningsmiddel bevidst tilsat stof, hvis tilstedeværelse er nødvendig af  

 hensyn til opløsningsmidlets fysiske eller kemiske stabilitet, eller såfremt  

 det er tilsat med hjemmel i anden lovgivning.
 Stk. 4.  Urenheder og tilsætningsstoffer klassificeret  

 som meget giftig eller giftig betragtes som stoffer i klasse I/a ved  

 beregninger efter § 10 og § 11. Urenheder og tilsætningsstoffer klassificeret  

 som sundhedsskadelig betragtes som stoffer i klasse II/a ved beregninger  

 efter § 10 og § 11.
 Stk. 5.  Ved beregninger efter § 12, stk. 1 b) er  

 referenceværdien for ætsende urenheder og tilsætningsstoffer 5 vægt pct.,  

 medmindre anden koncentrationsgrænse fremgår af listen over farlige stoffer.
 Stk. 6.  Ved beregninger efter § 13, stk. 1 b) er  

 referenceværdien for lokalirriterende urenheder og tilsætningsstoffer 5 vægt  

 pct. og for ætsende urenheder eller tilsætningsstoffer 1 vægt pct., medmindre  

 anden koncentrationsgrænse fremgår af listen over farlige stoffer.
 Stk. 7.  Stoffer, som indgår i beregningerne i medfør af  

 § 14, stk. 1, og som ikke er optaget på listen over farlige stoffer, skal  

 meddeles til miljøstyrelsen i overensstemmelse med  

 klassificeringsbekendtgørelsens § 7.
§ 15.  Ved beregningerne efter §§ 10-13 medtages  

 stofferne ikke, når deres koncentration er under 0,2 vægt pct. for stoffer klassificeret som meget giftig og giftig, 1 vægt pct. for stoffer klassificeret som sundhedsskadelige og ætsende, 2 vægt pct. for stoffer klassificeret som lokalirriterende.
 § 16.  Et opløsningsmiddel klassificeres som yderst  

 let antændelig, hvis det har et flammepunkt under 0 grader C og et kogepunkt  

 under 35 grader C.
 § 17.  Et opløsningsmiddel klassificeres som let  

 antændelig, hvis det har et flammepunkt under 21 grader C.
 § 18.  Et opløsningsmiddel klassificeres som  

 antændelig, hvis det har et flammepunkt, der ligger mellem 21 grader og 55  

 grader C, begge incl.
 Stk. 2.  Dog skal opløsningsmidler i aerosolbeholdere  

 klassificeres som antændelig, hvis de har flammepunkt mellem 21 grader C og  

 100 grader C, begge incl., jfr. § 22, stk. 2 og 3.
 § 19.  De undersøgelser, der skal foretages for at  

 bestemme, om et opløsningsmiddel er yderst let antændelig, let antændelig  

 eller antændelig, jfr. § 16-18, skal foretages efter de metoder, der er  

 fastlagt i henhold til § 16 i miljøministeriets bekendtgørelse nr. 409 af 17.  

 september 1980 om anmeldelse af kemiske stoffer.
Emballering § 20.  Emballagen til farlige opløsningsmidler skal  

 opfylde følgende krav:
 Stk. 2.  Emballagen skal iøvrigt, såfremt den sælges en  

 detail til offentligheden, have en sådan udformning, at der ikke kan opstå  

 mulighed for, at det farlige opløsningsmiddel forveksles med ufarlige stoffer  

 og/eller produkter.
 Stk. 3.  Emballager, der er standardiserede som  

 emballage til farlige stoffer eller produkter, må ikke anvendes til andre  

 formål.
 § 21.  Emballager med et rumindhold på 3 liter eller  

 derunder indeholdende farlige opløsningsmidler, som sælges en detail til  

 offentligheden, skal være forsynet med børnesikrede lukninger og følbare  

 advarsler, såfremt dette er foreskrevet i klassificeringsbekendtgørelsen.
Mærkning § 22.  Emballagen til farlige opløsningsmidler skal  

 være forsynet med en etiket, jfr. dog §§ 29 og 30, med følgende angivelser:
 Det er dog ikke nødvendigt at angive det kemiske navn eller procenten  

 eller procentdelen, hvis opløsningsmidlet ikke skal klassificeres som giftig  

 eller sundhedsskadelig.
 - det kemiske navn på det eller de sundhedsskadelige stoffer, som findes i  

 et opløsningsmiddel i en mængde, der overstiger:
 Det er dog ikke nødvendigt at angive det kemiske navn, hvis  

 opløsningsmidlet ikke skal klassificeres som giftig eller sundhedsskadelig.
 - det kemiske navn på det eller de ætsende stoffer, som findes i et  

 opløsningsmiddel i en koncentration, der overstiger den laveste grænse i  

 bilag 1. Når et opløsningsmiddel klassificeres på baggrund af bestemmelsen i  

 § 12, stk. 1 b) eller § 13, stk. 1 b), skal det kemiske navn på det eller de  

 ætsende stoffer angives, når koncentrationen er større end 1 vægt pct.
- det kemiske navn på det eller de lokalirriterende stoffer, som findes i  

 et opløsningsmiddel i en koncentration, der overstiger den i bilag 1  

 fastsatte grænse.
Når et opløsningsmiddel klassificeres på baggrund af  

 bestemmelsen i § 13, stk. 1 b), skal det kemiske navn på det eller de  

 lokalirriterende stoffer, der er forsynet med R-sætningerne 42, 43 eller  

 42/43, angives, når koncentrationen er større end 2 vægt pct.
For øvrige  

 lokalirriterende stoffer er det tilstrækkeligt at angive betegnelsen  

 »lokalirriterende opløsningsmidler«.
Denne betegnelse er kun  

 nødvendig, hvis produktet ikke skal klassificeres som ætsende.
 - det kemiske navn på de yderst let antændelige stoffer skal angives, hvis  

 opløsningsmidlet skal klassificeres som yderst let antændelig.
 Det kemiske navn skal være angivet ved en af de betegnelser, der er anført  

 i listen over farlige stoffer eller for stoffer, der ikke er optaget der, i  

 overensstemmelse med international anerkendt nomenklatur.
 Stk. 2.  Yderst let antændelige og let antændelige  

 opløsningsmidler i aerosolbeholdere skal kun forsynes med faresymboler og  

 antændelige opløsningsmidler i aerosolbeholdere skal kun forsynes med  

 R-sætningen 10 (»brandfarlig«), såfremt indholdet af brændbare  

 bestanddele udgør mere end 45 pct. eller overstiger 250 g, jfr.  

 arbejdsministeriets bekendtgørelse nr. 443 af 19. august 1977 om EF-direktiv  

 om aerosoler.
 Stk. 3.  Aerosolbeholdere skal iøvrigt mærkes efter  

 reglerne i arbejdsministeriets ovennævnte bekendtgørelse.
§ 23.  Faresymbolerne skal trykkes i sort på orangegul  

 baggrund og skal udfærdiges som angivet i bilag 2. Hvert symbol skal optage  

 mindst 1/10 af etikettens overflade.
Fareklassen skal altid angives under  

 symbolet.
Stk. 2.  Såfremt et opløsningsmiddel i medfør af  

 bestemmelserne i denne bekendtgørelse skal klassificeres i flere fareklasser,  

 er det tilstrækkeligt at mærke med et faresymbol, som angiver sundhedsfaren,  

 og et faresymbol, som angiver brandfaren, og således at faresymbolet for fareklassen »T« går forud for faresymbolerne i  

 fareklasserne »C«, »Xn« og »Xi«, faresymbolet for fareklassen »C« går forud for faresymbolerne  

 for fareklasserne »Xn« og »Xi«, faresymbolet for fareklassen »Xn« går forud for faresymbolet for  

 fareklassen »Xi«.
§ 24.  Ved mærkningen er det ikke påkrævet at angive  

 mere end fire R-sætninger og fire S-sætninger.
Kombinationssætningerne, der  

 skal benyttes, jfr. bilag 4 og 5 i klassificeringsbekendtgørelsen, betragtes  

 i den forbindelse som enkelte sætninger.
 Stk. 2.  De R- og S-sætninger, som skal benyttes ved  

 mærkningen udvælges således, at de angiver de væsentligste risici ved  

 opløsningsmidlet og forholdsregler til imødegåelse af disse risici.
 Stk. 3.  Opløsningsmidler, der indeholder et stof med en  

 eller flere af R-sætningerne 39, 40, 42 og/eller 43, skal altid forsynes med  

 disse sætninger, når stoffet forekommer i opløsningsmidlet i en koncentration  

 større end:
 Såfremt stoffet er optaget på bilag 1 med angivelse af særlig  

 koncentrationsgrænse, skal sætningerne angives, når stoffet overskrider de  

 laveste grænser i bilaget.
 Stk. 4.  S-sætningen 2 »opbevares utilgængeligt for  

 børn« skal altid benyttes til opløsningsmidler, der sælges en detail til  

 offentligheden.
 Stk. 5.  Såfremt et opløsningsmiddel på grund af  

 bestemmelserne i § 23, stk. 2 ikke nødvendigvis skal forsynes med et givet  

 faresymbol, skal den pågældende virkning ved opløsningsmidlet udtrykkes i  

 valget af R- og S-sætninger.
 § 25.  Såfremt emballagens rumfang er på 125 ml eller  

 derunder, er mærkning med risikoangivelser og sikkerhedsforskrifter ikke  

 påkrævet, hvis opløsningsmidlet er klassificeret som lokalirriterende, let  

 antændelig eller antændelig.
 Stk. 2.  Stk. 1 gælder også for sundhedsskadelige  

 opløsningsmidler, som ikke sælges en detail til offentligheden.
 § 26.  Den i § 22 anførte etiket skal mindst have  

 følgende format:
 Det foreskrevne mindsteareal for etiketten må kun anvendes til de i denne  

 bekendtgørelse påbudte oplysninger samt eventuelle supplerende hygiejne-  

 eller sikkerhedsforskrifter.
 § 27.  Etiketten skal fastgøres på emballagen, således  

 at teksten kan læses vandret, når emballagen er anbragt på sædvanlig måde.  

 Etiketten skal med hele sin overflade være fastklæbet på den emballage, som  

 umiddelbart indeholder opløsningsmidlet og på en sådan måde, at den forbliver  

 på emballagen, indtil indholdet er opbrugt.
 Stk. 2.  Såfremt et opløsningsmiddel sælges i dobbelt  

 salgsemballage, skal begge emballagens dele være forsynet med de krævede  

 angivelser.
 Stk. 3.  Etiketter eller rester af sådanne fra  

 emballagens tidligere anvendelse skal være fjernet.
§ 28.  Etikettens tekst skal være affattet på dansk.  

 Etikettens - eller i de i § 30 nævnte tilfælde emballagens - farve og  

 udseende skal sikre, at faresymbolet og dets orangegule baggrund træder klart  

 frem.
Teksten skal være let læselig og må ikke let kunne udviskes.
§ 29.  Mærkningen kan anføres på en særskilt  

 mærkeseddel, såfremt emballagen er af en så begrænset størrelse, at det ikke  

 er muligt at anvende en etiket af størrelsen 52 x 74 mm, og teksten ikke kan  

 udtrykkes tydeligt på en mindre etiket.
Særskilt mærkeseddel kan ligeledes  

 anvendes, såfremt emballagen er af en sådan art, at det ikke er  

 hensigtsmæssigt at anvende en etiket.
Mærkesedlen skal i øvrigt opfylde de  

 stillede krav vedrørende format, tekst og farve og skal fastgøres således, at  

 den forbliver på emballagen, indtil indholdet er opbrugt.
 Stk. 2.  Såfremt der anvendes en mindre etiket, jfr.  

 stk. 1, må faresymbolet ikke være mindre end 1 kvcm.
 § 30.  En etiket er ikke påkrævet, når angivelserne er  

 tydeligt anført på selve emballagen i overensstemmelse med de foranstående  

 regler.
 § 31.  Emballagen må ikke forsynes med etiketter eller  

 påskrifter, herunder brugsanvisninger og lignende, der virker vildledende  

 eller dominerer i en sådan grad, at opmærksomheden bortledes fra den  

 mærkning, der er foreskrevet i de foranstående bestemmelser.
 § 32.  Kravene i denne bekendtgørelse med hensyn til  

 mærkning anses for opfyldt:
 § 33.  Ved import af farlige opløsningsmidler påhviler  

 det importøren umiddelbart efter hjemtagelsen på lager at emballere og mærke  

 efter reglerne i denne bekendtgørelse.
 Stk. 2.  Farlige opløsningsmidler, der ikke hjemtages på  

 lager, men transporteres direkte fra udlandet til importørens danske kunde,  

 skal forinden udlevering til kunden være emballeret og mærket efter reglerne  

 i denne bekendtgørelse.
Myndighederne, klage og dispensation § 34.  Tilsyn og kontrol med overholdelse af reglerne  

 i bekendtgørelsen udøves af kemikaliekontrollen.
 Stk. 2.  Kommunalbestyrelserne bistår  

 kemikaliekontrollen ved tilsyn og kontrol med overholdelse af  

 mærkningsreglerne hos detailhandlere o.lign.
 § 35.  Miljøstyrelsen kan i særlige tilfælde tillade,  

 at reglerne i bekendtgørelsen fraviges, dog bortset fra reglerne i kapitel 3  

 og 4.
 Stk. 2.  Miljøstyrelsens afgørelser efter stk. 1 kan  

 påklages til miljøministeren.
 Stk. 3.  Kemikaliekontrollen kan i særlige tilfælde  

 tillade, at reglerne i bekendtgørelsens kapitel 3 og 4 fraviges.
 § 36.  Kemikaliekontrollens afgørelse efter § 35, stk.  

 3 og kemikaliekontrollens afgørelse efter lovens § 48 kan påklages til  

 miljøstyrelsen.
 Stk. 2.  Kommunalbestyrelsens afgørelse efter lovens §  

 48 kan påklages til miljøstyrelsen.
 Stk. 3.  Miljøstyrelsens afgørelse efter stk. 1 og 2 kan  

 ikke indbringes for anden administrativ myndighed.
 § 37.  Klagefristen er 4 uger fra den dag, afgørelsen  

 er meddelt den pågældende.
 Stk. 2.  Klage indgives til den myndighed, der har  

 truffet afgørelsen, og fremsendes herfra til klagemyndigheden ledsaget af det  

 materiale, der er indgået i sagens bedømmelse.
Straf § 38.  Medmindre højere straf er forskyldt efter den  

 øvrige lovgivning, straffes med bøde eller hæfte overtrædelse af §§ 14, 19,  

 20, 21, 22, 23, 24, 26, 27, 28, 29, 30, 31 og 33.
Stk. 2.  For overtrædelse af bestemmelserne i §§ 20, 21,  

 22, 23, 24, 26, 27, 28, 29, 30, 31 og 33 kan der pålægges en producent eller  

 importør bødeansvar, selv om overtrædelsen ikke kan tilregnes denne som  

 forsætlig eller uagtsom.
For sådant bødeansvar fastsættes ingen  

 forvandlingsstraf.
 Stk. 3.  For overtrædelse, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
Ikrafttrædelses- og overgangsbestemmelse § 39.  Bekendtgørelsen træder i kraft den 1. januar  

 1984.
 Stk. 2.  Såfremt et farligt opløsningsmiddel opfylder  

 reglerne om klassificering, emballering og mærkning i  

 klassificeringsbekendtgørelsen, skal det først opfylde kravene i denne  

 bekendtgørelse den 1. juli 1984.
 Stk. 3.  Afgørelser truffet efter de hidtil gældende  

 regler herom bevarer deres gyldighed, indtil der i medfør af denne  

 bekendtgørelse træffes ny afgørelse.
Miljøministeriet, den 14. oktober 1983 Christian Christensen / Henning Hummelmose Bilag 1 Forord til listen over visse farlige bestanddele i opløsningsmidler Brug af listen Stofferne er i listens 1. kolonne nævnt i alfabetisk rækkefølge, idet det  

 dog skal bemærkes:
at stoffer, som ikke findes under K, kan være optaget under C, at stoffer, som ikke findes under F, kan være optaget under Ph, at stoffer, som ikke findes under Æ, kan være optaget under E.
 I 2. kolonne er angivet med hvilket nummer, stoffet er optaget i den  

 senest reviderede udgave af bilaget til Rådets direktiv 67/548/EØF af 27.  

 juni 1967 om tilnærmelse af lovgivning om klassificering, emballering og  

 etikettering af farlige stoffer som senest ændret ved Kommissionens direktiv  

 81/957/EØF af 23. oktober 1981. Med hensyn til stoffernes kemiske formler  

 henvises hertil.
 I kolonne 3 er angivet den særlige underklasse for giftige og  

 sundhedsskadelige opløsningsmidler, til hvilken der er knyttet et indextal i  

 bekendtgørelsens § 9.
I de to sidste kolonner er det for ætsende og lokalirriterende stoffer  

 angivet med hvilket symbol, de enkelte stoffer skal mærkes, jfr. bilag 2,  

 samt den koncentration (i pct.) af stoffet, som vil medføre klassificering af  

 produktet i den pågældende fareklasse.
Ved »pct.« forstås, når  

 intet andet er angivet, vægtprocent.
Der er ikke på denne liste angivet de krævede risikosætninger og  

 sikkerhedsforskrifter samt særlige anmærkninger.
Disse kan ses i listen over  

 farlige stoffer (bilag 1 til bekendtgørelse nr. 147 af 16. marts 1981). Visse  

 af stofferne på nærværende bilag vil først blive optaget på listen over  

 farlige stoffer ved næste revision, som forventes udgivet i starten af 1984.  

 Indtil da vil de pågældende stoffer kunne findes i EF-tidende af 7.12.1981,  

 s. 5-44.
Mærkning Stoffets navn skal anføres på etiketten med enten den betegnelse, hvormed  

 det er optaget i denne stofliste, eller med en af de betegnelser, hvormed det  

 er optaget med fuld klassificering på bilag 1 til bekendtgørelse nr. 147 af  

 16. marts 1981 (listen over farlige stoffer).
Organiske stoffer kan forekomme i handelen som klart definerede isomere  

 eller som en blanding af flere isomere.
I stoflisten anvendes undertiden en  

 flertalsform f.eks. »Xylener«.
 I disse tilfælde skal det klart angives på etiketten, om det drejer som om  

 en bestemt isomer eller om blandinger af isomerer, f.eks.
