Nr BTL 246 Betænkning over Forslag til lov om ændring af lov om varmeforsyning og lov  

 om elforsyning   

 Nr L 246 1991-92, 1. samling Afgivet af Det Energipolitiske Udvalg Afgivet: 19920422 Udvalget har behandlet lovforslaget i nogle møder og har herunder stillet spørgsmål til energiministeren, som denne har besvaret skriftligt.
 Endvidere har udvalget modtaget skriftlige henvendelser fra Danske  

 Elværkers Forening.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret .
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling med følgende  

 bemærkninger:
Fremskridtspartiet skal gentage sine synspunkter fra behandlingen af  

 beslutningsforslag nr.
B 30 om ændring af lov om varmeforsyning og af lov om  

 elforsyning, som gik forud for dette lovforslag.
En vedtagelse af dette lovforslag betyder kun, at der bliver syet endnu en  

 lap på det kludetæppe, vores energilovgivning udgør.
I stedet for at klippe  

 lidt i kanten på et enkelt af tidslens blade skal man hellere rive hele  

 tidselplanten op med rode.
Tidselplanten er i denne forbindelse den nuværende varmeforsyningslov.  

 Varmeforsyningslovens bestemmelser om, at forbrugerne kan blive  

 tvangstilsluttet til kollektive forsyningsanlæg, er baggrunden for, at der  

 opstår problemer.
Når en forbruger bliver tvunget til at være tilsluttet  

 f.eks. en bestemt fjernvarmecentral, så er »samarbejdet« dømt til  

 at være noget anstrengt lige fra starten.
En vedtagelse af nærværende lovforslag vil faktisk give den følgevirkning,  

 at Folketinget tager kværulanternes parti.
Har man f.eks. en  

 fjernvarmecentral organiseret med en kreds af medlemmer, der gennem årtier  

 har være enige om driften, så vil en enkelt ny tvangstilsluttet kunde kunne  

 ødelægge det lokale samarbejde totalt med dette lovforslag i hånden.  

 Lovforslaget er med til at give opbakning bag lokale kværulanter.
Det er ikke  

 Folketingets opgave.
En løsning af de problemer, som lovforslaget opridser, kræver som skrevet,  

 at hele tidslen trækkes op.
Altså at varmeforsyningsloven bliver luget ren  

 for ukrudt, hvorved alle bestemmelser vedrørende tvangstilslutning fjernes.
Til brug for en realisering af det mål skal Fremskridtspartiet henvise til  

 beslutningsforslag nr.
B 4 fra indeværende folketingsår om stop for  

 tvangstilslutning til kollektiv energiforsyning, som er fremsat den 22.  

 oktober 1991.
