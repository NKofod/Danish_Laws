 I medfør af lov nr. 156 af 14. april 1920 om smitsomme sygdomme hos  

 husdyrene, lov nr. 188 af 1. april 1923 om tillæg til denne lov, lov nr. 131  

 af 13. april 1954 om udførsel og indførsel af levende dyr m.v. og lov nr. 119  

 af 22. marts 1947 med tillæg, jfr. lovbekendtgørelse nr. 139 af 19. april  

 1963 om forhandling udførsel og indførsel af æg og ægprodukter m.m.,  

 fastsættes følgende bestemmelser.
 § 1.  Ved rugerier forstås i denne bekendtgørelse  

 virksomheder, hvor der under anvendelse af rugemaskine udruges kyllinger af  

 høns, fasaner eller agerhøns.
 § 2.  Udrugning i maskine af dyr af de i § 1 nævnte  

 arter må kun ske på rugerier, der er godkendt af veterinærdirektoratet.  

 Godkendelse kan kun meddeles, såfremt rugeriets besætning af dyr af de i § 1  

 nævnte arter har bestået blodprøver, der er foretaget i overensstemmelse med  

 bestemmelserne i § 3 og stadig er gyldige, og såfremt de hygiejniske forhold  

 på virksomheden efter veterinærdirektoratets skøn er tilfredsstillende.
Stk. 2.  Ansøgning om godkendelse i henhold til stk. 1  

 skal affattes skriftligt og sendes til vedkommende kredsdyrlæge.
Ansøgningen  

 skal indeholde oplysning om besætningens størrelse og art og om  

 rugemaskinernes kapacitet og skal være bilagt erklæringer fra statens  

 veterinære serumlaboratorium og laboratoriet for fjerkræundersægelser om  

 resultaterne af de i besætningen senest foretagne blodprøver.
Stk. 3.  En i henhold til stk. 1 meddelt godkendelse  

 bevarer kun sin gyldighed, såfremt rugeriets besætning af de i § 1 nævnte dyr  

 fortsat består blodprøver, der skal foretages i overensstemmelse med  

 bestemmelserne i § 3. Godkendelsen bortfalder, såfremt en blodprøve mister  

 sin gyldighed.
Veterinærdirektoratet kan, når forholdene taler derfor,  

 bestemme, at en besætning skal blodprøves med kortere mellemrum end angivet i  

 § 3. I øvrigt kan veterinærdirektoratet til enhver tid tilbagekalde en  

 meddelt godkendelse, nar forholdene giver anledning dertil.
 § 3.  Et rugeris besætning af de i § 1 nævnte dyr skal  

 i overensstemmelse med bestemmelserne i denne paragraf underskastes  

 blodprøver for hønsetyfus (Salmonella pullorum og Salmonella gallinarum) og  

 for fjerkræpest, herunder såvel klassisk fjerkræ- eller hønsepest (Fowl  

 plague) som asiatisk hønsepest eller pseudohønsepest (Newcastle disease).  

 Blodprøverne skal udtages af en dyrlæge.
Stk. 2.  Blodundersøgelse for hønsetyfus skal i  

 besætninger med mindre end 100 voksne dyr (d.v.s. dyr over 5 måneder) omfatte  

 halvdelen af dyrene.
I besætninger med mere end 100 voksne dyr skal der  

 udtages blodprøver af 20 pct. af dyrene, dog mindst 50 prøver.
En  

 forholdsmæssig del af prøverne skal tages fra haner.
Såfremt dyrene er  

 fordelt i huse eller flokke m.v., skal der drages omsorg for, at de udtagne  

 prøver bliver repræsentative for hele bestanden.
Dyrene skal før eller  

 samtidig med blodprøveudtagningen forsynes med fodringe eller vingemærker med  

 individuelle numre, der skal anføres på blodglassene.
Blodprøverne skal  

 indsendes til undersøgelse på statens veterinære serumlaboratorium.
En  

 bestået blodprøve bevarer normalt sin gyldighed i 3 år, men mister straks sin  

 gyldighed, såfremt besætningen udsættes for smitte med nævnte sygdom.
Stk. 3  Blodprøver til undersøgelse for fjerkræpest skal  

 udtages i overensstemmelse med de af veterinærdirektoratet herom fastsatte  

 retningslinier.
Prøverne skal indsendes til laboratoriet for  

 fjerkræundersøgelser.
En bestået blodprøve bevarer normalt sin gyldighed i 1  

 år, men mister straks sin gyldighed såfremt besætningen udsættes for smitte  

 med nævnte sygdom.
§ 4.  Et rugeri må kun indkøbe (modtage) dyr af de i §  

 1 nævnte arter samt æg af sådanne dyr fra andre rugerier og fra andre  

 ejendomme, hvis besætning af de i § 1 nævnte dyr har bestået blodprøver, der  

 er foretaget i overensstemmelse med bestemmelserne i § 3 og stadig er  

 gyldige.
Modtagelse skal nægtes, medmindre leverandøren til modtageren  

 afgiver en skriftlig erklæring, der skal være udfærdiget på blanketter,d er  

 udleveres fra veterinærdirektoratet, og skal gå ud på, at leverandørens  

 rugeri henholdsvis fjerkræbesætning opfylder de i 1. punktum stillede krav.  

 Erklæringen skal opbevares af rugeriet i mindst 1 år og på begæring forevises  

 veterinærdirektoratet eller de af direktoratet udsendte dyrlæger.
§ 5.  Såfremt der på et rugeri eller på en ejendom,  

 hvorfra der leveres æg eller fjerkræ til et rugeri, indtræffer en unormalt  

 stor dødelighed i fjerkræbesætningen, påhviler det ejeren (brugeren) at  

 rugeriet henholdsvis ejendommen at indsende et eller flere døde dyr med  

 oplysning om sygehistorien til laboratoriet for fjerkræundersøgelser,  

 Bülowsvej 13, postadresse: København V., baneadresse (kun banepakker):  

 Frederiksberg station.
Endvidere påhviler det ejeren (brugeren) af et rugeri,  

 når det kommer til hans kundskab, at der i et fra rugeriet leveret hold dyr  

 indtræffer unormalt stor dødelighed, at henstille til modtageren at foretage  

 indsendelse som foran anført.
§ 6.  Påvises der hønsetyfus i fjerkræbesætningen på  

 et rugeri, er det forbudt fra rugeriet at udlevere rugeæg samt dyr i enhver  

 alder af de i § 1 nævnte arter samt at fjerne redskaber, der har været i  

 forbindelse med rugeriets fjerkræ, rugemaskiner, kyllingemødre og  

 forsendelseskasser til æg og kyllinger m.v.
Når det er konstateret, at  

 sygdommen ikke længere er til stede på ejendommen, og rensning og  

 desinfektion har fundet sted i overensstemmelse med en af  

 veterinærdirektoratet udarbejdet vejledning, giver veterinærdirektoratet  

 ejeren (brugeren) af rugeriet meddelelse om, at nævnte forbud er bortfaldet,  

 og godkender samtidig rugeriet på ny jfr. § 2, stk. 1.
Stk. 2.  Påvises der hønsetyfus i fjerkræbesætningen på  

 en ejendom, hvorfra der leveres æg eller fjerkræ til et rugeri, kan  

 veterinærdirektoratet skriftligt pålægge ejeren (brugeren) af besætningen  

 samt ejeren (brugeren) af rugeriet at iagttage tilsvarende forholdsregler som  

 de i stk. 1 fastsatte.
Veterinærdirektoratet giver ejerne (brugerne)  

 skriftlig meddelelse, når forholdsreglerne ikke længere skal iagttages.
 Stk. 3.  Påvises der fjerkræpest i de i stk. 1 og 2  

 omtalte fjerkræbesætninger, skal der med hensyn til sygdommens bekæmpelse  

 forholdes i overensstemmels med de til enhver tid herom fastsatte  

 bestemmelser jfr. bekendtgørelse nr. 323 af 22. august 1963 om  

 foranstaltninger til bekæmpelse af ondartede smitsomme sygdomme hos fjerkræ.
 § 7.  På rugerier må kun udruges æg af dyr af de i § 1  

 nævnte arter.
 Stk. 2.  Gæs, ænder og kalkuner må ikke på noget  

 tidspunkt findes på en ejendom, hvorpå der findes et rugeri, eller hvorfra  

 der leveres æg eller fjerkræ til et rugeri.
Stk. 3.  De lokaler på et rugeri, hvori forrugere og  

 klækkere er anbragt, skal have en efter kapaciteten passende størrelse og  

 skal være således indrettet, at de let kan renses og desinficeres, og der må  

 ikke være direkte adgang fra disse lokaler til lokaler, hvori der findes  

 fjerkræ. Gulvet skal være af et materiale, der er uigennemtrængeligt for  

 fugtighed, og der skal være afløb i gulvet.
Ejeren (brugeren) af rugeriet  

 skal sørge for god orden og renlighed i de til rugeriet hørende lokaler.
Stk. 4.  Emballage til forsendelse af daggamle kyllinger  

 må ikke opbevares i ruge- og klækkelokaler, og brugte forsendelseskasser må  

 ikke anvendes.
Kønssortering må ikke ske i ruge- eller klækkelokaler eller i  

 forsendelsesrum, men skal finde sted i et særskilt lokale.
 Stk. 5.  Rugelokaler og rugeæg samt rugemaskiner,  

 klækkere og andet inventar skal desinficeres som angivet i en af laboratoriet  

 for fjerkræundersøgelser udarbejdet anvisning, der fås udleveret ved  

 henvendelse til veterinærdirektoratet, kredsdyrlægerne eller  

 rugeritilsynsudvalgene.
Stk. 6.  Frasorterede, selvdøde eller dræbte kyllinger  

 skal snarest muligt nedgraves eller afhændes til en af landbrugsministeriet  

 autoriseret destruktionsanstalt.
Det samme gælder ikke-klækkede æg og  

 æggeskaller, der dog i stedet kan anvendes til opfodring, såfremt de er kogt  

 i mindst 15 minutter.
 Stk. 7.  En ejendom, hvorpå der findes et rugeri, må  

 ikke andetsteds fra tilføres konsumæg til videresalg.
 Stk. 8.  Et rugeri må ikke findes på samme ejendom som  

 et fjerkræslagteri eller en anden virksomhed, som indsamler fjerkræ.
§ 8.  Veterinærdirektoratet fører tilsyn med  

 overholdelsen af bestemmelserne i denne bekendtgørelse.
Landsudvalget for  

 fjerkræavlen bistår gennem de lokale rugeritilsynsudvalg direktoratet med at  

 påse overholdelsen af bestemmelserne.
Stk. 2.  Vedkommende kredsdyrlæge og andre af  

 veterinærdirektoratet udsendte dyrlæger skal til enhver tid have adgang til  

 rugerier og til ejendomme, hvorfra der leveres æg eller fjerkræ til rugerier.  

 De pågældende er berettiget til i fornødent omfang at udtage syge og selvdøde  

 dyr, blodprøver og støvprøver til laboratorieundersøgelse.
Ejeren (brugeren)  

 skal vederlagsfrit stille fornødent mandskab til rådighed ved indfangning af  

 dyr og fastholdelse af disse under prøveudtagning.
 Stk. 3.  Ejeren (brugeren) af et rugeri skal på begæring  

 til veterinærdirektoratet eller derfra udsendte dyrlæger oplyse, fra hvem der  

 er købt (modtaget) eller til hvem der er solgt (udleveret) rugeæg eller dyr  

 af de i § 1 nævnte arter.
§ 9.  En af veterinærdirektoratet i henhold til  

 bekendtgørelse nr. 462 af 4. december 1950 vedrørende rugerier med  

 tillægsbekendtgørelse nr. 358 af 16. november 1962 meddelt godkendelse at et  

 rugeri, der er gyldig ved denne bekendtgørelses ikrafttræden, betragtes som  

 meddelt i henhold til § 2, stk. 1, i denne bekendtgørelse.
Godkendelsen  

 bortfalder, medmindre rugeriet senest den 1. juli 1965 har fremsat anmodning  

 om ny godkendelse i henhold til § 2, stk. 1.
 § 10.  Det offentlige afholder udgifterne ved:
a.
Udtagning og indsendelse af materiale i henhold til § 8, stk. 2.
b.
Laboratorieundersøgelsen af de i § 3, stk. 3, omhandlede blodprøver  

 samt af dyr, der indsendes i henhold til § 5, og af det under a nævnte  

 materiale.
§ 11.  Overtrædelse af bestemmelserne i denne  

 bekendtgørelse straffes med bøde.
På samme måde straffes den, der undlader at  

 efterkomme påbud eller forbud, der udstedes i henhold til bekendtgørelsens  

 bestemmelser.
 § 12.  Denne bekendtgørelse træder i kraft den 1.  

 januar 1965. Samtidig ophæves bekendtgørelse nr. 462 af 4. december 1950  

 vedrørende rugeriet med tillægsbekendtgørelse nr. 358 af 16. november 1962.
 Landbrugsministeriet, den 7. december  

 1964.
Chr.
Thomsen.
/J.
Jensen.
