Bekendtgørelse om uddannelsen til  

 metalsmed I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 metalsmed med et af følgende specialer:
 1)	Gravør.
 2)	Gørtler (armatur).
 3)	Gørtler.
 4)	Kobbersmed.
 5)	Metaltrykker.
 6)	Jern- og metalsliber.
 Stk. 2. Eleven vælger speciale ved indgåelsen af  

 uddannelsesaftale.
Uddannelsens mål § 2. Den uddannede metalsmed skal  

 selvstændigt kunne udføre alle arbejdsprocesser, der forekommer  

 inden for det område, som specialet retter sig imod samtidig med at  

 gældende miljø- og sikkerhedsbestemmelser overholdes.
Stk. 2. Eleven skal opnå teknisk faglige, almene og  

 personlige kompetencer til selvstændigt og effektivt at kunne  

 planlægge og varetage almindeligt forekommende arbejdsopgaver inden for  

 uddannelsen.
Den uddannede skal endvidere kunne udvise:
1)	kendskab til samarbejds- og kommunikationsteknikker og kunne  

 indgå i samarbejdsprocesser, 2)	kendskab til projektorganisation og kunne indgå i grupper,  

 herunder etablering og opretholdelse af faglig kommunikation på alle  

 niveauer i virksomheden, 3)	forståelse af intern og ekstern kundebetjening, 4)	kendskab til instruktions- og præsentationsteknik, 5)	fagligt overblik, initiativ samt kendskab til  

 vidensøgning, 6)	kvalitetsbevidsthed samt kendskab til opbygning og vedligeholdelse  

 af kvalitetssystemer, 7)	kendskab til etablering af drift af egen virksomhed, 8)	kendskab til produktionsstyring og evner til at strukturere,  

 planlægge og vurdere løsningsmuligheder for egne arbejdsopgaver  

 og 9)	kendskab til design og produktudvikling og  

 miljøbevidsthed.
 Stk. 3. Den uddannede gravør kan selvstændigt  

 udføre alle former for fremstilling, reparation og vedligeholdelse af  

 graveringer og andet relevant gravørarbejde i metal, ædelmetal  

 og andre materialer.
 Stk. 4. Den uddannede gørtler (armatur) kan  

 selvstændigt udføre alle former for fremstilling, reparation og  

 vedligeholdelse af brugsgenstande og andet relevant gørtlerarbejde  

 efter arbejdstegning, model eller andet oplæg.
 Stk. 5. Den uddannede gørtler kan selvstændigt  

 udføre alle former for fremstilling, reparation og vedligeholdelse af  

 brugs- og kunstgenstande og andet relevant gørtlerarbejde i messing og  

 andre metaller efter arbejdstegning, model eller andet oplæg.
 Stk. 6. Den uddannede kobbersmed kan selvstændigt  

 udføre alle former for fremstilling, reparation og vedligeholdelse af  

 brugs- og kunstgenstande og andet relevant kobbersmedearbejde i kobber og  

 andre metaller efter arbejdstegning, model eller andet oplæg.
 Stk. 7. Den uddannede metaltrykker kan  

 selvstændigt udføre alle former for fremstilling af brugs- og  

 kunstgenstande og andet relevant metaltrykkerarbejde i metaller efter  

 arbejdstegning, model eller andet oplæg.
 Stk. 8. Den uddannede jern- og metalsliber kan  

 selvstændigt udføre alle former for slibning af brugs- og  

 kunstgenstande og andet relevant slibearbejde efter arbejdstegning eller  

 model.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Håndværk og teknik, hvor  

 uddannelsen indgår i uddannelsesfamilie 1 »teknikfamilien«, jf.  

 § 14, stk. 2, i lov om erhvervsuddannelser.
 Stk. 2. Det faglige udvalg for uddannelsen er Det faglige  

 Udvalg for Ædel- og Metalsmede.
§ 4. Eleven kan indlede uddannelsen på skole  

 med et grundforløb eller i en praktikvirksomhed.
Uddannelsen for  

 specialerne gravør, gørtler (armatur), gørtler,  

 kobbersmed varer 4 år, for specialet metaltrykker 3 år og for  

 specialet jern- og metalsliber 2 år og 6 måneder.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelse om  

 grundforløb.
Hovedforløbet omfatter praktikuddannelse og  

 obligatorisk undervisning, således:
1)	for specialerne gravør, gørtler (armatur)  

 gørtler og kobbersmed 16 uger, fordelt på 2 skoleperioder  

 på henholdsvis 10 og 6 uger, 2)	for specialet metaltrykker, 1 skoleperiode på 10 uger, og 3)	for specialet jern- og metalsliber 1 skoleperiode på 5  

 uger.
Stk. 3. Den obligatoriske undervisning omfatter grundfag,  

 områdefag, bundne specialefag, valgfri specialefag (undtagen jern- og  

 metalsliber) og valgfag.
Valgfri specialefag kan i stedet for placeres uden  

 for skoleperioderne.
 Stk. 4. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Uddannelsens varighed og struktur kan fraviges ved  

 voksenuddannelsesforløb, jf. § 6.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet og således efter skolens samlede  

 vurdering har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt de områdefag i  

 grundforløbet, der er særlige for hovedforløbet, jf.  

 § 9.
Voksenuddannelsesforløb § 6. For personer, der er fyldt 25 år, og  

 som har relevant erhvervserfaring, kan skolen efter samråd med det  

 faglige udvalg tilrettelægge et særligt uddannelsesforløb,  

 bestående af perioder med henholdsvis skoleundervisning og  

 praktikuddannelse.
Varigheden af skoleundervisningen inklusive eventuelt  

 suppleringskursus, jf. § 7, må ikke overstige varigheden efter  

 § 4.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alderskravet og kravet til erhvervserfaring efter stk. 1.
 Stk. 3. Skoleundervisningen omfatter grundfag,  

 områdefag, bundne og valgfrie specialefag samt valgfag.
 § 7. Det i § 6 nævnte  

 forløb kan begynder med et supplerende kursus på indtil 20 uger,  

 der har til formål, at eleven på grundlag af forudgående  

 uddannelse og erhvervserfaring opnår kvalifikationer mindst svarende  

 til grundforløbet, jf. erhvervsuddannelseslovens § 16. Skolen kan  

 under suppleringskurset foretage vurdering af elevens praktiske og teoretiske  

 kvalifikationer med henblik på afgørelse om merit i  

 uddannelsesforløbet i et forløb på indtil 2 uger, jf.  

 hovedbekendtgørelsen § 20, stk. 2. Suppleringskurset kan  

 gennemføres uden uddannelsesaftale.
Fritagelse for dele af uddannelsen § 8. Eleven fritages for dele af uddannelsen, jf.  

 bekendtgørelse om erhvervsuddannelser (hovedbekendtgørelsen) og  

 bekendtgørelse om merit for visse fag i ungdomsuddannelser mv.  

 (meritbekendtgørelsen), samt på baggrund af relevant  

 beskæftigelse, jf. anvisningen i vejledningen til  

 bekendtgørelsen.
Kapitel 3 Skoleundervisningen § 9. Undervisningen i grundforløbet  

 omfatter for elever, der vælger specialet gravør eller  

 gørtler (armatur) de områdefag, der er særlige for  

 hovedforløbet i industriteknikuddannelsen.
 Stk. 2. Undervisningen i grundforløbet omfatter for  

 elever, der vælger specialet gørtler, kobbersmed, metaltrykker  

 eller jern- og metalsliber de områdefag, som er særlige for  

 hovedforløbet i smedeuddannelsen.
 § 10. Undervisningen i hovedforløbet  

 omfatter følgende grundfag for specialerne gravør,  

 gørtler (armatur), gørtler og kobbersmed:
 1)	Produktudvikling, produktion og service 2,0 uger.
 2)	Virksomhedslære og innovation, niveau F.
 Stk. 2. Undervisningen i hovedforløbet omfatter  

 følgende grundfag for specialet metaltrykker:
 1)	Produktudvikling, produktion og service 2,0 uger.
 Stk. 3. Undervisningen i hovedforløbet omfatter  

 følgende grundfag for specialet jern- og metalsliber:
 1)	Produktudvikling, produktion og service 1,0 uger.
 § 11. Undervisningen i hovedforløbet  

 omfatter følgende områdefag:
1)	Manuel bearbejdning ved anvendelse af  

 håndværktøj Niveau: Rutine Eleven kan udføre manuel bearbejdning, ved anvendelse af  

 håndværktøj som benyttes i faget, som opmærkning  

 på metaller, savning, boring, filning, lodning, smedning,  

 fræsning, slibning og polering, samt anden relevant  

 bearbejdningsteknik.
2)	Måleteknik Niveau: Rutine Eleven kan foretage måling med og justering af de almindeligt  

 forekommende tolerance måleværktøjer i forbindelse med  

 løsning af brancherelevante arbejdsopgaver.
3)	Slibning og polering Niveau: Begynder Eleven kan slibe og polere metaller manuelt eller maskinelt, i  

 forbindelse med løsning af brancherelevante arbejdsopgaver, med en  

 kvalitet svarende til almindelig standard inden for branchen.
 Stk. 2. Undervisningen i områdefag i  

 hovedforløbet varer i alt 2,0 uger.
 § 12. Undervisningen i hovedforløbet  

 omfatter følgende bundne specialefag for specialet  

 gravør:
1)	Faglig tegning Niveau: Rutine Eleven kan aflæse arbejdstegninger.
Eleven kan fremstille  

 arbejdstegninger ved hjælp af geometriske konstruktioner, herunder  

 projektionstegning af helheder eller delelementer af modeller.
2)	Maskinel fræsning og drejning Niveau: Rutine Eleven kan efter arbejdstegning fremstille emner ved maskinel  

 fræsning og drejning inden for en tolerance af 1/10 millimeters  

 nøjagtighed.
Eleven fremstiller brancherelevante opgaver i metaller og  

 andre materialer.
3)	Maskinel bearbejdning Niveau: Rutine Eleven kan programmere, opstille og afvikle programmer ved  

 cnc-styret fræsemaskine.
Eleven løser brancherelevante opgaver  

 ved hjælp af cnc-styret maskine.
4)	Gravørteknikker Niveau: Avanceret Eleven kan a)	fremstille arbejdstegninger og andre former for optegning, herunder  

 skrift indeholdende diverse skrifttyper, heraldik, spatiering og  

 proportionering, b)	manuelt og maskinelt bearbejde metaller og andre materialer efter  

 arbejdstegning, model eller andet oplæg, c)	arbejde med stikler, pantograf og andre former for  

 værktøj og produktionsmaskiner i forbindelse med  

 udførelse af brancherelevante arbejdsopgaver og d)	udføre overfladebehandling, herunder kemisk og galvanisk  

 metalfarvning, ilægning af farve og anden brancherelevant finish.
 § 13. Undervisningen i hovedforløbet  

 omfatter følgende bundne specialefag for specialet gørtler  

 (armatur):
1)	Faglig tegning Niveau: Rutine Eleven kan aflæse arbejdstegninger.
Eleven kan fremstille  

 arbejdstegninger ved hjælp af geometriske konstruktioner, herunder  

 projektionstegning af helheder eller delelementer af modeller.
2)	Maskinel fræsning og drejning Niveau: Rutine Eleven kan efter arbejdstegning fremstille emner ved maskinel  

 fræsning og drejning inden for en tolerance af 1/10 millimeters  

 nøjagtighed.
Eleven fremstiller brancherelevante opgaver i metaller og  

 andre materialer.
3)	Maskinel bearbejdning Niveau: Rutine Eleven kan programere, opstille og afvikle programmer ved cnc-styret  

 fræsemaskine.
Eleven løser brancherelevante opgaver ved  

 hjælp af cnc-styret maskine.
4)	Armaturteknikker Niveau: Avanceret Eleven kan a)	udføre arbejdstegninger og andre former for optegning, b)	udføre manuel og maskinel bearbejdning ved hjælp af  

 håndværktøj, drejning og fræsning og andre relevante  

 fremstillingsmetoder, i metaller og andre materialer efter arbejdstegning,  

 model eller andet oplæg, c)	udføre montagearbejde, herunder termisk sammenføjning  

 ved hjælp af lodning og svejsning, i forbindelse med løsning af  

 armaturtekniske arbejdsopgaver så arbejdets kvalitet opfylder  

 almindelige krav til tryk-, træk- og brudstyrke samt udseende, og d)	udføre overfladebehandling, herunder kemisk og galvanisk  

 metalfarvning og anden brancherelevant finish.
 § 14. Undervisningen i hovedforløbet  

 omfatter følgende bundne specialefag for specialet  

 gørtler:
1)	Faglig tegning Niveau: Rutine Eleven kan aflæse arbejdstegninger.
Eleven kan fremstille  

 arbejdstegninger ved hjælp af geometriske konstruktioner, herunder  

 projektionstegning af helheder eller delelementer af modeller.
2)	Maskinel fræsning og drejning Niveau: Begynder Eleven kan efter arbejdstegning fremstille emner ved maskinel  

 fræsning og drejning inden for en tolerance af 1/10 millimeters  

 nøjagtighed.
Eleven fremstiller brancherelevante opgaver i metaller og  

 andre materialer.
3)	Maskinel bearbejdning Niveau: Begynder Eleven kan programere, opstille og afvikle programmer ved cnc-styret  

 fræsemaskine.
Eleven løser brancherelevante opgaver ved  

 hjælp af cnc-styret maskine.
4)	Gørtlerteknikker Niveau: Avanceret Eleven kan a)	fremstille arbejdstegninger og andre former for optegning, b)	efter arbejdstegning, model eller andet oplæg manuelt og  

 maskinelt bearbejde ved hjælp af håndværktøj,  

 drejning, fræsning og andre relevante fremstillingsmetoder, i metaller  

 og andre materialer, c)	udføre montagearbejde, herunder termisk sammenføjning  

 ved hjælp af lodning og svejsning, i forbindelse med løsning af  

 gørtlertekniske arbejdsopgaver så arbejdets kvalitet opfylder  

 almindelige krav til tryk-, træk- og brudstyrke samt udseende, d)	udføre overfladebehandling, herunder kemisk og galvanisk  

 metalfarvning og anden brancherelevant finish.
 § 15. Undervisningen i hovedforløbet  

 omfatter følgende bundne specialefag for specialet  

 kobbersmed:
1)	Faglig tegning Niveau: Rutine Eleven kan aflæse arbejdstegninger.
Eleven kan fremstille  

 arbejdstegninger ved hjælp af geometriske konstruktioner, herunder  

 projektionstegning af helheder eller delelementer af modeller.
2)	Svejsning og montering Niveau: Rutine Eleven kan udføre montering samt TIG- og MIG-svejsning i  

 forbindelse med løsning af brancherelevante arbejdsopgaver efter  

 arbejdstegning, model eller andet oplæg, i rustfrit stål, kobber  

 og andre metaller efter gældende standard.
3)	Slibning og polering Niveau: Rutine Eleven kan udføre færdiggørelse ved slibning og  

 polering, af brancherelevante brugs- og kunstgenstande, således at  

 arbejdet opfylder almindeligt gældende krav til varens kvalitet og  

 udseende.
4)	Kobbersmedeteknikker Niveau: Avanceret Eleven kan a)	fremstille arbejdstegninger og andre former for optegning, b)	efter arbejdstegning, model eller andet oplæg manuelt og  

 maskinelt bearbejde ved hjælp af håndværktøj,  

 drejning, fræsning og andre relevante fremstillingsmetoder, i metaller  

 og andre materialer, c)	udføre montagearbejde, herunder termisk sammenføjning  

 ved hjælp af lodning og svejsning, i forbindelse med løsning af  

 kobbersmedetekniske arbejdsopgaver, så arbejdets kvalitet opfylder  

 almindelige krav til tryk-, træk- og brudstyrke samt udseende, og d)	udføre overfladebehandling, herunder kemisk og galvanisk  

 metalfarvning og anden brancherelevant finish.
 Stk. 2. Undervisningen i de i  

 §§ 12-15 nævnte bundne specialefag varer i alt 7,0 uger.
 § 16. Undervisningen i hovedforløbet  

 omfatter følgende bundne specialefag for specialet  

 metaltrykker:
1)	Faglig tegning Niveau: Rutine Eleven kan aflæse arbejdstegninger.
Eleven kan fremstille  

 arbejdstegninger ved hjælp af geometriske konstruktioner, herunder  

 projektionstegning af helheder eller delelementer af modeller.
2)	Maskinel fræsning og drejning Niveau: Begynder Eleven kan fremstille brancherelevante arbejdsopgaver ved maskinel  

 fræsning og drejning, i metaller og andre materialer efter  

 arbejdstegning, med 1/10 millimeters nøjagtighed.
3)	Metaltrykketeknik Niveau: Avanceret Eleven kan a)	efter arbejdstegning, model eller andet oplæg, manuelt og  

 maskinelt bearbejde metaller i forbindelse med metaltrykning, b)	fremstille brugs- og kunstgenstande ved hjælp af relevant  

 håndværktøj, metaltrykkebænk og andet relevant  

 metaltrykkeværktøj, og c)	slå gevind ved en drejebænk og fremstille trykpatroner  

 med forskellige faconer.
 Stk. 2. Undervisningen i det i stk. 1 nævnte bundne  

 specialefag varer i alt 4,0 uger.
 § 17. Undervisningen i hovedforløbet  

 omfatter følgende specialefag for specialet jern- og  

 metalsliber:
1)	Slibeteknikker Niveau: Avanceret Eleven kan manuelt og maskinelt slibe og polere brugs- og  

 kunstgenstande, efter arbejdstegning/instruktion eller model, i metal med en  

 kvalitet svarende til almindelig standard indenfor branchen.
 Stk. 2. Undervisningen i det i  

 stk. 1 nævnte specialefag varer 1,0 uger.
 § 18. Undervisningen i hovedforløbet  

 omfatter desuden valgfri specialefag (undtagen for specialet jern- og  

 metalsliber) inden for følgende områder:
 1)	Videreudvikling af kvalifikationer inden for egen uddannelse.
 2)	Opnåelse af beslægtede kvalifikationer inden for  

 ædel- og metalsmedefagene.
 Stk. 2. Undervisningen i de valgfri specialefag inden for de i  

 stk. 1 nævnte rammer varer for specialerne gravør,  

 gørtler (armatur), gørtler og kobbersmed i alt 2,0 uger og for  

 specialet metaltrykker 1 uge.
Stk. 3. Eleven og virksomhed vælger valgfri specialefag  

 efter anvisningerne i vejledningen.
De valgfri specialefag gennemføres  

 under de sidste uddannelsesår i hovedforløbet.
 § 19. Undervisningen i hovedforløbet  

 omfatter endvidere valgfag for specialerne gravør, gørtler  

 (armatur) gørtler og kobbersmed der varer i alt 2,0 uger, og for  

 specialerne metaltrykker og jern- og metalsliber i alt 1,0 uge.
Praktikuddannelsen § 20. Praktikuddannelsen skal tilrettelægges  

 således, at eleven opnår rutine og videreudvikler  

 færdigheder både inden for de almene og de fagligt  

 erhvervsrettede kompetenceområder .
 Stk. 2. Praktikuddannelsen i specialet gravør omfatter  

 følgende:
 1)	Oplæring i korrekt anvendelse af brancherelevant  

 håndværktøj og produktionsmaskiner ved produktion,  

 vedligeholdelse og reparation af graveringsarbejde i metal og andre  

 materialer, fra uforarbejdet materiale til færdigt produkt.
 2)	Opfølgning på relevante færdigheder med henblik  

 på at opnå rutine i udførelse af  

 gravørteknikker.
 3)	Oplæring i de discipliner som alene forekommer i den enkelte  

 praktikvirksomhed med henblik på kendskab til specialisering,  

 samarbejde og kvalitetsstyrede arbejdsprosesser.
 4)	Oplæring i selvstændig fremstilling af graveringer udfra  

 tegning, model eller andet oplæg, under hensyntagen til gældende  

 sikkerheds- og miljølove.
 Stk. 3. Praktikuddannelsen i specialet gørtler  

 (armatur) omfatter følgende:
 1)	Oplæring i korrekt anvendelse af brancherelevant  

 håndværktøj og produktionsmaskiner ved produktion,  

 vedligeholdelse og reparation af armaturer i metal, fra uforarbejdet  

 materiale til færdigt produkt.
 2)	Opfølgning på relevante færdigheder med henblik  

 på at opnå rutine i udførelse af armaturteknikker.
 3)	Oplæring i de discipliner som alene forekommer i den enkelte  

 praktikvirksomhed med henblik på kendskab til specialisering,  

 samarbejde og kvalitetsstyrede arbejdsprosesser.
 4)	Oplæring i selvstændig fremstilling af armaturer og  

 andre brugsgenstande, udfra tegning, model eller andet oplæg, under  

 hensyntagen til gældende sikkerheds- og miljølove.
 Stk. 4. Praktikuddannelsen i specialet gørtler omfatter  

 følgende:
 1)	Oplæring i korrekt anvendelse af brancherelevant  

 håndværktøj og produktionsmaskiner ved produktion,  

 vedligeholdelse og reparation af brugs- og kunstgenstande i metal, fra  

 uforarbejdet materiale til færdigt produkt.
 2)	Opfølgning på relevante færdigheder med henblik  

 på at opnå rutine i udførelse af  

 gørtlerteknikker.
 3)	Oplæring i de discipliner som alene forekommer i den enkelte  

 praktikvirksomhed med henblik på kendskab til specialisering,  

 samarbejde og kvalitetsstyrede arbejdsprosesser.
 4)	Oplæring i selvstændig fremstilling af brugs- og  

 kunstgenstande, udfra tegning, model eller andet oplæg, under  

 hensyntagen til gældende sikkerheds- og miljølove.
 Stk. 5. Praktikuddannelsen i specialet kobbersmed omfatter  

 følgende:
 1)	Oplæring i korrekt anvendelse af brancherelevant  

 håndværktøj og produktionsmaskiner ved produktion,  

 vedligeholdelse og reparation af brugs- og kunstgenstande i metal, fra  

 uforarbejdet materiale til færdigt produkt.
 2)	Opfølgning på relevante færdigheder med henblik  

 på at opnå rutine i udførelse af kobbersmedeteknikker.
 3)	Oplæring i de discipliner som alene forekommer i den enkelte  

 praktikvirksomhed med henblik på kendskab til specialisering,  

 samarbejde og kvalitetsstyrede arbejdsprosesser.
 4)	Oplæring i selvstændig fremstilling af brugs- og  

 kunstgenstande, udfra tegning, model eller andet oplæg, under  

 hensyntagen til gældende sikkerheds- og miljølove.
 Stk. 6. Praktikuddannelsen i specialet metaltrykker omfatter  

 følgende:
 1)	Oplæring i korrekt anvendelse af brancherelevant  

 håndværktøj og produktionsmaskiner ved produktion,  

 vedligeholdelse og reparation af brugs- og kunstgenstande i metal, fra  

 uforarbejdet materiale til færdigt produkt.
 2)	Opfølgning på relevante færdigheder med henblik  

 på at opnå rutine i udførelse af metaltrykketeknikker.
 3)	Oplæring i de discipliner som alene forekommer i den enkelte  

 praktikvirksomhed med henblik på kendskab til specialisering,  

 samarbejde og kvalitetsstyrede arbejdsprosesser.
 4)	Oplæring i selvstændig fremstilling af brugs- og  

 kunstgenstande, udfra tegning, model eller andet oplæg, under  

 hensyntagen til gældende sikkerheds- og miljølove.
 Stk. 7. Praktikuddannelsen i specialet jern- og metalsliber  

 omfatter følgende:
 1)	Oplæring i korrekt anvendelse af brancherelevant  

 håndværktøj og produktionsmaskiner ved produktion og  

 vedligeholdelse af brugs- og kunstgenstande i metal, fra uforarbejdet  

 materiale til færdigt produkt.
 2)	Opfølgning på relevante færdigheder med henblik  

 på at opnå rutine i udførelse af slibeteknikker.
 3)	Oplæring i de discipliner som alene forekommer i den enkelte  

 praktikvirksomhed med henblik på kendskab til specialisering,  

 samarbejde og kvalitetsstyrede arbejdsprosesser.
 4)	Oplæring i selvstændig fremstilling af brugs- og  

 kunstgenstande, udfra tegning, model eller andet oplæg, under  

 hensyntagen til gældende sikkerheds- og miljølove.
 § 21. Praktikuddannelsen har følgende  

 mål:
1)	Eleven kan på avanceret niveau anvende branchens  

 værktøj samt særlige måleudstyr.
Eleven udviser  

 korrekt sikkerhedsmæssig adfærd i omgang med branchens  

 værktøj, materialer og øvrige udstyr.
 2)	Eleven kan på rutineniveau planlægge eget  

 arbejdsforløb samt opsøge, læse og forstå  

 gængs faglig relevant dokumentation.
 3)	Eleven kan i sit daglige arbejde demonstrere selvstændighed og  

 ansvarlighed i opgaveløsningen.
 Uddannelsesbog m.v.
 § 22. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 bekendtgørelsen om elevers og praktikvirksomheders retsforhold m.v.  

 (retsbekendtgørelsen). Indholdet af skolevejledningerne og  

 praktikerklæringerne følger reglerne i  

 retsbekendtgørelsen.
Kapitel 4 Bedømmelse og uddannelsesbeviser m.v.
Karaktergivning § 23. Bekendtgørelsen om karakterskala  

 anvendes 13-skalaen anvendes, jf. dog stk. 2.
 Stk. 2. Ved valgfri specialefag, der er fælles for  

 arbejdsmarkedsuddannelser og erhvervsuddannelser kan anvendes andre  

 betegnelser, hvis det fremgår af de nærmere retningslinier for  

 faget.
Skolens bedømmelse § 24. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
Stk. 3. Ved afslutningen af et områdefag eller  

 specialefag gives en karakter.
Hvis faget afsluttes med eksamen, er den  

 afsluttende karakter eksamenskarakteren; ellers er den en  

 standpunktskarakter.
Afsluttende skriftlig prøve § 25. I den sidste skoleperiode, afholder skolen  

 en afsluttende skriftlig prøve (delprøve) som led i  

 undervisningen i specialerne gravør, gørtler (armatur),  

 gørtler og kobbersmed.
Prøven indgår i den samlede  

 svendeprøve i disse specialer.
Bekendtgørelse om  

 eksamensordning ved erhvervsskolerne m.v. finder anvendelse.
Stk. 2. Opgaverne stilles af skolen efter samråd med det  

 faglige udvalg.
Elevernes løsning af opgaverne bedømmes af en  

 lærer (eksaminator) udpeget af skolen og to skuemestre (censorer)  

 udpeget af det faglige udvalg.
Stk. 3. Den skriftlige prøve består af opgaver  

 inden for grundfag, områdefag og specialefag.
De hjælpemidler,  

 der er anvendt i undervisningen, må benyttes.
Prøven skal  

 løses inden for 2 klokketimer.
Stk. 4. Eksaminator og de to censorer giver samlet en karakter  

 for den skriftlige prøve.
Ved bedømmelsen lægges  

 vægt på elevens kompetencer som angivet i målene for  

 uddannelsen.
Den skriftlige prøve er bestået, hvis karakteren er  

 mindst 6.
Afsluttende mundtlig prøve og praktisk  

 prøve § 26. Ved indkaldelsen af elever til den sidste  

 skoleperiode, sender skolen en liste over de pågældende elever  

 med angivelse af elevernes praktikvirksomheder til det faglige udvalg.  

 Virksomheden anmelder eleven til svendeprøve (eventuel mundtlig  

 prøve, jf. § 27, samt praktisk prøve) efter det faglige  

 udvalgs retningslinier.
Anmeldelsen skal indeholde følgende  

 oplysninger: Elevens navn og privatadresse, elevens cpr.nr. eller  

 fødselsdato, dato for uddannelsens afslutning samt  

 praktikvirksomhedens navn og adresse.
Mundtlig prøve § 27. Efter den sidste skoleperiode i  

 hovedforløbet, når skolebevis er udstedt, afholder det faglige  

 udvalg en mundtlig prøve (delprøve) i specialet metaltrykker og  

 specialet jern- og metalsliber.
Den mundtlige prøve indgår i den  

 samlede svendeprøve i disse specialer.
Prøven afholdes i  

 virksomheden i forbindelse med den praktiske prøve.
Stk. 2. Den mundtlige prøve omfatter et antal  

 spørgsmål inden for områdefag og praktikuddannelsen i  

 specialet.
Eksaminationen varer højest 1 klokketime.  

 Spørgsmålene udarbejdes af det faglige udvalg og stilles af  

 skuemestrene (censorerne). Besvarelsen bedømmes af skuemestrene, der  

 giver en samlet karakter efter 13-skalaen.
Den mundtlige prøve er  

 bestået hvis karakteren mindst 6 er opnået.
Praktisk prøve § 28. Efter den sidste skoleperiode i  

 hovedforløbet, når skolebevis er udstedt, afholder det faglige  

 udvalg en praktisk prøve i alle specialer.
Den praktiske prøve  

 afholdes i virksomheden og prøven indgår i den samlede  

 svendeprøve.
Stk. 2. Den praktiske prøve består af en  

 arbejdsopgave i metal eller andre materialer, udført efter design,  

 konstruktion og optegning.
Eleverne skal løse opgaven inden for  

 følgende antal klokketimer:
1)	Gravør 60.
2)	Gørtler (armatur) 55.
3)	Gørtler 55.
4)	Kobbersmed 120.
5)	Metaltrykker 60.
6)	Jern- og Metalsliber 8.
Stk. 3. De opgaver som nævnt i stk. 2 vælges  

 ved lodtrækning.
Tegninger og instruktioner og andet skriftligt  

 materiale skal være til rådighed for eleverne under opgaven.  

 Prøven anses for færdigudført, når eleven melder  

 klar, og værktøj m.v. er rengjort og på plads.
§ 29. Ved bedømmelsen af den praktiske  

 prøve anvendes 13-skalaen.
Skuemestrene (censorerne) giver samlet en  

 karakter.
Stk. 2. Ved bedømmelsen af den praktiske prøve  

 lægges vægt på 1)	Elevens teknisk-faglige kompetencer inden for de områder, der  

 er omfattet af uddannelsens mål.
 2)	Elevens almen-faglige og personlige kompetencer inden for faglig  

 kommunikation, arbejdsplanlægning og -dokumentation samt  

 miljø- og kvalitetsbevidsthed.
Stk. 3. Skuemestrene indsender oplysning om karakteren ved den  

 praktiske prøve og om krakteren den eventuelle mundtlige prøve  

 til det faglige udvalg og underretter eleven om de(n) opnåede  

 karakter(er) straks efter bedømmelsen.
Det faglige udvalg underretter  

 skolen om karaktererne.
Beståelseskriterier for de afsluttende  

 prøver, omprøver og sygeeksamen § 30. Den samlede svendeprøve er  

 bestået, såfremt mindst karakteren 6 er opnået i  

 henholdsvis den skriftlige eller den mundtlige prøve og i den  

 praktiske prøve.
 Stk. 2. Karakteren for den samlede svendeprøve  

 er gennemsnittet af karaktererne ved de 2 prøver.
 Stk. 3. Sygeeksamen og ny eksamen (omprøve) ved den  

 skriftlige prøve følger bekendtgørelse om  

 eksamensordning på erhvervsskolerne m.v.
 Stk. 4. Det faglige udvalg skal tilbyde eleven en ny praktisk  

 prøve med eventuel mundtlig prøve, eventuelt efter supplerende  

 praktikuddannelse eller skoleundervisning, såfremt eleven ikke  

 består den mundtlige eller praktiske prøve, eller såfremt  

 eleven kan godtgøre, at vedkommende på grund af sygdom eller af  

 anden gyldig grund ikke har kunnet møde eller gennemføre  

 opgaverne til svendeprøven.
Stk. 5. Eleven kan indgive klage til det faglige udvalg  

 vedrørende den mundtlige eller den praktiske prøve inden to  

 uger efter, at karakteren på sædvanlig måde er meddelt den  

 pågældende, såfremt klagen er begrundet i de forhold, som  

 er nævnt i § 44, stk. 3, i bekendtgørelse om  

 eksamensordning ved erhvervssskolerne.
Det faglige udvalg træffer  

 afgørelse, om der skal ske ombedømmelse eller gives tilbud om  

 omprøve, eller om klagen ikke kan tages til følge.
Eleven skal  

 orienteres om klageadgang og om klagefristen.
Skolebevis og afsluttende praktikerklæring § 31. Skolebevis udstedes i henhold til  

 hovedbekendtgørelsen og eksamensbekendtgørelsen når  

 skoleundervisningen er gennemført, jf. stk. 2.
 Stk. 2. Følgende betingelser skal være opfyldt,  

 for at der kan udstedes skolebevis:
 1)	Eleven skal have opnået karakteren 6 som gennemsnit af alle  

 afsluttende prøvekarakterer eller standpunktskarakterer i grundfag,  

 der gennemføres i hovedforløbet.
 2)	Eleven skal have opnået karakteren 6 i gennemsnit i de  

 områdefag og specialefag, der gennemføres i  

 hovedforløbet.
 3)	Den i § 25 nævnte skriftlige prøve skal være  

 bestået.
 Stk. 3. Hvis betingelserne for udstedelse af skolebevis ikke  

 er opfyldt, udsteder skolen en skolevejledning.
 § 32. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 33. Ved uddannelsens afslutning udsteder det  

 faglige udvalg et uddannelsesbevis (svendebrev) til eleven som dokumentation  

 for, at eleven har opnået kompetence inden for uddannelsen, jf.  

 § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, og afsluttende praktikerklæring(er) for  

 praktikuddannelsen er udstedt.
Kapitel 5 Ikrafttrædelses- og overgangsbestemmelser § 34. Bekendtgørelsen træder i kraft  

 den 22. marts 2001.
 Stk. 2. Samtidig ophæves bekendtgørelse nr. 252  

 af 27. april 1998 om uddannelsen til metalsmed.
 Stk. 3. Den i stk. 2 nævnte bekendtgørelse  

 finder dog anvendelse for elever, der har uddannelsesaftale og er begyndt  

 på 3. skoleperiode inden den 1. januar 2001.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
 Stk. 5. Elever, der har gennemført den relevante 2.  

 skoleperiode i uddannelsen til metalsmed, er fritaget for det obligatoriske  

 grundforløb i uddannelsen, herunder de uddannelsesrettede  

 områdefag.
