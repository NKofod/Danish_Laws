 I medfør af § 44, stk. 6, i lov om miljøbeskyttelse, jfr.  

 lovbekendtgørelse nr. 85 af 8. marts 1985 som ændret ved lov nr. 329 af 4.  

 juni 1986, fastsættes:
 § 1.  Bekendtgørelsen omfatter anlæg til forbrænding  

 af husholdnings eller erhvervsaffald, jfr. punkt G.1. i bilaget til loven,  

 som ændret ved bekendtgørelse nr. 783 af 21. november 1986 om godkendelse af  

 særligt forurenende virksomheder m.v.
 § 2.  For de anlæg, der er nævnt i § 1, fastsættes den  

 i lovens § 44, stk. 4 og 5 omhandlede beskyttelsesperiode til 4 år.
§ 3.  Beskyttelsesperioden beregnes fra tidspunktet  

 for anlæggets idrifttagelse.
Ved godkendelser af eksisterende anlæg beregnes  

 perioden dog fra datoen for godkendelsens meddelelse, eller hvis afgørelsen  

 har været påklaget, fra datoen for klagemyndighedens afgørelse.
 § 4.  Bekendtgørelsen træder i kraft den 1. januar  

 1988.
