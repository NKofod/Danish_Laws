 Et hotel påtænkte et tilbud gående ud på, at man inden for et bestemt  

 tidspunkt hver dag, ved bestilling af en genstand, fik to genstande, men kun  

 betalte for een.
 Forbrugerombudsmanden udtalte, at hverken anvendelsen af et sådant  

 tilbud eller annoncering hermed var i strid med markedsføringsloven, idet den  

 ekstra ydelse var af ganske samme art som hovedydelsen.
17. »Dobbelt op!» En advokat for et større hotel ønskede oplyst, om det var foreneligt med  

 markedsføringsloven indenfor et bestemt tidsrum hver dag at tilbyde gæsterne  

 i hotellets restauration »Dobbelt op af alt hvad De køber«.  

 Tilbudet gik nærmere ud på, at hvis man bestilte en pilsner eller en sjus, så  

 fik man to genstande, men betalte kun for een.
Forbrugerombudsmanden udtalte som sin opfattelse, at hverken anvendelsen  

 af et sådant tilbud eller annoncering dermed var i strid med  

 markedsføringsloven.
At der ikke var tale om ulovlig tilgift blev begrundet  

 med, at den ekstra ydelse var af ganske samme art som hovedydelsen.
Endvidere  

 blev det tillagt betydning, at selv om man ved kvantumsrabat sædvanligvis  

 regner med, at der er tale om en procentvis mindre del af den samlede  

 betaling, indeholder § 6, stk. 2, dog ingen begrænsning i så henseende, og  

 der fandtes ikke holdepunkt for at indfortolke et sådant forbud.
Ved bedømmelsen af, om tilbudet indebar en tilsidesættelse af bestemmelsen  

 i § 1 om god markedsføringsskik, blev der lagt vægt på, at det drejede sig om  

 en ydelse, hvor bedømmelsen af prisfastsættelse og kvalitet ikke frembød  

 noget problem for køberen, og tilbudet var således ikke egnet til at skabe  

 uklarhed om prisdannelsen.
Endelig henvistes til, at Handelsministeren under  

 markedsføringslovens behandling i folketinget havde givet udtryk for, at et  

 tilbud om rabat, der på mange måder mindede om det her nævnte, ville være  

 lovligt efter bestemmelserne i den nye lov.
 (* 1) Offentliggjort i Forbrugerombudsmandens Årsberetning 1975-77, side  

 72, nr. 17.
