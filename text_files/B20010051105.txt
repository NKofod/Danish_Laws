Bekendtgørelse om oplysninger i  

 innovationsforeningers  

 prospekter I medfør af § 30, stk. 2, og § 61, stk. 5, i  

 lov nr. 1328 af 20. december 2000 om innovationsforeninger  

 fastsættes:
 § 1. En innovationsforenings prospekt skal  

 indeholde de i § 2 nævnte oplysninger.
 Stk. 2. Er foreningen opdelt i afdelinger, skal prospektet,  

 foruden de fælles oplysninger for foreningen, tillige indeholde  

 oplysninger for hver enkelt afdeling, opdelt på en overskuelig  

 måde.
Stk. 3. Foreningen kan i stedet udarbejde et særskilt  

 prospekt for hver enkelt afdeling.
I så fald skal hvert prospekt  

 indeholde samtlige de i § 2 nævnte oplysninger.
 § 2. Prospektet skal indeholde oplysninger om de  

 ansvarlige for prospektet med angivelse af fulde navn, stilling og  

 bopæl eller forretningsadresse samt de forhold, der er angivet i  

 §§ 3-5.
 Stk. 2. De ansvarlige skal erklære, at oplysningerne i  

 prospektet dem bekendt er rigtige og ikke som følge af udeladelser har  

 forvansket det billede, prospektet skal give.
 § 3. Prospektets oplysninger om udbuddet og de  

 værdipapirer, der indgår heri, skal mindst omfatte oplysninger  

 om:
1)	værdipapirernes pålydende værdi og antal udstedte  

 værdipapirer og oplysning om størrelsen af foreningens eller  

 afdelingens formue ved emissionens begyndelse angivet i mill. kr. eller  

 oplysning om, at der er stillet en ubetinget garanti i henhold til § 6 i  

 lov om innovationsforeninger, 2)	hvorledes emissionsprisen fastsættes, herunder hvor stor en  

 del af emissionsprisen der skønnes at gå til omkostninger ved  

 foreningens køb af værdipapirer m.v. og ved emission i  

 øvrigt, 3)	hvor foreningsandelene kan erhverves og en eventuel  

 emissionsperiode, 4)	hvorvidt foreningsandelene noteres eller vil blive søgt  

 optaget til notering på Københavns Fondsbørs A/S, en  

 anden fondsbørs eller et reguleret marked, og 5)	betaling for og fristen for udlevering af  

 foreningsandelene.
 § 4. Prospektets oplysninger om foreningen og  

 dennes forhold skal mindst omfatte oplysninger om:
1)	foreningens og eventuelt afdelingens navn, adresse og  

 registreringsnummer i henholdsvis Finanstilsynet og Erhvervs- og  

 Selskabsstyrelsen, 2)	datoen for foreningens og eventuelt afdelingens stiftelse, 3)	at foreningen eller afdelingen søges godkendt af  

 Finanstilsynet, såfremt en sådan godkendelse endnu ikke  

 foreligger, 4)	hvem foreningen retter henvendelse til, jf. § 1, nr. 1, i lov  

 om innovationsforeninger, 5)	bestyrelsesmedlemmernes navne og deres hovedbeskæftigelse ved  

 angivelse af stilling, ansættelsessted og adresse, 6)	navnet på foreningens direktør (direktører), 7)	revisorernes navne og adresser, 8)	navne og adresser på eventuelle rådgivere, som  

 foreningen har indgået rådgivningsaftale med, samt angivelse af  

 disses hovedvirksomhed, 9)	andelenes størrelse og minimumsindskud, 10)	hvorvidt foreningen eller afdelingen er bevisudstedende eller  

 kontoførende, 11)	hvorvidt foreningen eller afdelingen udsteder fysiske beviser, og  

 hvorvidt beviserne udstedes gennem og registreres i en  

 værdipapircentral, når foreningen eller afdelingen er  

 bevisudstedende, 12)	hvorvidt foreningen eller afdelingen er udloddende eller  

 akkumulerende, 13)	hvor andelene kan noteres på navn, 14)	medlemmernes stemmeret, 15)	vedtægternes bestemmelser om, at foreningen eller afdelingen  

 ikke er åben for emission, og at intet medlem kan kræve sig  

 indløst, 16)	eventuelle generalforsamlingsbeslutninger om emission eller  

 indløsning i henhold til § 9, nr. 15, i lov om  

 innovationsforeninger, 17)	hvornår medlemmerne kan kræve sig indløst, og om  

 der gælder indskrænkninger i medlemmernes indløsningsret,  

 samt reglerne om fastsættelse af indløsningsprisen, 18)	offentliggørelse af emissions- og indløsningsprisen  

 eller den indre værdi, jf. lov om innovationsforeninger § 32, 19)	hvilke faciliteter der er til rådighed med henblik på  

 udbetalinger til medlemmerne, tilbagekøb eller indløsning af  

 andelene samt formidling af oplysninger om foreningen.
Hvis andelene  

 markedsføres i en anden medlemsstat af Den Europæiske Union  

 eller lande, som Fællesskabet har indgået en aftale med, skal de  

 ovenfor nævnte oplysninger gives for så vidt angår denne  

 medlemsstat, og det prospekt, der offentliggøres der, skal indeholde  

 disse oplysninger, 20)	hvor ofte foreningen eller afdelingen udbetaler udbytte, 21)	de skatte- og afgiftsregler, der gælder for foreningen eller  

 afdelingen, herunder hvorvidt foreningen indeholder skat af eventuelle  

 udlodninger til investorerne, 22)	hvorledes foreningens eller afdelingens afkast beskattes hos  

 medlemmerne, 23)	hvorledes det regnskabsmæssige resultat opgøres, 24)	foreningens eller afdelingens formue i henhold til det seneste  

 årsregnskab eller den seneste halvårlige  

 formueopgørelse, 25)	de seneste tre års udbytte i foreningen eller afdelingen,  

 medmindre foreningen eller afdelingen er ny, 26)	vedtægternes bestemmelse om foreningens  

 administrationsomkostninger, jf. lov om innovationsforeninger § 9,  

 stk. 1, nr. 20, 27)	metoden til beregning af vederlag til bestyrelsen, direktionen,  

 depotselskabet og tilsynet.
Ved ajourføring tillige oplysning om  

 størrelsen af vederlagene i det seneste afsluttede regnskabsår,  

 og 28)	hvor foreningens årsregnskab og halvårsregnskab  

 udleveres.
 § 5. Prospektets oplysninger om foreningens  

 investeringspolitik skal mindst omfatte oplysninger om:
1)	foreningens eller afdelingens investeringspolitik, herunder en  

 redegørelse for, i hvilke typer værdipapirer og hvilke former  

 for udlån foreningens eller afdelingens midler anbringes, samt  

 oplysning om, at midlerne skal anbringes i overensstemmelse med reglerne i  

 kapitel 8 i lov om innovationsforeninger, 2)	hvorvidt foreningen eller afdelingen vil anvende finansielle  

 instrumenter, 3)	principper for værdiansættelse af unoterede aktier og  

 anparter og udlån samt for op- og nedskrivninger af disse, og 4)	de risici, der er forbundet med foreningens påtænkte  

 eller allerede foretagne investeringer, samt oplysning om de  

 foranstaltninger, foreningen har truffet for at fastholde sin  

 risikoprofil.
 § 6. Foreningens vedtægter skal  

 vedlægges prospektet som en bestanddel af dette.
 § 7. Det underskrevne prospekt skal indsendes til  

 Finanstilsynet senest dagen efter offentliggørelsen.
Stk. 2. De væsentligste dele af prospektet skal  

 ajourføres løbende.
Det ajourførte prospekt sendes i  

 underskrevet stand til Finanstilsynet.
 § 8. Overtrædelse af §§ 1-7 straffes  

 med bøde.
 § 9. Bekendtgørelsen træder i kraft den 1. juli  

 2001.
