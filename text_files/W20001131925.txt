Kendelse fra Pressenævnet i sag nr.  

 50/2000 [K1] og [K2] har klaget til Pressenævnet over en  

 artikel bragt i Nordjyske Stiftstidende den 29. april 2000, idet de mener, at  

 god presseskik er tilsidesat.
 Af artiklen med overskriften "Tiltrængt  

 renovering er sket med raketfart", der blev bragt den 29. april 2000,  

 fremgår bl.a., at:
"I eftermiddag åbner Hirtshals Camping på  

 Forpagter-ægteparret  Sigrid  og  Knud-Erik  Wolder har  

 siden nytår nærmest ligget vandret i luften for at få den  

 attraktivt beliggende campingplads til også at have attraktive  

 faciliteter.
Fra kl. 14 og tre timer frem er der reception og  

 standerhejsning.
Og de er nået meget langt på knap fire  

 måneder. Ægteparret overtog forpagtningen af en plads, der  

 mildest talt var misligholdt i mange år.
Det var efterhånden  

 blevet sådan, at folk, der gæstede campingpladsen, ikke havde til  

 hensigt at komme der mere, hvis ikke der skete en radikal forandring af  

 tingenes tilstand.
 Det er sket nu og med raketfart.
Alt træværk er blevet malet eller behandlet  

 med træbeskyttelse.
Og træværket var meget tørstigt  

 efter mange års "udsultning".
 En gammel toiletvogn er blevet skrottet, og nu fungerer  

 solfangerne optimalt.
Ti års forsømmeligheder er der rettet op  

 på inden for fire måneder.
Og det fortjener campingfolket.
 Og Hirtshals kan ikke være andet bekendt over for  

 sine mange turister.
Professionalisme og gensidig tillid giver et godt  

 udgangspunkt for at servicere feriegæsterne.
Og det er tilfældet  

 fra i dag, hvor alt er pænt i stand både på pladsen og i  

 servicebygningerne, der bl.a. rummer tv-stue og butik.
Og når man entrerer receptionen er der ingen grim  

 lugt af hengemte b-fisk " Klagerne, der har været forpagtere af Hirtshals  

 Campingplads i 10 år indtil den 1. oktober 1999, har anført, at  

 de føler sig dybt krænkede over artiklen samt de mange  

 udokumenterede påstande og antydninger, som artiklen indeholder.
 Klagerne har endvidere anført, at der mangler  

 dokumentation for følgende udtalelser og påstande: "Mildest talt  

 misligholdt i mange år", "folk vil fravælge pladsen",  

 "træværk var tørstigt efter mange års "udsultning"",  

 og "nu fungerer solfangerne optimalt".
 Klagerne har tillige anført, at deres  

 kvalifikationer og professionalisme nedgøres i artiklen, og at alle i  

 Hirtshals ved, at B-fisk er af den dårligste kvalitet.
 Endelig har klagerne anført, at deres muligheder  

 for forretningsdrift og arbejde er forringet efter, at artiklen har  

 været bragt.
Indklagede har anført, at da man blev gjort bekendt  

 med klagernes holdning til artiklen, så kontaktede man klagerne og  

 gjorde dem opmærksom på muligheden for at klage til  

 Pressenævnet.
Indklagede gav endvidere klagerne mulighed for at komme  

 med en kommentar til artiklen, og indklagede tilbød klagerne at  

 få bragt et læserbrev.
Endelig indrykkede indklagede en  

 beklagelse i bladet i markant opsætning med overskriften  "Nordjyske  

 beklager", hvoraf det fremgik at:
"Nordjyske Stiftstidende beklager dybt, at det i en  

 avisartikel om Hirtshals Camping på [adresse] i lørdagsavisen  

 kom til at fremstå som om, at campingpladsen har været  

 misligholdt og uprofessionelt drevet de seneste ti år.
En sådan  

 holdning har avisen absolut intet belæg for, og det var ikke avisens  

 mening at videregive en negativ beskrivelse af den tidligere forpagters  

 måde at drive campingpladsen på, ligesom vi naturligvis ikke kan  

 vide noget om, hvordan det lugtede i receptionen igennem de ti år." I sagens behandling har følgende  

 nævnsmedlemmer deltaget: Per Sørensen, Finn Rowold, Tage Clausen  

 og Ole Askvig.
 Pressenævnet udtaler:
Pressenævnet finder, at det er i strid med god  

 presseskik, at bladet har bragt forkerte oplysninger om klagernes drift af  

 Hirtshals Camping.
Da der er tale om skadelige og krænkende  

 oplysninger, burde disse have været efterprøvet i særlig  

 grad, før de blev bragt, hvilket ikke er sket.
Pressenævnet  

 finder derfor, at bladet har tilsidesat god presseskik, og nævnet  

 udtaler sin kritik af bladet.
 Da bladet allerede i markant opsætning har beklaget  

 artiklen, finder Pressenævnet ikke grundlag for at pålægge  

 bladet i medfør af medieansvarslovens § 49 at offentliggøre en  

 kendelse herom.
 Afsagt den 21. juni 2000.
