Bekendtgørelse om ændring af bekendtgørelse om midlertidig kompensationsordning for faste omkostninger fra og med den 1. marts 2021 til virksomheder i økonomisk krise som følge af COVID-19 § 1 I bekendtgørelse nr. 606 af 9. april 2021 om midlertidig kompensationsordning for faste omkostninger fra og med den 1. marts 2021 til virksomheder i økonomisk krise som følge af COVID-19 foretages følgende ændringer:
 1. I indledningen ændres »og akt nr. 206 af 8. april 2021« til: », akt nr. 206 af 8. april 2021 og akt nr. 215 af 22. april 2021«.
 2. § 1, stk. 3, affattes således:
»Stk. 3. Virksomheder der ved lov eller forskrifter udstedt i medfør af lov, har forbud mod at holde åbent, kan kompenseres efter reglerne i § 3, stk. 4, i det tidsrum, forbuddet er gældende.« 3. I § 1, stk. 5, ændres »30. april« til: »30 juni«.
 4. I § 2, nr. 10, indsættes som litra c og d:
 »c) Fra og med den 1. maj 2021 til og med den 30. juni 2021.
d) Fra og med den 1. marts 2021 til og med den 30. juni 2021.« 5. § 2, nr. 11, litra a, affattes således:
»a) Perioden fra og med den 1. april 2019 til 30. juni 2019 eller den to eller fire måneders periode i 2019, der modsvarer den valgte kompensationsperiode.
Ved en kompensationsperiode efter nr. 10, litra a vælges enten perioden fra og med den 1. marts 2019 til og med den 30. april 2019 eller fra og med den 1. april 2019 til og med den 30. juni 2019, jf. dog litra b-e.« 6. I § 4, stk. 4, ændres »stk. 1 eller stk. 3, 1. pkt.« til: »stk. 1, 2 eller 3, 1. pkt.« 7. I § 9, stk. 1, ændres »31. august 2021« til: »30. september 2021«.
 8. I § 10, stk. 1, nr. 2, ændres »bekendtgørelse om forbud mod større forsamlinger og mod adgang til og restriktioner for lokaler og lokaliteter i forbindelse med håndtering af covid-19 eller forbud mod forsamlinger på over 500 personer i henhold til bekendtgørelse om forbud med store forsamlinger i forbindelse med håndtering af covid-19« til: »§ 1, stk. 2 og 3«.
§ 2 Stk. 1. Bekendtgørelsen træder i kraft den 12. maj 2021.
 Stk. 2. Bekendtgørelsens § 1, nr. 2, finder anvendelse på ansøgninger modtaget fra og med den 1. marts 2021.
