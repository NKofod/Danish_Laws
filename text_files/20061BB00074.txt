Fremsat den 11. januar 2007 af Anne Baastrup (SF),  

 Pernille Vigsø Bagge (SF) og Ole Sohn (SF) Forslag til folketingsbeslutning om  

 ligestilling mellem enlige adoptanter og eneforsørgere med hensyn til ret til  

 det særlige børnetilskud Regeringen pålægges hurtigst muligt og senest ved begyndelsen af  

 folketingsåret 2007-08 at fremsætte lovforslag om ligestilling mellem enlige  

 adoptanter og eneforsørgere med hensyn til ret til det særlige børnetilskud.
Bemærkninger til forslaget Det menneskelige aspekt Er man eneforsørger for et barn under 18 år, har man  

 i dag ret til et særligt børnetilskud, medmindre man har adopteret  

 barnet.  

 Det synes forslagsstillerne er uholdbart.
Det sundhedsmæssige aspekt Ud over det menneskelige aspekt er der desuden et  

 sundhedsmæssigt argument i at ligestille enlige adoptanter med eneforsørgere.  

 I  

 Ugeskrift for Læger (41/2006) peger de to forskere Merete Laubjerg og Birgit  

 H.  

 Petersson fra Københavns Universitet i artiklen »Sundhedsmæssige problemer  

 hos  

 adoptivbørn« på, at »sundhedstilstanden hos internationalt adopterede børn,  

 specielt børn adopteret af eneforældre, er betydelig dårligere end hos andre  

 børn.« Eneadoptanter straffes altså ikke kun på pengepungen.
Som det fremgår,  

 kan de også i langt højere grad være udsat for alene at skulle klare en  

 hverdag  

 med et meget skrøbeligt barn.
I SF ønsker vi ikke at forskelsbehandle.
Derfor må loven laves  

 om, og enlige adoptanter af udenlandske børn bør ligestilles  

 med andre eneforsørgere, så de kan få tildelt de samme rettigheder.
Den gældende lovgivning I en højesteretsdom fra den 2. november 2006 stadfæstede  

 Højesteret landsrettens afgørelse, at enlige adoptanter ikke har ret til det  

 særlige børnetilskud.
Der blev henvist til lovbekendtgørelse 909 af 3.  

 september  

 2004 § 4, stk. 3, nr. 3, om det særlige børnetilskud med henvisning til  

 vejledning om børnetilskud og forskudsvis udbetaling af børnebidrag.
I  

 vejledningens kapitel 3, nr. 25, står der:
»Der ydes et særligt børnetilskud for et barn under 18  

 år, når barnet, efter at forældremyndighedens indehaver er død, adopteres af  

 dennes ægtefælle eller af en enlig person, jf. § 4, stk. 3, nr. 3. Det kræves  

 ikke, at adoptanten er i slægt med barnet.
Bestemmelsen tager sigte på  

 adoptioner, hvor der før forældremyndighedsindehaverens død har været en vis  

 form for tilknytning mellem barnet og adoptanten.
Tilskuddet ydes fortsat,  

 selv  

 om adoptanten senere indgår ægteskab, medmindre den nye ægtefælle adopterer  

 barnet.
Enlige adoptanter, der adopterer et udenlandsk barn gennem en af de  

 organisationer, der er godkendt af justitsministeren efter adoptionslovens §  

 30, er ikke omfattet af bestemmelsen i § 4, stk. 3, nr. 3, idet der ikke  

 forud for disse adoptioner har været en tilknytning mellem barnet og  

 adoptanten.« Modstridende regler på området Det er værd at lægge mærke til, at lovgivningens argumentation  

 for den manglende ligestilling mellem eneforsørgere og eneadoptanter går på  

 en  

 manglende tilknytning mellem barnet og adoptanten.
Men hvorfor  

 skal adoptivbørn  

 forskelsbehandles, når de ifølge dansk lovgivning er blevet en  

 forælders barn? Som det fremgår af § 16 i adoptionsloven:
»Ved adoption indtræder samme retsforhold mellem adoptant og  

 adoptivbarn som mellem forældre og deres barn  

,  

  

 og adoptivbarnet og dets livsarvinger arver og arves af adoptanten og dennes  

 slægt, som om  

 adoptivbarnet var adoptantens eget barn  

.  

  

 Samtidig bortfalder retsforholdet mellem adoptivbarnet og dets oprindelige  

 slægt.« Adoptionsloven garanterer således, at et barn efter adoptionen i alle  

 henseender behandles, som om det var forsørgerens biologiske barn, men i  

 henhold til ovenstående vejlednings kapitel 3, nr. 25, kan et adopteret barn  

 ikke behandles som et biologisk barn, hvis der er foregået en udenlandsk  

 adoption.
 Man kan således sige, at der er et åbenlyst modsætningsforhold mellem  

 adoptionsloven og vejledningens kapitel 3, nr. 25.
Retten til et frit valg Sidst skal det nævnes, at det at få et barn også kan være et bevidst valg fra  

 den enkelte kvindes side.
Men som det er med den nuværende lovgivning,  

 varierer de økonomiske konsekvenser alt efter, om hun vælger at adoptere  

 eller at få en kunstig insemination.
Sidstnævnte bliver muligt på det  

 offentliges regning fra den 1. januar 2007, og et sådant barn vil give  

 kvinden retten til at få det særlige børnetilskud.
Men vælger den samme  

 kvinde i stedet at adoptere et udenlandsk barn, er der ingen støtte, også  

 selv om det er et bevidst valg fra kvindens side.
 Ikke alene virker det meget mærkværdigt, det virker også, som om lovgivningen  

 bag den manglende ligestilling mellem eneforsørgere og enlige adoptanter er  

 helt ude af trit med respekten for det enkelte barn og ikke mindst dets  

 forældre.
Skriftlig fremsættelse Anne Baastrup  

  

 (SF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om ligestilling mellem enlige adoptanter og  

 eneforsørgere med hensyn til ret til det særlige børnetilskud.
(Beslutningsforslag nr.
B 74).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
