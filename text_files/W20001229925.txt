Klage over mangelfuld information forud for  

 underlivsoperation Nævnet lagde vægt på lægens udtalelse til sagen,  

 hvor han anførte, at han forud for prolapsoperationer  

 sædvanligvis informerer patienterne om komplikationer i form af  

 blødning eller infektion, og at der efterfølgende kan  

 være vandladningsproblemer.
Nævnet lagde endvidere vægt  

 på, at patienten efter forundersøgelsen havde underskrevet en  

 samtykkeerklæring, hvoraf det fremgik, at hun efter samtale med  

 lægen var orienteret om indgrebets art og direkte følger, og at  

 hun var indforstået med at lade operatøren udvide indgrebet,  

 såfremt det skønnedes nødvendigt.
Nævnet lagde endelig vægt på, at den læge, der  

 havde indstillet til operationen, ikke havde anført i journalen, at  

 han havde informeret patienten om operationen og mulige komplikationer.
I  

 øvrigt havde patienten fået udleveret en informationsfolder, der  

 ikke indholdt information om komplikationer.
På denne baggrund fandt Patientklagenævnet ikke at kunne  

 fastslå, at patienten ikke var blevet informeret om mulige  

 komplikationer til operationen, og lægen fandtes derfor ikke at have  

 overtrådt lov om patienters retsstilling.
Nævnet fandt  

 imidlertid, at lægen - uanset at der forelå en underskrevet  

 samtykkeerklæring - havde overtrådt lægeloven ved ikke at  

 have journalført sin information til patienten.
