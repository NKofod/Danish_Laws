 Bekendtgørelse  

 af  

 aftale af 12. maj 1997 med Chile om arbejdstilladelse til  

 pårørende til diplomater m.v.
 Ved noteveksling af 12. maj 1997 i København er der  

 mellem Danmark og Chile indgået aftale om udstedelse af  

 arbejdstilladelser til pårørende til diplomater m.v.
 Notevekslingen har følgende ordlyd:
UDENRIGSMINISTERIET København, den 12. maj 1997 Hans Excellence hr.
Raúl Schmidt Dussaillant Ambassadør for Chile Deres Excellence, Jeg har den ære at henvende mig til Deres Excellence for på  

 vegne af regeringen i Danmark at foreslå Deres regering en aftale  

 mellem vore lande med følgende indhold:
1.	Pårørende til diplomatisk, konsulært,  

 administrativt og teknisk personale, der arbejder på Kongerigets  

 Danmarks diplomatiske og konsulære repræsentationer i Republikken  

 Chile eller på sidstnævntes repræsentationer i Kongeriget  

 Danmark, har tilladelse til at tage lønnet beskæftigelse i  

 modtagerstaten under forudsætning af, at tilladelse kan opnås i  

 henhold til bestemmelserne i nærværende aftale.
Tilladelsen  

 gælder også pårørende til danske eller chilenske  

 statsborgere, der er akkrediteret til at arbejde for internationale  

 organisationer beliggende i et af landene.
 2.	I denne aftale betyder pårørende: a)  

 ægtefælle, b) ugifte, hjemmeboende børn under 21 år  

 eller under 25 år, såfremt de pågældende er  

 fuldtidsstuderende ved en højere læreanstalt, c) hjemmeboende  

 børn, der er fysisk eller psykisk handicappede.
3.	Der gælder ingen begrænsninger i arten af det arbejde,  

 der må udføres.
Dog gælder det, at hvis der i professionen  

 eller til aktiviteten kræves særlige kvalifikationer, skal den  

 pågældende pårørende opfylde de regler, der  

 gælder for den pågældende profession eller aktivitet i  

 modtagerstaten.
Desuden kan tilladelsen tilbagetrækkes, hvis det af  

 sikkerhedsmæssige grunde kun er muligt at ansætte statsborgere i  

 modtagerstaten.
4.	Ansøgning om tilladelse til at tage lønnet  

 beskæftigelse skal indgives af den respektive diplomatiske  

 repræsentation i form af en officiel anmodning til Udenrigsministeriets  

 protokol.
Anmodning skal angive den pågældende persons  

 slægtskab med den udsendte medarbejder, som han eller hun er  

 pårørende til, samt den lønnede beskæftigelse, han  

 eller hun ønsker at udføre.
Når det er konstateret, at  

 den pågældende falder ind under denne aftale, skal  

 udenrigsministeren i modtagerstaten omgående og officielt meddele den  

 akkrediterende stats ambassade, at den pårørende har fået  

 tilladelse til at arbejde i henhold til gældende regler i  

 modtagerstaten.
5.	Pårørende, der nyder immunitet i forhold til  

 jurisdiktionen i henhold til artikel 31, jf. artikel 37, i Wienerkonventionen  

 om diplomatiske forbindelser eller i henhold til en hvilken som helst anden  

 relevant international aftale, og som har lønnet beskæftigelse i  

 henhold til nærværende aftale, vil ikke kunne nyde godt af civil  

 og administrativ immunitet for så vidt angår alle forhold  

 vedrørende sådan beskæftigelse.
Den akkrediterende stat  

 giver uigenkaldeligt afkald på sådan immunitet gennem denne  

 aftale.
 6.	Såfremt en pårørende, der nyder immunitet i  

 forhold til strafferetlig jurisdiktion i henhold til Wienerkonventionen om  

 diplomatiske forbindelser eller i henhold til en hvilken som helst anden  

 relevant aftale, anklages for en kriminel lovovertrædelse begået  

 i forbindelse med hans eller hendes beskæftigelse, skal den  

 akkrediterende stat alvorligt overveje en skriftlig anmodning fra  

 modtagerstaten om at give afkald på en sådan immunitet.
 7.	Pårørende, der har lønnet beskæftigelse i  

 modtagerstaten, skal svare indkomstskat og socialforsikringsbidrag i  

 forbindelse med deres beskæftigelse i modtagerlandet.
 8.	Nærværende aftale betyder ikke anerkendelse af diplomer,  

 universitetsgrader eller andre eksamensbeviser mellem de to lande.
 9.	Den pårørendes tilladelse til at påtage sig  

 lønnet beskæftigelse i modtagerstaten ophører, når  

 det familiemedlem, der tilhører det diplomatiske, konsulære,  

 administrative eller tekniske personale, afslutter sit hverv for den regering  

 eller internationale organisation, han eller hun er akkrediteret til,  

 og/eller når betingelserne for udstedelse af tilladelse i henhold til  

 nærværende aftale ikke længere opfyldes.
10.	Nærværende aftale forbliver i kraft indtil videre,  

 medmindre en af parterne gennem diplomatiske kanaler vælger at opsige  

 den.
Opsigelsen vil i så fald træde i kraft 6 måneder efter  

 modtagelsen af meddelelsen om opsigelsen.
 Såfremt ovennævnte betingelser kan godkendes af Deres  

 Excellences regering, vil den bekræftende svarnote og denne note  

 udgøre en aftale mellem de to regeringer, som træder i kraft  

 på datoen for en af parternes meddelelse til den anden part om, at de  

 relevante interne, juridiske formaliteter er afsluttet.
 Jeg benytter denne lejlighed til på ny at forsikre Deres Excellence  

 om min mest udmærkede højagtelse.
Niels Helveg Petersen Udenrigsminister REPUBLIKKEN CHILE Udenrigsministeriet No: 14/97/ København den 12. maj 1997 Hans Excellence hr.
Niels Helveg Petersen Udenrigsminister Deres Excellence, Jeg har den ære at anerkende modtagelsen af Deres venlige note,  

 dateret i dag, hvis tekst er som følger:
»Deres Excellence, Jeg har den ære at henvende mig til Deres Excellence for på  

 vegne af regeringen i Danmark at foreslå Deres regering en aftale  

 mellem vore lande med følgende indhold:
1.	Pårørende til diplomatisk, konsulært,  

 administrativt og teknisk personale, der arbejder på Kongeriget  

 Danmarks diplomatiske og konsulære repræsentationer i Republikken  

 Chile eller på sidstnævntes repræsentationer i Kongeriget  

 Danmark, har tilladelse til at tage lønnet beskæftigelse i  

 modtagerstaten under forudsætning af, at tilladelse kan opnås i  

 henhold til bestemmelserne i nærværende aftale.
Tilladelsen  

 gælder også pårørende til danske eller chilenske  

 statsborgere, der er akkrediteret til at arbejde for internationale  

 organisationer beliggende i et af landene.
 2.	I denne aftale betyder pårørende: a)  

 ægtefælle, b) ugifte, hjemmeboende børn under 21 år  

 eller under 25 år, såfremt de pågældende er  

 fuldtidsstuderende ved en højere læreanstalt, c) hjemmeboende  

 børn, der er fysisk eller psykisk handicappede.
3.	Der gælder ingen begrænsninger i arten af det arbejde,  

 der må udføres.
Dog gælder det, at hvis der i professionen  

 eller til aktiviteten kræves særlige kvalifikationer, skal den  

 pågældende pårørende opfylde de regler, der  

 gælder for den pågældende profession eller aktivitet i  

 modtagerstaten.
Desuden kan tilladelsen tilbagetrækkes, hvis det af  

 sikkerhedsmæssige grunde kun er muligt at ansætte statsborgere i  

 modtagerstaten.
4.	Ansøgning om tilladelse til at tage lønnet  

 beskæftigelse skal indgives af den respektive diplomatiske  

 repræsentation i form af en officiel anmodning til Udenrigsministeriets  

 protokol.
Anmodning skal angive den pågældende persons  

 slægtskab med den udsendte medarbejder, som han eller hun er  

 pårørende til, samt den lønnede beskæftigelse, han  

 eller hun ønsker at udføre.
Når det er konstateret, at  

 den pågældende falder ind under denne aftale, skal  

 udenrigsministeren i modtagerstaten omgående og officielt meddele den  

 akkrediterende stats ambassade, at den pårørende har fået  

 tilladelse til at arbejde i henhold til gældende regler i  

 modtagerstaten.
5.	Pårørende, der nyder immunitet i forhold til  

 jurisdiktionen i henhold til artikel 31, jf. artikel 37, i Wienerkonventionen  

 om diplomatiske forbindelser eller i henhold til en hvilken som helst anden  

 relevant international aftale, og som har lønnet beskæftigelse i  

 henhold til nærværende aftale, vil ikke kunne nyde godt af civil  

 og administrativ immunitet for så vidt angår alle forhold  

 vedrørende sådan beskæftigelse.
Den akkrediterende stat  

 giver uigenkaldeligt afkald på sådan immunitet gennem denne  

 aftale.
 6.	Såfremt en pårørende, der nyder immunitet i  

 forhold til strafferetlig jurisdiktion i henhold til Wienerkonventionen om  

 diplomatiske forbindelser eller i henhold til en hvilken som helst anden  

 relevant aftale, anklages for en kriminel lovovertrædelse begået  

 i forbindelse med hans eller hendes beskæftigelse, skal den  

 akkrediterende stat alvorligt overveje en skriftlig anmodning fra  

 modtagerstaten om at give afkald på en sådan immunitet.
 7.	Pårørende, der har lønnet beskæftigelse i  

 modtagerstaten, skal svare indkomstskat og socialforsikringsbidrag i  

 forbindelse med deres beskæftigelse i modtagerlandet.
 8.	Nærværende aftale betyder ikke anerkendelse af diplomer,  

 universitetsgrader eller andre eksamensbeviser mellem de to lande.
 9.	Den pårørendes tilladelse til at påtage sig  

 lønnet beskæftigelse i modtagerstaten ophører, når  

 det familiemedlem, der tilhører det diplomatiske, konsulære,  

 administrative eller tekniske personale, afslutter sit hverv for den regering  

 eller internationale organisation, han eller hun er akkrediteret til,  

 og/eller når betingelserne for udstedelse af tilladelse i henhold til  

 nærværende aftale ikke længere opfyldes.
10.	Nærværende aftale forbliver i kraft indtil videre,  

 medmindre en af parterne gennem diplomatiske kanaler vælger at opsige  

 den.
Opsigelsen vil i så fald træde i kraft 6 måneder efter  

 modtagelsen af meddelelsen om opsigelsen.
Såfremt ovennævnte betingelser kan godkendes af Deres  

 Excellences regering, vil den bekræftende svarnote og denne note  

 udgøre en aftale mellem de to regeringer, som træder i kraft  

 på datoen for en af parternes meddelelse til den anden part om, at de  

 relevante interne, juridiske formaliteter er afsluttet.« Jeg har den ære at give udtryk for til Deres Excellence , at  

 Republikken Chiles regering er enig i indholdet i noten, og at denne sammen  

 med nærværende svarnote udgør en aftale mellem de to  

 regeringer, og at den træder i kraft på datoen for en af  

 parternes meddelelse til den anden part om, at de relevante interne,  

 juridiske formaliteter er afsluttet.
 Jeg benytter denne lejlighed til på ny at forsikre Deres Excellence  

 om min mest udmærkede højagtelse.
Raúl Schmidt Dussaillant Ambassadør for Chile Aftalen trådte i henhold til aftalens pkt. 10 i  

 kraft den 14. november 2000.
