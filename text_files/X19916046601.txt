 Konkurrencerådet har besluttet, at en aftale indgået mellem Enigheden  

 produktion A/S og MD Foods er anmeldelsespligtig i henhold til  

 konkurrencelovens § 5. Aftalen indeholder bestemmelser om prisafregningen på  

 de forsyninger af råmælksprodukter, Enigheden aftager fra MD Foods, MD Foods'  

 forkøbsret til Enigheden og en række finansielle aftaler.
 Rådet lagde bl.a. vægt på, at aftalen er indgået mellem landets  

 største og trediestørste producent af konsummælksprodukter, der tilsammen har  

 en meget betydelig markedsandel (* 2).
Aftalen er uopsigelig.
Rådet besluttede videre, at der skulle indledes  

 forhandlinger med parterne om at få de konkurrencebegrænsende elementer i  

 aftalen bragt til ophør.
 Samarbejdet mellem de to parter er siden ophørt (* 3).
Konkurrencerådet har besluttet, at en aftale indgået mellem Enigheden  

 produktion A/S og MD Foods er anmeldelsespligtig.
Aftalen indeholder  

 bestemmelser om prisafregningen på de forsyninger af råmælksprodukter,  

 Enigheden aftager fra MD Foods, MD Foods' forkøbsret til Enigheden og en  

 række finansielle aftaler.
Aftalen er uopsigelig.
Rådet lagde ved afgørelsen vægt på selskabernes markedspositioner.  

 Konsummælksmarkedet må nærmest betragtes som et duopol, da MD Foods har godt  

 50 pct. af salget og Kløver Mælk har ca. 30 pct. på landsbasis.
Dette marked  

 er imidlertid delt op i forskellige henseender.
Der er geografiske  

 begrænsninger, da mælk er tung at transportere og skal være frisk og/eller  

 nedkølet.
Væsentligere er mejeriernes salgspolitik, hvor man gennem  

 længerevarende aftaler sikrer sig salg til købmandskæder og andre store  

 kunder.
MD Foods har således salg til FDB gennem aftalen i Danmælk, der er  

 anmeldt til Rådet.
Enighedens salg er centreret omkring København, men strækker sig ud over  

 hele Sjælland.
For området øst for Storebælt har MD Foods 45 pct., Kløver  

 Mælk 40 pct. og Enigheden 15 pct. af salget.
Der produceres ikke mælk nok øst  

 for Storebælt til at dække forsyningen, og der hentes derfor mælk over  

 Storebælt.
Det er tidligere beregnet, at transport af mælk fra Jylland til  

 Sjælland koster 19 øre/kg, og listepriserne på Sjælland er ansat noget højere  

 end i Jylland (for 1/1 liter letmælk drejer det sig om 28 øre inkl, moms).  

 Der kan således argumenteres for, at der er et afgrænset marked på Sjælland  

 mv. med i praksis kun 3 udbydere.
Bedømt ud fra salget af færdigvarer på landsbasis omfatter Enighedens salg  

 ikke over 6-7 pct., mens den anden aftalepart MD Foods har omkring halvdelen  

 af salget i Danmark.
Derudover har MD Foods bl. a. en bred produktion af  

 andre mejeriprodukter (pulver, ost, smør mv.) og er centralt placeret i  

 udviklingen af konsummælksmarkedet. (Se *2).
På den baggrund besluttede Rådet, at aftalen var anmeldelsespligtig, fordi  

 den udøver eller ville kunne udøve dominerende indflydelse.
Rådet lagde bl.a.  

 vægt på, at aftalen er indgået mellem landets største og trediestørste  

 producent af konsummælksprodukter, der tilsammen har en meget betydelig  

 markedsandel.
Det blev endvidere anført, at aftalens bestemmelser fastlåser  

 Enighedens forsyningsmuligheder, og at aftalen formelt er uopsigelig.
Derfor  

 besluttede Rådet også, at parterne skal indkaldes til forhandlinger om at få  

 de konkurrencebegrænsende elementer i aftalen, bl.a. dens uopsigelighed,  

 bragt til ophør.
Sagen startede med, at Enigheden produktion klagede til Rådet over  

 aftalens prisafregning.
Rådet gik ikke ind i en stillingtagen til aftalens  

 prisbestemmelser: der blev søgt etableret forhandlinger mellem de to parter -  

 MD Foods og Enigheden - men der blev ikke opnået noget resultat.
Enigheden  

 optog herefter forhandling med Kløver Mælk om forsyning og indgik den 5.  

 februar 1992 aftale herom.
Aftalen blev anmeldt til Konkurrencerådet.
MD  

 Foods reagerede ved at sænke sine priser på Sjælland med ca. 25 øre pr. liter  

 inkl. moms.
Næsten alle andre udbydere i området inkl.
Enigheden og Kløver  

 Mælk fulgte prisnedsættelsen.
MD Foods er i juni 1992 gået til domstolene med  

 krav om, at Enigheden skal betale erstatning for leverandørskiftet.
 (* 1) Konkurrencerådet:
Dokumentation 1991-3, s. 191-192 og 194 (* 2) Konkurrencerådet:
Dokumentation 1991-3, s. 192-193 (* 3) Konkurrencerådet:
