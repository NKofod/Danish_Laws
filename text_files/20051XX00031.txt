Skriftlig fremsættelse (6.  

 oktober 2005) Undervisningsministeren  

  

 (Bertel Haarder):
 Herved tillader jeg mig for Folketinget at fremsætte:
 Forslag til lov  

 om ændring af lov om forberedende  

 voksenuddannelse (FVU-loven) og lov om ændring af folkeskolen, lov om  

 specialundervisning for voksne, lov om forberedende voksenundervisning  

 (FVU-loven) og forskellige andre love (Udskydelse af revision af FVU-loven og  

 tekniske ændringer).
(Lovforslag nr.
L 30).
 Med lovforslaget foreslås lovrevisionen udskudt et år til Folketingssamlingen  

 2006-07. Det bliver hermed muligt at inddrage trepartsudvalgets anbefalinger  

 i  

 lovrevisionen, så eventuelle ændringer i lovgrundlaget for den forberedende  

 voksenuddannelse kan foretages i sammenhæng med de øvrige ændringer inden for  

 voksen- og efteruddannelsesområdet, som forventes at følge af  

 trepartsdrøftelserne.
 Lovforslaget indeholder en præcisering af, at de i loven  

 nævnte udbydere kan indgå driftsoverenskomst med voksenuddannelsescenteret om  

 både forberedende voksenundervisning og ordblindeundervisning for voksne.
Herudover er der foretaget to ændringer.
For det første  

 pålægges kommunalbestyrelsen eller sammenlægningsudvalget i 2006 at udarbejde  

 en redegørelse for det forventede brug af pladser i 2007 og i de næste tre år  

 ved de regionale undervisningstilbud/undervisningsinstitutioner, der pr. 1.  

 januar 2007 drives af regionsrådet i henhold til lov om folkeskolen eller lov  

 om specialundervisning for voksne.
Forberedelsesudvalget pålægges desuden at  

 sørge for, at der senest den 15. oktober 2006 indgås en rammeaftale med  

 kommunalbestyrelserne eller sammenlægningsudvalgene.
Dette letter  

 forberedelsen  

 af kommunalreformens ikrafttræden på dette område.
For det andet præciseres  

 det, at FVU-lovens § 26, stk. 2 vedrører driftsoverenskomster, der er indgået  

 med et amtsråd.
Lovens bestemmelse om udskydelse af lovrevisionen foreslås  

 at træde i kraft dagen efter bekendtgørelsen i Lovtidende.
Præciseringerne i  

 lov nr. 592 af 24. juni 2005 foreslås at træde i kraft den 1. januar 2007.  

 Bestemmelsen om kommunalbestyrelsen eller sammenlægningsudvalgets redegørelse  

 foreslås at træde i kraft 1. januar 2006.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale lovforslaget til hurtig og  

 velvillig  

 behandling i det høje Ting.
