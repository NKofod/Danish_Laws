Bekendtgørelse om tildeling af titlen  

 adjungeret professor m.v. ved universitetslovsinstitutioner under  

 Forskningsministeriet I medfør af § 2, stk. 2, nr. 3, og § 11, stk. 2, i lov om  

 universiteter m.fl. (universitetsloven), jf. lovbekendtgørelse nr.  

 1177 af 22. december 1999, fastsættes:
Kapitel 1 Adjungerede professorer § 1. Universitetslovsinstitutionerne under  

 Forskningsministeriet kan tildele titlen adjungeret professor til personer  

 på højt fagligt niveau, som institutionen ønsker at  

 hædre med denne titel og derved knytte nærmere til sig.
 § 2. Ret til at anvende titlen tildeles for 5  

 år.
§ 3. Tildeling af titlen er ikke forbundet med  

 aflønning.
Honorering af ordinære arbejdsopgaver er fortsat  

 mulig.
 § 4. Efter nærmere aftale med institutionen  

 kan en adjungeret professor holde forelæsninger, indgå i  

 bedømmelsesudvalg mv. og deltage i institutionens forskning eller  

 samarbejde med denne om forskningsprojekter.
 § 5. Sager om tildeling af titlen adjungeret  

 professor behandles lige som øvrige ansættelsessager for lukkede  

 døre og under iagttagelse af tavshedspligt.
§ 6. Forslag om tildeling af titlen adjungeret  

 professor til en bestemt person kan fremsættes over for rektor.
Hvis  

 rektor anser forslaget for velbegrundet, nedsætter  rektor et  

 sagkyndigt udvalg bestående af 3 personer, der må anses for at  

 besidde faglig indsigt på tilsvarende niveau.
 § 7. Udvalget afgiver en motiveret vurdering til  

 rektor af, om titlen bør tildeles.
 Stk. 2. Rektor kan kun tildele titlen, hvis mindst 2  

 medlemmer af det sagkyndige udvalg indstiller dette.
 § 8. Træffer rektor beslutning om tildeling  

 af titlen, skal rektor sikre sig, at vedkommende er villig til at modtage  

 titlen, og meddeler herefter den pågældende ret til at betegne  

 sig adjungeret professor ved institutionen for en femårig periode.
 Stk. 2. Rektor kan tildele en adjungeret professor titlen  

 på ny ved udløbet af en femårig periode.
 Stk. 3. Ved fornyet tildeling af titlen træffer  

 rektor afgørelse om, hvorvidt der på ny skal nedsættes et  

 sagkyndigt udvalg.
 § 9. Rektor sørger for passende  

 bekendtgørelse af tildelingen af titlen.
Kapitel 2 Adjungerede lektorer § 10. Universitetslovsinstitutionerne kan  

 endvidere tildele titlen adjungeret lektor til forskere m.fl. på  

 seniorforskerniveau ved sektorforskningsinstitutioner, som institutionen  

 ønsker at hædre med denne titel og derved knytte nærmere  

 til sig.
 Stk. 2. Ved tildeling af titlen adjungeret lektor  

 følges bestemmelserne i kapitel 1.
Kapitel 3 Generelle bestemmelser § 11. Forskningsministeriet kan i særlige  

 tilfælde godkende fravigelser fra bekendtgørelsen.
 § 12. Institutionens afgørelser efter denne  

 bekendtgørelse kan ikke indbringes for Forskningsministeriet.
 § 13. Bekendtgørelsen træder i kraft den 15. juli  

 2000. Bekendtgørelse nr. 545 af 12. august 1987 om tildeling af titlen  

 adjungeret professor ophæves for så vidt angår  

 universitetslovsinstitutioner under Forskningsministeriet.
