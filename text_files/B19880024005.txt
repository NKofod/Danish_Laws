 I medfør af § 1, stk. 1 og 2, § 6, § 7 og § 16, stk. 6, i  

 lovbekendtgørelse nr. 731 af 13. november 1987 om administration af Det  

 europæiske økonomiske Fællesskabs forordninger om markedsordninger for  

 landbrugsvarer m.v. fastsættes:
 § 1.  I henhold til Det europæiske økonomiske  

 Fællesskabs markedsordning for olier og fedtstoffer oprettes et kontrolsystem  

 for enhver import af raps-, rybs- og solsikkefrø såvel som for blandinger af  

 produkter under positionerne 1201-1207 i den Kombinerede Nomenklatur med  

 mindst 2 vægtprocent af et eller flere af disse frø, jfr. herved  

 forordningerne 136/66, 1594/83 og 2681/83 med senere ændringer.
 Stk. 2.  Kontrollen sker for at sikre, at importeret frø  

 med oprindelse i tredjelande ikke nyder godt af støtteordningen for oliefrø,  

 dyrket i fællesmarkedet, samt udbetalingen af eventuelle differencebeløb og  

 udligningsbeløb ved import af frø med oprindelse i et andet  

 fællesmarkedsland.
 § 2.  Kontrollen udøves af Toldvæsenet og Statens  

 Foderstofkontrol, bistået af Statsfrøkontrollen.
§ 3.  Kontrollen anvendes ikke over for raps- og  

 rybsfrø, som ved importen er denatureret, eller som er anerkendt og bestemt  

 til udsæd.
For udsæd gælder rådsdirektiv nr. 69/208 og Landbrugsministeriets  

 bekendtgørelse nr. 808 af 11. december 1987 om markfrø.
 § 4.  Importører af olieholdige frø skal af hensyn til  

 toldvæsenets kontrol med anvendelse af frøene forud for importen indhente en  

 bevilling fra toldvæsenet, hvori de nærmere regler for kontrollen vil være  

 fastsat.
 § 5.  Når kontrollen med importen her til landet er  

 forbundet med en sikkerhedsstillelse, udsteder EF-Direktoratet på begæring af  

 importøren en attest som bevis for, at sikkerhedsstillelsen er sket.
 Stk. 2.  Attesten skal fremlægges for toldvæsenet i  

 forbindelse med importen.
§ 6.  Kontrollen ophører og den i § 5 omhandlede  

 sikkerhedsstillelse frigives, når det bevises, at frøet eller blandinger  

 heraf er blevet - undergivet kontrol på en oliemølle, - forarbejdet til varer under positionerne 1208 eller 2309 i Den  

 Kombinerede Nomenklatur, - eksporteret til tredielande, - undergivet en denatureringsproces, når det drejer sig om raps- og  

 rybsfrø og blandinger, der indeholder disse frø, - bestemt til at blive brugt i uændret stand til foder, når det drejer sig  

 om solsikkefrø og blandinger, der indeholder disse frø, Stk. 2.  EF-Direktoratet fastsætter i henhold til  

 forordningerne, hvornår delvis frigivelse af sikkerheden kan ske.
 Stk. 3.  Mængder på mindre end 50 tons kan ikke  

 denatureres.
 § 7.  Toldvæsenet varetager kontrollen med frø, der  

 undergives kontrol på en oliemølle, frø der forarbejdes til varer under  

 positionerne 1208 eller 2309 i Den Kombinerede Nomenklatur, og frø der  

 eksporteres til tredjelande, medens de øvrige kontrolfunktioner efter § 6  

 varetages af Statens Foderstofkontrol.
 § 6.  Toldvæsenet og Statens Foderstofkontrol er  

 berettiget til uden erstatning at udtage prøver af produkterne i det omfang,  

 det er nødvendigt for at undersøge deres beskaffenhed, og har til enhver tid  

 ret til at foretage eftersyn hos eksportører, importører og senere handelsled  

 og til at efterse varebeholdninger, forretningsbøger, øvrigt  

 regnskabsmateriale, optegnelser og bilag samt korrespondance.
 Stk. 2.  Det påhviler virksomhederne at yde den bistand,  

 der er nødvendig for foretagelsen af eftersyn og kontrol.
 § 9.  Overtrædelse af §§ 4, stk. 1, 5, stk. 2, og 8,  

 stk. 3, samt af de i medfør af bekendtgørelsen meddelte bevillinger og andre  

 forskrifter straffes med bøde, medmindre højere straf er forskyldt efter  

 ovennævnte lovs § 16.
 § 10.  Bekendtgørelsen træder i kraft ved  

 offentliggørelsen i Lovtidende.
 Stk. 2.  Samtidig ophæves bekendtgørelse nr. 11 af 8.  

 januar 1976.
