Straffelovsovertrædelse begået i udlandet, j.nr. 10-520-17161 Under et besøg som professionel fotograf ved den danske bataljon i Helmand, Afghanistan, blev ansøger såret, da et britisk militært køretøj påkørte en nedgravet Improvised Explosive Device (IED). Ved eksplosionen blev ansøgers kamera og tøj desuden ødelagt.
Nævnet afslog ansøgningen efter offererstatningslovens § 1, stk. 3. Nævnet lagde ved sit afslag lagt vægt på, at bestemmelsen i § 1, stk. 3, er tiltænkt et snævert anvendelsesområde.
Skaden skete ikke i et lukket dansk miljø, og bestemmelsen omfatter  i relation til erhvervsudøvelse  kun erhvervsudøvelse i udlandet under omstændigheder, hvor det ikke kan forventes, at skadelidte eller arbejdsgiveren har tegnet privat forsikring til dækning af skaden.
Erstatningsnævnet tog ikke stilling til offererstatnings-lovens § 6 a (accept af risiko).
