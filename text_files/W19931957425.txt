Kommentar Landsskatterettens kendelse af 13. marts 1992. Skat.  

 1992.22.719.
 Landsskatteretten fandt i denne afgørelse, at en  

 Toyota-forhandler kunne nedskrive sit reservedelslager med de i  

 ligningsvejledningen fastsatte procentsatser for Teknisk/økonomisk ukurante  

 varer.
Forhandleren førte en realisationsliste over reservedele,  

 således at reservedele, der var ældre end et år, automatisk overførtes til  

 denne liste.
Forhandleren var herefter forpligtet til at sælge disse  

 reservedele til andre forhandleres værksteder med 60 pct. rabat.
Forlig af 12. november 1992 Sagen vedrørte en bilforhandler, som havde en kontraktlig  

 forpligtelse til at holde den samlede vognpark, bestående af Volvo og Renault  

 biler i et afgrænset geografisk område, kørende under alle forhold.
 Firmaets reservedelslager af servicedele var struktureret  

 således, at vareenhederne blev indplaceret i kuransgruppe 1-7 efter alder.
Ved indkøb blev vareenheden indplaceret i gruppe 1, og havde  

 der ikke fundet omsætning sted i 12 måneder, skiftede den automatisk til  

 næste  

 kuransgruppe.
Skete der herefter omsætning og genanskaffelse af reservedelen,  

 skiftede restlageret automatisk til kuransgruppe 1.
 Sliddele blev altid - uanset alder - indplaceret i kuransgruppe  

 1.
 Den anvendte nedskrivningsmetode medførte, at reservedele i  

 kuransgruppe 2 og 3 blev nedskrevet med 45 pct., og alt, hvad der var  

 indplaceret i gruppe 4 eller derover, blev nedskrevet til 0. Alle reservedele  

 indplaceret i gruppe 4 eller derover, dvs. dele, der ikke havde været solgt i  

 3  

 år eller mere, blev betragtet som usælgelige i eget distrikt og udbudt til  

 salg  

 til alle Volvo-forhandlere med 75 pct. rabat.
 Landsskatteretten havde ved sin afgørelse fundet, at  

 nedskrivning tidligst kunne ske, når en vareenhed blev placeret i  

 kuransgruppe  

 5.
Kommentar Ifølge ligningsvejledningens anvisning for nedskrivning på  

 ukurante varelagre gælder det, at dette som udgangspunkt skal ske efter de  

 almindelige regler for nedskrivning på varelagre.
Dette gælder uanset, om  

 varens ukurans skyldes, at den er beskadiget eller lignende, eller om der er  

 tale om såkaldt teknisk/økonomisk ukurans.
 Nedskrivning kan herudover ske med faste procentsatser på  

 teknisk/økonomisk ukurante varer, hvis omsætningshastigheden er faldet  

 væsentligt.
 I Toyota-sagen har Landsskatteretten formentlig lagt vægt på,  

 at bilforhandleren var forpligtet til at sælge reservedele fra  

 realisationslisten med 60 pct. rabat, dvs. salg til under indkøbspris, når  

 reservedelene var mere end et år gamle.
 Kendelsen vedrørende Toyota-forhandleren var af meget konkret  

 karakter, men da de faktiske omstændigheder var af så stor lighed i de to  

 sager, valgte Skatteministeriet at indgå forlig i retssagen vedrørende  

 Volvo-forhandleren.
 I sager, hvor de faktiske omstændigheder er af tilsvarende  

 karakter som for de to bilforhandlere, vil der herefter kunne ske  

 nedskrivning  

 efter procentreglen.
