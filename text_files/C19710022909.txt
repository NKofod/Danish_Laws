 Ifølge kgl. anordning af 19. august 1953 om bestemmelser for forøgelse af  

 forsvarets fredsstyrke § 4, stk. 2, skal der, når mobiliseringsordre er  

 udsendt, for at henlede den almindelige opmærksomhed herpå, ringes uafbrudt i  

 3 timer med samtlige landets kirkeklokker.
 Det er pålagt politimestrene (politidirektøren i København) at drage  

 omsorg for, at der i tilfælde af mobilisering udbringes tilsigelse til  

 klokkeringning til kirkebetjeningen ved de enkelte kirker.
 Det påhviler herefter kirketjenerne (ringerne) ved folkekirkens kirker og  

 andre med klokker forsynede bygninger, hvori der i henhold til dertil meddelt  

 tilladelse afholdes offentlig gudstjeneste, at ringe med klokkerne uafbrudt i  

 3 timer ved mobolisering, så snart tilsigelse herom modtages fra politiet.  

 Ringningen skal udføres kraftigt, af og til afbrudt af korte perioder, hvori  

 der slås enkelte slag på klokken.
 Nærværende cirkulære træder i stedet for kirkeministeriets cirkulære nr.  

 175, 176 og 177 af 15. juli 1905 til henholdsvis patronaterne for  

 sognekirkerne i København og på Frederiksberg, stiftsøvrighederne og  

 biskopperne samt indenrigsministeriets cirkulære nr. 184 af 28. juli 1905 til  

 amtmændene.
Man skal anmode om, at kirketjenerne (ringerne) i stiftet gøres bekendt  

 med den dem ifølge foranstående påhvilende pligt til i mobiliseringstilfælde  

 at udføre den foreskrevne klokkeringning.
Et antal eksemplarer af cirkulæret  

 vedlægges til dette brug.
 Kirkeministeriet, den 30. december 1971.
 P.M.V.
 E.B.
 Arne Truelsen.
