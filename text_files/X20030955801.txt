Omgørelse  rette  

 indkomstmodtager Den kommunale skatteforvaltning flyttede en  

 indtægt for udført revisionsarbejde fra et selskab (selskab A) til selskabets  

 eneejer (C) personligt.
Samtidig blev beskatningen i selskab A opretholdt som  

 tilskud fra C.
Baggrunden for skatteforvaltningens flytning af  

 indtægten var, at personen (C) som eneejer i selskabet havde ladet dette  

 selskab udføre arbejde for et andet selskab (selskab B), hvor C tillige var  

 direktør, medindehaver og oppebar lønindkomst.
Der blev herved henvist til,  

 at  

 indkomst modtaget i ansættelsesforhold er A-indkomst, jf. kildeskattelovens §  

 43, og som sådan skal behandles som personlig indkomst, jf.  

 personskattelovens  

 § 3, stk. 1.
 Den skatteansættende myndighed blev herefter  

 anmodet om omgørelse i henhold til skattestyrelseslovens § 37 C, derved at  

 selskab A skulle betale indtægten til C, således at selskab A ikke blev  

 tilskudsbeskattet af beløbene.
 I relation til betingelserne for omgørelse i  

 skattestyrelseslovens § 37 C blev det fra C:
-  

  

 for det første  

  

 anført, at der ved  

 udbetaling af løn til C fra selskab A ikke blev tale om nogen  

 skattebesparelse.  

 Ved udbetaling af udbytte til C fra selskab A var den samlede beskatning 60%,  

 idet C i forvejen havde aktieindkomst over progressionsgrænsen, eller  

 minimalt  

 mindre end nuværende topskat.
At dispositionen ej heller i overvejende grad  

 havde været båret af hensyn til at udskyde skatter eller afgifter fremgår  

 ligeledes af det faktum, at midlerne udbetaledes fra selskab B til selskab A.  

 Skattebyrden af midlerne i de to selskaber var identiske.
-  

  

 for det andet  

  

 anført, at der var tale om  

 utilsigtede skattemæssige virkninger, som var væsentlige.
Dette med  

 henvisning  

 til, at den samlede beskatning efter skatteforvaltningens afgørelser var på  

 over 100%. Endvidere pegedes der på, at der ikke kunne stilles krav om, at  

 konsekvenserne kunne eller burde have været forudset.
-  

  

 for det tredje  

  

 anført, at dispositionen  

 var lagt klart frem for myndighederne, idet der var indsendt regnskaber for  

 begge selskaber, der var udstedt fakturaer, der var foretaget momsafregning,  

 og  

 ingen af dispositionerne var omkvalificeret eller indarbejdet i større poster  

 med eventuelt misvisende betegnelser i regnskaberne.
Omsætningen i de to  

 regnskabsår i selskab A var udelukkende arbejde udført for selskab B.
 -  

  

 for det fjerde  

  

 anført, at de  

 privatretlige virkninger af omgørelsen var enkle og overskuelige, idet  

 omgørelsen kun forudsættede en likviditetsoverførsel fra selskab A til C.
 -  

  

 for det femte  

  

 anført, at alle parter  

 kunne tiltræde omgørelsen, idet den alene vedrørte C og denne som eneejer i  

 selskab A.
 Den skatteansættende myndighed meddelte afslag på  

 ansøgningen om omgørelse.
Told- og Skattestyrelsen fandt i sin indstilling  

 til Ligningsrådet, at dispositionen havde haft utilsigtede skattemæssige  

 virkninger, der var væsentlige.
En samlet beskatning på over 100% må vel alt  

 andet lige betragtes som væsentlig.
Hertil kom, at der - således som bestemmelsen i §  

 37 C er formuleret - næppe kunne stilles krav om, at konsekvenserne kunne  

 eller  

 burde være forudset.
Eftersom C utvivlsomt ikke havde tilsigtet at ende op  

 med  

 en beskatning på over 100%, fandt Told- og Skattestyrelsen, at dispositionen  

 utvivlsomt havde haft utilsigtede skattemæssige konsekvenser.
 Told- og Skattestyrelsen fandt tillige, at de  

 privatretlige virkninger af ændringen af dispositionen var enkle og  

 overskuelige, og bemærkede tillige, at den part, der skatteretligt ville  

 blive  

 berørt af en tilladelse til omgørelse, havde tiltrådt omgørelsesanmodningen.
Told- og Skattestyrelsen fandt imidlertid, at  

 dispositionen i overvejende grad havde været båret af hensyn til at udskyde  

 betaling af skatter.
Styrelsen lagde i den forbindelse vægt på den forskel,  

 der  

 var mellem beskatningen af indtægterne for det udførte revisionsarbejde, alt  

 efter om C personligt modtog indtægterne som lønindtægt  

  

 eller  

  

 om  

 indtægterne blev placeret i hans eneejede selskab A.
Styrelsen fandt således,  

 at skatten af indtægterne blev udskudt ved at lade disse stå i selskab A.
 Told- og Skattestyrelsen fandt endvidere, at  

 betingelsen i skattestyrelseslovens § 37 C, nr. 3. ikke var opfyldt i sagen.
Told- og Skattestyrelsen lagde herved vægt på, at  

 det af selskab As regnskaber fremgik, at der havde været en omsætning  

 på kr.  

 114.800 og 126.700 i henholdsvis indkomståret 1999 og 2000. Det havde således  

 ikke været muligt udfra det umiddelbart foreliggende materiale at konstatere,  

 at hele omsætningen hidrørte fra arbejde udført for selskab B af C.
Dette  

 blev  

 først klarlagt, da selskab As regnskabsmateriale blev indsendt efter  

 anmodning.
 Det var således ikke Told- og Skattestyrelsens  

 opfattelse, at dispositionen havde været lagt klart frem, således at der ikke  

 var tvivl om dennes eksistens og indhold.
 Samlet fandtes kravene i skattestyrelseslovens §  

 37 C således ikke opfyldt, hvorfor Told- og Skattestyrelsen indstillede, at  

 afslaget på anmodning om omgørelse blev stadfæstet.
 Ligningsrådet  

  

  

 tiltrådte indstillingen.
