 Bekendtgørelse om ændring af  

 bekendtgørelse om fersk kød m.v.
§ 1 I bekendtgørelse nr. 351 af 2. maj 1996 om fersk kød m.v.,  

 senest ændret ved bekendtgørelse nr. 1182 af 22. december 1999,  

 foretages følgende ændringer:
 1. Indledningen affattes således:
» 2. § 2, nr. 3, affattes således:
» 3. I § 14 indsættes nyt stk. 1:
» Stk. 1 bliver stk. 2.
 4. I § 19, stk. 1, tilføjes efter »indhold«: », jf. dog § 19a og § 19b«.
 5. Efter § 19 indsættes som ny § 19a og §  

 19b:
» § 19b.
Specificeret risikomateriale skal håndteres i  

 overensstemmelse med denne paragraf og bilag 4, jf. bekendtgørelse om  

 egenkontrol i fødevarevirksomheder m.v., § 5, stk. 2, nr. 9.
 Stk. 2. Ved specificeret risikomateriale  

 forstås:
1)	kranium, herunder hjerne og øjne, tonsiller, rygmarv og ileum  

 fra kvæg, som er over 12 måneder, 2)	kranium, herunder hjerne og øjne, tonsiller og rygmarv fra  

 får og geder, som er over 12 måneder eller har en frembrudt  

 blivende fortand, og 3)	ileum og milt fra får og geder, uanset alder.
Stk. 3. Kvæg, der leveres til slagtning, skal  

 være ledsaget af et kvægpas, så alderen på det  

 enkelte dyr kendes.
Kvæg, som ikke ledsages af et kvægpas, skal  

 betragtes som værende over 12 måneder.
Stk. 4. Specificeret risikomateriale skal fjernes fra  

 slagtedyret på slagteriet og opsamles særskilt, således at  

 det ikke kommer i kontakt med andet animalsk materiale.
Der skal  

 træffes de nødvendige forholdsregler for at undgå  

 krydskontamination.
Efter opsamlingen skal specificeret risikomateriale  

 farves med Patent Blue V (E131) i en opløsning på 0,5%  

 (vægt/volumen) på en sådan måde, at farvestoffet er  

 klart synligt på hele overfladen af materialet.
 Stk. 5. Specificeret risikomateriale skal leveres direkte  

 fra slagteriet til en virksomhed, der er autoriseret af  

 Fødevaredirektoratet til at modtage sådant materiale.
Stk. 6. Fødevaredirektoratet kan uanset stk. 5  

 på særlige vilkår, navnlig for så vidt angår  

 kontrol, meddele tilladelse til, at specificeret risikomateriale leveres til  

 undervisning eller forskning på officielt anerkendte institutter.« 6. § 28 affattes således:
» Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 med forsæt eller grov uagtsomhed og der ved overtrædelsen  

 er 1)	forvoldt skade på sundheden eller fremkaldt fare herfor,  

 eller 2)	opnået eller tilsigtet opnået en økonomisk fordel  

 for den pågældende selv eller andre, herunder ved  

 besparelser.
Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.« 7. Som nyt bilag 4 indsættes bilag 1 til denne  

 bekendtgørelse.
§ 2 Bekendtgørelsen træder i kraft den 11. marts 2000.
 Stk. 2. § 19a træder dog først i kraft 1.  

 juli 2001.
Fødevaredirektoratet, den 8. marts  

 2000 Ole Kopp Christensen /Carl-Aage Morgen Bilag 1 » Kapitel 1 Modtagelse, aldersbedømmelse 1)	Ved modtagelse af kvæg på slagteriet skal slagteriet  

 kontrollere, at dyrene er ledsaget af et kvægpas med henblik på  

 at fastlægge dyrets alder.
 2)	Aldersbedømmelsen af får og geder foretages af  

 slagteriet ved en bedømmelse af tandsættet.
Kapitel 2 Opmærkning af slagtedyr 1)	Slagteriet skal sikre en kendemærkning gennem hele  

 slagteforløbet af de dyr og dele heraf, som skal behandles efter  

 bestemmelserne om specificeret risikomateriale.
2)	Slagteriet kan træffe beslutning om at lade alle slagtedyr  

 behandle efter bestemmelserne om specificeret risikomateriale.
I disse  

 tilfælde er der ikke krav om særlig kendemærkning af  

 slagtedyrene.
Kapitel 3 Bedøvelse og aflivning 1)	Risikoen for spredning af specificeret risikomateriale under  

 bedøvelses- og aflivningsprocessen skal reduceres mest muligt.
2)	Hjernevæv, der er trængt ud af kraniet efter anvendelse  

 af boltpistol, skal opsamles, behandles og bortskaffes som specificeret  

 risikomateriale.
Dette gælder dog ikke, såfremt hele hovedet  

 behandles og bortskaffes som specificeret risikomateriale uden yderligere  

 slagtemæssig behandling, bortset fra udskæring af  

 tungen.
Kapitel 4 Slagtemæssig behandling af hovedet 1)	Hovedet skal afslagtes, så risikoen for spredning af  

 specificeret risikomateriale reduceres mest muligt.
 2)	Såfremt kæbemusklerne afskæres, skal  

 håndteringen foregå, så kontamination  

 undgås.
Kapitel 5 Udbening af hovedet 1)	Specificeret risikomateriale skal opsamles på slagteriet, og  

 der må derfor ikke ske omsætning af ikke-udbenede hoveder mellem  

 kødforarbejdende virksomheder.
 2)	Tonsiller skal efter veterinærkontrollens undersøgelse  

 af slagtekroppen med tilhørende organer fjernes, behandles og  

 bortskaffes som specificeret risikomateriale.
 3)	Såfremt udbening af hovedet foretages, skal det foregå  

 på slagteriet, og må kun foretages som varm udbening i direkte  

 tilslutning til slagteprocessen efter reglerne i bilag 1, nr. 46, litra d.  

 Hovederne skal under transport i virksomheden og udbening være placeret  

 på glidestang på en sådan måde, at krydskontaminering  

 undgås.
 4)	Kranier med hjerne og øjne skal enten straks efter  

 veterinærkontrollens undersøgelse af slagtekroppen med  

 tilhørende organer og frigivelse heraf eller straks efter udbeningen  

 behandles og bortskaffes som specificeret risikomateriale.
Kapitel 6 Fjernelse af rygmarv 1)	Midtflækningen skal foretages, så forurening af  

 slagtekroppen med savsmuld eller rygmarv reduceres mest muligt.
 2)	Rygmarven skal fjernes fuldstændigt.
 3)	Rygmarven fra får og geder kan fjernes efter  

 midtflækning eller ved at den del af rygsøjlen, der omgiver  

 rygmarven, afsaves eller afhugges og derefter behandles og bortskaffes som  

 specificeret risikomateriale.
Kapitel 7 Fjernelse af ileum 1)	Efter veterinærkontrollens undersøgelse af  

 slagtekroppen med tilhørende organer skal ileum fjernes, behandles og  

 bortskaffes som specificeret risikomateriale.
Kapitel 8 Fjernelse af milt fra får og geder 1)	Efter veterinærkontrollens undersøgelse af  

 slagtekroppen med tilhørende organer og frigivelse heraf skal milten  

 fra samtlige får og geder, uanset alder, fjernes, behandles og  

 bortskaffes som specificeret risikomateriale.
Kapitel 9 Særlige hygiejne- og kontrolforskrifter for  

 inventar og redskaber, der kommer i berøring med specificeret  

 risikomateriale 1)	Ved fjernelse, behandling og bortskaffelse af specificeret  

 risikomateriale skal der udvises særlig omhu og god hygiejne for at  

 undgå krydskontaminering.
 2)	Beholdere, som anvendes til opsamling af specificeret  

 risikomateriale, skal opmærkes, så de tydeligt kan kendes fra  

 beholdere til kød, dyrefoder samt destruktionsbeholdere, f.eks. ved at  

 de har en særlig farve.
 3)	Brynjehandske må kun anvendes i forbindelse med en  

 overtrækshandske, der let kan rengøres og desinficeres eller  

 udskiftes.
Kapitel 10 Behandling og bortskaffelse af specificeret  

 risikomateriale 1)	Specificeret risikomateriale skal så hurtigt som muligt i  

 forbindelse med slagteprocessen anbringes i de til dette formål  

 særligt opmærkede beholdere.
 2)	Indholdet i disse beholdere skal med passende mellemrum  

 overføres til en eller flere sekundære beholdere, hvori  

 indholdet forbliver indtil afhentning eller levering til en hertil  

 særligt autoriseret virksomhed.
 3)	Specificeret risikomateriale skal så hurtigt som muligt og  

 senest straks efter hver overførsel til de sekundære beholdere  

 farves med det i § 19a, stk. 4, nævnte farvestof på en  

 sådan måde, at farven er klart synlig på hele overfladen af  

 det specificerede risikomateriale.
Kapitel 11 Vejning af specificeret risikomateriale 1)	Det specificerede risikomateriale skal vejes løbende, f.eks.  

 ved overførsel fra den primære opsamlingsbeholder til den  

 sekundære beholder.
