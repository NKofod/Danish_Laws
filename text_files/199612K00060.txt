Nr LSF 60 Forslag til Lov om ændring af lov om arbejdsmarkedsfonde (Udskydelse af  

 fristen for fastsættelse af bidragssatserne for 1997) Fremsat af skatteministeren (Carsten Koch) den 6. november 1996 Vedtaget ved tredjebehandling den 15. november 1996 Lov nr. 966 af 15/11/1996 § 1 I lov om arbejdsmarkedsfonde, jf. lovbekendtgørelse nr. 738 af 9.  

 september 1995, foretages følgende ændring:
 1. I § 5, stk. 1, indsættes efter 2. pkt.:
»Fristen for fastsættelse af bidragssatserne for 1997 er dog den 1.  

 december 1996.« § 2 Loven træder i kraft dagen efter bekendtgørelsen i Lovtidende og har  

 virkning for fastsættelse af bidragssatserne for 1997.
Oprindeligt fremsat forslag § 1 I lov om arbejdsmarkedsfonde, jf. lovbekendtgørelse nr. 738 af 9.  

 september 1995, som ændret ved § 3 i lov nr. 344 af 6. maj 1996, foretages  

 følgende ændring:
 1. I § 5, stk. 1, indsættes efter 2. pkt. :
 »Fristen for fastsættelse af bidragssatserne for 1997 er dog den 1.  

 december 1996.«.
§ 2 Loven træder i kraft dagen efter bekendtgørelsen i Lovtidende og har  

 virkning for fastsættelse af bidragssatserne for 1997.
Bemærkninger til lovforslaget Almindelige bemærkninger I henhold til § 5, stk. 1, i lov om arbejdsmarkedsfonde er fristen for  

 fastsættelse af det kommende års bidragssatser den 15. november i året før  

 bidragssatserne skal finde anvendelse.
Det foreslås, at fristen for  

 bidragsfastsættelsen for 1997 udskydes til den 1. december 1996.
 Baggrunden for forslaget er, at tiden er så fremskreden, at Folketinget  

 ikke har rimelig tid til at behandle bidragsfastsættelsen samt en række  

 tekniske spørgsmål vedrørende arbejdsgivernes eget bidrag, der skal opkræves  

 fra og med den 1. januar 1997.
 Fremsættelsen af det samlede overvejende tekniske ændringsforslag til  

 arbejdsmarkedsfondsloven har været udskudt som følge af de netop afsluttede  

 finanslovsforhandlinger.
 Situationen er herefter, at 15. november fristen for fastsættelse af det  

 kommende års bidragssatser i realiteten giver Folketinget mindre end en uge  

 til at behandle det samlede ændringsforslag, der som nævnt indeholder en del  

 teknisk betonede forslag, som det vil være rimeligt at give Folketinget den  

 fornødne tid til at realitetsbehandle.
På denne baggrund er det fundet hensigtsmæssigt at fremsætte nærværende  

 lovforslag, der alene indeholder forslag om at udskyde 15. november fristen  

 med 14 dage.
Folketinget vil herefter have den fornødne tid til at behandle  

 det på regeringens lovprogram varslede samlede ændringsforslag til  

 arbejdsmarkedsfondsloven, som vil blive fremsat snarest herefter.
 Lovforslaget har ingen provenumæssige eller administrative konsekvenser.
Bemærkninger til lovforslagets enkelte bestemmelser Til § 1 Med forslaget udskydes fristen for fastsættelse af bidragssatserne for  

 1997 fra den 15. november til den 1. december 1996.
Til § 2 Det foreslås, at loven træder i kraft dagen efter bekendtgørelsen i  

 Lovtidende og har virkning for fastsættelsen af bidragssatserne for 1997.
Skriftlig fremsættelse Skatteministeren (Carsten Koch):
 Jeg skal hermed tillade mig at fremsætte:
 Forslag til lov om ændring af lov om arbejdsmarkedsfonde. (Udskydelse  

 af fristen for fastsættelse af bidragssatserne for 1997).
(Lovforslag nr.
L 60).
I henhold til § 5, stk. 1, i lov om arbejdsmarkedsfonde er fristen for  

 fastsættelse af det kommende års bidragssats den 15. november i året før  

 bidragssatsen skal finde anvendelse.
Det foreslås, at fristen for  

 bidragsfastsættelsen for 1997 udskydes til den 1. december 1996.
 Baggrunden for forslaget er, at tiden som følge af  

 finanslovsforhandlingerne er så fremskreden, at Folketinget ikke har rimelig  

 tid til at behandle bidragsfastsættelsen samt en række tekniske ændringer  

 vedrørende arbejdsgivernes eget bidrag, der skal opkræves fra og med den 1.  

 januar 1997.
 På denne baggrund er det fundet hensigtsmæssigt at fremsætte nærværende  

 lovforslag, der alene indeholder forslag om at udskyde 15. november-fristen  

 med 14 dage ved fastsættelsen af bidragssatserne for 1997. Folketinget vil  

 herefter have den fornødne tid til at behandle det på regeringens lovprogram  

 varslede samlede ændringsforslag til arbejdsmarkedsfondsloven, som vil blive  

 fremsat snarest herefter.
 Idet jeg i øvrigt henviser til bemærkningerne til lovforslaget, skal jeg  

 anbefale det til Folketingets hurtige og velvillige behandling.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om arbejdsmarkedsfonde, jf. lovbekendtgørelse nr. 738 af 9.  

 september 1995, som ændret ved § 3 i lov nr. 344 af 6. maj 1996, foretages  

 følgende ændring:
 1. I § 5, stk. 1, indsættes efter 2. pkt. :
 »Fristen for fastsættelse af bidragssatserne for 1997 er dog den 1.  

 december 1996.«.
§ 5. De øremærkede arbejdsmarkedsbidrag, der indgår i  

 finansieringen af de tre arbejdsmarkedsfonde, opkræves samlet og samtidigt  

 for henholdsvis lønmodtagerne, de selvstændigt erhvervsdrivende og  

 arbejdsgiverne.
Senest den 15. november året før fastsættes de satser,  

 hvormed bidragene opkræves.
Bidragssatserne fastsættes i procent med 1  

 decimal.
