(Til samtlige amtmænd og  

 kommunalbestyrelser) Ved den som bilag 1 til nærværende cirkulære optrykte lov nr. 219 af 4.  

 juni 1969 om ændring af lov om kommunernes styrelse er der fastsat nye  

 bestemmelser om tilsynet med løn- og øvrige ansættelsesforhold for personale  

 i kommunal tjeneste.
 Endvidere er der ved den som bilag 2 til cirkulæret optrykte  

 bekendtgørelse nr. 220 af 4. juni 1969 om Kommunernes Lønningsnævn fastsat  

 regler om dette nævns sammensætning og virksomhed.
I.
TILSYNSMYNDIGHEDERNE.
 Medens tilsynet hidtil er blevet udøvet af indenrigsministeriet for  

 amtskommunernes, købstadkommunernes og Københavns kommunes vedkommende og af  

 amtsrådene for sognekommunernes vedkommende, overgår denne beføjelse  

 fremtidig til Kommunernes Lønningsnævn, om hvis sammensætning der henvises  

 til bekendtgørelsens § 1.
 Lønningsnævnet er delt i 2 afdelinger - hovedstadsafdelingen og  

 provinsafdelingen - der træffer afgørelse hver for sig, idet en afdeling dog  

 i visse tilfælde kan henskyde afgørelsen til det samlede nævn, jfr.  

 bekendtgørelsens § 5, stk. 4.
II.
TILSYNETS OMFANG.
Medens det hidtidige tilsyn i det væsentlige har været begrænset til  

 tjenestemandsansat personale, omfatter lønningsnævnets tilsyn også personale,  

 der er ansat på andre vilkår.
Endvidere gælder kravet om godkendelse alt  

 personale ved havne, for hvilke kommunalbestyrelsen er havnebestyrelse, jfr.  

 § 1, stk. 1. Personale ved Københavns havn omfattes derimod ikke af tilsynet.
III.
KOMMUNERNES FASTSÆTTELSE AF LØN M.V.
Når nævnet har godkendt generelle ordninger for løn- og ansættelsesvilkår,  

 kan kommunerne på egen hånd foretage normeringer, der er i overensstemmelse  

 med disse vilkår, uden at forelæggelse for nævnet i det enkelte tilfælde er  

 fornøden.
Dette gælder også stillingsantallet, idet den pågældende afdeling  

 af lønningsnævnet dog kan fastsætte retningslinjer for antallet af stillinger  

 i nærmere angivne personalegrupper, jfr § 5, stk. 3.
 Såfremt en kommune i enkelte tilfælde ønsker at fravige nævnets generelle  

 ordninger, må den indhente samtykke hertil fra den pågældende afdeling af  

 nævnet, jfr. § 5, stk. 2.
 Sager, der ønskes behandlet af nævnet, indsendes til vedkommende i nævnet  

 repræsenterede kommunalbestyrelse eller kommunale sammenslutning, der  

 herefter forelægger sagen for den pågældende afdeling af nævnet, jfr. § 6.
IV.
IKRAFTTRÆDEN OG OVERGANGSORDNING.
 Nyordningen træder i kraft den 1. juli 1969.
 De efter de hidtidige regler fastsatte bestemmelser om løn- og  

 ansættelsesforhold har gyldighed, indtil lønningsnævnet godkender nye  

 bestemmelser, jfr. § 14.
 INDENRIGSMINISTERIET, DEN 4. JUNI 1969.
 Knud Thestrup.
/Johs.
Pedersen.
 BILAG 1.
 LOV NR. 219 AF 4. JUNI 1969 OM ÆNDRING AF LOV OM KOMMUNERNES STYRELSE.
(Udelades her.) BILAG 2. BEKENDTGØRELSE NR. 220 AF 4. JUNI 1969 OM KOMMUNERNES  

 LØNNINGSNÆVN.
