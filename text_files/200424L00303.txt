Betænkning afgivet af Skatteudvalget den 25. maj 2005 Betænkning over Forslag  

 til lov om ændring af forskellige love (Forenkling, harmonisering og objektivering af reglerne  

 for inddrivelse af gæld til det offentlige m.v. samt mulighed for anvendelse  

 af  

 digitale lønsedler) [af skatteministeren (Kristian Jensen)] 1. Ændringsforslag Skatteministeren har stillet 7 ændringsforslag til lovforslaget.
2. Udvalgsarbejdet Lovforslaget blev fremsat den 6. april 2005 og var til 1.  

 behandling den 20. april 2005. Lovforslaget blev efter 1. behandling henvist  

 til behandling i Skatteudvalget.
Møder Udvalget har behandlet lovforslaget i 6 møder.
Høring Et udkast til lovforslaget har inden fremsættelsen været sendt i  

 høring, og skatteministeren sendte den 24. februar 2005 dette udkast til  

 udvalget, jf. alm. del  bilag 9. Den 7. april 2005 sendte  

 skatteministeren de  

 indkomne høringssvar og et notat herom til udvalget.
Politisk aftale Lovforslaget er en del af den samlede lovgivningsmæssige  

 gennemførelse af kommunalreformen.
Lovforslaget er en udmøntning af aftalen  

 fra  

 juni 2004 mellem regeringen og Dansk Folkeparti om en strukturreform og  

 aftalen  

 om en udmøntningsplan fra september 2004 mellem regeringen og Dansk  

 Folkeparti.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Michael Andersen, Viby.
Skatteministeren har over  

 for  

 udvalget kommenteret henvendelsen.
Spørgsmål Udvalget har stillet 19 spørgsmål til skatteministeren til  

 skriftlig besvarelse, som denne har besvaret.
Nogle af udvalgets spørgsmål og  

 ministerens svar herpå er optrykt som bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 med de stillede ændringsforslag.
Et  

  

 mindretal  

  

 i  

 udvalget (S og RV) indstiller lovforslaget til  

  

 forkastelse  

  

 ved 3. behandling.
Mindretallet vil stemme for de  

 stillede ændringsforslag.
Et  

  

 andet mindretal  

  

 i  

 udvalget (SF og EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme hverken for  

 eller imod de stillede ændringsforslag.
Enhedslistens og Socialistisk  

 Folkepartis medlemmer af udvalget er imod lovforslaget, selv om det  

 indeholder  

 nogle klare forbedringer, herunder mere ens regler, og at man som hovedregel  

 ikke kan lave lønindeholdelse hos kontanthjælpsmodtagere og  

 førtidspensionister.
Det er også et stort fremskridt, at gældsfængslet nu  

 bliver afviklet.
Men partierne er imod, at der generelt bliver mulighed for  

 at  

 foretage lønindeholdelse ud over de 20 pct. af lønnen, der i dag har været  

 maksimum.
Desuden er der en forringelse af mulighederne  

 for gældseftergivelse.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 skatteministeren,  

  

 tiltrådt af et  

  

 flertal  

  

 (udvalget med undtagelse af SF og EL):
Til § 45 1)  

  

 Efter nr. 1 indsættes som nyt  

 nummer:
»01.  

  

 I  

  

 § 7, stk. 3,  

  

 ændres »§ 6, stk. 3« til: »§ 6, stk. 5«.« [Konsekvensændring som følge af den under § 45, nr. 1,  

 foreslåede indsættelse af to nye stykker] Til § 52 2)  


  

 Nr.  

 7  

  

 affattes således:
»7.  


  

 §  

 73 C, 2. pkt.,  

  

 og  

  

 § 73 D, 2. pkt.,  

  

 ophæves.« [Konsekvensændring som følge af den foreslåede ophævelse af §  

 73 C, 2. pkt.] Til § 54 3)  

  

 Efter nr. 1 indsættes som nyt  

 nummer:
»01.  

  

 I  

  

 § 49  

  

 ændres »§ 48, stk. 1-5 og 7«  

 til: »§ 48, stk. 1-5, 7 og 8«.« [Konsekvensændring som følge af den under § 54, nr. 1,  

 foreslåede indsættelse af et nyt stykke] Til § 63 4)  

  

 Efter  

 nr. 1 indsættes som nyt  

 nummer:
»01.  

  

 I  

  

 § 10, stk. 1,  

  

 ændres »§ 9, stk. 6  

 og 7« til: »§ 9, stk. 7 og 8«.« [Konsekvensændring som følge af den under § 63, nr. 1,  

 foreslåede indsættelse af et nyt stykke] Til § 64 5)  


  

 Nr. 2  

  

 affattes således:
 »2.  

  

 I  

  

 § 5  

  

 indsættes som  

  

 stk. 5-10:
»Stk. 5. Beløb efter stk. 3 kan inddrives ved udpantning og  

 ved indeholdelse i løn m.v. efter reglerne for inddrivelse af personlige  

 skatter i kildeskatteloven.
Skyldige beløb kan endvidere inddrives ved  

 modregning  

 i overskydende skat.
 Stk. 6. Restanceinddrivelsesmyndigheden kan eftergive krav  

 efter stk. 3 efter reglerne i opkrævningsloven.
Stk. 7.  

  

 Fogedretten træffer efter begæring afgørelse om  

 indsigelser, som skyldneren fremsætter over for  

 restanceinddrivelsesmyndigheden  

 om kravets berettigelse, om berettigelsen af et meddelt pålæg om  

 lønindeholdelse og om berettigelsen af en gennemført modregning i  

 overskydende  

 skat.
Begæringen fremsættes over for restanceinddrivelsesmyndigheden, som  

 indbringer indsigelsen for fogedretten.
Afgørelsen træffes efter reglerne i  

 retsplejelovens §§ 499-503.
 Stk. 8.  

  

 Afgørelse efter stk. 7 træffes af fogedretten i den  

 retskreds, hvor skyldnerens bopæl er beliggende.
 Stk. 9.  

  

 Fristen for begæring om indbringelse af indsigelser  

 efter stk. 7 er 4 uger, fra skyldneren har modtaget meddelelse om  

 lønindeholdelse eller modregning.
Stk. 10.  

  

 Overskrides den i stk. 9 nævnte frist, afviser  

 fogedretten sagen.
Justitsministeren kan dog undtagelsesvis indtil 1 år efter  

 meddelelsen om lønindeholdelse eller modregning tillade, at en indsigelse  

 behandles.
Begæring herom skal i så fald indleveres til fogedretten inden 4  

 uger  

 efter tilladelsens meddelelse.
Fogedrettens afgørelse om indsigelser kan  

 kæres  

 til landsretten efter reglerne i retsplejelovens kapitel 53.«« [Særlig klageadgang til fogedretten] Til § 85 6)  

  

 I  

  

 stk. 1  

  

 ændres »1. oktober  

 2005« til: »1. november 2005«.
[Konsekvens af ændring af fusionens virkningstidspunkt] 7)  

  

 I  

  

 stk. 2  

  

 ændres »nr. 7« til:  

 »nr. 8«.
[Korrektion] Bemærkninger Til nr. 1 Der er tale om en konsekvensændring som følge af den under § 45,  

 nr. 1, foreslåede indsættelse af to nye stykker i lov om mark- og vejfred  

 (mark-  

 og vejfredsloven).
Til nr. 2 Der er tale om en konsekvensændring som følge af den foreslåede  

 ophævelse af kildeskattelovens §  

 73 C,  

 2.pkt.
Til nr. 3 Der er tale om en konsekvensændring som følge af den under § 54,  

 nr. 1, foreslåede indsættelse af et nyt stykke i lov om almene boliger samt  

 støttede private andelsboliger m.v.
Til nr. 4 Der er tale om en konsekvensændring som følge af den under § 63,  

 nr. 1, foreslåede indsættelse af et nyt stykke i lov om tvungen  

 administration  

 af udlejningsejendomme.
Til nr. 5 Der er efter gældende regler vedr. kontrolafgifter, f.eks. §  

 6 a, stk. 5, i lov om hovedstadsområdets  

 kollektive persontrafik (lovbekendtgørelse nr. 492 af 16. juni 1995, som  

 senest  

 ændret ved § 4 i lov nr. 1317 af 20. december 2000), fastsat, at skyldneren  

 inden for visse frister kan begære indsigelser om kravets berettigelse, om  

 pålæg om lønindeholdelse eller en beslutning om iværksættelse af modregning  

 m.v. prøvet af fogedretten.
Denne særlige lette adgang til domstolsprøvelse,  

 for  

 så vidt angår kontrolafgifter af bl.a. berettigelsen af den pålagte afgift,  

 ændres der ikke på i forbindelse med samlingen af inddrivelsen i  

 Skatteministeriet, jf. forslag til lov om opkrævning og inddrivelse af visse  

 fordringer (lovforslag nr.
L 112) og særlig afsnit 2.2. i forslag til lov om  

 ændringer af forskellige love. (Konsekvensændringer som følge af lov om  

 opkrævning og inddrivelse af visse fordringer  samlingen af  

 inddrivelsen i  

 Skatteministeriet (lovforslag nr.
L 113).
Ved en fejl blev der ikke i det fremsatte lovforslag i relation  

 til lov om buskørsel foreslået en tilsvarende adgang til prøvelse af  

 fogedretten, og det foreslås derfor, at fogedretten efter begæring træffer  

 afgørelse om indsigelser, som skyldneren fremsætter over for  

 restanceinddrivelsesmyndigheden  

 om kravets berettigelse, om berettigelsen af et meddelt pålæg om  

 lønindeholdelse og om berettigelsen af en gennemført modregning i  

 overskydende  

 skat.
Begæringen fremsættes over for restanceinddrivelsesmyndigheden, som  

 indbringer indsigelsen for fogedretten.
Afgørelsen træffes efter reglerne i  

 retsplejelovens  

 §§ 499-503. Det præciseres herudover, at inddrivelsen kan ske ved modregning  

 i  

 overskydende skat.
Til nr. 6 Det er besluttet at udskyde fusionen på skatte- og  

 inddrivelsesområdet fra den 1. oktober 2005, som det blev meldt ud efter  

 folketingsvalget, til den 1. november 2005. Som følge heraf foreslås det, at  

 ændre ikrafttrædelsen fra den 1. oktober 2005 til den 1. november 2005, så de  

 foreslåede ændringer træder i kraft samtidig med fusionen.
Til nr. 7 Henvisningen i lovforslaget er ved en redaktionel fejl blevet  

 anført med forkert nummer.
Den korrekte henvisning er til § 52, nr. 8.
Kim Andersen (V)   

 Charlotte Antonsen (V)   

 Peter Christensen (V)  

  

  nfmd.  

  

 Lars Christian Lilleholt (V)   

 Torsten Schack Pedersen (V)   

 Mikkel Dencker (DF)   

 Colette L.
Brix (DF)   

 Charlotte Dyremose (KF)   

 Jakob Axel Nielsen (KF)   

 René Skau Björnsson (S)   

 Pia Gjellerup (S)   

 Frode Sørensen (S)  

  

  fmd.  

  

 Rasmus Prehn (S)   

 Ole Stavad (S)   

 Poul Erik Christensen (RV)   

 Poul Henrik Hedeboe  

  (SF)   

 Frank Aaen (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 149 Bilagsnr.
Titel 1 Høringssvar og høringsnotat, fra skatteministeren 2 Meddelelse om vejledende tidsplan for udvalgets  

 behandling af lovforslaget 3 Resultat af forelæggelse af muligheden for anvendelse af  

 digitale lønsedler for et af Økonomi- og Erhvervsministeriets  

 virksomhedspaneler 4 Materiale fra L 10 (Revision af reglerne om  

 gældssanering) 5 1. udkast til betænkning 6 Ændringsforslag, fra skatteministeren 7 2. udkast til betænkning 8 Supplerende ændringsforslag til 2. behandling, fra  

 skatteministeren 9 3. udkast til betænkning 10 Supplerende ændringsforslag til 2. behandling, fra  

 skatteministeren 11 Henvendelse af 20/5-05 fra Michael Andersen, Viby 12 Kommentar til henvendelse fra Michael Andersen, fra skatteministeren Oversigt over spørgsmål og svar vedrørende L 149 Spm.nr.
Titel 1 Spm. om, hvilke kriterier ministeren vil opstille for  

 beskyttelsen af de socialt svage borgere med lave indkomster i forbindelse  

 med udarbejdelsen af bekendtgørelsen til dette lovforslag, til  

 skatteministeren, og ministerens svar herpå 2 Spm., om kommunerne som kravsmyndighed fremover vil blive  

 hørt før et kommunalt krav, til skatteministeren, og ministerens svar herpå 3 Spm., om det er rimeligt, at små, private kreditorer, som  

 følge af lovforslagets udvidede og automatiserede lønindholdelse, får  

 vanskeligere ved at få deres tilgodehavender tilbagebetalt, jf. høringssvaret  

 fra Domstolsstyrelsen, og ministerens svar herpå 4 Spm. om, hvorfor ministeren vil ændre betingelserne for  

 at få eftergivelse, så de bliver magen til betingelserne for at få  

 gældssanering, til skatteministeren, og ministerens svar herpå 5 Spm. om eftergivelse helt eller delvis af offentlig gæld,  

 til skatteministeren, og ministerens svar herpå 6 Spm. om, hvad der ligger i ordlyden i forslaget til ny §  

 15, stk. 2, nr. 1 i opkrævningsloven, til skatteministeren, og ministerens  

 svar herpå 7 Spm. om at kommentere artiklen »Ingen vej ud« i bladet  

 Tænk, marts 2005, til skatteministeren, og ministerens svar herpå 8 Spm. om at uddybe svar vedrørende betalingsevnevurdering  

 i forhold til lønindholdelse ud over 20 pct., til skatteministeren, og  

 ministerens svar herpå 9 Spm. om, hvorfor ministeren foreslår, at bestemmelsen i  

 den nuværende kildeskattelov § 73, stk. 3, 4. pkt., ikke skal opretholdes,  

 til skatteministeren, og ministerens svar herpå 10 Spm., om ministeren vil udnytte sin bemyndigelse i den  

 foreslåede nye ordlyd af § 73, stk. 3, i kildeskatteloven, til  

 skatteministeren, og ministerens svar herpå 11 Spm., om regeringen har tænkt sig at afsætte midler til,  

 at Forbrugerstyrelsen løbende kan ajourføre det normalbudget, der ligger til  

 grund for betalingsevneberegningen, til skatteministeren, og ministerens svar  

 herpå 12 Spm., om trangsbeneficiet i retsplejelovens § 509 fortsat  

 vil være gældende med hensyn til offentlig gældsinddrivelse, til  

 skatteministeren,  

 og ministerens svar herpå 13 Spm., om der med lovforslaget sker nogen ændringer med  

 hensyn til reglerne for inddrivelse og eftergivelse af studiegæld, til  

 skatteministeren, og ministerens svar herpå 14 Spm., om ægtefællers/samleveres økonomiske forhold vil  

 blive inddraget i betalingsevneberegningen af skyldneren, til  

 skatteministeren,  

 og ministerens svar herpå 15 Spm. om at uddybe den foreslåede nye formulering af  

 kildeskattelovens § 73, stk. 3, til skatteministeren, og ministerens svar  

 herpå 16 Spm., om en skyldner fortsat vil kunne pålægges at  

 fremlægge oplysninger om ægtefælles/samlevers økonomiske forhold, til  

 skatteministeren, og ministerens svar herpå 17 Spm. om, hvordan samspillet bliver mellem lønindeholdelse  

 og modregning i børnechecken, til skatteministeren, og ministerens svar herpå 18 Spm. om ophævelsen af § 21 i lov om underholdsbidrag, til  

 skatteministeren, og ministerens svar herpå 19 Spm. om at yde teknisk bistand til et ændringsforslag,  

 til skatteministeren, og ministerens svar herpå Bilag 2 Nogle af udvalgets spørgsmål til  

 skatteministeren og dennes svar herpå Spørgsmålene og  

 skatteministerens svar herpå er optrykt efter ønske fra S og RV.
 Spørgsmål 1:
Hvilke kriterier vil  

 ministeren opstille for beskyttelsen af de socialt svage borgere med lave  

 indkomster  

 i forbindelse med udarbejdelsen af bekendtgørelsen til dette lovforslag? Svar:
Med henblik  

 på at beskytte de socialt svage borgere vil der i bekendtgørelsen blive  

 fastsat  

 nedre indkomstgrænser for, hvornår der vurderes at være betalingsevne i  

 relation til afgørelser om lønindeholdelse som træffes på baggrund af  

 nettoindkomsten.
De nedre nettoindkomstgrænser som er vejledende for, hvornår  

 der vurderes at være betalingsevne, vil tage udgangspunkt i  

 kontanthjælpsniveauet  

 efter skat for enlige kontanthjælpsmodtagere over 25 år med og uden børn, og  

 de  

 vil blive justeret i takt med kontanthjælpsniveauet.
Det vil  

 herudover blive fastsat, at indeholdelsesprocenten er stigende med  

 nettoindkomsten, således at den er nul for indkomster på eller under  

 kontanthjælpsniveauet og herefter er stigende med nettoindkomsten i  

 overensstemmelse med, at betalingsevnen alt andet lige er stigende med  

 nettoindkomsten  

 og således at høje indeholdelsesprocenter er forbundet med høje  

 nettoindkomster.
Det vil også herved blive sikret, at der altid er et  

 økonomisk  

 incitament til at opnå beskæftigelse  også for kontanthjælpsmodtagere -  

 eller  

 anden lønfremgang, hvilket ikke er situationen, hvis  

 lønindeholdelsesprocenten  

 alene fastsættes på baggrund af en betalingsevnevurdering, da denne ved  

 uændrede udgifter vil resultere i en tilsvarende forhøjelse af  

 indeholdelsesprocenten.
 Da de  

 foreliggende indkomstoplysninger i visse tilfælde kan være forældede, således  

 at man ikke i alle situationer kan være sikker på, at den pågældende skyldner  

 ikke modtager f.eks. kontanthjælp, vil der også blive anvendt oplysninger fra  

 de såkaldte MIA-indberetninger til at sikre, at der ikke udsendes  

 lønindeholdelsesvarsel til modtagere af kontanthjælp, førtidspension og  

 folkepension.  

 Dermed sikres det også, at svage borgere i denne gruppe, for hvem det kan  

 være  

 vanskeligt at udfylde et budgetskema, ikke uden dyberegående sagsbehandling  

 og  

 evt. kontakt med de sociale myndigheder i den pågældende kommune bliver  

 lønindeholdt.
De socialt  

 svage borgere vil derfor som hovedregel blive holdt ude i forbindelse med  

 lønindeholdelse og anden inddrivelse.
Det vil dog f.eks. på baggrund af  

 oplysninger fra kommunen være muligt at udtage en sag til dyberegående manuel  

 behandling med henblik på at foretage en konkret betalingsevnevurdering efter  

 de regler, som også fastsættes i bekendtgørelsen, og som vil tage  

 udgangspunkt  

 justitsministerens bekendtgørelse vedr. gældssanering, jf. besvarelsen af  

 spørgsmål 10, således at det også herigennem sikres, at der tages de  

 nødvendige  

 sociale hensyn.
Dette vil dog kun være relevant i helt særlige situationer,  

 f.eks. hvis kontanthjælpsmodtageren er over 25 år og hjemmeboende og derfor  

 har  

 en forhøjet betalingsevne på grund af lave eller ingen boligudgifter.
 Jeg kan  

 herudover henvise til min besvarelse af spørgsmål nr. 9.
 Spørgsmål 9:
Ministeren  

 bedes oplyse, hvorfor han foreslår at bestemmelsen i den nuværende  

 kildeskattelovs § 73, stk. 3, 4. pkt. »Ved indeholdelse med mere end 15 pct.  

 skal skattemyndighederne i hvert enkelt tilfælde have sikre oplysninger om at  

 der overlades skatteyderen de nødvendige midler« ikke skal opretholdes og om  

 ministeren har tænkt sig at sikre tilsvarende regler i den bekendtgørelse  

 ministeren får bemyndigelse til at udstede? Svar:
 Baggrunden  

 for, at det i spørgsmålet nævnte citat fra kildeskatteloven ikke opretholdes  

 er, at det kan give indtryk af, at lønindeholdelse med 15 procent eller  

 derunder er en mindre alvorlig sag end lønindeholdelse med over 15 procent,  

 idet der kun ved lønindeholdelse over 15 procent skal foreligge sikre  

 oplysninger om, at der overlades skatteyderen de nødvendige midler.
Dette mener  

 jeg imidlertid ikke, er tilfældet, idet en lønindeholdelse med 10 procent i  

 en  

 nettoindkomst på 130.000 kr. kan have langt mere vidtrækkende konsekvenser  

 for  

 skatteyderen og dennes familie end en lønindeholdelse på 20 procent i en  

 nettoindkomst på 190.000 kr.
Derfor skal der efter min mening i alle tilfælde  

 sikres de samme oplysninger, uanset hvilken procent der indeholdes med.
Herudover  

 skal ophævelsen også ses i sammenhæng med, at det foreslås, at  

 indeholdelsesprocenten kan gradueres efter indkomsten og at skatteministeren  

 kan fastsætte nærmere regler om sammenhængen mellem nettoindkomsten og  

 indeholdelsesprocenten.
Som det fremgår af de almindelige bemærkninger afsnit  

 2.1.2.3. vil bemyndigelsen blive anvendt til at fastsætte nærmere regler for  

 den praksis med automatiserede forslag til lønindeholdelser, som efter  

 gældende  

 regler udarbejdes udfra objektive kriterier og på baggrund af de foreliggende  

 oplysninger om indkomster m.v.
Som det  

 fremgår af bemærkningerne, vil der blive fastsat nærmere regler om, at  

 restanceinddrivelsesmyndigheden kan træffe afgørelse om lønindeholdelse på  

 baggrund af skyldnerens nettoindkomst, hvis skyldneren ikke reagerer på et  

 varsel om lønindeholdelse eller giver fyldestgørende oplysninger.
De  

 foreliggende oplysninger om indkomster kan være oplysninger fra årsopgørelsen  

 eller oplysninger afgivet i forbindelse med frivillig forskudsregistrering.  

 Nettoindkomsten i relation til den maskinelle lønindeholdelse er i princippet  

 bruttoindkomsten plus positiv kapitalindkomst, fratrukket  

 arbejdsmarkedsbidrag,  

 SP-bidrag (midlertidigt suspenderet), ATP og skat.
Det fremgår endvidere, at restanceinddrivelsesmyndigheden  

 forinden iværksættelse af lønindeholdelse skal underrette skyldneren om, at  

 lønindeholdelse påtænkes iværksat, og om den procent, der agtes indeholdt  

 med.  

 Skyldneren skal endvidere oplyses om, at indeholdelsesprocenten kan ændre  

 sig,  

 hvis indkomstforholdene ændres.
Restanceinddrivelsesmyndigheden skal  

 endvidere  

 gøre skyldneren bekendt med grundlaget for den påtænkte afgørelse, og skal  

 opfordre skyldneren til inden for en rimelig frist at fremkomme med  

 yderligere  

 oplysninger om sine aktuelle økonomiske og familiemæssige forhold  

 (budgetskema)  

 til brug for vurderingen af betalingsevnen.
Fremkommer skyldneren ikke med  

 yderligere oplysninger, eller giver oplysningerne ikke  

 restanceinddrivelsesmyndigheden  

 grundlag for at ændre den påtænkte afgørelse, skal skyldneren underrettes om,  

 at lønindeholdelse iværksættes.
Indeholdelsesprocenten  

 vil endvidere blive gradueret efter nettoindkomsten, således at  

 indeholdelsesprocenten  

 er stigende med nettoindkomsten.
Herved tages der hensyn, til at  

 betalingsevnen  

 alt andet lige er stigende med nettoindkomsten.
Der vil endvidere blive  

 fastsat  

 nedre indkomstgrænser for, hvornår der vurderes at være betalingsevne.
De  

 nedre  

 nettoindkomstgrænser som er vejledende for, hvornår der vurderes at være  

 betalingsevne, vil tage udgangspunkt i kontanthjælpsniveauet efter skat for  

 enlige kontanthjælpsmodtagere over 25 år med og uden børn.
 Da de  

 foreliggende indkomstoplysninger i visse tilfælde kan være forældede, således  

 at man ikke i alle situationer kan være sikker på, at den pågældende skyldner  

 ikke modtager f.eks. kontanthjælp, vil der også blive anvendt oplysninger fra  

 de såkaldte MIA-indberetninger til at sikre, at der ikke udsendes  

 lønindeholdelsesvarsel til modtagere af kontanthjælp, førtidspension og  

 folkepension.  

 Dermed sikres det også, at svage borgere i denne gruppe, for hvem det kan  

 være  

 vanskeligt at udfylde et budgetskema, ikke uden dyberegående sagsbehandling  

 og  

 evt. kontakt med de sociale myndigheder i den pågældende kommune bliver  

 lønindeholdt.
Lønindeholdelse  

 på baggrund af nettoindkomsten anvendes kun, når hverken  

 restanceinddrivelsesmyndigheden  

 eller skyldneren finder, at der er behov for en individuel vurdering.
Finder  

 skyldneren, at der ved en lønindeholdelse, der er fastsat ud fra  

 nettoindkomsten, ikke er overladt tilstrækkelige midler, vil skyldneren kunne  

 indsende et budgetskema, hvorefter restanceinddrivelsesmyndigheden vil  

 foretage  

 en konkret vurdering af omfanget af lønindeholdelsen.
På samme måde kan  

 restanceinddrivelsesmyndigheden vælge, at lønindeholdelsen skal fastsættes ud  

 fra en konkret vurdering.
Det kan ske i særlige tilfælde, hvor  

 lønindeholdelse  

 ud fra standardsatserne for nettoindkomsten ikke vil føre til indfrielse af  

 gælden indenfor rimelig tid.
Eksempelvis kan der være tale om børnebidrag,  

 hvor  

 bidraget forudsættes betalt indenfor rammerne af de fastsatte minimumsgrænser  

 for nettoindkomster.
Et andet eksempel er afvikling af store gældsposter,  

 hvor  

 budgettet skal anvendes til at afklare, om der er mulighed for at indeholde  

 mere end de standardiserede indeholdelsesprocenter resulterer i, eller om der  

 er belæg for, at skyldneren får indledt en eftergivelsessag.
 Jeg kan yderligere henvise til afsnit 2.1.2.3.  

 i de almindelige bemærkninger.
 Spørgsmål 14:
 Ministeren  

 bedes redegøre for i hvilket omfang ægtefæller/samlevendes økonomiske forhold  

 vil blive inddraget i betalingsevneberegningen i forhold til skyldneren,  

 såfremt skyldneren ikke selv ville have betalingsevne men kun får det, fordi  

 man forudsætter at ægtefælle/samlever bidrager til betaling af skyldnerens  

 gæld.
 Svar:
I  

 relation til afgørelser om lønindeholdelse som træffes på baggrund af  

 nettoindkomsten, jf. min besvarelse af spørgsmål 9, vil der indtil videre  

 blive  

 taget udgangspunkt i skyldnerens nettoindkomst, og her vil det kun være når  

 skyldneren selv påberåber sig særlige hensyn på grund af familiære  

 forpligtelser, at der vil blive foretaget en egentlig betalingsevnevurdering  

 som involverer hele husstanden.
Det er dog hensigten, at der i forbindelse  

 med  

 udviklingen af det nye inddrivelsessystem med forventet idriftsættelse 1.  

 halvår af 2007 også i relation til disse afgørelser skal tages udgangspunkt i  

 husstandsprincippet i overensstemmelse med den nuværende praksis på bl.a.  

 skatteområdet.
Herudover  

 vil der i sager som udtages til dyberegående sagsbehandling af  

 restanceinddrivelsesmyndigheden med henblik på at foretage en konkret  

 betalingsevnevurdering f.eks. for at sikre tilpas afvikling af gælden være  

 mulighed for i fuldt omfang at inddrage en ægtefælles eller samlevers  

 økonomiske forhold i betalingsevnevurderingen.
Dette er som nævnt i øvrigt i  

 overensstemmelse med den nuværende praksis på bl.a. skatteområdet.
 Spørgsmål 15:
 Ministeren  

 bedes uddybe den foreslåede nye formulering af kildeskattelovens § 73, stk.  

 3,  

 om at der skal overlades skyldneren det nødvendige til eget og familiens  

 underhold, kun skal forstås sådan at man skal være sikker på at skyldneren  

 kan  

 opfylde sine eventuelle forsørgerforpligtelser, men ikke omvendt skal forstås  

 sådan, at en ægtefælle/samlever i strid med de familieretlige regler kan  

 pålægges indirekte at betale på skyldnerens gæld således som praksis i nogle  

 tilfælde  

 er i dag.
 Svar:
 Jeg skal  

 indledningsvist gøre opmærksom på, at det i den gældende formulering af det  

 nævnte pkt. i kildeskattelovens § 73, stk. 3, hedder:  

  

 Ved pålæg om  

 indeholdelse skal der overlades skatteyderen det nødvendige til eget og  

 familiens underhold.  

  

 Denne affattelse videreføres uændret i den nye formulering,  

 bortset fra at skatteyderen er ændret til skyldneren.
 Jeg kan  

 herudover henvise til besvarelsen af spørgsmål 14 og 16.
 Spørgsmål 16:
 Ministeren  

 bedes oplyse om en skyldner fortsat vil kunne pålægges at fremlægge  

 oplysninger  

 om ægtefælle/samlevers økonomiske forhold, eller om man fremover alene vil se  

 på skyldnerens økonomiske forhold, så længe han/hun ikke selv påberåber sig  

 særlige hensyn på grund af familiære forpligtelser.
 Svar:
 Jeg kan oplyse, at det også fremover vil være muligt, efter en konkret  

 vurdering at pålægge skyldner at fremlægge oplysninger om ægtefælle/samlevers  

 økonomiske forhold.
