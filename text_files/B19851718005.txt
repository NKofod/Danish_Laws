 I medfør af § 32, stk. 2 og 3, og § 149, stk. 3, i lov om luftfart, jfr.  

 lovbekendtgørelse nr. 381 af 10. juni 1969, som ændret senest ved lov nr. 87  

 af 13. marts 1985, fastsætter Statens Luftfartsvæsen herved efter  

 bemyndigelse fra ministeriet for offentlige arbejder følgende:
1. Gyldighedsområde Denne BL gælder for luftfartsforetagender, der har koncession til rute- og  

 charterflyvning, når der flyves med luftfartøjer, der har mere end 19  

 godkendte passagerpladser.
2. Generelt 2.1 Ved befordring af betalende og ikke-betalende passagerer påhviler det  

 vedkommende luftfartsforetagende at påse, at luftfartøjet er bemandet med  

 kabinebesætningsmedlemmer i overensstemmelse med denne BL.
 2.2 Kabinebesætningsmedlemmer må ikke gøre tjeneste på et luftfartøj uden  

 at være i besiddelse af gyldigt certifikat som besætningsmedlem.
 2.3 Hvis der ombord i et luftfartøj medføres flere  

 kabinebesætningsmedlemmer, end der er foreskrevet i denne BL, skal disse  

 kabinebesætningsmedlemmer også være gyldigt certificerede, selv om deres  

 tjeneste kun har karakter af træning.
3. Kabinebesætningens størrelse 3.1 Der skal medføres mindst et kabinebesætningsmedlem pr. påbegyndt 50  

 passagerer, der aktuelt befordres.
 3.1.1 Dette gælder dog ikke, hvis der kun befordres 5 ikke-betalende  

 passagerer eller derunder, og disse har godt kendskab til brug af nødudstyret  

 i kabinen.
3.2 Hvis luftfartsforetagendet ikke har særlige regler for gruppering af  

 passagerer i kabinen, må antallet af kabinebesætningsmedlemmer dog ikke være  

 mindre end halvdelen af det totale antal nødudgange af typerne A og I samt  

 nødudgange af type II, hvis underkanten af nødudgangen er i højde med  

 gulvplanet, jfr.
BL 1-13.
 3.3 Hvis luftfartsforetagendet ønsker at gruppere passagererne inden for  

 bestemte sektioner af kabinen, skal der udarbejdes regler for placering af  

 passagerer og mindste antal kabinebesætningsmedlemmer for hver  

 luftfartøjstype samt versioner af typen.
 3.4 Hvis der for at opfylde de i BL 9-2 anførte krav til demonstration af  

 nødrømning må anvendes flere kabinebesætningsmedlemmer end hvad der  

 foreskrives i nærværende BL, skal det i henhold til pkt. 3.1 krævede antal  

 kabinebesætningsmedlemmer forøges tilsvarende.
 3.5 Kabinebesætningens størrelse skal fremgå af driftshåndbogen eller  

 flyvehåndbogen.
4. Kabinebesætningens placering 4.1 Et luftfartsforetagende skal for hver luftfartøjstype samt versioner  

 af typen fastsætte regler for kabinebesætningsmedlemmernes placering under  

 start og landing.
 4.2 De i henhold til pkt. 3 krævede kabinebesætningsmedlemmer skal  

 placeres så nær de i pkt. 3.2 nævnte nødudgange som muligt.  

 Kabinebesætningsmedlemmerne skal fordeles i kabinen på en sådan måde, at der  

 ved nødevakuering kan finde effektiv evakuering sted.
5. Straf Overtrædelse af de i denne BL fastsatte bestemmelser straffes i medfør af  

 luftfartslovens § 149, stk. 3, med bøde, hæfte eller fængsel i indtil 2 år.
6. Dispensation Statens Luftfartsvæsen kan i særlige tilfælde dispensere fra de i denne BL  

 fastsatte bestemmelser.
7. Ikrafttræden 7.1 Denne BL træder i kraft den 1. juni 1985.
 7.2 Samtidig ophæves BL 5-13, 2. udgave, af 1. januar 1967.
