I medfør af § 11, stk. 1 og § 18, stk. 2 i lov nr. 289 af 27. april 1994 om videregående kunstneriske uddannelsesinstitutioner under Kulturministeriet fastsættes:
Rektor § 1.  Arkitektskolen ledes af en rektor, der har det  

 overordnede ansvar for skolens virksomhed.
 Stk. 2.  Rektor er ansvarlig for den daglige ledelse af  

 skolens administration og personale.
 Stk. 3.  Rektor bistås af en prorektor, som er rektors  

 stedfortræder.
 Stk. 4.  Rektor træffer afgørelse i alle sager, som ikke  

 ved lov, andre retsregler eller bestemmelser i denne bekendtgørelse er  

 henlagt til andre.
 § 2.  Rektor og prorektor vælges for en periode på 4  

 år blandt arkitektskolens fastansatte lærere med mindst 50 procents  

 beskæftigelse på skolen.
Stk. 2.  Rektor og prorektor vælges af en  

 valgforsamling.
Stemmeberettigede er skolens lærere, det  

 teknisk-administrative personale og de studerende i forholdet 2:1:1. De  

 nærmere regler om valget fastsættes af skolerådet.
 Stk. 3.  Regler om genvalg af rektor og prorektor  

 fastsættes af skolerådet.
 Stk. 4.  Kulturministeren kan i særlige tilfælde  

 beslutte, at der inden valgperiodens udløb skal udskrives nyvalg til  

 rektorhvervet.
§ 3.  Skolerådet kan beslutte at erstatte  

 valgproceduren til rektorhvervet med en ansættelsesprocedure, som indebærer,  

 at rektorstillingen opslås eksternt.
Skolerådet træffer beslutning om  

 stillingens besættelse efter indstilling fra et af skolerådet nedsat  

 ansættelsesudvalg.
 Stk. 2.  Rektor udpeger prorektor blandt de fastansatte  

 lærere med mindst 50 procents beskæftigelse på skolen.
Skolerådet § 4.  Skolerådet er arkitektskolens øverste kollegiale  

 organ.
Skolerådet har følgende opgaver:
 1. Fastsætter retningslinier for skolens langsigtede  

 virksomhed og udvikling.
 2. Fastsætter regler om valg af rektor og prorektor.
 3. Fastsætter regler om valg til skoleråd og  

 studienævn.
 4. Godkender rektors forslag til budget og fastlægger  

 de overordnede rammer for anvendelse af bevillingerne.
 5. Godkender skolens organisation og struktur.
 6. Godkender skolens studieordning.
 7. Nedsætter fagkyndige udvalg til bedømmelse af  

 ansøgere ved ansættelse af lærere.
 8. Træffer beslutning om ansættelse af lærere, og  

 afgiver indstilling til Kulturministeriet om ansættelse af professorater.
 9. Træffer beslutning om antallet af studienævn, jf. §  

 6.
 10. Godkender forskningsplaner og kan herunder  

 nedsætte forskningsudvalg.
 Stk. 2.  Skolerådet kan i øvrigt udtale sig i alle sager  

 af væsentlig betydning for skolens organisation og virksomhed og har pligt  

 til at drøfte de forhold, rektor forelægger for rådet.
Stk. 3.  Skolerådets afgørelser træffes ved almindeligt  

 stemmeflertal.
Ved stemmelighed er formandens stemme afgørende.
 § 5.  Skolerådet, der består af 1 formand og 14  

 medlemmer, sammensættes på følgende måde:
 Stk. 2.  Skolerådet kan bestemme, at formanden for  

 studienævnet, jf. § 7, stk. 1, er født medlem af skolerådet som repræsentant  

 for lærergruppen, dog kan højst 4 af de 6 repræsentanter for lærergruppen  

 være fødte medlemmer af skolerådet.
Stk. 3.  De eksterne repræsentanter udpeges for en  

 periode på 4 år.
Repræsentanterne for lærergruppen vælges for 2 år ad gangen  

 af og blandt skolens fastansatte lærere med mindst 50 procents beskæftigelse  

 på skolen.
Repræsentanterne for det teknisk-administrative personale vælges  

 for 2 år ad gangen af og blandt skolens teknisk-administrative personale.  

 Repræsentanterne for de studerende vælges for 1 år ad gangen af og blandt  

 skolens studerende.
 Stk. 4.  De nærmere regler om valget fastsættes af  

 skolerådet.
 Stk. 5.  Skolerådet fastsætter selv sin  

 forretningsorden.
Studienævn § 6.  Der nedsættes mindst et studienævn.
Skolerådet  

 kan bestemme, at der nedsættes mere end et studienævn.
Stk. 2.  Studienævnet godkender undervisningsplanen og  

 udarbejder forslag til studieordning.
Rektor indhenter studienævnets  

 udtalelse i sager om generelle regler for undervisning, eksamen og  

 bedømmelse.
 Stk. 3.  Rektor kan bemyndige studienævnsformanden til  

 at forestå den praktiske tilrettelæggelse af uddannelsen og til at disponere  

 over de tildelte undervisningsressourcer.
 Stk. 4.  Studienævnet kan efter delegation fra  

 skolerådet træffe beslutning om ansættelse af timelærere.
Stk. 5.  Studienævnets afgørelser træffes ved  

 almindeligt stemmeflertal.
Ved stemmelighed er formandens stemme afgørende.
§ 7.  Et studienævn består af 4 repræsentanter for  

 lærerne og 4 repræsentanter for de studerende.
Repræsentanterne for lærerne  

 vælges for 3 år ad gangen af og blandt de lærere, der underviser inden for  

 det pågældende studienævns område.
Repræsentanterne for de studerende vælges  

 for 1 år ad gangen af og blandt de studerende, der studerer inden for det  

 pågældende studienævns område.
Studienævnet vælger af sin midte blandt  

 lærerne en formand.
 Stk. 2.  De nærmere regler om valg til studienævnet  

 fastsættes af skolerådet.
Overgangs- og ikrafttrædelsesbestemmelser § 8.  Bekendtgørelsen træder i kraft den 1. juli 1995.
 Stk. 2.  Personer, der på tidspunktet for denne  

 bekendtgørelses ikrafttræden varetager hverv i henhold til regler fastsat i  

 kongelige anordninger og bekendtgørelser, fortsætter i deres hverv, indtil de  

 afløses af personer, der udnævnes eller vælges efter regler fastsat i medfør  

 af denne bekendtgørelse.
 Stk. 3.  På Det Kongelige Danske Kunstakademis  

 Arkitektskole finder valg til skoleråd og studienævn første gang sted efter  

 denne bekendtgørelse senest den 30. november 1995 med virkning fra den 1.  

 februar 1996. På Arkitektskolen i Aarhus finder valg til skoleråd og  

 studienævn første gang sted efter denne bekendtgørelse senest den 15.  

 december 1997 med virkning fra den 1. januar 1998. De nærmere regler om  

 valget fastsættes af rektor i samarbejde med fagrådet/skolerådet.
 Stk. 4.  På Det Kongelige Danske Kunstakademis  

 Arkitektskole finder valg af rektor og prorektor første gang sted efter denne  

 bekendtgørelse senest den 15. marts 1996 med virkning fra den 1. april 1996.  

 På Arkitektskolen i Aarhus finder valg af rektor og prorektor første gang  

 sted efter denne bekendtgørelse senest den 15. december 1997 med virkning fra  

 den 1. januar 1998. De nærmere regler om valget fastsættes af  

 fagrådet/skolerådet.
 § 9.  Følgende anordninger ophæves:
Kulturministeriet, den 21. juni 1995 P.
M.
V.
E.
B.
