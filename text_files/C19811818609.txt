 1. I henhold til bestemmelsen i § 2 A, stk. 1, 2.  

 pkt., i lovbekendtgørelse nr. 561 af 13. december 1979 om særlig indkomstskat  

 m.v. er det en betingelse for fritagelse for at medregne fortjeneste ved  

 afståelse af en- og tofamilieshuse og ejerlejligheder ved opgørelsen af  

 særlig indkomst, at grundværdien ved den sidste vurdering før afståelse er  

 mindre end halvdelen af ejendomsværdien ved den samme vurdering.
 2. I praksis har det været antaget, at den sidste  

 vurderingsdato forud for salget er afgørende for den omhandlede regels  

 anvendelse. 16. almindelige vurdering pr. 1. april 1977 ansås eksempelvis at  

 have virkning for afståelser efter 1. april 1977.
 3. Ved østre landsrets dom af 16. december 1980 er det  

 statueret, at den omhandlede fritagelsesbestemmelse finder anvendelse også  

 ved salg i tidsrummet fra vurderingsdatoen den 1. april indtil meddelelse om  

 vurderingen er sendt til ejeren.
 4. De skattelignende myndigheder anmodes om at  

 foranledige indkomstansættelser til særlig indkomst ændret i overensstemmelse  

 med foranstående, når den skattepligtige fremsætter anmodning herom, eller  

 forholdet er skattemyndighederne bekendt, og der ikke er forløbet mere end 3  

 år fra udløbet af det pågældende indkomstår.
