§ 1.  De fleste kommuner har foretaget en registrering  

 af oplysninger om planlagt anvendelse, bebyggelsesprocent, mv. i det såkaldte »foreløbige planregister«.
Registreringen blev  

 foretaget på baggrund af de foreliggende plandokumenter i forbindelse med kommuneplanarbejdet.
Stk. 2.  Oplysningerne blev anvendt i forbindelse med  

 18. almindelige ejendomsvurdering.
Kommunen kunne alternativt vælge at  

 registrere tilsvarende oplysninger i det såkaldte  

 »grundværdisystem«.
Boligministeriet anbefalede, at registreringen  

 blev foretaget i det foreløbige planregister - jf. cirkulæreskrivelse herom  

 af 13. marts 1985 - fordi dette valg af registrering muliggjorde anvendelse  

 af oplysningerne i andre sammenhænge, herunder bl.a. i forbindelse med  

 kommunernes arbejde med den fysiske planlægning, byggesagsbehandling,  

 administration af miljøbestemmelser mv. samt i forbindelse med areal- og  

 byggemodningsundersøgelser.
§ 2.  I medfør af § 7 i lov nr. 243 af 12. maj 1976 om  

 bygnings- og boligregistrering med senere ændringer har Samordningsudvalget  

 for ejendomsdata foretaget en revision af registret og dets indhold.
I den  

 forbindelse er udarbejdet »Planregistret, en redegørelse«.
Heri  

 gives baggrund samt generelle retningslinier for planregistrets struktur og  

 indhold.
Boligministeriet vil snarest udsende vejledning vedr.  

 registreringsgrundlaget samt registrets indhold.
Stk. 2.  Ved næste almindelige ejendomsvurdering, som  

 planlægges gennemført i 1992, vil der ikke være indberetning til  

 grundværdisystemet, idet aktuelle oplysninger om planforhold i stedet  

 indberettes til planregistret og derefter overføres herfra til  

 ejendomsvurderingsopgaven.
Kun i undtagelsestilfælde vil der kunne ske  

 direkte indberetning til grundværdisystemet (rettelser af konstaterede fejl  

 og lignende).
§ 3.  Planregistret er udformet således, at det lidt  

 efter lidt udvides til at omfatte alle arealregulerende bestemmelser  

 omfattende en flerhed af arealelementer, som er af væsentlig betydning for  

 dispositionsmulighederne over den enkelte ejendom.
Herved skabes større  

 »gennemsigtighed« for såvel offentlige myndigheder som borgerne  

 vedrørende de arealregulerende bestemmelser og dermed mulighederne for at  

 disponere over arealer eller dele heraf.
 Stk. 2.  Det er således hensigten, at der skabes adgang  

 til planregistret generelt, d.v.s. også for borgerne i almindelighed, private  

 virksomheder, offentlige myndigheder etc.
§ 4.  For at gøre kommunens arbejde med selve  

 registreringen så begrænset som muligt, er det aftalt, at Komunedata - for de  

 kommuner som ikke allerede har oprettet et planregister - etablerer  

 faciliteter, der giver kommunen mulighed for at anvende oplysninger i Det  

 fælleskommunale Ejendomsdatasystem og grundværdisystemet til at danne  

 sammenhænge mellem planområder og de enkelte ejendomme/matrikelenheder.  

 Herved skabes stort set den registermæssige etablering af planoplysningerne  

 vedr. kommuneplanlægning mv., som kræves for hvert enkelt rammeområde i  

 kommunen.
Det vil herefter være nødvendigt, at kommunen foretager korrektion  

 og fejlrettelse heraf.
 § 5.  Planregistret forudsættes løbende ajourført, når  

 kommunen udarbejder nye lokalplaner, byfornyelsesbeslutninger mv.
Stk. 2.  For så vidt angår varmeplaner og varmedelplaner  

 er det aftalt med Energistyrelsen, at etableringen af denne del af registret,  

 for de kommuner, der er tilsluttet Energistyrelsens informationssystem på  

 varmeforsyningsområdet, foretages ved overførsel af oplysninger herfra til  

 Planregistret.
Herefter overtager kommunen den løbende ajourføring vedrørende  

 varmeplanlægningen.
Energistyrelsen vil efter omlægningen kunne modtage  

 oplysninger fra kommunen via planregistret.
 § 6.  Kommunen vil, når planregistret er etableret og  

 der åbnes mulighed for privates adgang til registret modtage afregning herfor  

 i overenstemmelse med de principper, der er anført i cirkulæreskrivelse af  

 10. november 1988.
 § 7.  Kommunens arbejde med etablering af  

 planregistret vedrørende kommuneplaner og lokalplaner, afsluttes inden  

 udgangen af juli måned 1990. For byfornyelsesplaner og varmeplaner afsluttes  

 kommunens arbejde inden udgangen af 1990.
