 I henhold til §§ 79, stk. 2, 86, stk. 6, 88, stk. 2 og stk. 4, samt efter  

 bemyndigelse fra arbejdsministeren i henhold til § 88, stk. 3, i lov om  

 arbejdsløshedsforsikring m.v., jf. lovbekendtgørelse nr. 16 af 11. januar  

 1994, fastsættes efter forhandling med Landarbejdsrådet:
Tilsynet § 1.  Direktøren for arbejdsløshedsforsikringen fører  

 tilsyn med, at arbejdsløshedskassernes økonomi og regnskabsvæsen mv.  

 administreres efter gældende regler.
 Stk. 2.  Tilsynet omfatter såvel administrationen af  

 statslige midler som af arbejdsløshedskassernes egne midler.
 Stk. 3.  Direktøren for arbejdsløshedsforsikringen har  

 som led i tilsynet ret til at gøre sig bekendt med alt materiale, der  

 vedrører de i stk. 1 og 2 nævnte forhold, og med kassernes samlede  

 virksomhed.
 Stk. 4.  Direktøren for arbejdsløshedsforsikringen kan  

 til enhver tid aflægge tilsynsbesøg i arbejdsløshedskasserne og foretage  

 regnskabseftersyn.
Regnskabsvæsen Almindelige bestemmelser § 2.  Arbejdsløshedskassens regnskabsår er  

 kalenderåret, medmindre arbejdsministeren tillader afvigelser herfra.
 § 3.  Regnskabsvæsenet skal tilrettelægges i  

 overensstemmelse med lovgivningen, kassens vedtægt samt regler udstedt af  

 direktøren for arbejdsløshedsforsikringen.
Bogholderiets indretning § 4.  Arbejdsløshedskassens bogføring skal uanset valg  

 af bogføringsteknik foretages under anvendelse af en kontoplan, der er  

 opbygget systematisk.
 Stk. 2.  Der stilles følgende krav til registrering og  

 tilvejebringelse af løbende oversigter:
 Stk. 3.  Kontoplanen skal indsendes til Direktoratet for  

 Arbejdsløshedsforsikringen sammen med årsregnskabet.
Forretningsgang § 5.  For arbejdsløshedskassen, herunder eventuelle  

 afdelinger, skal der tilrettelægges en betryggende forretningsgang.
 Stk. 2.  Forretningsgangsbeskrivelsen skal mindst  

 indeholde følgende hovedelementer:
Månedsbalancer § 6.  Arbejdsløshedskassen skal for hver måned inden  

 udgangen af den følgende måned indsende en månedsbalance til Direktoratet for  

 Arbejdsløshedsforsikringen.
Månedsbalancen skal udformes efter direktoratets  

 anvisning.
 Stk. 2.  Grundlaget for månedsbalancen er  

 arbejdsløshedskassens ajourførte og afstemte bogholderi.
Årsregnskab og årsberetning § 7.  Efter regnskabsårets afslutning udarbejder  

 kassen et årsregnskab efter de retningslinier, der er givet af Direktoratet  

 for Arbejdsløshedsforsikringen.
 Stk. 2.  Årsregnskabet omfatter:
Stk. 3.  Den del af regnskabet, der vedrører statslige  

 midler, er omfattet af reglerne om god offentlig regnskabsskik.
Den øvrige  

 del af regnskabet er omfattet af reglerne om god regnskabsskik.
Hele  

 regnskabet skal aflægges på en sådan måde, at der kan gives de oplysninger,  

 direktøren for arbejdsløshedsforsikringen finder nødvendige for:
 Stk. 4.  Ved aflæggelse af årsregnskabet og den hertil  

 knyttede beretning skal opstillingen være i overensstemmelse med den  

 regnskabsblanket, der udsendes af Direktoratet for  

 Arbejdsløshedsforsikringen.
 Stk. 5.  Kassens driftsmidler værdiansættes i  

 overensstemmelse med kapitel 5 i lov om visse selskabers aflæggelse af  

 årsregnskab mv.
 Stk. 6.  Kassens andel af aktiver, som ejes i fællesskab  

 med den faglige organisation, jf. § 15, samt aktivernes eventuelle  

 afskrivninger og finansiering skal indgå i kassens regnskab.
 Stk. 7.  Regnskabet aflægges under iagttagelse af de til  

 enhver tid gældende regler, herunder den årligt udsendte regnskabsblanket.
 Stk. 8.  Det reviderede årsregnskab skal godkendes og  

 underskrives af arbejdsløshedskassens hovedbestyrelse og de valgte revisorer  

 og skal herefter indsendes til Direktoratet for Arbejdsløshedsforsikringen  

 inden den 15. marts i det følgende år.
 Stk. 9.  Hvis årsregnskabet ikke indsendes rettidigt,  

 jf. stk. 8, har kassen ikke ret til at modtage refusion fra staten, medmindre  

 direktøren for arbejdsløshedsforsikringen har givet kassen udsættelse af  

 afleveringsfristen.
Afdelinger § 8.  Hvis arbejdsløshedskassen har afdelinger, gælder  

 reglerne i denne bekendtgørelse også for disse.
 Stk. 2.  Afdelingernes regnskabstal skal indgå i kassens  

 årsregnskab, jf. § 7.
 Stk. 3.  Al arkivering af bilagsmateriale mv. finder  

 sted i hovedkassen, eller i afdelingerne under hovedkassens ansvar.
Arbejdsløshedskassernes økonomi Udgifter § 9.  Arbejdsløshedskassens udgifter omfatter udgifter  

 til udbetaling af dagpenge mv. samt udgifter til kassens administration.
 Stk. 2.  Arbejdsløshedskassens administrationsudgifter  

 skal holdes på et forsvarligt niveau og må alene omfatte udgifter, der  

 vedrører kassens drift, jf. arbejdsløshedsforsikringslovens § 30 og § 1 i  

 standardvedtægten for danske anerkendte arbejdsløshedskasser.
Forskud og acontorefusion § 10.  Staten kan yde forskud eller acontorefusion til  

 udbetaling af dagpenge mv. efter reglerne i Direktoratet for  

 Arbejdsløshedsforsikringens bekendtgørelse om udbetaling af forskud og  

 acontorefusion til de anerkendte arbejdsløshedskasser.
Medlemsbidrag til staten § 11.  En arbejdsløshedskasse skal for hvert medlem  

 indbetale et medlemsbidrag til staten.
Bidraget indbetales månedsvis bagud.
 Stk. 2.  Bidraget beregnes som det registrerede antal  

 betalende medlemmer pr. den 1. i måneden multipliceret med den månedlige  

 bidragssats, jf. arbejdsløshedsforsikringslovens § 76, stk. 1 og stk. 2.
 Stk. 3.  Medlemstallet efter stk. 2 skal reguleres for  

 indmeldelser, overflytninger og sletninger, der sker med virkning for  

 opgørelsestidspunktet.
 Stk. 4.  Medlemsbidrag efter stk. 2 skal indbetales til  

 Direktoratet for Arbejdsløshedsforsikringens konto i Danmarks Nationalbank  

 senest den 10. i den følgende måned.
 Stk. 5.  Hvis medlemsbidrag ikke indbetales rettidigt,  

 tilskrives beløbet en rente på 11/2% pr. påbegyndt måned fra forfaldsdagen,  

 indtil beløbet indbetales.
 Stk. 6.  Kassen skal til endelig afregning over for  

 staten foretage en regulering af de allerede afregnede acontobidrag, således  

 at der for hver måned afregnes et medlemsbidrag, der er beregnet på grundlag  

 af kassens regulerede medlemstal, jf. stk. 3.
 Stk. 7.  Den beregnede regulering efter stk. 6 udlignes  

 senest i forbindelse med aflæggelse af kassens årsregnskab via  

 mellemregningskontoen med Direktoratet for Arbejdsløshedsforsikringen.
Medlemskontingent § 12.  Arbejdsløshedskassen kan opkræve et  

 medlemskontingent til dækning af kassens administrationsudgifter, kassens  

 medlemsbidrag til staten, kassens ATP-bidrag samt til styrkelse af kassens  

 økonomi.
Tilbagebetalingskrav § 13.  Hvis der uretmæssigt er udbetalt dagpenge eller  

 andre ydelser, bortset fra kursusgodtgørelse, skal kassen registrere og  

 tilbagebetale beløbene til staten efter nedenstående regler.
Stk. 2.  Udbetalt refusion til ydelser, der er udbetalt  

 med urette, og som kassen ikke har krav på at få refunderet, jf.  

 arbejdsløshedsforsikringslovens § 86, stk. 4 og stk. 13, skal af kassen  

 tilbagebetales fuldt ud til staten.
Tilbagebetalingsbeløbet skal specificeres  

 med følgende oplysninger i cpr.nr.-orden:
 Stk. 3.  Uretmæssigt udbetalte ydelser, hvortil kassen  

 har krav på refusion, skal registreres af kassen med følgende oplysninger:
 Stk. 4.  Tilbagebetalingskrav efter stk. 2 og stk. 3  

 skal registreres i kassens finansbogholderi umiddelbart efter, at de  

 beløbmæssigt er gjort op.
 Stk. 5.  Hvis et tilbagebetalingskrav efter stk. 3,  

 ifølge dom eller forlig skal tillægges procesrenter, skal renterne tilskrives  

 senest 31. december.
 Stk. 6.  Beløb i henhold til stk. 2 og indkomne afdrag  

 på de i stk. 3 nævnte tilbagebetalingskrav afregnes månedsvis bagud ved  

 indbetaling på en af Direktoratet for Arbejdsløshedsforsikringen anvist konto  

 i Danmarks Nationalbank senest den 20. i den følgende måned.
 Stk. 7.  Afdrag, der modtages i kassen på de i stk. 3  

 nævnte tilbagebetalingskrav, men som efter arbejdsløshedsforsikringslovens §  

 86, stk. 9, er overdraget til inddrivelse af Hypotekbanken, skal straks  

 overføres til Hypotekbanken.
 Stk. 8.  Hvis afregning i henhold til stk. 6 ikke  

 foretages rettidigt, tilskrives beløbet en rente på 11/2% pr. påbegyndt måned  

 fra forfaldsdagen, indtil beløbet indbetales.
Stk. 9.  Ved regnskabsårets udgang skal kassen udarbejde  

 en specifikation over de tilbagebetalingskrav, der ikke er overdraget til  

 Hypotekbanken.
Specifikationen opstilles i cpr.nr.-orden og skal som minimum  

 indeholde de i stk. 3 anførte oplysninger.
Også krav, som både er opstået og  

 indfriet i det forløbne regnskabsår, skal indgå i specifikationen.
Kassens  

 eventuelle bemærkninger kan tilføjes på specifikationen.
Specifikationen skal  

 indsendes til Direktoratet for Arbejdsløshedsforsikringen sammen med  

 årsregnskabet.
 Stk. 10.  Hvis en kasse efter  

 arbejdsløshedsforsikringslovens § 86, stk. 5, er gjort ansvarlig for en  

 fejludbetaling fra en anden kasse, skal den ansvarlige kasse registrere og  

 afregne beløbet efter reglerne i stk. 2, 4, 6 og 8.
Administration Personaleforhold § 14.  Arbejdsløshedskassen har pligt til at ansætte  

 et personale, der er kvalificeret til at sikre, at love, administrative  

 regler, krav til forretningsgange og rapporteringskrav overholdes.
 Stk. 2.  Hvis kassen ikke overholder bestemmelsen i stk.  

 1, kan direktøren for arbejdsløshedsforsikringen pålægge kassen at ansætte  

 fornødent, kvalificeret personale.
Administrationsfællesskab § 15.  En arbejdsløshedskasse kan kun indgå i et  

 administrationsfællesskab med en faglig organisation, der har tilknytning til  

 kassens godkendte faglige område.
 Stk. 2.  Hvis kassens administration helt eller delvist  

 skal varetages af eller sammen med en faglig organisation, eller hvis der i  

 øvrigt skal afholdes udgifter i fællesskab med en faglig organisation, skal  

 kassens hovedbestyrelse forud for et regnskabsårs begyndelse indgå en  

 skriftlig administrationsaftale med ledelsen af den pågældende faglige  

 organisation.
Stk. 3.  Administrationsaftalen kan indgås for et eller  

 flere år ad gangen.
Aftalen skal uanset sin ordlyd respektere ændringer i  

 gældende regler.
 Stk. 4.  Administrationsaftalen skal indeholde en  

 beskrivelse af arten og omfanget af de administrationsopgaver, der varetages  

 af eller i fællesskab med den faglige organisation, samt om  

 administrationsvederlagets beregningsgrundlag, størrelse og betaling.  

 Bestemmelsen finder også anvendelse, hvis kassen i øvrigt afholder udgifter  

 fælles med den faglige organisation.
Stk. 5.  Den faglige organisation kan opkræve et  

 acontovederlag for udførelsen af de opgaver, der følger af  

 administrationsaftalen.
Vederlaget må ikke overstige kassens andel af de  

 budgetterede fællesudgifter samt kassens egne udgifter i det omfang, de  

 betales af den faglige organisation.
Udgifter, der kan henføres til den ene  

 part, herunder udgifter til advokat, revisor, bestyrelseshonorarer og ekstern  

 konsulentbistand, kan ikke betragtes som fællesudgifter.
 Stk. 6.  Hvis administrationen omfatter afdelinger, skal  

 beregningsgrundlaget for afdelingernes vederlag specificeres særskilt.  

 Vederlaget for samtlige afdelinger specificeres under eet på samme måde som  

 vederlaget for hovedkassen.
 Stk. 7.  For acontovederlaget gælder følgende:
Stk. 8.  Det skal fremgå af administrationsaftalen, at  

 direktoratet efter regnskabsårets udløb har adgang til samtlige oplysninger,  

 der efter direktoratets vurdering har betydning for fastsættelsen af kassens  

 endelige udgiftsandel.
Direktoratet kan kræve oplysningerne dokumenteret  

 og/eller påtegnet af kassens revisor.
 Stk. 9.  For hovedposterne i administrationsaftalen  

 gælder følgende for såvel det budgetterede vederlag som for det endelige  

 honorar:
 Stk. 10.  Hvis den faglige organisation stiller fast  

 ejendom til rådighed for den fælles administration, kan kassens andel af  

 lokaleudgifterne fastsættes på en af følgende måder:
 Kassens andel kan ikke overstige kassens procentuelle anvendelse af  

 ejendommen.
Stk. 11.  Hvis en faglig organisations driftsmidler  

 anvendes i fællesskab med kassen, kan kassen betale en andel af de afholdte  

 driftsudgifter incl. foretagne afskrivninger, der er baseret på  

 levetidsvurderinger.
Kassen kan ikke betale en andel af afholdte  

 finansieringsudgifter, men derimod en andel af en beregnet rente.
Kassens  

 andel af driftsudgifterne og den beregnede rente kan ikke overstige kassens  

 procentuelle anvendelse af driftsmidlerne.
 Stk. 12.  Den beregnede rente skal svare til Danmarks  

 Nationalbanks diskonto + 2%, og skal beregnes på grundlag af de bogførte  

 værdier af de driftsmidler, den faglige organisation stiller til rådighed,  

 dog forudsat at der er foretaget afskrivning ud fra levetidsvurderinger, jf.  

 principperne i årsregnskabsloven.
 Stk. 13.  Vederlaget for administrationen må ikke  

 overstige de faktiske udgifter, der er forbundet med administrationen.
Stk. 14.  Det i årets løb afregnede acontovederlag skal  

 efter regnskabsårets udgang reguleres i forhold til de faktisk medgåede  

 udgifter.
Er forudsætningerne for de budgetterede fordelingsnøgler ændret i  

 årets løb, skal der ved opgørelsen af de faktiske udgifter tages hensyn  

 hertil.
Senest 6 måneder efter regnskabsårets udløb skal følgende indsendes  

 til Direktoratet for Arbejdsløshedsforsikringen:
Stk. 15.  Hvis den faglige organisation opkræver  

 medlemskontingent til arbejdsløshedskassen, skal den faglige organisation i  

 forbindelse med indgåelse af administrationsaftalen stille betryggende  

 sikkerhed for et beløb svarende til kassens medlemsbidrag til staten for den  

 seneste måned før aftalens indgåelse.
Det skal fremgå af  

 administrationsaftalen, hvordan sikkerhedsstillelsen foretages.
Stk. 16.  Den faglige organisation er forpligtet til at  

 overholde de love og regler, der gælder for arbejdsløshedskassen, og den  

 faglige organisation er erstatningsansvarlig over for kassen for tab, som  

 skyldes fejl eller forsømmelser i forbindelse med administrationen, herunder  

 fejludbetalinger og strafrenter.
Den faglige organisations ansvar kan ikke  

 fraskrives eller frafaldes.
 Stk. 17.  Administrationsaftalen med bilag skal inden  

 hvert regnskabsårs begyndelse indsendes til Direktoratet for  

 Arbejdsløshedsforsikringen til orientering.
Mellemregning § 16.  Hvis en arbejdsløshedskasse har indgået en  

 administrationsaftale, skal alle mellemregningsforhold løbende registreres på  

 en eller flere mellemregningskonti.
 Stk. 2.  Hvis de i stk. 1 nævnte mellemregningskonti er  

 i kassens favør, skal saldiene udlignes hver måned ved afregning senest den  

 10. i den følgende måned.
Medlemskartotek § 17.  En arbejdsløshedskasse skal på sit hovedkontor  

 have et ajourført medlemskartotek over samtlige kassens medlemmer.
 Stk. 2.  Medlemskartoteket skal tilrettelægges således,  

 at det løbende kan give oplysninger om antallet af medlemmer fordelt på  

 medlemskategorier.
 Stk. 3.  For hvert medlem skal kartoteket indeholde  

 ajourførte oplysninger:
 Stk. 4.  Direktøren for arbejdsløshedsforsikringen kan  

 godkende andre metoder til at kontrollere, om der er kontingentrestancer.
Ikrafttræden § 18.  Bekendtgørelsen træder i kraft den 1. januar  

 1995.
 Stk. 2.  Samtidig ophæves Direktoratet for  

 Arbejdsløshedsforsikringens bekendtgørelse nr. 74 af 28. januar 1994 om  

 tilsynet med de anerkendte arbejdsløshedskassers økonomi og regnskabsvæsen  

 mv. samt tilhørende vejledning af 28. januar 1994.
