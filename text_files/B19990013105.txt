Bekendtgørelse om henlæggelse af  

 opgaver og beføjelser efter vandforsyningsloven til  

 Miljøstyrelsen I medfør af lov nr. 299 af 8. juni 1978 om vandforsyning m.v.,  

 lovbekendtgørelse nr. 130 af 26. februar 1999 (vandforsyningsloven),  

 §89 a fastsættes:
Beføjelser § 1. Følgende beføjelser i henhold  

 til (vandforsyningsloven) udøves af Miljøstyrelsen:
1)	afgørelse af sager, der omfattes af § 4, stk. 1, og  

 hvor der ikke er opnået enighed mellem de berørte  

 amtsråd, 2)	afgørelse af sager, der omfattes af § 4, stk. 2, og  

 hvor der ikke er opnået enighed mellem de berørte  

 kommunalbestyrelser, 3)	udnævnelse efter § 9, stk. 2, af  

 landvæsenskommissærer for hovedstadsområdet, 4)	afgørelser i henhold til lovens § 13 b, stk. 2,  

 hvor der ikke kan opnås enighed mellem et amtsråd og en  

 kommunalbestyrelse, der har udarbejdet udkast til en indsatsplan, 5)	afgørelser i henhold til lovens § 13 d, stk. 5,  

 hvor der ikke kan opnås enighed mellem et amtsråd og en  

 kommunalbestyrelse om indgåelse af aftaler i henhold til § 13 b,  

 stk. 4, 6)	afgørelser efter § 14 a, stk. 3, hvor der ikke kan  

 opnås enighed mellem et amstråd og en kommunalbestyrelse om  

 indholdet af en vandforsyningsplan, jf. stk. 2 , 7)	afgørelse efter § 15, stk. 2, om, hvorvidt  

 kortlægning og planlægning skal foretages af flere amtsråd  

 i fællesskab, 8)	afgørelse efter § 16, stk. 2, om fordelingen af  

 udgifterne ved amtsrådets eller kommunalbestyrelsens  

 planlægningsvirksomhed, hvis der opstår uenighed herom, 9)	afgørelse efter § 25, stk. 1, om indvinding af vand  

 til drikkevandsforsyning ved afsaltning af havvand og om indførelse af  

 drikkevand fra udlandet, 10)	afgørelse efter § 25, stk. 3, om levering af  

 grundvand og overfladevand til udlandet, 11)	afgørelse efter § 27, hvor der opstår uenighed  

 mellem amtsrådet og en statslig bygge- og anlægsmyndighed om,  

 hvilke foranstaltninger der skal foretages af hensyn til  

 vandforsyningsforholdene ved bortledning af grundvand eller anden  

 sænkning af grundvandsstanden, 12)	afgørelse efter § 40, stk. 2, om, hvorvidt en  

 beslutning om ekspropriation skal træffes af amtsrådet efter  

 forhandling med de berørte kommunalbestyrelser.
13)	afgørelse efter § 41 om, hvorvidt en ekspropriation  

 skal ske efter reglerne i lov nr. 186 af 4. juni 1964 om fremgangsmåden  

 ved ekspropriation vedrørende fast ejendom, 14)	afgørelse efter § 48, stk. 3, om samarbejde mellem  

 almene vandforsyningsanlæg i flere amtskommuner, hvor der ikke er  

 enighed mellem de berørte amtsråd, 15)	afgørelser i henhold til § 53, stk. 2, hvor der  

 ikke har kunnet opnås enighed mellem flere kommunalbestyrelser om  

 fastsættelse eller godkendelse af anlægs- eller driftsbidrag, 16)	stadfæstelse efter § 55, stk. 2, af regulativer for  

 kommunale almene vandforsyningsanlæg, udarbejdelse efter § 55,  

 stk. 5, af normalregulativer for almene vandforsyningsanlæg, og  

 meddelelse efter § 61, stk. 2 om autorisation til private  

 laboratorier til varetagelse af nærmere angivne laboratorieopgaver i  

 henhold til loven.
 Stk. 2. For de afgørelser, der kan påklages til  

 miljø- og energiministeren, finder reglerne i vandforsyningslovens  

 §§ 77-80 tilsvarende anvendelse.
 Stk. 3. For de afgørelser, der kan påklages til  

 Miljøklagenævnet, finder reglerne i vandforsyningslovens  

 §§ 82 og 83 tilsvarende anvendelse.
 § 2. De afgørelser, som  

 Miljøstyrelsen har truffet i henhold til denne bekendtgørelse,  

 kan påklages til miljø- og energiministeren, medmindre  

 afgørelsen kan påklages til Miljøklagenævnet, jf.  

 vandforsyningslovens § 81. Klagefristen er 4 uger fra den dag,  

 afgørelsen er meddelt den pågældende.
Ikrafttrædelses- og overgangsbestemmelser § 3. Bekendtgørelsen træder i kraft  

 den 1. april 1999.
 Stk. 2. Samtidig ophæves bekendtgørelse nr. 138  

 af 11. april 1980 om henlæggelse af opgaver og beføjelser efter  

 vandforsyningsloven til Miljøstyrelsen.
