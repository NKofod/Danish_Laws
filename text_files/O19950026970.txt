Resumé  


  

 En kvinde havde arvet et beløb i 1985. Hun klagede nu over en kommune og et  

 socialt ankenævns afgørelse hvorefter hun skulle tilbagebetale et for meget  

 udbetalt  

 pensionsbeløb for perioden 1985-87. Kvinden mente ikke at kommunen kunne  

 kræve  

 tilbagebetaling, da hun havde modtaget pensionen i god tro.
Endvidere havde  

 hun  

 givet korrekte oplysninger om sin forventede indkomst og senere i  

 selvangivelser oplyst om den faktiske indkomst.
Ankenævnet stadfæstede kommunens afgørelse da kvinden ikke havde  

 givet tilstrækkeligt korrekte oplysninger og derved havde tilsidesat sin  

 oplysningspligt.
Ankenævnet mente dog at kommunen skulle revurdere de  

 faktiske  

 indkomstforhold for 1985 indtil det tidspunkt hvor arven faldt.
Ombudsmanden mente at både kommunens og ankenævnets  

 sagsbehandling havde været særdeles kritisabel.
Ankenævnet havde ikke hjemmel  

 til at stadfæste kommunens afgørelse betinget af at kommunen foretog  

 yderligere  

 undersøgelser, da det følger af undersøgelsesprincippet at hver enkelt  

 forvaltningsmyndighed selv skal fremskaffe de nødvendige oplysninger.  

 Kommunen  

 burde have truffet afgørelse om revurderingsspørgsmålet og meddelt kvinden  

 afgørelsen ledsaget af begrundelse og klagevejledning.
 Ombudsmanden fandt endvidere at ankenævnet havde baseret sin  

 afgørelse på en urigtig retsopfattelse, fordi tilbagebetaling krævede en  

 bedømmelse af modtagerens subjektive forhold som ikke var foretaget.  

 Ombudsmanden henstillede på den baggrund til ankenævnet at genoptage sagen og  

 træffe en ny afgørelse. (J. nr. 1992-765-084).
Tilbagebetaling af førtidspension på grund af tilsidesættelse  

 af oplysningspligten En kvinde (A) klagede over en  

 afgørelse truffet af et amts sociale ankenævn og meddelt A ved brev af 27.  

 december 1991, hvorved ankenævnet tiltrådte kommunens afgørelse af 2.  

 november  

 1988 som var sålydende:
 "Vedr. for meget  

 udbetalt pension for perioden 1. januar 1985 til 31. december 1987.
 I forbindelse med  

 årsomregningen, har man konstateret, at De i perioden 1. januar 1985 til 31.  

 december 1987, har fået udbetalt kr. 33.180,00 for meget i pension.
 De bedes snarest og senest  

 inden 8 dage rette henvendelse til pensionskontoret, med henblik på nærmere  

 redegørelse for beløbets fremkomst og fastsættelse af vilkår for  

 tilbagebetaling.
Såfremt De ikke retter  

 henvendelse inden 8 dage vil vilkår for tilbagebetaling blive fastsat  

 herfra." Kommunen havde under sagen  

 anført at den ved beregningen af den pension som A fik udbetalt i 1985, 1986  

 og  

 1987, havde lagt de oplysninger til grund som A havde angivet i et skema over  

 forventede indkomst- og formueforhold dateret 10. december 1985. Der var tale  

 om oplysningerne i et skema som A var blevet anmodet om at udfylde efter at A  

 havde meddelt kommunen at hun i 1985 havde arvet sin mor og bror.
I skemaet  

 var  

 under "evt. bemærkninger" anført følgende:
 "Anledningen til dette  

 skema er arv modtaget i 1985.
 Arven er brugt til indløsning  

 af nogle kreditforeningslån.
Formuebeholdningen ikke  

 berørt af arven.
Formueforøgelsen skyldes aktiekursstigning og ejd.værdi, der  

 er steget med 50.000,-." Kommunens afgørelse af 2.  

 november 1988 var baseret på de oplysninger som A havde givet i sine  

 selvangivelser for 1985, 1986 og 1987. Det fremgik af disse oplysninger, at  

 forskellen mellem A's renteindtægter og renteudgifter i alle tre indkomstår  

 udgjorde et højere beløb end det som A havde anført i skemaet af 10. december  

 1985. Kommunen havde endvidere på baggrund af oplysningerne i A's  

 selvangivelser  

 beregnet en stigning i formuetillægget for 1985 og 1986, men ikke for 1987  

 hvor  

 formuetillægget var blevet lavere.
Da A ikke mente at kommunen  

 var berettiget til at kræve den for meget udbetalte pension tilbagebetalt,  

 indbragte hun kommunens afgørelse for det sociale ankenævn.
A bestred i den  

 forbindelse at have givet urigtige oplysninger, ligesom hun gjorde gældende  

 at  

 hun havde modtaget den udbetalte pension i god tro.
A henviste herved bl.a.  

 til at hun havde givet korrekte oplysninger om den modtagne arv til kommunen,  

 men at kommunen havde anmodet hende om at udfylde et skema over forventede  

 formue- og indkomstforhold 12 måneder frem.
A udfyldte herefter skemaet ud  

 fra hvad hun forventede at have i løbet af det næste års tid, idet det i  

 hendes  

 forventninger indgik at arven i løbet af det næste år ville være brugt til at  

 indløse  

 et højt forrentet kreditforeningslån og til diverse reparationer på hus og  

 indbo.
A nåede dog ikke at få alt arbejdet udført i 1985, men i løbet af 1986  

 var pengene fra arven anvendt til formålet.
A's økonomiske forhold i 1985-87  

 havde i øvrigt været påvirket af stigende obligationskurser og en væsentlig  

 forøget ejerboligværdi.
A gav samtidig udtryk for undren over at man ved  

 pensionsberegningen havde taget udgangspunkt i en arveopgørelse fra 1985 som  

 alene talte om  

  

 forventede  

  

 indkomster,  

 i stedet for at se på A's selvangivelser for 1985-87 hvoraf de korrekte  

 oplysninger fremgik.
A havde endda afholdt udgifter til en revisor for at få  

 arven rigtigt opført på selvangivelsen for 1985.
 A gjorde i forbindelse med  

 klagen til ankenævnet tillige opmærksom på at der ikke ved kommunens  

 afgørelse  

 var taget hensyn til at hun først arvede i løbet af 1985.
 I det sociale ankenævns brev  

 af 27. december 1991 var bl.a. anført følgende:
 "...
Ankeafdelingen har efter en  

 gennemgang af sagens akter, jfr. vedlagte bilag, fundet, at pensionen i 1985  

 ikke er beregnet på grundlag af indberetningsskemaet fra den 10. december  

 1985, men på et andet grundlag med lavere indkomst og lavere formuetillæg.  

 Det  

 fremgår, at stigningen i beregningsgrundlagene hovedsageligt skyldes stigning  

 i indkomsterne og i mindre grad stigning i formuetillægget.
Kun i 1986  

 bevirker stigning i ejendomsvurderingen en forøgelse af formuetillægget.
Bortset fra en  

 beregningsfejl, hvorved det fremsatte krav er kr. 780 for lavt, er  

 ankeafdelingen enig med forvaltningen i beregningen af kravet.
Dog er det  

 ikke  

 muligt at efterkontrollere, hvorvidt beregningsgrundlaget indtil  

 arvetidspunktet i 1985 indtrådte, var korrekt.
 Deres klage har været  

 behandlet i ankenævnets møde den 18.12.91.
Vedr. retsgrundlag henvises  

 til lov om social pension §§ 41 og 42 samt uddrag af vejledning om social  

 pension, som er vedlagt til Deres orientering.
Endvidere er vedlagt  

 bekendtgørelse af lov om socialindkomst.
A F G Ø R E L S E Det sociale Ankenævn  

 stadfæster socialforvaltningens afgørelse, ifølge hvilken der er stillet krav  

 om tilbagebetaling af kr. 33.180 som for meget modtaget pension vedr. årene  

 1985, 1986 og 1987.
Nævnet finder dog, at  

 forvaltningen bør undersøge, om Deres faktiske indkomst- og formueforhold  

 indtil  

 det tidspunkt i 1985, hvor De arvede, afviger så væsentligt fra det  

 oprindelige beregningsgrundlag, at der er grundlag for at stille krav om  

 tilbagebetaling.
Såfremt der ikke findes grundlag herfor skal det fremsatte  

 krav reguleres tilsvarende.
 Ved afgørelsen har nævnet  

 lagt vægt på, at De ikke har givet pensionskontoret tilstrækkeligt korrekte  

 oplysninger om Deres indtægts- og formueforhold i årene 1985, 1986 og 1987.  

 De  

 har derved tilsidesat Deres oplysningspligt, og selvom der ikke er tale om  

 svig  

 eller ond tro, skyldes udbetalingsfejlen oplysninger fra Dem, og nævnet  

 finder,  

 at kommunen ikke havde mulighed for at opdage fejlen væsentligt før det  

 skete.  

 Nævnet lægger herved vægt på, at de oplysninger De afgav i december 1985 om  

 ændringer i de økonomiske forhold medfører, at kommunen først i 1988 kan  

 anvende den automatisk beregnede socialindkomst som et forventeligt korrekt  

 beregningsgrundlag.
 Ankenævnet finder, at der på  

 grundlag af de foreliggende oplysninger ikke er mulighed for at stille et  

 mindre  

 tilbagebetalingskrav end beløbet kr. 33.180. Kommunen skal dog foretage  

 fornyet undersøgelse af forholdene i 1985 indtil De arvede, som ovenfor  

 anført.  

 Efter nævnets opfattelse har kommunen foretaget en beregningsfejl vedr. det  

 fremsatte krav, men da størrelsen af kravet må betragtes som en begunstigende  

 forvaltningsakt, der er meddelt, vil kommunen ikke efterfølgende på det samme  

 grundlag kunne fremsætte et højere tilbagebetalingskrav.
..." Afgørelsen var bl.a.  

 vedhæftet et uddrag fra Sikringsstyrelsens vejledning af 5. september 1984 om  

 social pension (pkt. 168 om tilbagebetaling) samt et af sekretariatet  

 udarbejdet notat hvori bl.a. var anført følgende:
 "...
Det er oplyst, at der er tale  

 om arv i løbet af 1985, men der foreligger ikke oplysning om, hvor meget  

 denne  

 arv betyder for formue og indtægt.
Såfremt det oprindelige  

 beregningsgrundlag,  

 der blev anvendt i 1985 var korrekt indtil arvetidspunktet, kan  

 tilbagebetalingskravet  

 først gælde fra det tidspunkt, hvor det var kendt for klageren, at arven  

 ville  

 ændre beregningsgrundlaget.
 Med disse tilføjelser er det  

 fremsatte krav kr. 33.180 korrekt, idet kommunen dog må undersøge forholdene  

 vedr. 1985 nærmere.
..." Det næste A herefter hørte  

 til sagen, var et brev af 5. marts 1992 fra kommunen med følgende ordlyd:
 "(...) kommunes  

 Pensionsafdeling har modtaget ankeafgørelse fra Amtsankenævnet for (...) Amt  

 vedrørende tilbagebetaling af for meget udbetalt pension.
 Amtsankenævnet stadfæster  

 (...) kommunes afgørelse.
 Dette betyder, at der nu skal  

 træffes foranstaltninger med henblik på tilbagebetaling af kr. 33180,00.
Såfremt De ønsker det, kan  

 beløbet indbetales på een gang, der vil dog også være mulighed for at få  

 etableret en afdragsordning.
Hvis De vælger en afdragsordning vil  

 Pensionsafdelingen  

 foreslå et afdrag på mellem kr. 500 - 1000 pr. måned.
De bedes venligst kontakte  

 Pensionsafdelingen inden 14 dage." A indbragte herefter ved brev  

 af 14. marts 1992 sagen for mig.
Jeg indhentede i den  

 anledning to udtalelser af 18. maj og 4. juni 1992 fra kommunen og det  

 sociale  

 ankenævn.
De nævnte udtalelser blev kommenteret af A i brev til mig af 30.  

 juni  

 1992.
Efter at have gennemgået  

 sagen anmodede jeg ved brev af 29. september 1993, vedlagt et udkast til  

 sagsfremstilling, kommunen og det sociale ankenævn om supplerende udtalelser  

 i sagen idet jeg stillede kommunen og ankenævnet en række spørgsmål  

 vedrørende  

 myndighedernes sagsbehandling og det retsgrundlag som havde dannet grundlag  

 for ankenævnets afgørelse.
De indhentede udtalelser af 9. november 1993 og  

 17. maj 1994 blev kommenteret af A i breve til mig af 15. juni og 23. juni  

 1994.
I kommunens supplerende  

 udtalelse af 9. november 1993 er bl.a. oplyst, at det ikke af kommunens  

 journalark fremgik om kommunen - som bestemt ved ankenævnets afgørelse -  

 havde  

 undersøgt A's indkomst- og formueforhold forud for det tidspunkt i 1985 hvor  

 A arvede, med henblik på at klarlægge om der var grundlag for at fremsætte  

 tilbagebetalingskravet med virkning for hele 1985, eller først fra det  

 tidspunkt  

 hvor arven blev udlagt til A.
Kommunen gik dog i udtalelsen ud fra "at  

 revurderingen har været foretaget, da det af selvangivelsen for 1985 fremgår,  

 at forrentning af obligationer dækker et helt år, hvorfor  

 tilbagebetalingskravet  

 skal beregnes fra 1. januar 1985..." Kommunen gav i udtalelsen samtidig  

 udtryk for at kommunen havde opfattet ankenævnets afgørelse således "at  

 de giver (...) kommune medhold og kun hvis gennemgang af 1985 giver et nyt  

 krav  

 skal dette meddeles pågældende med efterfølgende klagemulighed".
 Nogle spørgsmål fra mig om  

 hvorledes kommunen havde gjort A bekendt med oplysningspligten efter lov om  

 social pension, var i kommunens supplerende udtalelse blevet besvaret med en  

 henvisning til følgende fortrykte tekst på det skema som A den 10. december  

 1985 underskrev vedrørende forventede indkomst- og formueforhold:
"Undertegnede erklærer  

 herved på tro og love at have besvaret ovenstående i overensstemmelse med  

 sandheden.
Jeg er gjort bekendt med, at de sociale ydelser skal  

 tilbagebetales,  

 såfremt oplysningerne kan medføre, at jeg med urette modtager en for høj  

 ydelse.
Jeg forpligter mig endvidere til straks at give underretning om  

 enhver  

 yderligere forandring i mine personlige og økonomiske forhold." Den pågældende tekst er trykt  

 med små bogstaver.
Det fremgår endvidere af skemaets hoved at skemaets  

 adressat er "(...) Kommune".
Kommunen havde ikke besvaret  

 mit spørgsmål om hvorvidt kommunen havde præciseret over for A at hun skulle  

 meddele oplysninger om ændrede økonomiske forhold til pensionsafdelingen,  

 og at det ikke var nok at indsende selvangivelser til skattevæsenet.
Jeg må  

 derfor lægge til grund at kommunen ikke havde givet A en sådan vejledning.
 Det sociale ankenævn havde i  

 sin supplerende udtalelse af 17. maj 1994 bl.a. anført følgende:
 "...
 Retsgrundlaget for nævnets afgørelse af 18. december 1991:
I nævnets afgørelse udsendt  

 27. december 1991 er som retsgrundlag henvist til lov om social pension §§ 41  

 og 42 samt et vedlagt uddrag af vejledningen om social pension.
Dette uddrag  

 omfatter vejledningens pkt. 168, hvor 5. afsnit er sålydende:
Almindelige retsprincipper om tilbagebetaling af urigtigt udbetalte  

 beløb fører imidlertid til, at der i begrænset omfang kan kræves  

 tilbagebetaling uden for bestemmelsens område.
Det gælder efter  

 omstændighederne i tilfælde, hvor en udbetalingsfejl skyldes forkerte  

 oplysninger, der hidrører fra pensionisten, uden at det kan fastslås, at  

 betingelsen  

 om forsæt er opfyldt, og hvor kommunen ikke har haft mulighed for at opdage  

 fejlen.
 Af nævnets afgørelse fremgår  

 bl.a.:
 ...
Nævnets afgørelse er baseret  

 på pensionslovens §§ 41 og 42, idet det er nævnets opfattelse, at (A)  

  

 har  

  

 tilsidesat oplysningspligten med  

 hensyn til den korrekte størrelse af indtægts- og formueforholdene.
Nævnet  

 finder endvidere, at (A) burde have indset, at denne tilsidesættelse af at  

 afgive korrekte oplysninger kunne medføre en for høj pensionsudbetaling.  

 Efter  

 nævnets opfattelse er dette i overensstemmelse med gældende regler og  

 praksis,  

 herunder også den af Ombudsmanden omtalte højesteretsdom fra 1988.
Under den forberedende  

 sagsbehandling i ankenævnets sekretariat har (A) udtrykt, at hun var meget  

 ilde berørt over at være blevet beskyldt for svig overfor forvaltningen.  

 Dette  

 har formentlig spillet ind ved formuleringen af ovenfor citerede afsnit i  

 afgørelsen.
Det skal medgives, at det havde været mere korrekt at skrive  

 "... og selvom der ikke  

  

 skulle være  

  

 tale om svig eller ond tro ...". Meningen var, at selvom det antages, at  

 der ikke er tale om svig eller ond tro, fandt nævnet at  

 tilbagebetalingspligten  

 alligevel kunne opretholdes under henvisning til det citerede afsnit af  

 vejledningens pkt. 168.
 Der er således ikke tale om,  

 at nævnet har ændret opfattelse med hensyn til tilbagebetalingshjemmelen, men  

 alene at afgørelsen kunne have været affattet lidt mere præcist.
 Hvordan sikrer nævnet sig at henstillinger efterleves.
Når Ankenævnet hjemviser en  

 sag til kommunen til fornyet vurdering eller som led i en stadfæstelse  

 henstiller til kommunen nærmere at undersøge et delspørgsmål af sagen,  

 forventer nævnet som hovedregel ikke at blive underrettet af kommunen om den  

 fornyede vurdering.
Det forudsættes, at kommunen meddeler klageren resultatet  

 af de fornyede overvejelser, hvorefter denne afgørelse evt. kan påklages  

 efter  

 gældende regler.
Efter nævnets opfattelse er det ikke betænkeligt at overlade  

 kontrollen med, om afgørelsen efterleves til klageren, der jo er fuldtud  

 orienteret  

 om, hvad kommunen skal foretage sig.
Nævnet anmoder heller ikke kommunerne om  

 at orientere nævnet om, hvad man foretager sig som følge af, at en kommunal  

 afgørelse ændres af nævnet.
..." I et brev til A udtalte jeg  

 herefter følgende:
 "  

  

 Ad kommunens og ankenævnets sagsbehandling:
(Det sociale ankenævn)  

 anmodede ved sin afgørelse fra december 1991 udtrykkeligt (kommunen) om at  

 foretage  

 en fornyet undersøgelse af beregningsgrundlaget i 1985 indtil De arvede.
Jeg  

 må  

 ud fra de foreliggende oplysninger lægge til grund at der ikke blev foretaget  

 en fornyet undersøgelse med indhentelse af yderligere oplysninger, men at  

 kommunen i det højeste foretog en fornyet vurdering af sagen ud fra de hidtil  

 foreliggende oplysninger.
Dette skete i givet fald uden at kommunen anførte  

 noget herom på sagens journalark.
Kommunen undlod samtidig at meddele Dem sin  

 afgørelse vedrørende revurderingsspørgsmålet ledsaget af den fornødne  

 begrundelse og klagevejledning.
Det burde være fremgået af  

 kommunens sag at den havde truffet en afgørelse vedrørende  

 revurderingsspørgsmålet,  

 og denne afgørelse burde have været meddelt Dem ledsaget af den fornødne  

 begrundelse og klagevejledning.
Begrundelsen burde i overensstemmelse med  

 forvaltningslovens § 24 have indeholdt en henvisning til de retsregler i  

 henhold til hvilke afgørelsen var truffet.
Den burde endvidere i fornødent  

 omfang have angivet de hovedhensyn som en eventuel skønsudøvelse havde  

 baseret  

 sig på, ligesom den i fornødent omfang burde have indeholdt en kort  

 redegørelse for de oplysninger vedrørende sagens faktiske omstændigheder som  

 var tillagt væsentlig betydning for afgørelsen.
Klagevejledningen burde i  

 overensstemmelse med forvaltningslovens § 25 have angivet den myndighed  

 hvortil klage kan indgives, og burde have indeholdt oplysning om  

 fremgangsmåden  

 ved indgivelse af klage.
En sådan begrundelse og klagevejledning burde også  

 have ledsaget kommunens afgørelse af 2. november 1988.
 Det forhold at (kommunen)  

 undlod at foretage en fornyet undersøgelse af forholdene i 1985, indebar at  

 tilbagebetalingskravet for 1985 blev afgjort på et utilstrækkeligt grundlag  

 uanset at sagen havde været undergivet en ankebehandling.
Det følger af det almindelige  

 official- eller undersøgelsesprincip som gælder inden for forvaltningsretten,  

 at det påhviler den enkelte forvaltningsmyndighed selv at sørge for at de  

 oplysninger som er nødvendige for de foreliggende sager bliver fremskaffet.  

 (Det sociale ankenævn) har derfor som rekursmyndighed haft ansvaret for at  

 rekurssagen var tilstrækkeligt oplyst.
Dette var ikke tilfældet da ankenævnet  

 traf sin afgørelse idet nævnet traf afgørelse selv om beregningsgrundlaget  

 for  

 1985 ikke var tilstrækkeligt belyst.
En rekursmyndighed som ikke  

 mener at have det nødvendige grundlag til at kunne stadfæste eller ændre en  

 afgørelse, må enten sørge for at grundlaget bliver tilvejebragt, eller  

 hjemvise  

 sagen til fornyet behandling.
Se i den forbindelse også § 17, stk. 1,  

 sammenholdt med § 18, stk. 5, i den sociale styrelseslov hvoraf det fremgår  

 at klagenævnenes afgørelser "kan gå ud på afvisning, stadfæstelse,  

 hjemvisning, ophævelse eller ændring af den påklagede afgørelse".
Jeg mener derfor ikke at (det  

 sociale ankenævn) har haft hjemmel til at stadfæste kommunens afgørelse  

 betinget  

 af at kommunen foretog yderligere undersøgelser.
Ankenævnet burde efter min  

 opfattelse i stedet have indhentet de oplysninger vedrørende 1985 som nævnet  

 manglede, eller have hjemvist sagen til fornyet behandling hos kommunen  

 således  

 at kommunen blev anmodet om at meddele Dem en fornyet afgørelse ledsaget af  

 den  

 nødvendige klagevejledning.
 Jeg har på baggrund af det  

 anførte gjort (det sociale ankenævn) og (kommunen) bekendt med at begge  

 myndigheders  

 sagsbehandling efter min opfattelse har været særdeles kritisabel.
 Ad retsgrundlaget for ankenævnets afgørelse:
 Det sociale ankenævns  

 afgørelse er truffet på grundlag af §§ 41 og 42 i lov om social pension.  

 Disse  

 bestemmelser havde før en lovændring i 1994 følgende indhold:
 "  

  

 § 41.  

  

 Pensionisten skal oplyse det sociale udvalg om forandringer i  

 forhold, der kan formodes at medføre nedsættelse eller bortfald af pensionen.
Stk. 2.  

  

 Pensionisten skal oplyse om flytning.
Ved flytning til en  

 anden kommune her i landet skal henvendelse om fortsat udbetaling ske til  

 tilflytningskommunen.
§ 42.  

  

 Hvis en pensionist har tilsidesat sin oplysningspligt efter §  

 41 eller i øvrigt mod bedre vidende uberettiget har modtaget pension, skal  

 pensionisten eller dennes dødsbo tilbagebetale det beløb, der er modtaget med  

 urette." Ankenævnet har i sin  

 afgørelse endvidere henvist til følgende uddrag fra Sikringsstyrelsens  

 vejledning af 5. september 1984 om social pension:
"  

  

 Tilbagebetaling 168.  

  

 Pension (og andre sociale ydelser), der objektivt er bestemt  

 til at anvendes til almindelige leveomkostninger, kan efter retspraksis som  

 hovedregel ikke kræves tilbage.
Tilbagebetalingsbestemmelsen i pensionslovens  

 § 42 danner en snævert begrænset undtagelse fra denne regel.
 Bestemmelsen fastslår, at hvis en pensionist  

 har tilsidesat sin oplysningspligt efter § 41 eller i øvrigt mod bedre  

 vidende uberettiget har modtaget pension, skal pensionisten eller dennes  

 dødsbo tilbagebetale det beløb, der er modtaget med urette.
Bestemmelsen omfatter de tilfælde, hvor  

 pensionisten har udvist svig, dvs. tilfælde hvor pensionisten forsætligt har  

 fremkaldt, vedligeholdt eller udnyttet en vildfarelse hos det sociale udvalg.  

 Herudover omfatter bestemmelsen tilfælde, hvor pensionisten uden at gøre sig  

 skyldig i svig ved modtagelsen, dog har været vidende om, at udbetalingen  

 beroede på en vildfarelse hos det sociale udvalg.
Her kan være tale om, at  

 det  

 sociale udvalg er gået ud fra en fejlagtig forudsætning med hensyn til de  

 kendsgerninger, der er af betydning for pensionsudbetalingen, eller at  

 udvalget  

 har anlagt en forkert fortolkning af de gældende regler.
 Bestemmelsen forudsætter, at pensionisten har  

 handlet forsætligt, altså at han har været i ond tro med hensyn til sin ret  

 til den udbetalte pensionsydelse.
Almindelige retsprincipper om tilbagebetaling  

 af urigtigt udbetalte beløb fører imidlertid til, at der i begrænset omfang  

 kan kræves tilbagebetaling uden for bestemmelsens område.
Det gælder efter  

 omstændighederne i tilfælde, hvor en udbetalingsfejl skyldes forkerte  

 oplysninger, der hidrører fra pensionisten, uden at det kan fastslås, om  

 betingelsen om fortsæt er opfyldt, og hvor kommunen ikke har haft mulighed  

 for  

 at opdage fejlen.
..." Sikringsstyrelsens vejledning  

 fra 1984 blev med virkning fra 1. januar 1988 afløst af Sikringsstyrelsens  

 vejledning af 25. januar 1988 om social pension, som igen er afløst af  

 Socialstyrelsens  

 vejledning af 29. oktober 1990 om social pension.
De tilsvarende afsnit  

 vedrørende tilbagebetaling er i 1990-vejledningen formuleret således:
"  

  

 Tilbagebetaling 163.  

  

 Pension (og andre sociale ydelser), der er bestemt til at  

 anvendes til almindelige leveomkostninger, kan som hovedregel ikke kræves  

 tilbage.
 Der gælder visse begrænsede undtagelser fra  

 denne hovedregel, dels efter lovens § 42, dels efter almindelige  

 retsprincipper  

 om tilbagebetaling af urigtigt udbetalte beløb.
 § 42 fastslår, at hvis en pensionist har  

 tilsidesat sin oplysningspligt efter § 41 eller iøvrigt mod bedre vidende  

 uberettiget har modtaget pension, skal pensionisten eller dennes dødsbo  

 tilbagebetale  

 det beløb, der er modtaget med urette.
 Den ubetingede tilbagebetalingspligt omfatter  

 efter domspraksis således - også i tilfælde hvor pensionisten ikke har  

 overholdt oplysningspligten - alene ydelser, som uberettiget er modtaget mod  

 bedre vidende.
Selvom pensionisten har tilsidesat sin  

 oplysningspligt, er der derfor kun tilbagebetalingspligt, hvis pensionisten  

 vidste eller burde vide, at de manglende oplysninger ville have betydning for  

 retten til eller størrelsen af pensionen.
Ved bedømmelsen af, om pensionisten  

 har været i god eller ond tro, bør den vejledning, kommunen har ydet, indgå.
 Bestemmelsen omfatter de tilfælde, hvor  

 pensionisten har udvist svig, dvs. tilfælde, hvor pensionisten forsætligt har  

 fremkaldt, vedligeholdt eller udnyttet en vildfarelse hos  

 kommunalbestyrelsen.
 Herudover omfatter bestemmelsen tilfælde, hvor  

 pensionisten ikke har gjort sig skyldig i svig ved modtagelsen, men hvor han  

 dog har vidst, at udbetalingen beroede på en misforståelse hos kommunen.
Tilbagebetaling kan, udover de situationer der  

 er omfattet af § 42, kræves ud  

 fra almindelige retsprincipper og forudsætningsynspunkter.
Det er således antaget i praksis, at der kan  

 kræves tilbagebetaling, når en fejlagtig udbetaling er sket under sådanne  

 omstændigheder, at udbetalingsfejlen har været uundgåelig for kommunen, og  

 fejlen skyldes forhold som pensionisten er nærmest til at holde rede på, selv  

 om pensionisten i det konkrete tilfælde ikke selv har haft mulighed for at  

 være opmærksom på fejlen ved modtagelsen af beløbet.
Som eksempel herpå kan  

 nævnes "dobbeltforsørgelsessituationen".
Ved dobbeltforsørgelse forstås, at samme  

 forsørgelsesbehov dækkes af to ydelser, der begge er af offentligretlig  

 karakter. ..." Bestemmelsen i § 42 i lov om  

 social pension svarer til bistandslovens § 25, stk. 1, nr. 1, som lyder  

 således:
"  

  

 § 25.  

  

 Kommunalbestyrelsen træffer beslutning om tilbagebetaling, 1) når en person har undladt  

 at give oplysning som krævet i § 18 eller i øvrigt mod bedre vidende  

 uberettiget har modtaget ydelser efter denne lov, ..." Højesteret har i en dom gengivet  

 i Ugeskrift for Retsvæsen 1988, s. 1017ff, udtalt følgende vedrørende  

 fortolkning af denne bestemmelse:
 "...
 Bestemmelsen i bistandslovens  

 § 25, stk. 1, nr. 1, og tilsvarende bestemmelser i andre sociale love må  

 efter ordlyden og i overensstemmelse med forarbejderne til bestemmelsen, jf.  

 Folketingstidende 1973-74, tillæg A, 2. samling, sp. 691, forstås således, at  

 den ubetingede tilbagebetalingspligt - også i de tilfælde, hvor modtageren  

 ikke har overholdt oplysningspligten i § 18 - alene omfatter ydelser, som  

 uberettiget er modtaget mod bedre vidende.
..." På baggrund af Højesterets  

 dom må § 42 i lov om social pension forstås således at den ubetingede  

 tilbagebetalingspligt - også i tilfælde hvor modtageren ikke har overholdt  

 sin  

 oplysningspligt efter § 41 - alene omfatter pension som uberettiget er  

 modtaget mod bedre vidende.
Dette indebærer efter min  

 opfattelse at der må foretages en bedømmelse af modtagerens subjektive  

 forhold,  

 således at et tilbagebetalingskrav kun kan komme på tale hvis det er  

 overvejende sandsynligt at modtageren var sig bevidst at han/hun ikke var  

 berettiget  

 til ydelsen eller en del af denne.
Den retsopfattelse som er kommet til  

 udtryk  

 i vejledningen fra 1984, hvorefter forkerte oplysninger hidrørende fra  

 pensionisten  

 efter omstændighederne kan medføre tilbagebetalingspligt uden at det kan  

 fastslås om betingelsen om forsæt er opfyldt, er derfor ikke holdbar.
Dette  

 synes da også erkendt i Socialstyrelsens vejledning fra 1990 om social  

 pension.
 (Det sociale ankenævn) har  

 derfor baseret sin afgørelse på en urigtig retsopfattelse.
Jeg har på denne baggrund  

 henstillet til det sociale ankenævn at genoptage Deres sag og træffe en  

 fornyet afgørelse på grundlag af en korrekt anvendelse af § 42 i lov om  

 social  

 pension.
Kan tilbagebetaling herefter overhovedet komme på tale, har jeg  

 henstillet til ankenævnet først at træffe sin afgørelse efter at  

 beregningsgrundlaget  

 for 1985 er blevet behørigt belyst.
Jeg har samtidig udbedt mig underretning  

 om  

 sagens udfald.
