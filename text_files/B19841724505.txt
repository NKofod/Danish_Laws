 I medfør af § 85, stk. 2, § 149, stk. 8, og § 149, stk. 13, i lov om  

 luftfart, jfr. lovbekendtgørelse nr. 381 af 10. juni 1969, som ændret ved lov  

 nr. 94 af 29. marts 1972 og senest ved lov nr. 261 af 8. juni 1983,  

 fastsætter luftfartsdirektoratet herved efter bemyndigelse fra ministeriet  

 for offentlige arbejder, jfr. bekendtgørelse nr. 98 af 17. marts 1977, § 4,  

 følgende:
1. Referencedokument ICAO Technical Instructions for the Safe Transport of Dangerous Goods by  

 Air.
Document 9284-AN/905 i seneste udgave, i denne BL betegnet som ICAO-TI.  

 Dokumentet fås i engelsk udgave ved henvendelse til luftfartsdirektoratet,  

 Kigkurren 6-8, 2300 København S.
2. Definitioner Alvorlig kvæstelse (Serious Injury). En kvæstelse, som en person har  

 pådraget sig ved et havari (en ulykke), og Besætningsmedlem (Crew Member). En med certifikat forsynet person, som for  

 et luftfartsforetagende gør tjeneste i et luftfartøj i flyvetiden.
Container (Unit Load Device). Enhver type fragtcontainer,  

 luftfartøjscontainer, luftfartøjspalet med net eller luftfartøjspalet med net  

 over en plastboble.
En sampakning betragtes ikke som en container.
 Eksplosivt gods (Explosive Article). Gods, der indeholder et eller flere  

 eksplosive stoffer.
Eksplosivt stof (Explosive Substance). Et fast eller flydende stof (eller  

 en blanding af stoffer), som i sig selv gennem en kemisk reaktion kan  

 producere gas ved en sådan temperatur og et sådant tryk og med en sådan  

 hastighed, at det kan forårsage skade på omgivelserne.
Pyrotekniske stoffer  

 anses for at være eksplosive, selv om de ikke udvikler gas.
Et stof, der i  

 sig selv ikke er eksplosivt, men som kan udvikle eksplosive gasser, eksplosiv  

 damp eller eksplosivt støv, anses ikke for at være eksplosivt.
 Emballage (Packaging). Beholdere og andre dele eller materialer, der er  

 nødvendige, for at beholderen kan opfylde sin funktion som transportbeholder,  

 og som er nødvendige for at sikre opfyldelsen af de i denne BL fastsatte krav  

 til indpakning.
 Farligt gods (Dangerous Goods). Varer eller stoffer, der kan medføre  

 betydelig risiko for helbred, sikkerhed eller ejendom, hvis de transporteres  

 med luftfartøj.
 Fartøjschef (Pilot-in-Command). Den pilot, der er ansvarlig for  

 luftfartøjets føring og sikkerhed inden for flyvetiden.
 FN-nummer (UN Number). Et fircifret tal, tildelt af United Nations  

 Committee of Experts on the Transport of Dangerous Goods (FN komite af  

 eksperter i transport af farligt gods) med henblik på identifikation af et  

 stof eller en bestemt gruppe af stoffer.
 Fragtcontainer (Freight Container). Se container.
 Fragtluftfartøj (Cargo Aircraft). Ethvert luftfartøj, bortset fra et  

 passagerluftfartøj, som anvendes til transport af gods eller fragt.
 Havari med farligt gods (Dangerous Goods Accident). En hændelse forårsaget  

 af farligt gods, som transporteres med luftfartøj, når hændelsen sker under  

 transporten, og den resulterer i dødsfald, alvorlig kvæstelse af person eller  

 større skade på ejendom.
Hændelse med farligt gods (Dangerous Goods Incident). En hændelse  

 forårsaget af farligt gods, som transporteres med luftfartøj, bortset fra  

 havari med farligt gods, når hændelsen sker under eller i forbindelse med  

 transporten, men ikke nødvendigvis om bord på luftfartøjet, og hændelsen  

 resulterer i kvæstelse af person, skade på ejendom, brand, brækage, spild,  

 udsivning af væske eller stråling eller andet bevis på, at emballagen er  

 blevet beskadiget.
En hændelse under eller i forbindelse med transport af  

 farligt gods, som bringer luftfartøjet eller de ombordværende i alvorlig  

 fare, anses også for en hændelse med farligt gods.
 Indpakning (Packing). Den metode og proces, ved hvilken varer eller  

 stoffer indpakkes og/eller forpakkes eller sikres på anden måde.
 Kolli (Package). Det færdige produkt af indpakningsprocessen, bestående af  

 emballage med indhold, således som dette foreligger klart til transport.
 Korrekt teknisk beregnelse (Proper Shipping Name). Det navn, der skal  

 anvendes til at beskrive en bestemt vare eller et bestemt stof.
 Ladning (Consignment). Et eller flere kolli indeholdende farligt gods, som  

 et luftfartsforetagende har påtaget sig at transportere fra en bestemt  

 afsender på et bestemt tidspunkt og på en bestemt adresse, som der er  

 kvitteret for som et parti, og som transporteres på et luftfragtbrev til en  

 bestemt modtager på en bestemt adresse.
 Luftfartsforetagende (Operator). En person, et selskab eller andet  

 foretagende, der har til formål at beskæftige sig med luftfartsvirksomhed.
 Masseeksplosion (Mass Explosion). En eksplosion som indebærer, at hele  

 lasten af eksplosive varer eksploderer næsten øjeblikkeligt.
 Nettoindhold (Net Quantity). Den mængde eller volumen af farligt gods, som  

 indgår i et kolli, eksklusive mængde eller volumen af emballeringsmateriale,  

 undtagen ved eksplosivt gods, hvor nettomængden udgøres af mængden af den  

 færdige vare eksklusive emballage.
 Oprindelsesland (State of Origin). Det land, inden for hvis territorium en  

 fragt først blev lastet på et luftfartøj.
 Passagerluftfartøj (Passenger Aircraft). Et luftfartøj, som transporterer  

 en eller flere personer, bortset fra besætningsmedlemmer, ansatte i  

 luftfartsforetagendet, der udfører arbejde for luftfartsforetagendet,  

 officielle repræsentanter for luftfartsdirektoratet eller personer, der  

 ledsager en ladning.
 Pyroteknisk stof (Pyrotechnic Substance). En blanding eller kemisk  

 forbindelse, der har til formål at fremkalde en effekt gennem varme, lys,  

 lyd, gas eller røg eller en kombination af disse som et resultat af  

 ikke-detonerende, selvvedligeholdende, exothermiske (varmeafgivende) kemiske  

 reaktioner.
 Sampakning (Overpack). En pakke indeholdende et eller flere kolli og  

 udgørende en enhed, som benyttes af samme afsender for at lette ekspedition  

 og opbevaring.
 Selvantændelig væske (Pyrophoric Liquid). En væske, som antændes spontant,  

 hvis den udsættes for påvirkning af luft, hvis temperatur er 55 grader C  

 eller derunder.
 Uforenelige godsarter (Incompatible Dangerous Goods). Farligt gods, som,  

 hvis det blandes, kan medføre risiko for farlig overophedning, udvikling af  

 luftarter eller ætsende stoffer.
3. Gyldighedsområde 3.1 Denne BL gælder for transport af farligt gods med luftfartøjer inden  

 for dansk område samt for transport af farligt gods med danske luftfartøjer  

 uden for dansk område.
 3.1.1 Et luftfartøj betragtes som dansk, når det er dansk registreret  

 eller anvendes til erhvervsmæssig flyvning i henhold til en dansk  

 driftstilladelse.
4. Generelt 4.1 Denne BL gælder for alle varer og stoffer, der er klassificeret som  

 farligt gods, jfr. pkt. 6, bortset fra de i ministeriet for offentlige  

 arbejders bekendtgørelse, for tiden bekendtgørelse nr. 98 af 17. marts 1977,  

 omhandlede eksplosive stoffer, krigsmateriel, krigsammunition m.v.
 4.2 Denne BL gælder ikke for varer og stoffer, der er klassificeret som  

 farligt gods, men som er nødvendige om bord på et luftfartøj for at opfylde  

 luftdygtighedskrav eller driftsbestemmelser.
 4.2.1 Hvis varer eller stoffer, der er beregnet som erstatning for de i  

 pkt. 4.2 omtalte varer eller stoffer, medføres på et luftfartøj, skal sådanne  

 varer og stoffer transporteres i overensstemmelse med de i denne BL fastsatte  

 bestemmelser eller, hvis forholdet ikke er reguleret i BL'en, med ICAO-TI.
 4.3 Denne BL gælder ikke for varer og stoffer, der er beregnet til  

 passagerernes eller besætningens personlige brug i det omfang, der er fastsat  

 regler herom i ICAO-TI.
5. Tilladelse 5.1 Transport af farligt gods kræver en forud indhentet tilladelse fra  

 luftfartsdirektoratet.
 5.2 Ansøgning skal være luftfartsdirektoratet i hænde senest 5 dage,  

 forinden flyvningen agtes udført, og skal være ledsaget af fyldestgørende  

 oplysninger om klassificering og emballering samt om den måde, hvorpå  

 transporten agtes gennemført, jfr. de i denne BL fastsatte bestemmelser.
 5.3 Luftfartsforetagender, der har tilladelse til at udføre rute- og/eller  

 charterflyvning, kan i overensstemmelse med de i denne BL fastsatte  

 bestemmelser uden særlig tilladelse transportere farligt gods:
6. Klasseinddeling og klassificering 6.1 Klasseinddeling Farligt gods skal klassificeres i en af følgende ni klasser og om muligt i  

 en underklasse herunder:
Klasse 1: Eksplosivt gods Underklasse 1.1 - Varer og stoffer, der medfører risiko for  

 masseeksplosion.
 Underklasse 1.2 - Varer og stoffer, der uden at medføre risiko for  

 masseeksplosion medfører udslyngningsrisiko.
 Underklasse 1.3 - Varer og stoffer, der uden at medføre risiko for  

 masseeksplosion medfører risiko for brand samt desuden enten en vis  

 eksplosionsrisiko, en vis udslyngningsrisiko eller begge dele.
 Underklasse 1.4 - Varer og stoffer, der ikke medfører nogen risiko af  

 betydning.
 Underklasse 1.5 - Meget lidt følsomme stoffer, som kan medføre risiko for  

 masseeksplosion.
Klasse 2: Luftarter Luftarter, der er komprimerede, fortættede, opløste under tryk eller  

 stærkt afkølede.
Klasse 3: Antændelige, flydende stoffer Klasse 4: Antændelige, faste stoffer Stoffer, der er let selvantændelige, eller som ved kontakt med vand  

 udvikler brandfarlige luftarter.
 Underklasse 4.1 - Brandfarlige, faste stoffer.
 Underklasse 4.2 - Selvantændelige stoffer.
 Underklasse 4.3 - Stoffer, som i kontakt med vand udvikler antændelige  

 luftarter.
Klasse 5: Oxiderende stoffer Underklasse 5.1 - Oxiderende stoffer, bortset fra organiske peroxider.
 Underklasse 5.2 - Organiske peroxider.
Klasse 6: Giftige stoffer og smittefarlige stoffer Underklasse 6.1 - Giftige stoffer.
 Underklasse 6.2 - Smittefarlige stoffer.
Klasse 7: Radioaktive stoffer Klasse 8: Ætsende stoffer Klasse 9: Diverse farligt gods 6.2 Klassificering 6.2.1 En vare eller et stof skal klassificeres i overensstemmelse med de i  

 ICAO-TI fastsatte bestemmelser.
 6.2.2 Varer og stoffer, som ikke særskilt er navngivne på listen over  

 farligt gods i ICAO-TI, og som kan klassificeres i mere end en klasse, skal  

 klassificeres ud fra den risiko, der bedømmes som værende den største under  

 transporten. Øvrige risici skal specificeres som anført i ICAO-TI.
7. Forbudte farlige varer og stoffer 7.1 Følgende varer og stoffer må ikke transporteres med luftfartøj:
8. Emballering 8.1 Generelt 8.1.1 De i dette pkt. angivne krav gælder for alle varer og stoffer,  

 bortset fra dem, der er omfattet af pkt. 6.1, klasse 7. For disse gælder de  

 herfor i ICAO-TI fastsatte krav.
 8.1.2 Ud over de i dette pkt. angivne krav gælder de i ICAO-TI almindeligt  

 fastsatte bestemmelser for emballering, hvorefter farlige varer og stoffer  

 inddeles i 3 pakkegrupper, nemlig pakkegruppe I, meget farligt ,  

 pakkegruppe II, farligt , og pakkegruppe III, mindre farligt .
8.1.3 Farligt gods skal pakkes i beholdere af god kvalitet, som skal være  

 konstrueret og lukket således, at lækage ikke kan opstå under normale  

 lufttransportforhold ved forandringer i temperatur, fugtighed eller tryk  

 eller ved vibration.
Propper og andre lignende lukkeanordninger af  

 friktionstypen skal sikres ved hjælp af specielle sikkerhedsanordninger.
8.2 Emballage 8.2.1 Emballage skal være afprøvet i overensstemmelse med de i ICAO-TI  

 herfor fastsatte krav.
8.2.2 Beholdere i direkte kontakt med farligt gods skal kunne modstå  

 enhver kemisk eller anden påvirkning fra det pågældende gods.
Det materiale,  

 som beholderne er fremstillet af, må ikke indeholde stoffer, som sammen med  

 indholdet kan forårsage farlige reaktioner, danne risikofyldte produkter  

 eller væsentligt svække beholderne.
Der må ikke anvendes materialer (f.eks.  

 plastic), som kan blive bløde, skøre eller gennemtrængelige på grund af de  

 temperaturer, som materialerne kan blive udsat for under transporten, på  

 grund af kemiske reaktioner i indholdet eller på grund af anvendelse af  

 kølemiddel.
8.2.3 Beholdere må ikke genbruges, medmindre de først er blevet  

 kontrolleret og fundet fri for tæring eller anden skade.
Hvis en beholder  

 anvendes igen, skal der træffes alle nødvendige foranstaltninger for at  

 forhindre forurening af det nye indhold.
 8.2.4 Hvis ikke-rengjorte, tomme beholdere på grund af det tidligere  

 indhold kan udgøre en risiko, skal de lukkes tæt til og behandles under  

 hensyntagen til den fare, de udgør.
 8.2.5 Farligt gods må ikke pakkes i samme yderemballage som andet farligt  

 gods eller andet gods, hvis dette kan forårsage en farlig reaktion.
 8.2.6 Den primære emballage (som kan omfatte kombinerede emballager), og  

 hvis hovedformål er at kunne indeholde væske, skal kunne modstå de tryk, som  

 er angivet i ICAO-TI, uden at lækage opstår.
 8.2.7 Indvendig emballage skal være indpakket, sikret eller polstret  

 således, at skader eller lækage forhindres og således, at deres bevægelser i  

 den yderste emballage ved lufttransport under normale forhold forhindres.  

 Støddæmpende eller absorberende materiale må ikke kunne forårsage en farlig  

 reaktion med indholdet i beholderne.
8.3 Kolliets størrelse Medmindre andet er foreskrevet i ICAO-TI, skal et kolli være af en sådan  

 størrelse, at der er tilstrækkelig plads til at påsætte alle nødvendige  

 skilte og mærkater.
9. Skiltning og mærkning 9.1 Klassificeringsskilte Hvert kolli indeholdende farligt gods skal forsynes med det/de korrekte  

 klassificeringsskilt(e), sådan som angivet i ICAO-TI.
9.2 Handlingskilte Hvert kolli indeholdende farligt gods skal forsynes med det/de korrekte  

 handlingsskilt(e), sådan som angivet i ICAO-TI.
9.3 Specifikationsmærkning af emballage Emballage, som er specialfremstillet i overensstemmelse med de i ICAO-TI  

 fastsatte krav, skal være mærket herom.
Ingen emballage må forsynes med  

 mærkning om specifikationer, medmindre de opfylder de i ICAO-TI angivne krav.
9.4 Mærkning af kolli med korrekt teknisk betegnelse Medmindre andet er foreskrevet i ICAO-TI, skal hvert kolli indeholdende  

 farligt gods være forsynet med mærkater, der angiver indholdets korrekte  

 tekniske betegnelse, og i påkommende tilfælde FN-nummer samt sådanne andre  

 mærkater, som måtte være anført i ICAO-TI.
9.5 Skiltning, der er forbudt Pile, der har et andet formål end at angive , hvad der er op og ned på et  

 kolli, må ikke anbringes på en emballage, der indeholder flydende farligt  

 gods.
Fortrykt emballage med orienteringspile, som opfylder kravene i seneste  

 udgave af ISO 780-1968, må anvendes sammen med orienteringsmærkningen i  

 henhold til ICAO-TI under forudsætning af, at begge mærkninger angiver samme  

 orientering med hensyn til placeringen af den indvendige emballage.
9.6 Sprog Mærkning af farligt gods skal være affattet på engelsk.
10. Afsenders pligter 10.1 Generelt Forud for indlevering af et kolli eller en sampakning indeholdende farligt  

 gods til luftbefordring skal afsenderen sikre sig, at det ikke er forbudt at  

 transportere det farlige gods med luftfartøj, samt at godset er korrekt  

 klassificeret, pakket, forsynet med mærkater og skilte og ledsaget af de  

 fornødne, korrekt udfærdigede transportdokumenter for farligt gods, som  

 angivet i pkt. 10.2-10.4 og i ICAO-TI.
10.2 Transportdokumenter for farligt gods 10.2.1 Den, der indleverer farligt gods til lufttransport, skal udfylde og  

 underskrive et transportdokument i to eksemplarer, indeholdende de i ICAO-TI  

 krævede oplysninger.
 10.2.2 Begge eksemplarer af transportdokumentet skal indeholde en  

 erklæring, underskrevet af den, der indleverer det farlige gods til  

 transport, om, at det farlige gods er fuldstændigt og præcist beskrevet med  

 angivelse af korrekt teknisk betegnelse, og om at det er klassificeret,  

 pakket, forsynet med mærkater og skilte og i korrekt tilstand til at blive  

 transporteret med luftfartøj i henhold til de gældende bestemmelser.
10.3 Luftfragtbrev Et luftfragtbrev skal tydeligt tilkendegive, at forsendelsen indeholder  

 farligt gods som beskrevet i det ledsagende transportdokument for farligt  

 gods, og eventuelt at forsendelsen kun må sendes med fragtluftfartøj.
10.4 Sprog Transportdokumenter for farligt gods skal være affattet på engelsk.
11. Luftfartsforetagendets pligter 11.1 Modtagelse af farligt gods til transport med luftfartøj Et luftfartsforetagende må ikke modtage et kolli eller en sampakning  

 indeholdende farligt gods til transport med luftfartøj, medmindre 11.2 Kontrolliste ved modtagelse af farligt gods Luftfartsforetagendet skal udarbejde og anvende en kontrolliste ved  

 modtagelse af farligt gods i henhold til pkt. 11.1.
11.3 Lastning af farligt gods 11.3.1 Inspektion 11.3.1.1 Et kolli eller en sampakning indeholdende farligt gods må ikke  

 lastes på et luftfartøj eller i en container, førend det ved kontrol  

 umiddelbart før lastningen har vist sig, at lækage eller skader ikke  

 forekommer.
 11.3.1.2 En container indeholdende farligt gods må ikke lastes på et  

 luftfartøj, førend det ved kontrol har vist sig, at lækage fra eller skade på  

 det farlige gods ikke forekommer.
11.3.1.3 Hvis et kolli indeholdende farligt gods, der er lastet på et  

 luftfartøj, synes beskadiget eller utæt, skal luftfartsforetagendet sørge  

 for, at det fjernes fra luftfartøjet.
Foretagendet skal derefter forvisse sig  

 om, at resten af ladningen er i korrekt tilstand til at blive transporteret  

 med luftfartøj, og at ingen andre kolli er blevet forurenet.
11.3.2 Restriktioner for lastning i passagerkabine eller cockpit Farligt gods må ikke transporteres i et luftfartøjs passagerkabine, hvori  

 der befinder sig passagerer, eller i cockpittet.
Dette gælder dog ikke for  

 gods, der medføres i henhold til pkt. 4.2 og 4.3.
11.3.3 Uforenelige godsarter Kolli indeholdende farligt gods, som kan forårsage en farlig reaktion med  

 hinanden, må i et luftfartøj ikke stuves ved siden af hinanden eller i øvrigt  

 på en sådan måde, at de i tilfælde af lækage kan reagere med hinanden.
11.4 Losning af farligt gods 11.4.1 Kolli eller sampakninger indeholdende farligt gods, som ikke  

 transporteres i container, skal inspiceres med henblik på skade eller lækage  

 ved losningen fra luftfartøjet.
 11.4.2 Hvis der konstateres skade eller lækage på sådanne kolli eller  

 sampakninger samt i øvrigt, hvor det farlige gods blev transporteret i en  

 container, skal det sted i luftfartøjet, hvor det farlige gods eller  

 containeren har været placeret, inspiceres for skade eller forurening, og  

 enhver farlig forurening skal fjernes.
11.5 Giftige stoffer, smittefarlige stoffer og radioaktivt materiale 11.5.1 Luftfartsforetagendet skal opfylde de i ICAO-TI anførte specielle  

 krav til modtagelse og transport af smittefarlige stoffer og radioaktive  

 materialer.
 11.5.2 Varer, der er mærket som, eller som vides at være giftige eller  

 smittefarlige stoffer (klasse 6), må ikke transporteres i et luftfartøj i  

 samme lastrum som dyr, varer, der er mærket som, eller som vides at være  

 fødevarer, foder eller andre spiselige stoffer, som skal fortæres af  

 mennesker eller dyr, medmindre giftstofferne eller de smittefarlige stoffer  

 og dyr eller fødevarerne er lastet i separate containere, der i luftfartøjet  

 ikke er stuvet ved siden af hinanden.
 11.5.3 Et luftfartøj, i hvilket der er sket udslip af radioaktivt  

 materiale, eller som er blevet forurenet, skal straks tages ud af trafik, og  

 det må ikke indsættes i trafik igen, før strålingsniveau og forureningsgrad  

 ikke overstiger de i ICAO-TI angivne værdier.
 11.5.4 Kolli indeholdende radioaktive materialer, der er lastet på et  

 luftfartøj, skal opbevares adskilt fra personer, levende dyr og ufremkaldte  

 film i overensstemmelse med, hvad der er anført i ICAO-TI.
11.6 Sikring af farligt gods om bord 11.6.1 Når farligt gods lastes på et luftfartøj, skal  

 luftfartsforetagendet sørge for, at det farlige gods ikke bliver beskadiget.  

 Luftfartsforetagendet skal stuve godset om bord på luftfartøjet således, at  

 kolliene ikke kan vælte.
Kolli indeholdende radioaktive materialer skal  

 stuves i overensstemmelse med de under pkt. 11.5.4 anførte bestemmelser.
 11.6.2 Kolli indeholdende farligt gods, der ifølge mærkning kun må  

 transporteres med fragtluftfartøj, skal lastes på en sådan måde, at et  

 besætningsmedlem eller en anden autoriseret person kan identificere og, hvis  

 størrelse og vægt tillader det, adskille sådanne kolli fra anden fragt under  

 flyvningen, medmindre andet er foreskrevet i ICAO-TI.
12. Informationspligt 12.1 Information til fartøjschefen Luftfartsforetagendet skal, hvis et luftfartøj skal medføre farligt gods,  

 så tidligt som muligt før luftfartøjets start forsyne fartøjschefen med  

 skriftlige informationer som angivet i ICAO-TI.
12.2 Information og instruktioner til besætningen Luftfartsforetagendet skal i driftshåndbogen opføre sådanne oplysninger,  

 at besætningsmedlemmerne er i stand til at udføre deres pligter i forbindelse  

 med transporten af farligt gods, og skal give instruktioner om de  

 forholdsregler, der skal træffes, hvis der opstår nødsituationer, der  

 omfatter det farlige gods.
12.3 Information til passagererne Det påhviler luftfartsforetagendet at informere passagererne om de former  

 for gods, som det ikke er tilladt at medføre om bord på et luftfartøj, hvad  

 enten der er tale om håndbagage eller rejsegods.
12.4 Information til andre berørte personer Luftfartsforetagender, afsendere eller andre, som har med transport af  

 farligt gods med luftfartøj at gøre, skal informere deres personale, således  

 at de kan udføre deres pligter i forbindelse med transporten af det farlige  

 gods.
Endvidere skal der gives personalet instruktioner om de forholdsregler,  

 der skal træffes, hvis der opstår nødsituationer, der omfatter det farlige  

 gods.
12.5 Fartøjschefens information til flyvepladsmyndighederne Hvis en nødsituation opstår under flyvningen, skal fartøjschefen informere  

 vedkommende lufttrafiktjenesteenhed om, at der er farligt gods om bord.
Hvis  

 det er muligt, bør informationerne indeholde oplysning om korrekt teknisk  

 betegnelse, klassificering, sekundære risici, som har krævet mærkning,  

 forenelighedsgruppe i klasse 1, mængde og placering om bord på luftfartøjet.
12.6 Information i tilfælde af havari eller hændelse 12.6.1 Hvis et luftfartøj, som medfører farligt gods, havarerer, skal  

 luftfartsforetagendet snarest muligt informere vedkommende stat om, at  

 luftfartøjet medførte farligt gods, samt oplyse den korrekte tekniske  

 betegnelse, klassificering, sekundære risici, som har krævet mærkning,  

 forenelighedsgruppe i klasse 1, mængde og placering om bord på luftfartøjet.
 12.6.2 Hvis et luftfartøj, som medfører farligt gods, bliver indblandet i  

 en hændelse, skal luftfartsforetagendet på forespørgsel fra myndighederne i  

 det land, i hvilket hændelsen skete, forsyne disse med de oplysninger, som  

 kræves for at begrænse de risici, en eventuel skade på det farlige gods om  

 bord på luftfartøjet kunne medføre.
13. Uddannelse Uddannelsesprogrammer skal oprettes og ajourføres som angivet i ICAO-TI.
14. Dispensation 14.1 Luftfartsdirektoratet kan i særlige tilfælde dispensere fra de i  

 denne BL fastsatte bestemmelser.
 14.2 Luftfartsdirektoratet kan i hvert enkelt tilfælde meddele  

 dispensation til transport af de i pkt. 7.1 g), h) og i) nævnte stoffer.
15. Straf 15.1 Overtrædelse af de i denne BL fastsatte bestemmelser straffes i  

 medfør af luftfartslovens § 149, stk. 8, med bøde, hæfte eller fængsel i  

 indtil 2 år.
 15.2 For overtrædelser, der begås af aktieselskaber, andelsselskaber eller  

 lignende, kan der pålægges selskabet som sådant bødeansvar.
16. Ikrafttræden 16.1 Denne BL træder i kraft den 1. november 1984.
 16.2 Samtidig ophæves BL 5-21, 1. udgave, af 1. februar 1972.
