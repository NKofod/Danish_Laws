Bekendtgørelse  

 af  

  

 Lov om Det Økonomiske Råd og Det Miljøøkonomiske Råd Herved bekendtgøres Lov om Det Økonomiske Råd og Det  

 Miljøøkonomiske Råd, jf. lovbekendtgørelse nr. 480 af 3. juni 1994 om  

 økonomiske samordning, med de ændringer, der følger af lov nr. 574 af 6. juni  

 2007.
 § 1.  

  

 Der  

 oprettes et økonomiske råd, hvis opgave er at følge landets økonomiske  

 udvikling og belyse de langsigtede udviklingsperspektiver samt at bidrage til  

 at samordne de forskellige økonomiske interesser.
 § 1 a.  

  

 Der oprettes et miljøøkonomiske råd, hvis opgave er at belyse samspillet  

 mellem  

 økonomi og miljø samt effektiviteten i miljøindsatsen.
 § 2.  

  

 Det  

 Økonomiske Råd og Det Miljøøkonomiske Råd nedsættes af økonomi- og  

 erhvervsministeren.  

 De ledes af et fælles formandskab bestående af 4 nationaløkonomisk kyndige  

 personer, hvoraf den ene skal være særligt kyndig i samspillet mellem økonomi  

 og miljø, og består herudover af indtil henholdsvis 22 og 20 medlemmer.  

 Rådenes  

 formand udpeges af økonomi- og erhvervsministeren blandt formandskabets  

 medlemmer.
Stk. 2.  

  

 Formandskabets medlemmer udnævnes for indtil 6 år ad gangen.
Medlemmerne af  

 formandskabet  

 må ikke være medlemmer af Folketinget.
Stk. 3.  

  

 Det  

 Økonomiske Råds øvrige medlemmer udnævnes for indtil 3 år ad gangen.
Et af  

 disse medlemmer skal repræsentere økonomi- og erhvervsministeren.
Herudover  

 kan  

 økonomi- og erhvervsministeren udnævne indtil 3 medlemmer, der skal være  

 særligt kyndige i økonomiske spørgsmål.
Indtil to af disse medlemmer udnævnes  

 efter indstilling fra Det Frie Forskningsråd og Rektorkollegiet. 18 medlemmer  

 udnævnes efter følgende indstilling:
1 medlem indstilles  

 af finansministeren, 1 medlem indstilles  

 af Danmarks Nationalbank, 1 medlem indstilles  

 af Dansk Arbejdsgiverforening, 1 medlem indstilles  

 af HTS Handel, Transport og Service, 1 medlem indstilles  

 af Dansk Byggeri, 3 medlemmer  

 indstilles af Landsorganisationen i Danmark, 1 medlem indstilles  

 af Akademikernes Centralorganisation, 1 medlem indstilles  

 af Funktionærernes og Tjenestemændenes Fællesråd, 1 medlem indstilles  

 af Arbejderbevægelsens Erhvervsråd, 1 medlem indstilles  

 af Dansk Industri, 1 medlem indstilles  

 af Håndværksrådet, 1 medlem indstilles  

 af Landbrugsraadet, 1 medlem indstilles  

 af Dansk Erhverv, 1 medlem indstilles  

 af Forbrugerrådet, 1 medlem indstilles  

 af Finansrådet og 1 medlem indstilles  

 af de kommunale organisationer.
Stk. 4.  

  

 Det  

 Miljøøkonomiske Råds øvrige medlemmer udnævnes for indtil 3 år ad gangen.
Et  

 af  

 disse medlemmer skal repræsentere økonomi- og erhvervsministeren.
Herudover  

 kan  

 økonomi- og erhvervsministeren udnævne indtil 4 medlemmer, der skal være  

 særligt kyndige i samspillet mellem økonomi og miljø samt i miljømæssige  

 problemstillinger.
Indtil to af disse medlemmer udnævnes efter indstilling  

 fra  

 Det Frie Forskningsråd og Rektorkollegiet. 15 medlemmer udnævnes efter  

 følgende  

 indstilling:
1 medlem indstilles  

 af finansministeren, 1 medlem indstilles  

 af miljøministeren, 1 medlem indstilles  

 af transport- og energiministeren, 1 medlem indstilles  

 af fødevareministeren, 2 medlemmer indstilles  

 efter fælles indstilling af Landsorganisationen i Danmark,  

 Arbejderbevægelsens  

 Erhvervsråd og CO-industri, 1 medlem indstilles  

 af Dansk Industri, 1 medlem indstilles  

 af Landbrugsraadet, 1 medlem indstilles  

 af Dansk Erhverv, 1 medlem indstilles  

 af Forbrugerrådet, 1 medlem indstilles  

 af de kommunale organisationer, 1 medlem indstilles  

 efter fælles indstilling af Affald Danmark, Dansk Energi, Dansk Fjernvarme,  

 Dansk Vand- og Spildevandsforening og RenoSam, 1 medlem indstilles  

 af Danmarks Naturfredningsforening, 1 medlem indstilles  

 af Friluftsrådet og 1 medlem indstilles  

 af WWF Verdensnaturfonden.
 Stk. 5.  

  

 Hvor de  

 behandlede emner gør det naturligt, kan formandskabet bestemme, at rådene ved  

 drøftelsen af de pågældende emner tiltrædes af enkelte repræsentanter for  

 andre  

 ministerier eller organisationer end de i stk. 3 og 4 nævnte.
§ 3.  

  

 Rådene træder sammen enten efter formandskabets bestemmelse eller i henhold  

 til  

 anmodning fra mindst 3 af rådenes øvrige medlemmer.
Det Økonomiske Råd skal  

 træde sammen mindst to gange årligt, og Det Miljøøkonomiske Råd skal træde  

 sammen mindst en gang årligt.
Rådenes drøftelser ledes af formanden.
 Stk. 2.  

  

 Formandskabet kan træffe aftale med andre institutioner eller enkeltpersoner  

 om, at disse skal foretage undersøgelser for rådene.
 Stk. 3.  

  

 Efter hver  

 drøftelse i et af rådene afgiver formandskabet en redegørelse til regeringen  

 og  

 træffer bestemmelse om, hvorvidt redegørelsen skal offentliggøres.  

 Formandskabet kan lade redegørelsen ledsage af et referat af synspunkter,  

 fremført af medlemmer under rådenes drøftelser.
 Stk. 4.  

  

 Formandskabet har ansvaret for redegørelserne.
 § 4.  

  

 Til  

 bistand for Det Økonomiske Råd og Det Miljøøkonomiske Råd oprettes et  

 sekretariat, hvis opgave er at foretage de undersøgelser og udarbejde de  

 redegørelser, formandskabet finder hensigtsmæssige, for at rådene kan løse  

 deres opgaver.
Stk. 2.  

  

 Den daglige  

 ledelse af sekretariatet forestås af en sekretariatschef.
Denne udnævnes af  

 økonomi- og erhvervsministeren efter indstilling af formandskabet.
Den  

 pågældende må ikke være medlem af Folketinget og skal være uafhængig af  

 erhvervsvirksomheder, af erhvervslivets og arbejdsmarkedets organisationer  

 samt  

 af miljøorganisationer.
 Stk. 3.  

  

 Det  

 påhviler sekretariatschefen at holde kontakt med andre danske institutioner,  

 der driver økonomisk, herunder miljøøkonomisk forskning, med henblik på at  

 undgå, at sekretariatet iværksætter undersøgelser, som foretages eller  

 allerede  

 er foretaget af andre.
 Lov nr. 574 af 6. juni 2007 om ændring af lov om  

 økonomisk samordning indeholder følgende bestemmelse:
§ 2 Loven træder i kraft den 1. juli 2007.
