For så  

 vidt angår klagepunkterne 1, 2 og 4 bemærkede Pressenævnet, at artiklernes  

 beskrivelse af de omhandlede forhold som tilfælde af bestikkelse  

 ses at have  

 fornøden dækning i klagers egen redegørelse af 18. august 2005, hvori  

 selskabets ledelse dybt beklager, at to medarbejdere havde  

 medvirket til  

 bestikkelse.
Idet nævnet i øvrigt skal henvise til det, Berlingske  

 Tidende  

 havde anført i anledning af disse klagepunkter, fandt nævnet derfor ikke  

 grundlag for at udtale, at god presseskik var blevet tilsidesat i forbindelse  

 med de pågældende artikler.
Ad  

 klagepunkt 3 bemærkede nævnet, at de formuleringer af vurderende karakter,  

 som  

 indgik i den omhandlede artikel, herunder udtrykket dybt ulovlige  

 forretningsmetoder, ikke ses at gå ud over rammerne for den  

 redaktionelle  

 formuleringsfrihed.
De enkelte formuleringer ses efter den sammenhæng, hvori  

 de  

 indgik, endvidere ikke at give anledning til tvivl om, at der alene var tale  

 om  

 en gengivelse af de pågældende journalisters egne vurderinger som led i en  

 kritisk journalistisk reportage.
 Det  

 samme gør sig efter nævnets opfattelse gældende i forbindelse med Berlingske  

 Tidendes brug af ordet skandale i overskriften til den artikel,  

 der omtales  

 under klagepunkt 5, samt avisens udlægning af udtalelserne fra klagers  

 kommunikationsdirektør i forbindelse med artiklen under klagepunkt 6.
 Tilsvarende  

 fandt nævnet, for så vidt angår klagepunkt 7, ikke, at det gik ud over  

 rammerne  

 for den redaktionelle formuleringsfrihed at konstatere, at der på baggrund af  

 den oplyste størrelse af klagers omsætning under Oil for Food-programmet ikke  

 havde været småpenge på spil for selskabet.
 Endelig  

 bemærkede nævnet om den artikel, der blev omtalt under klagepunkt 14, at  

 artiklens indledende vurdering af den belastning, sagen udgjorde for klagers  

 koncerndirektør, umiddelbart ses at have baggrund i artiklens senere omtale  

 af  

 en række personlige henvendelser til koncerndirektøren fra selskabets  

 tidligere  

 repræsentant i Irak.
 Nævnet  

 fandt på ovennævnte baggrund ikke grundlag for at udtale kritik i anledning  

 af  

 de artikler, der omtales under klagepunkterne 3, 5, 6, 7 og 14.
For så  

 vidt angår klagepunkt 10, konstaterede nævnet, at der ikke som anført i den  

 omhandlede artikel var tale om en ordret gengivelse af klagers redegørelse af  

 18. august 2005. Uanset at artiklen herved havde fået et fejlagtigt indhold,  

 mener nævnet dog ikke, at denne fejl var af en så alvorlig karakter, at der  

 var  

 grundlag for at anse god presseskik for tilsidesat.
Nævnet lagde herved vægt  

 på, at udtrykket bestikkelse, selvom det i relation til det  

 konkrete citat  

 måtte anses for fejlagtigt, dog indgik i redegørelsens sidste afsnit som en  

 beskrivelse  

 af de selv samme uregelmæssigheder, som citatet vedrører, jf. det  

 ovenfor  

 anførte vedrørende klagepunkterne 1, 2 og 4.
I  

 anledning af klagepunkt 11 bemærkede Pressenævnet, at nævnet ikke havde  

 mulighed for at foretage en bevismæssig bedømmelse af faktiske forhold, som  

 parterne var uenige om.
Nævnet havde derfor heller ikke mulighed for at  

 efterprøve, hvorvidt Statsadvokaten for Særlig Økonomisk Kriminalitet som  

 anført af Berlingske Tidende måtte antages at have indledt sin efterforskning  

 på foranledning af avisens omtale af sagen.
 Endelig  

 bemærkede nævnet, for så vidt angår klagepunkt 15, at det havde været  

 ønskeligt, om det af tekstboksen til den pågældende artikel var fremgået, at  

 klager af egen drift faktisk havde valgt at orientere FN og  

 Udenrigsministeriet  

 om sagen allerede i juni 2004, inden Berlingske Tidendes angivelige afsløring  

 af sagen i august 2005. Henset til at orienteringen af FN og  

 Udenrigsministeriet fremgik andetsteds i den pågældende artikel, mente nævnet  

 dog ikke, at der var grundlag for at anse god presseskik for tilsidesat i  

 denne  

 forbindelse.
 Nævnet  

 fandt herefter ikke, at god presseskik var overtrådt i forhold til nogen af  

 de  

 opretholdte klagepunkter.
Kendelse  

 fra Pressenævnet i sag 2005-6-231 Grundfos har klaget til  

 Pressenævnet over en række artikler i Berlingske Tidende i perioden fra den  

 19.  

 august til den 12. september 2005, idet virksomheden mener, at god presseskik  

 er tilsidesat.
1. Sagsfremstilling 1.1. Grundfos redegørelse af  

 18. august 2005 Den 18. august 2005 udsendte  

 Grundfos en redegørelse af følgende ordlyd til en række udvalgte  

 avisredaktioner,  

 herunder Berlingske Tidende:
 Pressemeddelelse:
Grundfos involvering i FNs  

 Oil for Food-program for Irak Et af Grundfos-koncernens  

 salgsselskaber har modtaget et standardbrev fra FNs uafhængige  

 undersøgelseskommission  

 vedrørende organisationens Oil for Food Programme for Irak (1996-2003). I  

 brevet udbeder FN sig information om, hvorvidt Grundfos er vidende om  

 betaling  

 af returkommission til irakiske myndigheder.
Informationerne vil indgå i  

 undersøgelseskommissionens rapport, der ventes offentliggjort i efteråret.  

 Det  

 er på den baggrund vigtigt for os at præcisere følgende omkring  

 Grundfos  

 involvering i Oil for Food-programmet.
 Tidsforløb:
 1996-2003: Grundfos-koncernen  

 leverer under det humanitære Oil for Food-program drikkevandspumper til Irak.  

 Alle ordrer og efterfølgende fakturaer går gennem FNs sanktionskomité i  

 New  

 York, hvor de granskes og godkendes.
 Maj 2004: Koncernledelsen  

 beslutter at foretage en intern kontrol af alle koncernens transaktioner  

 under  

 Oil for Food-programmet.
Juni 2004: Koncernledelsen må  

 med beklagelse konstatere, at der er uregelmæssigheder i forbindelse med to  

 gennemførte ordrer.
De to ordrer er indgået i perioden 2001-2002. Det  

 konstateres derudover, at der har været gjort forberedelser til en  

 tilsvarende  

 transaktion i en handel, der blandt andet grundet krigs-udbruddet ikke blev  

 til  

 noget.
To medarbejderes ansættelse bringes til ophør, idet det er  

 dokumenteret,  

 at de pågældende salgs-medarbejdere har accepteret at betale returkommission  

 til de irakiske myndigheder.
Juni 2004: Grundfos  

 underretter omgående Udenrigsministeriet og FN om resultatet af den interne  

 undersøgelse.
Samtidig tilbyder Grundfos at stille alt materiale vedrørende  

 alle koncernens ordrer under Oil for Food til rådighed for FNs  

 uafhængige  

 undersøgelseskommission.
 September 2004: Medlemmer af  

 FNs uafhængige undersøgelses-kommission besøger på Grundfos  

 initiativ  

 hovedsædet i Bjerringbro, hvor alle relevante papirer lægges frem og  

 overdrages  

 til kommissionen.
August 2005: Et af koncernens  

 salgsselskaber modtager det tidligere omtalte brev uanset, at FN som nævnt  

 allerede i 2004 fik fuld orientering om de to ordrer.
Grundfos gør  

 undersøgelses-kommissionen opmærksom på dette og meddeler, at man intet  

 yderligere har at tilføje.
 Udtalelse fra  

 Grundfos-koncernens ledelse:
Grundfos ser med den største  

 alvor på det, der er sket på trods af vore regler og interne kontrolsystemer.  

 Vi beklager dybt, at to medarbejdere har medvirket til bestikkelse i  

 forbindelse med Grundfos salg af pumper under Oil for Food-programmet,  

 og vi  

 har gjort alt for åbent at samarbejde med FN i New York for at få sagen  

 opklaret og afsluttet på tilfredsstillende vis.
Grundfos har ikke yderligere  

 kommentarer til sagen, før vi modtager en konklusion fra FNs  

 undersøgelseskommission,  

 siger koncernchef Jens Jørgen Madsen.
Med venlig hilsen Sune Salling-Mortensen koncern-kommunikationsdirektør Grundfos Management A/S 1.2. Berlingske Tidendes artikler  

 den 19. august 2005 Den 19. august 2005 bragte  

 Berlingske Tidende følgende artikel under overskriften 73 danske  

 virksomheder  

 under mistanke for korruption i Irak på avisens forside:
FN kræver, at et bredt  

 udsnit af danske virksomheder nu redegør for deres samhandel med Saddam  

 Husseins styre før Irak-krigen.
Er svarene ikke tilfredsstillende, bliver de  

 sat i gabestok.
Grundfos erkender bestikkelse.
 Korruptionsskandalen i FNs  

 nødhjælpsprogram Oil-for-Food ruller nu for fuld kraft ind over dansk  

 erhvervsliv.  

 Mindst 73 danske virksomheder - store som små - der handlede med Saddam  

 Husseins styre fra 1996 til 2003 skal nu over for FN redegøre for, at deres  

 forretningsmetoder var lovlige.
 I aftes erkendte en af  

 Danmarks største virksomheder, Grundfos, beskæmmet, at virksomheden i to  

 tilfælde havde bestukket irakiske embedsmænd i 2001-02. Et tredje forsøg på  

 bestikkelse blev forpurret af krigsudbruddet i 2003. Erkendelsen kom, fordi  

 Berlingske Tidende var i gang med at afdække danske virksomheders engagement  

 i  

 det skandaleramte FN-program.
»Grundfos ser med største  

 alvor på det, der er sket.
Vi beklager dybt, at to medarbejdere har medvirket  

 til bestikkelse,« siger koncernchef Jens Jørgen Madsen.
 Efter en intern undersøgelse  

 valgte Grundfos allerede for et år siden at fyre de to medarbejdere og  

 orientere FNs undersøgelses-kommission om forholdene.
 FNs særlige  

 undersøgelseskommission arbejder i disse dage på højtryk for at færdiggøre en  

 rapport, der skal afdække svindel med programmet, der havde en værdi på 64,2  

 mia. dollar for de involverede 4.500 firmaer fra hele verden, som deltog i  

 Oil-for-Food.
 Danske virksomheder har  

 ifølge Erhvervs- og Byggestyrelsen omsat for 3,2 mia. kr. på FN-programmet.  

 Berlingske Tidende har gennemgået en kommissionsrapport, der viser, at mindst  

 73 danske virksomheder hentede ordrer hos Saddams embeds-mænd, der blev  

 betalt  

 af oliesalget.
FNs undersøgelseskommission  

 har nu sendt breve til samtlige virksomheder, der har været involveret i  

 Oil-for-Food.
I brevene kræver FN, at virksomhederne dels redegør for egne  

 aktiviteter og opfordrer virksomhederne til at angive konkurrenter og  

 samarbejdspartnere.
 Sidste oktober konkluderede  

 en CIA-rapport, at der var begået korruption for 1,7 mia. dollar.
 At det kunne komme så vidt  

 skyldes ifølge den tidligere danske FN-chef og arkitekt bag  

 Oil-for-Food-programmet, Henrik Olesen, at udformningen af programmet gav  

 Saddams embeds-mænd og virksomhederne vide muligheder for korruption.
»Sikkerhedsrådet lavede en  

 stor fejl, da de gik ind på Iraks krav om, at det var Irak, der skulle indgå  

 kontrakterne med firmaerne.
Og at der ikke var mulighed for fra FNs side, at  

 kontrollere, hvad der foregik.« Den tidligere FN-chef  

 beklager i dag, at FN kun kontrollerede for, at ordrerne ikke handlede om  

 våben.  

 Korruptionsbekæmpelse var ikke mandatet.
En halv snes danske  

 virksomheder har i de seneste uger henvendt sig til Dansk Industri, DI, for  

 at  

 høre, hvordan de skal stille sig til brevet fra FN.
DI opfordrer firmaerne  

 til  

 at sige sandheden.
»Lad være med at forklare jer  

 ud af noget.
Sig tingene som de er,« siger Marianne Castenskiold,  

 chefkonsulent  

 i DI, der understreger, at virksomhedernes egne jurister skal sættes ind,  

 hvis  

 de får problemer. Af en tekstboks på forsiden  

 fremgår følgende:
Oil-For-Food FNs nødhjælpsprogram  

 Oil-For-Food var med en samlet værdi af 64,2 mia. dollar en af historiens  

 største nødhjælpsoperationer.
Operationen, som kørte fra  

 1996 til 2003 skulle redde den nødlidende irakiske civilbefolkning fra at gå  

 til grunde.
Irakerne fik lov at købe nødhjælp for penge, de tjente på at  

 sælge  

 olie.
FN overvågede oliesalget og  

 kontrollerede, at irakerne ikke købte våben for pengene.
FN tjekkede ikke, om  

 virksomheder bestak de irakiske embedsmænd for at opnå ordrer.
FN skriver til samtlige 4.500  

 virksomheder - herunder 73 danske - og beder dem redegøre for deres  

 handler. Forsiden til avisens tillæg  

 Business samme dag har følgende overskrift Grundfos: Ja vi  

 bestak med  

 tilhørende underrubrik:
Den danske industrigigant  

 Grundfos erkender i to tilfælde at have brugt bestikkelse for at få del i  

 store  

 ordrer i Irak.
Milliarderne flød i et gigantisk nødhjælpsprogram under Saddam  

 Hussein-styret, og det fik Grundfos-medarbejdere til at bestikke embedsmænd  

 for  

 at få del i ordrerne, erkender Grundfoschefen Jens Jørgen Madsen. I tillægget Business er  

 samme dag under overskriften Grundfos indrømmer bestikkelse i  

 Irak bragt  

 følgende artikel:
Ulovligt.
Den danske  

 pumpekoncern Grundfos brugte dybt ulovlige forretningsmetoder, da det  

 familieejede danske industriikon handlede med Irak i 2001 og 2001. Koncernen  

 bestak i to tilfælde embedsmænd og har nu fyret to medarbejdere for det.
Pletfri etik og høj moral er  

 to kodeord, der betyder meget i pumpekoncernen Grundfos, en af Danmarks  

 største  

 industrivirksomheder.
Det siger koncernledelsen i hvert fald herhjemme.
 Men ét er hvad man fortæller  

 danskerne, noget andet er, hvordan man opfører sig i udlandet.
Det viser en alvorlig sag om  

 bestikkelse i Irak, som selskabet selv er skyld i at være havnet i.
Grundfos  

 brugte nemlig bestikkelse af Sadam-styrets embedsmænd for at løbe med ordrer  

 på  

 pum-per, der skulle forsyne den irakiske civilbefolkning med drikke-vand.  

 Ordrerne var en del af FNs gigantiske nødhjælpsprogram Oil for Food, et  

 program, som senere har vist sig at være en ren pengemaskine for Sadam  

 Husseins  

 embedsmænd og for virksomheder som Grundfos, der villigt finansierede  

 bestikkelsen med returkommissioner.
Dokumentationen for  

 bestikkelsses-sagerne sendte Grundfos selv ud i går, da det stod klart, at  

 Berlingske  

 Tidende ville afdække sagen.
I redegørelsen fremgår det, at de to  

 medarbejdere,  

 der stod for bestikkelsen af embedsmændene nu er blevet fyret.
Det skete i  

 juni, da en intern kontrol i virksomheden afslører uregelmæssigheder.
 De to medarbejdere havde  

 betalt returkommission til de irakiske myndigheder og fik derfor ordren på de  

 såkaldte overrislings-pumper.
 Handlerne blev godkendt af FN  

 i New York, som udelukkende var på vagt over for skjulte våbenindkøb.  

 Aftalerne  

 blev ikke re-videret med henblik på at afsløre korruption.
 Grundfos markedsfører sig på,  

 at man skal opføre sig ordentligt, og derfor er sagen et alvorligt  

 prestigetab  

 for koncernen.
 »Grundfos ser med den største  

 alvor på det, der er sket på trods af vore regler og interne kontrolsystemer.  

 Vi beklager dybt, at to medarbejdere har medvirket til bestikkelse i  

 forbindelse med Grundfos' salg af pumper under Oil for Food-programmet, og vi  

 har gjort alt for åbent at samarbejde med FN i New York for at få sagen  

 opklaret og afsluttet på tilfredsstillende vis,« siger kon-cernchef Jens  

 Jørgen  

 Madsen.
Jens Jørgen Madsen har ikke  

 yderligere kommentarer, før koncernen modtager en konklusion fra FN's  

 undersøgelseskommission.
Grundfos valgte i går aftes at sende en redegørelse  

 for forløbet til pressen.
Ifølge koncern-kommunikationsdirektør Sune  

 Salling-Mortensen skete det for at tage luften ud af de afsløringer, som  

 Berlingske Tidende var på vej med i sagen.
 Grundfos havde efter den  

 Første Golfkrig et salgs- og marketing kontor i Bagdad, som samarbejdede tæt  

 med Saddam-styret og med flere FN-organisationer, herunder Oil for Food  

 administrati-onen.
Grundfos har ifølge egne  

 oplysninger haft »et betydeligt antal ordrer« under Oil-for-Food programmet.  

 Ud  

 over at have udført ulovligheder i de to tilfælde indrømmer Grundfos, at have  

 forbe-redt yderligere en bestikkelsessag for at løbe med ordrer for snuden af  

 konkurrenterne.
Kun på grund af krigsudbruddet i 2003 blev ordren ikke til  

 noget.
 Grundfos' handlinger er en  

 del af den mosaik af ulovligheder, der er fulgt i kølvandet på Oil for Food  

 programmet, og som nu er årsag til, at FN har nedsat en  

 undersøgelseskommission, der skal kulegrave samtlige 4.500 virksomheders  

 samhandel med Saddam-regimet.
Berlingske Tidende har  

 gennemgået 300 siders FN-rapporter og fundet i alt 73 danske virksomheder,  

 som  

 på grund af bestikkelsessagerne nu - skyldige eller ej - er i FNs søgelys  

 mistænkt for korruption. En tekstboks med tilknytning  

 til artiklen har følgende ordlyd:
Danmark og Oil for Food Fra 1996 til 2003 solgte danske  

 virksomheder varer og tjeneste-ydelser for 3,2 mia. kr. via FNs  

 nødhjælpsprogram Oil for Food.
Saddam-styret fik lov til at sælge olie mod at  

 lade pengene gå til indkøb af mad, medicin og andre varer og tjenesteydelser,  

 som kunne forhindre det krigshærgede land i at bryde helt sammen.
Det var Erhvervs- og  

 Byggestyrelsen, som formidlede kontakt mellem de danske virksomheder og  

 FN-systemet, som godkendte handlerne.
Styrelsen har udarbejdet følgende  

 oversigt over antallet af handelstilladelser til virksomhederne samt det  

 samlede beløb i mio. kr. i de år, Oil for Food kørte.
 Opgørelse over udstedte tilladelser:
 Antal  

 	  

 Samlet  

 beløb i mio. kr.
2003:  

 	  

 99  

 	  

 106 2002:  

 	  

 333  

 	  

 942 2001:  

 	  

 323  

 	  

 905 2000:  

 	  

 268  

 	  

 872 1999:  

 	  

 115  

 	  

 229 1998:  

 	  

 165  

 	  

 128 1997:  

 	  

 59  

 	  

 46 1996:  

 	  

 22  

 	  

 15 I yderligere en tekstboks  

 hedder det:
Bodsgang i Bjerringbro I går valgte Grundfos selv at  

 gå til bekendelse og indrømme at have begået bestikkelse.
Koncernens  

 redegørelse er følgende:
- 1996-2003:  

 Grundfos-koncernen leverer under det humanitære Oil for Food-program  

 drikkevandspumper  

 til Irak.
Alle ordrer og efterfølgende fakturaer går gennem FN's  

 sanktionskomité i New York, hvor de granskes og godkendes.
 - Maj 2004: Koncernledelsen  

 laver en intern kontrol af alle koncernens transaktioner under Oil for  

 Food-programmet.
- Juni 2004: Koncernledelsen  

 konstaterer, at der i to ordrer indgået i perioden 2001 og 2002 er begået  

 bestikkelse.
To medarbejdere har indvilget i at betale Saddam-regimets  

 embedsmænd returkommission for at opnå ordrer.
Ud over det var der gjort  

 forberedelser til en tilsvarende transaktion i yderligere én handel.
Men på  

 grund af krigsudbruddet blev handlen og ulovlighederne ikke til noget.
 De to medarbejdere fyres.
 - Juni 2004: Grundfos underretter  

 omgående Udenrigsministeriet og FN om resultatet af den interne undersøgelse  

 og  

 tilbyder at stille alt materiale vedrørende alle koncernens ordrer under Oil  

 for Food til rådighed for FN's uafhængige undersøgelseskommission.
 - September 2004: Medlemmer  

 af FN's uafhængige undersøgelseskommission besøger på Grundfos' initiativ  

 hovedsædet i Bjerringbro, hvor alle relevante papirer lægges frem og  

 overdrages  

 til kommissionen.
 - Juli-august 2005: FN  

 udsender breve til alle virksomheder, der har leveret til Oil-for-Food og  

 beder  

 om dokumentation for, at de ikke har medvirket i korruption.
 - August 2005: Grundfos  

 meddeler FN, at man allerede har reageret på sagen og at man intet yderliger  

 har at tilføje.
- 18. august 2005: Fordi  

 Berlingske Tidende kulegraver sagen, vælger Grundfos af sig selv at  

 offentliggøre  

 sin rolle i korruptions-skandalen. Ved siden af ovennævnte  

 tekstbokse er under overskriften Penge under bordet var normalt  

 bragt  

 følgende artikel:
Korruption.
Hele opbygningen  

 af Oil for Food indbød til korruption og bestikkelse.
Der var ingen kontrol  

 med  

 milliardbeløbene som irakerne rådede over og FN tjekkede kun om varerne kunne  

 bru-ges militært.
Tidligere dansk FN-chef var hovedarkitekt, men ville have  

 mere kontrol.
FNs storstilede  

 nødhjælpsaktion Oil for Food, var en ren guld-grube for Saddam Husseins  

 inderkreds  

 og korrupte irakiske embedsmænd.
Der var ingen effektiv kontrol med de 64  

 mia.  

 dollar, der blev handlet for.
Og det var normal praksis, at firmaer blev  

 afkrævet cash, hvis de ville have del i de irakiske kontrakter.
 Det gælder i følge den  

 tidligere humanitære FN-chef i Irak, Henrik Olesen, også for danske  

 virksomheder:
 »Min generelle holdning er,  

 det vil være usædvanligt, hvis de fik en kontrakt uden på en eller anden måde  

 at give noget under bordet.
 Det er muligt at virksomhederne  

 kunne undgå det, hvis de handlede med et produkt, som ikke ret mange andre  

 kunne levere, og at der var en interesse i at få Danmark ind som leverandør,«  

 siger han.
 Afsløringen af, at den ellers  

 estimerede danske virksomhed Grundfos gennem et af sine datterselskaber i to  

 tilfælde var involveret i ulovligheder, bekræfter dette billede.
 Men hele den endelige  

 opsætning af Oil for Food indbød til at trække ulovlige beløb ud af  

 olieindtægterne.
 Henrik Olesen, der har  

 opholdt sig mange år i Mellemøsten og er fortrolig med vanemønstrene, var en  

 af  

 hovedarkitekterne bag det Oil for Food program, som FN allerede i 1991  

 forsøgte  

 at få Saddam Hussein til at acceptere.
Programmet skulle mildne  

 konsekvenserne af de omfattende handelssanktioner, som Irak blev underlagt  

 efter den første Golfkrig.
Hvem husker ikke Tv-billederne af fejlernærede,  

 eller dødssyge børn på nedslidte irakiske hospitaler.
Iraks fordel var, at den  

 forarmede nation boede oven på nogle af verdens største oliefelter.
Derfor  

 ville Irak selv kunne finansiere indkøbene til nødhjælpsprogrammet med  

 oliesalg, som blev kon-trolleret af FN.
Olien gjorde det særdeles lukrativt  

 for  

 blandt andre danske virksomheder at levere til irakerne.
 Da programmet endelig blev  

 indført i 1996, var det uden Henrik Olesens medvirken, men efter den seneste  

 Golfkrig vendte han tilbage til Irak som dansk forbindelsesofficer til den  

 amerikanske overgangsadministration.
 Imens begyndte irakerne også  

 at rydde op i dyngerne af korruptionsbelastende papirer.
Og at der væltede  

 korruptionssager ud af enormt omfang undrer ikke Henrik Olesen.
For  

 kontrol-mulighederne var ikke blevet så grundige som han kunne have ønsket:
»Det er helt oplagt at  

 Sikkerhedsrådet lavede en stor fejl, da de gik ind på Iraks krav om, at det  

 var  

 Irak, der skulle indgå kontrakterne med firmaerne.
Og at der ikke var  

 mulighed  

 for fra FNs side, at kontrollere hvad der foregik.
Det er det, der er sagen,«  

 siger den pensionerede embedsmand nu til Berlingske Tidende fra sin residens  

 i  

 Frankrig.
»Kontrakt-forhandlingerne  

 foregik mellem den irakiske regering og firmaerne, og det eneste FN og  

 Sikkerhedsrådet skulle gøre var, at kontrollere, at de produkter, der blev  

 leveret, ikke kunne bruges til fremstilling af våben.
Det var det eneste.  

 Hvorvidt der var overfakturering, returkommission, bestikkelse og alt muligt  

 andet, det havde FN og Sikkerhedsrådet ikke til opgave at se på,« siger  

 Henrik  

 Olesen.
 Det var i den atmosfære, at  

 73 danske firmaer gennem seks år, hentede aftaler hjem for 3,2 mia. kr., og  

 at  

 i hvert fald Grundfos datterselskabet trådte ved siden af.
»Man kan beklage, hvad der  

 skete, men man havde sådan set indbygget muligheden for korruption i hele  

 processen.
Man havde indbygget noget ubehageligt i processen fra  

 begyndelsen,«  

 lyder dommen fra Henrik Olesen.
 Men danske og andre firmaer  

 vidste, hvad de gik ind til, når de stak foden indenfor på det irakiske  

 marked,  

 mens Saddam stadig var ved magten og Oil for Food-pengene flød, mener Henrik  

 Olesen.
»Alt andet lige vil firmaer  

 helst undgå korruption.
Men det var jo et lidt ejendommeligt marked at gå ind  

 på.
Så det er klart, at man ved hvad man gør, hvis man begynder at bruge tid  

 og  

 kræfter på at gå ind i Oil for Food.
Det er noget risikofyldt noget, men de  

 danske firmaer er jo heller ikke blåøjede. 1.3. Berlingske Tidendes  

 artikler den 20. august 2005 Den 20. august 2005 bragte  

 Berlingske Tidende under overskriften Bagmandspolitiet følger  

 Grundfos-skandale følgende artikel:
Bagmandspolitiet følger  

 Grundfos-skandalen på tætteste hold.
Det oplyser statsadvokat Henning  

 Thiesen,  

 efter at Berlingske Tidende i går afdækkede, at Grundfos, et af Danmarks  

 største industriselskaber, har gjort sig skyldige i bestikkelse.
Grundfos har  

 bestukket irakiske embedsmænd under FNs skandaleom-bruste nødhjælpsprogram  

 Oil-for-Food.
 Vi vil i den kommende tid  

 følge nøje med i sagen, siger statsadvokat Henning Thiesen, chef for  

 Bagmandspolitiet til Ritzau.
 Skandalen ruller, netop som  

 de danske myndigheder har fået øgede beføjelser i forhold til at retsforfølge  

 danskere eller virksomheder, der har medvirket til korruption i ind- og  

 udland.
 Udgangspunktet er, at dansk  

 lov kan gælde  og man kan straffe virksomheden og de personer som har  

 udført  

 bestikkelse, siger juraprofessor Vagn Greve.
Erhvervsminister Bendt  

 Bendtsen (K) ser med alvor på sagen: Danske virksomheder skal handle  

 anstændigt, også selvom de agerer i lande, der ikke ha de samme traditioner  

 for  

 ordentlig og anstændig virksomhedsdrift, som vi har herhjemme, siger  

 han. Avisens tillæg Business  

 bragte samme dag under overskriften Grundfos: Prestigetab er en  

 erhvervsrisiko  

 følgende artikel:
Underligt Grundfos-topchefen  

 Jens Jørgen Madsen og bestyrelsesformad Niels Due Jensen havde ingen  

 kommentarer til Grundfos-skandalen om virksomhedens bestikkelse i Irak.
Det  

 sagde koncern-kommunikationsdirektør Sune Salling Mortensen, som derfor måtte  

 svare på Berlingske Tidendes spørgsmål.
Sune Salling-Mortensen, hvad  

 er jeres kommentar til sagen? »Vi giver ingen kommentarer  

 nogen steder«.
Hvorfor ikke? »Vi har ikke flere  

 oplysninger at lægge frem, før undersøgelses-kommissionen er færdig med sit  

 arbejde og har lagt deres konklusion frem«.
Hvad med det prestigetab, som  

 skandalen koster Grundfos.
Hvordan vil i komme videre? »Altså.
Det er en  

 erhvervsrisiko, vi løber, og det er et problem, som i ikke behøver at bekymre  

 jer om«.
Skal jeg forstå det sådan, at  

 prestigetab er den risiko, man løber, når man begår bestikkelse? »Nu er det ikke noget, der er  

 sket forsætligt.
Det er ikke noget, virksomheden har villet«.
 Det er sket alligevel.
 »Ja, men i et firma med  

 13.000 ansatte går man ud fra, at der er nogen, der tager af kassen, og at  

 der  

 er nogen, der på anden måde overtræder interne regler og begår ulovligheder«.
Det går i simpelthen ud fra i  

 Grundfos - at nogle tager af kassen og andre begår ulovligheder? »Det er ikke noget, vi går ud  

 fra, og det er ikke noget, vi forventer«.
Hvilke metoder? Hvordan kan det være, at I  

 siger, at koncernledelsen ikke vidste noget om ulovlighederne.
I laget af  

 underdirektører må nogen have vidst, hvad der foregik eller have haft en ide  

 om, hvilke forret-ningsmetoder, der var almindelige på det irakiske marked? »Det kan jeg ikke sige noget  

 om«.
Hvilke konsekvenser har sagen  

 fået i laget af underdirektører? »Det kan jeg ikke sige noget  

 om«.
Vil det sige, at den har fået  

 konsekvenser? »Det kan jeg ikke sige noget  

 om«.
Hvorfor ikke? »Hverken du eller andre får  

 yderligere kommentarer.
Omkring de to medarbejdere vil vi ikke sige noget om,  

 hvem de er, eller hvor de var henne på det pågældende tidspunkt«.
Altså om de var en del af  

 Bagdad-kontoret eller om de tilhørte andre dele af koncernen? »Det vil vi ikke sige noget  

 om.
Kort sagt: Uanset hvordan du formulerer dine spørgsmål, skal du ikke  

 regne  

 med at få svar«.
Hvad er jeres »Code of  

 Conduct« i forhold til korruption og bestikkelse? »Den er klar.
Det indgår i  

 alle ledende medarbejderes kontrakter, at det er afskedigelsesgrund«.
Okay.
Vil det sige, at en  

 underdirektør har skiftet job på grund af sagen? »Det vil jeg ikke sige noget  

 om«.
Men det vil sige, at i jeres  

 Code of Conduct kan det få konsekvenser for en underdirektør eller en  

 afdelingschef, hvis der medvirkes til korruption i en afdeling, han har  

 ansvaret for? »Det er der ingen på  

 Grundfos, der er i tvivl om«.
Kan jeg konkludere, at en  

 underdirektør er blevet bortvist på baggrund af denne sag? »Det vil jeg ikke sige noget  

 om«.
I forhold til Niels Due  

 Jensen, (bestyrelsesformand og hovedejer. red.) hvilke kommentarer har han  

 til  

 sagen? »Niels Due Jensen - han har  

 ingen kommentarer«.
Hvorfor ikke.
Han  

 markedsfører Grundfos på, at virksomheden har et socialt ansvar - at man skal  

 opføre sig ordentligt.
Nu indrømmer i selv at have medvirket til, at penge,  

 der  

 skulle have været brugt til at hjælpe nødlidende irakere, havner i lommen på  

 korrupte embedsmænd.
Det må han da kunne forklare? »Jeg vil gerne anholde din  

 bemærkning: Det har Grundfos ikke«.
Det har jeres medarbejdere,  

 som agerede på jeres vegne? »Ja, men hvis vi har en  

 medarbejder, der eksempelvis tager af kassen, så er det ikke Grundfos, der  

 medvirker til det«.
Men jeres Code of Conduct  

 placerer alligevel et ansvar hos vedkommendes foresatte i tilfælde af  

 eksempelvis korruption.
Hvis chefen har et ansvar, så må Grundfos jo have et  

 ansvar? »I den sidste ende ligger ansvaret  

 hos den enkelte medarbejders samvittighed«.
I markedsfører jer på, at man  

 skal opføre sig ordentligt.
Det er Niels Due Jensens leveregel...
 »Ved du hvad: Den diskussion  

 går jeg overhovedet ikke ind i«.
Hvorfor ikke? »Fordi jeg siger det«.
Til diskussion Kan du ikke se, at hele  

 fundamentet for markedsføringen af jeres koncern slår revner, når i bestikker  

 folk for at få ordrer? »Det er din påstand«.
Det ligger jo fast, at i har  

 bestukket folk for at få ordrer? »Man kan diskutere, om det  

 var for at få ordrer«.
I bestak vel for at for at få  

 ordrer.
I delte vel ikke bare penge ud på skrømt? »Jeg vil gerne være fri for  

 betegnelsen om at »vi« eller »I« og så videre.
Men i øvrigt: Jeg går slet  

 ikke  

 ind i den diskussion, uanset hvor ihærdigt du forsøger at få mig til det.
Det  

 kan du lige så godt gøre dig klart med det samme.
Hvis ikke du er med på det,  

 så tjener samtalen intet formål«.
Men i har deltaget i  

 erhvervsfremstød på det irakiske marked.
I har haft lokal repræsentation i  

 Bagdad.
I har haft så stort et fokus på det marked.
Nu virker det ærligt talt  

 utroværdigt, når du nu si-ger, at »det vidste vi ingen ting om - det var to  

 medarbejdere, der bestak«? »Nu er det sådan, at jeg  

 kender beløbsstørrelsen på de to betændte ordrer og det totale beløb for den  

 periode, vi snakker om.
De to ordrer udgør en promille af den samlede  

 omsætning  

 i Grundfos«.
Så hvis bare man bestikker  

 med små beløb, så gør det ikke noget? »Det er en påstand, som jeg  

 overhovedet ikke vil kommentere«.
1.4. Artikel i Berlingske  

 Tidende den 22. august 2005 Den 22. august 2005 bragte Berlingske  

 Tidende Business under overskriften Grundfos solgte for 100  

 mio. kr. til  

 Olie-for-mad følgende artikel:
Lukrativt For Grundfos var Irak et lukrativt marked  

 under det korruptions-befængte nødhjælpsprogram Oil-for-Food.
Grundfos bestak  

 sig til to ordrer i 2001 og 2002 på markedet, hvor koncernen fra 1996-2003  

 solgte pumper og reservedele for over 100 mio. kr.
Grundfos omtaler størrelsen  

 på de to ordrer og de bestikkelses-beløb, der var involveret i koncernens  

 samhandel med Saddam-styret fra 1996-2003, som ubetydeligt i forhold til  

 koncernens omsætning.
Men der var ikke småpenge på spil, når man taler om  

 koncernens samlede salg til Irak under FNs skandaleramte Oil-for-Food  

 program.
Den særlige  

 undersøgelseskommission, der kulegraver Oil-for-Food, har fremlagt en liste  

 med  

 4.500 firmanavne fra hele verden.
Listen kan man kalde en »hvem-solgte-hvad«,  

 når det handler om, hvilke udenlandske firmaer der med FNs velsignelse indgik  

 kontrakter med Saddam Husseins embedsmænd fra 1996 til 2003.
På listen optræder tre  

 Grundfos-selskaber, som i alt har solgt pumper og reservedele for 15,8 mio.  

 dollar - over 100 mio. kr.
Selskaberne er det danske salgsselskab Grundfos DK  

 A/S samt Grundfos Environment Espana S.A. og Pompes Grundfos Distributions  

 S.A.
Under pres Presset af Berlingske  

 Tidendes kulegravning af sagen erkendte Grundfos torsdag aften, at selskabet  

 i  

 forbindelse med to ordrer har bestukket sig til ordrer.
Yderligere et forsøg  

 på  

 bestikkelse var forberedt, men blev aldrig til noget på grund af  

 krigsudbruddet.
 Koncernledelsen fyrede de to  

 medarbejdere, der var involveret i skandalen, og siger, at de handlede på  

 egen  

 hånd, da de accepterede at betale returkommission til de irakiske  

 myndigheder,  

 som de handlede med.
Dermed er Grundfos det første  

 danske selskab, der indrømmer at have bestukket sig frem på det irakiske  

 marked  

 under Oil-for-Food.
Om der er flere danske selskaber i det forbryderalbum,  

 som  

 FNs særlige undersøgelseskommission i disse uger er ved at lægge sidste hånd  

 på, vil fremgå til oktober.
 Da vil kommissionen, der er  

 ledet af Paul Volcker, tidligere formand for den amerikanske nationalbank,  

 sætte de selskaber i gabestok, som ikke har forklaret sig tilfredsstillende  

 over for kommissionen.
Flere henvendelser Som beskrevet i Berlingske  

 Tidende i fredags har Dansk Industri fået en halv snes henvendelser fra  

 firmaer, der har fået breve fra FN-kommissionen, som beder dem om at redegøre  

 for omstæn-dighederne omkring de kontrakter, de indgik.
Samtidig bliver  

 firmaerne opfordret til at angive andre.
Danske virksomheder omsatte i  

 alt for 3,2 mia. kr. under Oil-for-Food og fik ifølge Erhvervs- og  

 Byggestyrelsen  

 i alt 1.384 tilladelser til eksport. Af en tekstboks i tilknytning  

 til artiklen fremgår følgende:
Olie-for-mad Under  

 Olie-for-Mad-programmet, som under krigen midlertidigt blev indstillet,  

 varetog  

 FN de indtægter fra et begrænset irakisk oliesalg, som skulle betale for  

 import  

 af de vigtigste fornødenhe-der.
Programmet viste sig at være gennemkorrupt og  

 undersøges derfor af en særlig FN-undersøgelseskommission.
Den danske  

 industrigigant Grundfos har indrømmet af have bestukket sig til ordrer.
Lidt om programmet - Iværksat december 1996 - Forsynede omkring 60 pct.  

 Af irakerne med fødevarer - Havde til formål at sikre  

 irakerne 2.470 kalorier pr. dag - Leverede 570.000 ton  

 fødevarer om måneden - 44.000 distributører. 137  

 leverandører - Det nyere  

 Olie-for-Mad-Plus´omfattede også genopbygning af infrastrukturen - Nuværende Fase XIII af  

 programmet beløber sig til 30 mia. kr.
Værdi siden 1996 Irakisk olieeksport  

 	  

 380  

 mia. kr.
 Humanitærhjælp  

 	  

 162  

 mia. kr.
Forsyninger i produktionen  

 	  

 60  

 mia. kr. 1.5. Artikel i Berlingske  

 Tidende den 23. august 2005 Den 23. august 2005 bragte  

 Berlingske Tidende en artikel under overskriften Grundfos smurte  

 Saddams styre  

 med fem millioner.
Artiklen er ikke gengivet i kendelsen, da den  

 vedrører et  

 frafaldet klagepunkt.
1.6. Artikel i Berlingske  

 Tidende den 25. august 2005 Den 25. august 2005 bragte  

 Berlingske Tidende Business en artikel under overskriften  

 Grundfos kan  

 sortlistes af udviklingsbanker.
Artiklen er ikke gengivet i kendelsen,  

 da den  

 vedrører et frafaldet klage-punkt.
1.7. Artikel i Berlingske  

 Tidende den 31. august 2005 Den 31. august 2005 bragte Berlingske  

 Tidende Business under overskriften Grundfos har en dårlig  

 sag følgende  

 artikel:
Berlingske Tidendes svar.  

 Grundfos' kommunikationsdirektør truer med at trække Berlingske Tidende i  

 Pressenævnet.
Men det kniber med at finde skytset.
 Ti dage efter at Berlingske  

 Tidende bragte de første af en række artikler om pumpekoncernen Grundfos'  

 involvering i korruptionsskandalen i FNs Oil-for-Food nødhjælpsprogram har  

 koncer-nens kommunikationsdirektør, Sune Salling-Mortensen, nu henvendt sig  

 til  

 avisen.
Ifølge et brev til  

 chefredaktør, Niels Lunde, har Salling-Mortensen fundet »fejl,  

 misforståelser,  

 udokumenterede påstande og fordrejninger« i vores dækning.
Grundfos  

 forbeholder  

 sig derfor ret til at indbringe Berlingske Tidendes samlede dækning af sagen  

 for Pressenævnet i henhold til de bestemmelser, der fremgår af  

 Medieansvarsloven.
Det er en meget alvorlig  

 anklage, kommunikationsdirektøren retter mod Berlingske Tidende, og den ville  

 være ødelæggende for vores troværdighed, hvis den var rigtig.
Det er  

 heldigvis  

 ikke til-fældet, og Sune Salling-Mortensens brev indeholder da også kun ét  

 konkret angrebspunkt.
I avisen 19. august skrev vi, at Grundfos i to tilfælde  

 havde bestukket irakiske embedsmænd i 2001-2002, og at et tredje  

 bestikkelsesforsøg blev forpurret af krigs-udbruddet i 2003. Grundfos'  

 kommunikationsdirektør afviser vores formulering med den begrundelse, at der  

 er  

 forskel på at »bestikke og medvirke til bestikkelse.« Men der er ingen  

 forskel.  

 I den redegørelse, som Grundfos selv udsendte, da det gik op for ledelsen, at  

 Berlingske Tidende ville skrive om sagen, står der ordret:
»Koncernledelsen konstaterer,  

 at der i to ordrer indgået i perioden 2001 og 2002 er begået bestikkelse.
To  

 medarbejdere har indvilget i at betale Saddam-regimets embedsmænd  

 returkommission  

 for at opnå ordrer.« Af hensyn til læserne vil det  

 også være på sin plads kort at redegøre for forløbet omkring Berlingske  

 Tidendes afdækning af sagen.
I dagene op til den 18. august gennemgik  

 journalisterne Morten Crone og Sten Jensen en række danske virksomheders  

 engagement i det korruptionsramte FN-nødhjælpsprogram Oil-for-Food.
Grundfos  

 kontaktes tre gange, og ved den tredje henvendelse om eftermiddagen 18.  

 august  

 spørger journalisterne kommunikationsdirektør Sune Salling-Mortensen direkte,  

 om Grundfos kan sige sig fri for at have begået noget, de ikke skulle i  

 forbindelse med Oil-for-Food.
Sune Salling-Mortensen  

 oplyser, at Grundfos har fundet et brev fra kommissionen i et af koncernens  

 salgsselskaber.
Herefter oplyser han - uden at gå i detaljer - at der over en  

 kortere periode er konstateret uregelmæssigheder i virksomhedens engagement i  

 Irak under Oil-for-Food.
Senere samme eftermiddag  

 beslutter Grundfos at udsende en redegørelse om sagen til Dagbladet Børsen,  

 Morgenavisen Jyllands-Posten og Berlingske Tidende.
Det er budskabet, da  

 Berlingske  

 Tidende kort før kl. 18 kontakter Sune Salling-Mortensen.
Ifølge  

 kommunikationsdirektøren skete det »for at tage luften ud af de artikler, som  

 Berlingske Tidende er på vej med.« Inden Grundfos offentliggør  

 redegørelsen torsdag aften, får Sune Salling-Mortensen tilbudt at få avisens  

 artikler til gennemsyn med henblik på at rette eventuelle faktuelle fejl.  

 Artiklerne ville blive fremsendt fredag med henblik på offentliggørelse  

 mandag.  

 Det tilbud afslog Sune Salling-Mortensen.
På pressemødet 22. august  

 stod Grundfos' bestyrelsesformand, Niels Due-Jensen, og koncerndirektør Jens  

 Jørgen Madsen frem og påtog sig det fulde ansvar for to medarbejderes andel i  

 be-stikkelsessagen.
Det ville også have været svært andet.  Sammen med artiklen er bragt  

 følgende brev:
Kære Niels Lunde Jeg har nu haft lejlighed til  

 at foretage en grundig gennemlæsning af Berlingske Tidendes dækning af  

 Grundfos involvering i FNs Oil for Food Programme.
Jeg vil foreløbig orientere  

 dig om, at jeg har fundet fejl, misforståelser, udokumenterede påstande og  

 fordrejninger.
Det drejer sig især om Morten Crones artikler, som generelt er  

 en sammen-blanding af reportage og kommentar.
I vores pressemeddelelse, der  

 udsendtes torsdag den 18. august skrev vi, at  .salgsmedarbejdere har  

 accepteret at betale retur-kommission til de irakiske myndigheder, og i  

 meddelelsens af-sluttende kommentar stod der blandt andet at  to  

 medarbejdere  

 har medvirket til bestikkelse  I jeres udgave fredag den 19.  

 august skriver I, at Grundfos bestak irakiske embedsmænd.
Der er forskel på at bestikke  

 og at medvirke til bestikkelse.
Det gør jeg Morten Crone opmærksom på i en  

 telefonsamtale fredag den 19. august, hvor jeg afviser jeres udokumenterede  

 påstand om, at Grundfos har bestukket.
Min afvisning fremgår af Morten Crones  

 artikel: Grundfos: Prestigetab  i Business lørdag den 20. august,  

 side 5  

 nederst, spalte 2, linje 24-26.
Det vil i nærmeste fremtid  

 blive fastslået, om Grundfos-medarbejdere har medvirket til bestikkelse og  

 dermed gjort sig skyldige i en straffelovsovertrædelse.
Når denne afklaring  

 foreligger, vender jeg tilbage til sagen, ligesom vi forbeholder os ret til  

 at  

 indbringe Berlingske Tidendes samlede dækning af denne sag fra fredag den 19.  

 august til fredag den 26. august for Presse-nævnet jvf.
Medieansvarslovens  

 bestemmelser.
Enkelte artikler er i øvrigt publiceret i flere af  

 Berlingske-koncernens medier.
 Såfremt I skulle ønske at  

 delagtiggøre jeres læsere i indholdet af nærværende brev, skal jeg anmode om,  

 at brevet gengives i sin helhed og ikke i redigeret form.
Med venlig hilsen GRUNDFOS Management A/S Sune Salling-Mortensen Kommunikationsdirektør 1.8. Artikler i Berlingske  

 Tidende den 1. september 2005:
 Den 1. september 2005 bragte  

 Berlingske Tidende Business under overskriften Grundfos  

 trækkes i retten  

 følgende artikel:
Bestikkelse.
Grundfos er på  

 vej ind i en spektakulær retssag, der kan kaste nyt lys over sagen om  

 koncernens medvirken til bestikkelse i Irak.
 Industrigiganten Grundfos  

 bliver nu hevet i retten oven på den belastende sag om bestikkelse af  

 irakiske  

 embedsmænd.
 En tidligere irakisk  

 Grundfos-repræsentant stævner således koncernen for at få udbetalt de 8,8  

 mio.  

 kr., han hævder at have til gode for at skaffe den danske virksomhed ordrer i  

 Irak under det skandaleramte nødhjælpsprogram Oil-for-Food i 2000-2001.
[A] var i perioden betroet  

 med fuldmagter fra Grundfos til at repræsentere selskabet.
På fem måneder hen  

 over årsskiftet 2000-2001 skaffede han ifølge egne oplysninger ordrer for 63  

 mio. kr.
Han hævder bl.a. via sin danske advokat Eli Heckscher, at den første  

 ordre kun kom i hus, fordi han betalte en irakisk embedsmand 42.000 dollar  

 for  

 »konsulentbistand«.
Grundfos afviser alle beskyldning i stævningen.
»Det er uhyrlige påstande.
Vi  

 vil bestride, at der foreligger noget berettiget krav,« siger Sune  

 Salling-Mortensen,  

 koncern-kommunikationsdirektør i Grundfos, om stævningen, der blev sendt til  

 Sø- og Handelsretten i går.
 Bagmandspolitiet er i gang  

 med en efterforskning af sagen efter Berlingske Business' afsløringer for 14  

 dage siden.
 Nu er Berlingske Business i  

 besiddelse af en række dokumenter fra [A], som Bagmandspolitiet betegner som  

 »interessante«.
 »Jeg vil bestemt ikke  

 udelukke, at vi gerne vil tale med ham,« siger Jørn Gravesen,  

 kriminalinspektør  

 i Bagmandspolitiet.
 Det er [A] ifølge advokat Eli  

 Heckscher helt indstillet på.
 »Det er kun naturligt for ham  

 at komme til Danmark og stille sin viden samt en række dokumenter i sagen til  

 rådighed for politiet,« siger han.
Det første retsmøde vil  

 formentlig tidligst kunne finde sted om otte måneder.
Blandt vidnerne bliver  

 Grundfos' tidligere koncernchef og nuværende bestyrelsesformand, Niels Due  

 Jensen. Samme dag bragte avisen en  

 artikel i sektion Business under overskriften Grundfos  

 stævnes i Irak-sag  

 og en artikel under overskriften Due Jensen skal i vidneskranken.  

 Artiklerne  

 er ikke gengivet i kendelsen, da de vedrører klagepunkter, der er frafaldet.
1.9. Berlingske Tidendes  

 artikler den 2. september 2005 Den 2. september 2005 bragte  

 Berlingske Tidende Business en artikel under overskriften  

 Grundfos' irakiske  

 repræsentant gav come-back og en artikel under overskriften  

 Opsigtsvækkende  

 danske retssager i kølvandet på Oil-for-Food.
Artiklerne er ikke  

 gengivet i  

 kendelsen, da de vedrører klagepunkter, der er frafaldet.
1.10. Berlingske Tidendes  

 artikler den 3. september 2005 Den 3. september 2005 bragte  

 Berlingske Tidende Business under overskriften  

 Bestikkelsesskandale sender  

 Grundfos i flyverskjul følgende artikel:
Misforhold Jo flere oplysninger, der  

 slipper ud i den bestikkelsessag, som har underdrejet Grundfos, desto mere  

 tillukket er koncernledelsen.
Ingen kommentarer er eneste kommentar.
 Sagen om Grundfos' medvirken  

 til bestikkelse i Irak under FN-nødhjælpsprogrammet Oil-for-Food er for anden  

 uge i træk en tung byrde for den tidligere koncernchef og nuværende  

 bestyrelsesformand  

 Niels Due Jensen.
 Men jo længere tid der går,  

 desto mindre ønsker Grundfos at sige om sagen, som undersøges af  

 Bagmandspolitiet, efter at Berlingske Business afdækkede den.
For 14 dage siden erkendte  

 koncernen at have medvirket til bestikkelse og returkommission under  

 Oil-for-Food.
Det skete i en redegørelse, hvor det fremgik, at Grundfos i  

 2004  

 selv havde afsløret to medarbejdere og fyret dem for at have medvirket til  

 bestikkelse.
Vred fax Men allerede i 2001 - mens  

 det lukrative nødhjælpsprogram stadig var i gang - kunne koncernen være  

 kommet  

 på sporet af at noget var galt i Irak.
Det viser dokumenter, som Berlingske  

 Business er i besiddelse af.
10. oktober 2001 tikkede en  

 fax sendt fra Tyrkiet ind til Grundfos i Bjerringbro.
Faxen er bl.a. stilet  

 til  

 Niels Due Jensen og indledes med ordsproget: »Det er bedre at have en klog  

 fjende end en dum ven«.
 Hvis ikke man kendte  

 afsenderen og sammenhængen, så ligner faxens vrede formuleringer og indhold  

 ikke noget, man behøver at tage seriøst.
Men afsenderen var den  

 irakiske entreprenør [A], der som betroet repræsentant i Irak havde kendskab  

 til bestikkelse og returkommission i forbindelse med Grundfos' kontrakter  

 under  

 det lukrative FN-nødhjælpsprogram Oil-for-Food.
Manden har nu stævnet  

 Grundfos  

 i sagen, som ventes for Sø- og Handelsretten inden for otte måneder.
 I faxen er [A] vred over, at  

 han ikke har fået de kommissionsbetalinger på i alt 8,8 mio. kr., han hævder,  

 Grundfos skylder ham, efter at han har fået fire kontrakter på plads for den  

 danske pumpekoncern i 2000-2001.
Mange spørgsmål Niels Due Jensen afviste for  

 14 dage siden på et pressemøde ethvert kendskab til, at Grundfos skulle have  

 medvirket til bestikkelse.
 Faxen fra 10. oktober 2001 er  

 ikke første gang, [A] advarede den daværende koncernchef om, at Grundfos  

 havde  

 viklet sig ud i massive problemer på det irakiske marked.
 Fem måneder tidligere havde  

 den forsmåede repræsentant også sendt en fax (gengivet i Berlingske Business  

 i  

 går, red.), hvor han skriver, at Due Jensen er »nødt til at indse de farer,  

 der  

 har omringet firmaets omdømme«.
 Berlingske Business ville  

 gerne have spurgt Niels Due Jensen om hvad han husker om fax-brevene - og om  

 han betragter [A] som en svindler.
 Desuden ville Berlingske  

 Tidende spørge Grundfos, hvorfor værdien af de ordrer, som [A] formidlede som  

 koncernens repræsentant, voksede fra Grundfos havde afgivet et første tilbud,  

 og indtil [A]s firma [B] fremsatte det endelige tilbud til irakiske  

 ministerier.
Tre fakturaer Berlingske Business er i  

 besiddelse af kopier af de fakturaer om udbetaling af kommission for hver  

 handel, han skaffede Grundfos.
Handlerne blev godkendt og finansieret af FNs  

 Oil-for-Food program.
 På fakturaerne fremgår  

 usædvanlige »Differencebeløb«.
 Faktura 1 fra 12. april 2001  

 er »differencebeløbet« 8.665 euro.
 Faktura 2 fra 29. juli 2001  

 er »differencebeløbet« 8.835 euro.
 Faktura 3 fra 24. september  

 2001 er »differencebeløbet« 647.584 euro.
 I nutidskurser er der tale om  

 4,9 mio. kr.
Berlingske Tidende ville  

 gerne spørge, hvorfor der med forskellige formuleringer efter hvert  

 »differencebeløb«  

 står »We gave 50 % to our friends« (Vi gav 50 procent til vores venner, red.) Vennerne dækker angiveligt  

 over Saddam Hussein og hans embedsmænd.
Men hvem fik de resterende 50  

 procent? Spørgsmålet kan ifølge [A]  

 besvares af den Grundfos-eksportdirektør, [C], som ifølge de dokumenter,  

 Berlingske Business er i besiddelse af, stod i direkte kontakt med [A].  

 Berlingske  

 Business har billeder fra Bagdad, hvor [C] assisteret af [A] i november 2000  

 skriver kontrakter under sammen med irakiske embedsmænd.
Det er ikke lykkedes  

 at få en kommentar fra [C], som forlod Grundfos i 2004 for i stedet at blive  

 direktør for [D].
 Det er heller ikke lykkedes  

 at få svar hos koncernkommunikationsdirektør i Grundfos Sune  

 Salling-Mortensen,  

 som i en mail skriver, at »så længe Bagmandspolitiet undersøger sagen, har  

 Grundfos  

 ikke yderligere kommentarer end den meddelelse, som Niels Due Jensen udsendte  

 torsdag eftermiddag«.
I meddelelsen skrev Due  

 Jensen, at han »på det skarpeste tager afstand til de fantasifulde  

 beskyldninger«. 1.11. Berlingske Tidendes  

 artikel den 12. september 2005 Den 12. september 2005 bragte  

 Berlingske Tidende Business under overskriften  

 Jura-eksperter: Danske  

 virksomheder kan ikke løbe fra ansvaret følgende artikel:
 Bestikkelse Var det  

 ulovligt, da danske virksomheder accepterede Saddam Husseins krav om  

 returkommission  

 under Oil-for-Food? Ja, siger juraeksperter.
 At Saddam Hussein havde sat  

 returkommission så grundigt i system under FN-nødhjælpsprogrammet  

 Oil-for-Food,  

 at det nærmest lignede skatte- eller toldlovgivning, fritager ikke Grundfos  

 og  

 andre virksomheder, der accepterede at betale returkommission, for  

 strafansvar  

 i Danmark.
 Det konkluderer de to  

 jura-professorer Vagn Greve og Lars Bo Langsted.
Så undskyldningen om, at »når  

 alle gjorde det, og når det var den eneste måde at få ordrer på, så var  

 bestikkelse i orden«, holder ifølge de to juraeksperter ikke.  

 Bagmandspolitiet  

 efterforsker nu Grundfos, som ifølge egne oplysninger har accepteret at  

 betale  

 returkommission i forbindelse med to kontrakter under Oil-for-Food.
Desuden  

 er  

 de øvrige 74 danske virksomheder, der ifølge FN har solgt varer under  

 Oil-for-Food, i Bagmandspolitiets søgelys.
 En rapport fra FNs særlige  

 undersøgelseskommission har netop slået fast, at fra 2000 havde Saddam  

 Hussein  

 underlagt Iraks import af varer under Oil-for-Food programmet systematiske  

 betalinger af returkommissioner fra de virksomheder, der ønskede at handle.
 Men selv om en diktator gør  

 et helt lands importaktiviteter gennemkorrupt, og selv om FN-programmet var  

 gennemkorrupt, så fjerner det ikke ansvaret for kriminelle handlinger for en  

 dansk virksomhed, som accepterede at bestikke eller betale returkommission,  

 understreger Vagn Greve.
 »At returkommission er sat i  

 system, fjerner ikke strafansvaret efter de forskellige danske regler i  

 straffeloven om bestikkelse og returkommission,« siger Vagn Greve, som er  

 professor i strafferet ved Københavns Universitet.
 Lars Bo Langsted, professor  

 ved Aalborg Universitet med speciale i økonomisk kriminalitet, siger:
»At sammenligne den  

 systematiske opkrævning af returkommission med en skat eller told kan være  

 nærliggende.  

 Men sammenligningen halter.
Returkommission er ulovligt at deltage i for  

 danske  

 virksomheder.
Hvis man har accepteret at tilsidesætte lovens regler, så har  

 man  

 pådraget sig et ansvar,« siger Lars Bo Langsted.
Straframmen for bestikkelse  

 blev i Danmark i 2000 sat op til tre års fængsel.
Begge professorer  

 understreger, at danske domstole ikke tidligere har behandlet sager, der  

 ligner  

 Oil-for-Food sagerne.
Derfor understreger de, at der er tale om forsigtige  

 gæt  

 på udfaldet af eventuelle straffesager.
 »Hvis der var tale om, at  

 Saddam Hussein havde indført en formel toldlovgivning, og FN havde accepteret  

 den, så ville der formentlig ikke være noget strafansvar for danske  

 virksomheder, der accepterede at betale returkommission,« siger Vagn Greve,  

 som  

 uddyber:
 »Mit foreløbige gæt er, at  

 det vil blive svært for virksomheder at overbevise danske domstole om, at  

 samhandlen med Saddam Hussein skal bedømmes ud fra toldregler i stedet for  

 bestikkelsesreglerne,« siger han.
Svære overvejelser Berlingske Business beskrev  

 for tre uger siden, hvordan Grundfos-sagen og andre mulige sager kan skrive  

 dansk retshistorie.
Det kan ske, hvis Bagmandspolitiet vælger at føre sag mod  

 virksomhederne og ikke de enkeltpersoner i virksomhederne, der udførte de  

 kriminelle handlinger.
Loven giver mulighed for at gøre det, men endnu har  

 det  

 ikke været prøvet.
 Bagmandspolitiets chef,  

 statsadvokat Henning Thiesen oplyser, at ingen endnu er blevet sigtet i  

 sagen.
»Sådanne sager vil altid  

 medføre svære juridiske overvejelser.
Men jeg har ingen kommentarer til,  

 hvilke  

 paragraffer vi overvejer at tage i brug, eller hvordan vi eventuelt vil  

 anlægge  

 en sag,« siger han.
 Mens Oil-for-Food stadig var  

 i gang, forsøgte Oticon og Mærsk-selskabet Safmarine ihærdigt at advare FN  

 om,  

 at Saddam Husseins styre opkrævede ulovlig returkommission.
 »Hvis en virksomhed rettidigt  

 - altså i det øjeblik den stilles over for et krav - henvendte sig til FN og  

 advarede om uregelmæssigheder, så kan de danske strafbestemmelser formentlig  

 ikke komme til anvendelse,« siger Vagn Greve.
Grundfos tager ansvaret Oil-for-Food ophørte med at  

 eksistere, da Irak blev invaderet af den amerikanskledede koalition i 2003.
 I juni 2004 henvendte  

 Grundfos sig til FN og Udenrigsministeriet og erkendte de to tilfælde af  

 returkommission.  

 To medarbejdere, som havde ansvaret, forlod ifølge Grundfos virksomheden i  

 efteråret  

 2004.
 Først da Berlingske Business  

 var på sporet af sagen i august i år, udsendte Grundfos en redegørelse til  

 medierne og overdrog senere sagen til Bagmandspolitiet.
 På et pressemøde for tre uger  

 siden erklærede bestyrelsesformand Niels Due Jensen og koncernchef Jens  

 Jørgen  

 Madsen, at de påtager sig det formelle ansvar for bestikkelsesskandalen.
»Straffeloven siger, at hvis  

 man forhindrer forbrydelsen i at blive fuldt realiseret, så bliver man  

 straffri.
Hvis man opdager eller fortryder bagefter og derefter henvender  

 sig,  

 så kan straffen blive mildere.
Men strafansvaret, det forsvinder ikke,« siger  

 Vagn Greve.
Professoren understreger, at  

 der er glidende overgange i ansvaret.
Blandt andet spiller virksomhedernes  

 kendskab til og accept af kravet om returkommission ind i billedet.
»Men dansk ret er baseret på  

 det grundprincip, at selv om man er uvidende om forbrydelsen, så er man ikke  

 straffri,« siger han. Under et fotografi af  

 bestyrelsesformand Niels Due Jensen og koncernchef Jens Jørgen Madsen står:
Grundfos orienterede i  

 august - da Berlingske Business var på sporet af sagen - om to tilfælde af  

 bestikkelse i Irak.
Her ses bestyrelsesformand Niels Due Jensen (til venstre)  

 og koncernchef Jens Jørgen Madsen under pressemødet. Af en tekstboks i artiklen  

 står:
Oil-for-Food skandalen - Et af historiens mest  

 ambitiøse nødhjælpsprogrammer er nu en af verdens største  

 korruptionsskandaler.  

 1996-2003 solgte Irak olie mod at købe nødhjælp for pengene.
Den samlede  

 værdi  

 var 64,2 mia. dollar.
FN kontrollerede kun mod våbenkøb - ikke korruption.
- Fra 2000 malkede Saddam  

 Hussein systematisk Oil-for-Food, så ingen virksomheder kunne få ordrer uden  

 at  

 acceptere ulovlig returkommission. 75 af de 4.500 virksomheder, der leverede  

 til Oil-for-Food, er danske.
Grundfos har siden 2004 hemmeligholdt at have  

 medvirket til bestikkelse og returkommission, men blev afsløret af Berlingske  

 Business for tre uger siden.
- Også selskabet Bukkehave  

 har ifølge en uafhængig undersøgelseskommission betalt returkommission til  

 Irak. Århus-selskabet AVK nægtede at betale returkommission, men tabte en  

 retssag mod en agent. 2. Parternes synspunkter 2.1. Grundfos synspunkter Grundfos har opdelt sin klage  

 i 15 punkter, hvoraf punkterne 8, 9, 12 og 13 efterfølgende er frafaldet.
De  

 bestående klagepunkter kan sammenfattes således, at Berlingske Tidende har  

 tilsidesat god presse-skik derved:
1.at det i underrubrikken til  

 artiklen den 19. august 2005 fejlagtigt konstateres, at Grundfos  

 erkender bestikkelse,  

 uanset at det af selskabets redegørelse af 18. august 2004 alene fremgår, at  

 der har været tale om medvirken til bestikkelse begået af 2 af selskabets  

 medarbejdere, ligesom avisen mangler belæg for sin brug af det kommenterede  

 ord  

 beskæmmet som beskrivelse af Grundfos erkendelse af de omhandlede  

 forhold; 2.at overskriften til  

 forsiden på sektionen Business den 19. august 2005 (Grundfos: Ja vi  

 bestak)  

 ikke har dækning i redegørelsen af 18. august 2005; 3.at artiklen den 19. august  

 2005 (Grundfos indrømmer bestikkelse i Irak) burde have været  

 præsenteret som  

 en kommentar til sagen, idet bl.a. det anførte, hvorefter Grundfos  

 brugte dybt  

 ulovlige forretningsmetoder, alene udtrykker journalisternes egen  

 holdning til  

 sagen; 4.at indledningen til  

 tekstboksen den 19. august 2005 (Bodsgang i Bjerringbro)  

 efterlader det  

 indtryk, at tekstboksens efterfølgende indhold er en ordret gengivelse af  

 Grundfos redegørelse af 18. august 2005, men at man i tekstboksens afsnit  

 vedrørende juni 2004 har anvendt ordet bestikkelse og ikke  

 uregelmæssigheder  

 som anført i det tilsvarende afsnit i selve redegørelsen; 5.at omtalen af en  

 Grundfos-skandale i overskriften til artiklen den 20. august 2005  

 (Bagmandspolitiet  

 følger Grundfos-skandale) giver artiklerne karakter af en kampagne,  

 hvori  

 Grundfos på forhånd synes dømt; 6.at det med ordet  

 Underligt som stikord i underrubrikken til artiklen den 20.  

 august 2005  

 (Grundfos: Prestigetab er en erhvervsrisiko) fejlagtigt  

 postuleres, at  

 Grundfos koncernchef og bestyrelsesformand ikke har ønsket at udtale sig, men  

 i  

 stedet har overladt dette til selskabets kommunikationsdirektør, hvis  

 udtalelser  

 herom imidlertid er blevet fordrejet; 7.at udsagnet i artiklen den  

 22. august 2005 (Grundfos solgte for 100 mio. kr. til  

 Olie-for-mad),  

 hvorefter der i betragtning af størrelsen af Grundfos samlede salg til Irak  

 under Oil for Food-programmet ikke var småpenge på  

 spil for selskabet, er  

 udtryk for en sammenblanding af reportage og kommentar; 8.(frafaldet) 9.(frafaldet) 10. at der i den angiveligt  

 ordrette gengivelse af Grundfos redegørelse af 18. august 2005 i artiklen den  

 31. august 2005 (Grundfos har en dårlig sag) anvendes ordet  

 bestikkelse,  

 svarende til det ligeledes forkerte resumé af redegørelsen i tekstboksen den  

 19. august 2005, uanset at der i selve redegørelsen faktisk tales om  

 uregelmæssigheder; 11.at bemærkningen i artiklen  

 den 1. september 2005, hvorefter Statsadvokaten for Særlig Økonomisk  

 Kriminalitet  

 er i gang med en efterforskning af sagen efter Berlingske  

 Business afsløringer,  

 efterlader det urigtige indtryk, at statsadvokatens efterforskning er indledt  

 på foranledning af Berlingske Tidende, til trods for at det var Grundfos  

 selv,  

 der opfordrede statsadvokaten til at gå ind i sagen; 12.(frafaldet) 13.(frafaldet) 14.at udsagnet i artiklen den  

 3. september 2005 (Bestikkelsesskandale sender Grundfos i  

 flyverskjul),  

 hvorefter sagen for anden uge i træk [er] en tung byrde for den  

 tidligere  

 koncernchef og nuværende bestyrelses-formand Niels Due Jensen, er en  

 personlig  

 antagelse, som der ikke er anført noget grundlag for i artiklen, 15.at det i den ledsagende  

 tekstboks til artiklen den 12. september 2005 (Jura-eksperter: Danske  

 virksomheder kan ikke løbe fra ansvaret) urigtigt er anført, at  

 Grundfos siden  

 2004 havde hemmeligholdt sagen, men var blevet afsløret af Berlingske  

 Tidende,  

 når selskabet allerede i maj 2004 havde givet meddelelse om sagen til FN og  

 Udenrigsministeriet, idet selskabet ikke har nogen pligt til at informere  

 offentligheden eller inkriminere sig selv.
2.2. Berlingske Tidendes  

 synspunkter Berlingske Tidende har i  

 anledning af de enkelte klage-punkter anført følgende:
 Ad 1. Den af Grundfos anførte  

 sondring mellem bestikkelse og medvirken hertil er irrelevant for sagen.  

 Brugen  

 af ordet beskæmmet er for det første udtryk for sædvanlig  

 journalistisk  

 sprogbrug og har for det andet dækning i selskabets beklagelse af forløbet  

 som  

 anført i redegørelsen af 18. august 2005.
 Ad 2. Overskriften har fuld  

 dækning i redegørelsen af 18. august 2005, hvoraf det bl.a. fremgår, at  

 Grundfos ledelse dybt beklager de to medarbejderes medvirken til  

 bestikkelse i  

 forbindelse med Grundfos salg af pumper under Oil for Food-programmet.
Ad 3. De omhandlede vurderinger  

 ligger inden for rammerne af sædvanlig, sober nyhedsformidling.
Det anføres i  

 den forbindelse bl.a., at artiklens omtale af selskabets dybt ulovlige  

 forretningsmetoder  

 alene afspejler forholdets ulovlighed efter dansk ret.
 Ad 4. Der foregives ikke at  

 være tale om en ordret gengivelse af redegørelsen af 18. august 2005, og  

 redegørelsen er ikke gengivet som et citat med anvendelse af citationstegn.  

 Ordet bestikkelse er blot en præcisering i forhold til redegørelsens brug af  

 udtrykket uregelmæssigheder og fremgår endvidere af det sidste  

 afsnit i selve  

 redegørelsen.
 Ad 5. Det bestrides, at  

 karakteristikken af den pågældende sag som en skandale skulle være i strid  

 med  

 god presseskik.
 Ad 6. Det bestrides, at der  

 foreligger nogen fordrejning af kommunikationsdirektørens udtalelser, ligesom  

 grundlaget for det, som er anført i underrubrikken, klart fremgår af selve  

 artiklen.
 Ad 7. Der henvises til det ad  

 klagepunkt 3 anførte.
Ad 8. (frafaldet) Ad 9. (frafaldet) Ad 10. Der er tale om en  

 citeringsfejl, som dog ikke har karakter af tilsidesættelse af god  

 presseskik.  

 Det var således berettiget, at Berlingske Tidende på baggrund af  

 Grundfos egen  

 redegørelse af 18. august 2005 konstaterede, at der i to ordrer indgået  

 i  

 perioden 2001 og 2002 er begået bestikkelse.
Ad 11. Det fremgår alene af  

 artiklen, at det netop var efter Berlingske Tidendes afdækning af sagen, at  

 Statsadvokaten for Særlig Økonomisk Kriminalitet indledte sin efterforskning  

 af  

 sagen.
Hertil kommer dog, at statsadvokatens efterforskning rent faktisk var  

 foranlediget af omtalen i Berlingske Tidende.
Ad 12. (frafaldet) Ad 13. (frafaldet) Ad 14. Det pågældende udsagn  

 ligger inden for rammerne af den redaktionelle frihed for vurderende eller  

 beskrivende udtryk i nyhedsdækningen.
Ad 15. Uanset orienteringen  

 af FN og Udenrigsministeriet i maj 2004 har Grundfos fortsat hemmeligholdt  

 sagen over for såvel offentligheden som Statsadvokaten for Særlig Økonomisk  

 Kriminalitet.
Formuleringen i tekstboksen sigter netop til denne form for  

 hemmeligholdelse, som det også fremgår af sammenhængen mellem artiklen og  

 tekstboksen.
I sagens behandling har  

 følgende nævnsmedlemmer del-taget:  

 Lene Pagter Kristensen,  

 Finn Ro- wold, Lene  

 Sarup og Kirsten Dyregaard.
 3. Pressenævnets afgørelse og  

 begrundelse:
For så vidt angår klagepunkterne  

 1, 2 og 4 bemærker Pressenævnet, at artiklernes beskrivelse af de omhandlede  

 forhold som tilfælde af bestikkelse ses at have fornøden dækning  

 i Grundfos  

 egen redegørelse af 18. august 2005, hvori selskabets ledelse dybt  

 beklager,  

 at to medarbejdere har medvirket til bestikkelse.
Idet nævnet i  

 øvrigt skal  

 henvise til det, Berlingske Tidende har anført i anledning af disse  

 klagepunkter, finder nævnet derfor ikke grundlag for at udtale, at god  

 presseskik  

 er blevet tilsidesat i forbindelse med de pågældende artikler.
 Ad klagepunkt 3 bemærker  

 nævnet, at de formuleringer af vurderende karakter, som indgår i den  

 omhandlede  

 artikel, herunder udtrykket dybt ulovlige forretningsmetoder,  

 ikke ses at gå  

 ud over rammerne for den redaktionelle formuleringsfrihed.  

 De enkelte formuleringer ses efter den sammenhæng,  

 hvori de indgår, endvidere ikke at give anledning til tvivl om, at der alene  

 er  

 tale om en gengivelse af de pågældende journalisters egne vurderinger som led  

 i  

 en kritisk journalistisk reportage.
 Det samme gør sig efter  

 nævnets opfattelse gældende i forbindelse med Berlingske Tidendes brug af  

 ordet  

 skandale i overskriften til den artikel, der omtales under  

 klagepunkt 5, samt  

 avisens udlægning af udtalelserne fra Grundfos kommunikationsdirektør i  

 forbindelse med artiklen under klagepunkt 6.
 Tilsvarende finder nævnet,  

 for så vidt angår klagepunkt 7, ikke, at det går ud over rammerne for den  

 redaktionelle formuleringsfrihed at konstatere, at der på baggrund af den  

 oplyste størrelse af Grundfos omsætning under Oil for Food-programmet  

 ikke har  

 været småpenge på spil for selskabet.
 Endelig bemærker nævnet om  

 den artikel, der omtales under klagepunkt 14, at artiklens indledende  

 vurdering  

 af den belastning, sagen udgør for Grundfos koncerndirektør,  

 umiddelbart ses  

 at have baggrund i artiklens senere omtale af en række personlige  

 henvendelser  

 til koncerndirektøren fra selskabets tidligere repræsentant i Irak.
 Nævnet finder på ovennævnte  

 baggrund ikke grundlag for at udtale kritik i anledning af de artikler, der  

 omtales under klagepunkterne 3, 5, 6, 7 og 14.
For så vidt angår klagepunkt  

 10, konstaterer nævnet, at der ikke som anført i den omhandlede artikel er  

 tale  

 om en ordret gengivelse af Grundfos redegørelse af 18. august 2005.  

 Uanset at  

 artiklen herved har fået et fejlagtigt indhold, mener nævnet dog ikke, at  

 denne  

 fejl er af en så alvorlig karakter, at der er grundlag for at anse god  

 presseskik for tilsidesat.
Nævnet lægger herved vægt på, at udtrykket  

 bestikkelse, selvom det i relation til det konkrete citat må  

 anses for  

 fejlagtigt, dog indgår i redegørelsens sidste afsnit som en beskrivelse af de  

 selv samme uregelmæssigheder, som citatet vedrører, jf. det  

 ovenfor anførte  

 vedrørende klagepunkterne 1, 2 og 4.
I anledning af klagepunkt 11  

 bemærker Pressenævnet, at nævnet ikke har mulighed for at foretage en  

 bevismæssig bedømmelse af faktiske forhold, som parterne er uenige om.
Nævnet  

 har derfor heller ikke mulighed for at efterprøve, hvorvidt Statsadvokaten  

 for  

 Særlig Økonomisk Kriminalitet som anført af Berlingske Tidende må antages at  

 have indledt sin efterforskning på foranledning af avisens omtale af sagen.
 Endelig bemærker nævnet, for  

 så vidt angår klagepunkt 15, at det havde været ønskeligt, om det af  

 tekstboksen til den pågældende artikel var fremgået, at Grundfos af egen  

 drift  

 faktisk havde valgt at orientere FN og Udenrigsministeriet om sagen allerede  

 i  

 juni 2004, inden Berlingske Tidendes angivelige afsløring af sagen i august  

 2005. Henset til at orienteringen af FN og Udenrigsministeriet fremgår  

 andetsteds i den pågældende artikel, mener nævnet dog ikke, at der er  

 grundlag  

 for at anse god presseskik for tilsidesat i denne forbindelse.
 Nævnet finder herefter ikke,  

 at god presseskik er over-trådt i forhold til nogen af de opretholdte  

 klagepunkter.
 Afgjort den 24. januar 2006.
