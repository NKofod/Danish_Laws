(Til handelsskolerne og de tekniske  

 skoler) Denne skrivelse samler en række af de bestemmelser, der har været  

 gældende, når prøveopgaver/eksamensopgaver eller de tilsvarende situationer  

 skal tilrettelægges på en særlig måde for at sikre elevens forståelse af  

 opgaveindholdet eller for at imødekomme elevens særlige forudsætninger.
Det  

 vil ofte dreje som en opgaver på punkt (braille), på lyd- eller billedbånd, i  

 forstørrelse, eller hvor besvarelsen kræver særligt udstyr eller tillæg af  

 tid for at imødekomme elevens særlige forudsætninger.
 Det vil i alt væsentligt dreje sig om fem typer tilfælde:
I.
I tilfælde hvor skolen selv kan forestå omformninger af opgaven, følges  

 nedenstående procedure for så vidt gælder bånd/båndindlæste og/eller  

 opfotograferede opgaver.
a.
Eleven skal have et særligt lokale stillet til rådighed ved skriftlig  

 prøve eller eksamen.
I enkelte tilfælde kan flere lydbånd-læsende elever  

 opholde sig i samme lokale ved prøven eller eksamen, dersom hver enkelt elev  

 har sin egen lydbåndsgengiver med høretelefon.
 Er der supplerende teknisk udstyr til en elevs prøve/eksamen, kan der  

 alene opholde sig en elev i hvert lokale.
b.
Inden prøvens/eksamens officielle begyndelse tages et eksemplar af  

 opgaven ud af prøvekuverten, og teksten omsættes på skolen til det medie  

 (lydbånd, billedbånd, punkt, opfotograferering), der modsvarer elevens  

 forudsætninger.
Eleven vil herefter modtage opgaven på det nye medie på samme  

 tidspunkt som de øvrige elever.
c.
Alternativt til punkt I b, indtales eller omformes opgaven først fra  

 det officielle tidspunkt for prøvens/eksamens begyndelse.
Eleven med særlige  

 forudsætninger isoleres i et eksamenslokale i den tid, det tager at indtale  

 eller på anden måde omforme prøven.
Når de indlæste opgaver er klar, kan  

 eksamen begynde for den pågældende elev.
 Den tid, der medgår til indtalingen/omformningen, lægges till elevens tid  

 i den sidste ende, således at elever med særligt tilrettelagte opgaver/prøve  

 eller eksamensituationer alt andet lige får samme prøvetid som andre elever  

 til samme prøve.
d.
Indlæsningen skal foretages på et nyt (ubrugt) lyd-eller billedbånd af  

 en faglærer, der er fuldt fortrolig med fagsproget inden for prøvefaget.
Der  

 skal foreligge et bånd til hver elev, og hver elev skal have sit eget  

 afslutningsudstyr.
Indlæsningen skal være teksttro d.v.s. en ordret gengivelse af den trykte  

 tekst uden kommentarer eller fortolkninger.
Henvisninger til figurer og andet  

 ikke tekstligt materiale skal medfølge en gengivelse af figuren i et medie,  

 der modsvarer elevens særlige forudsætninger.
e.
Når opgaven er færdigproduceret, kontrolleret for mulige fejl og  

 eventuelt kopieret til flere elever med samme anvendelsesmuligheder ved samme  

 prøve, bringes det til eleven, og prøvetiden sættes i gang (jv. punkt I c.).
f.
Den oprindelige trykte opgave opbevares sammen med den omformede opgave  

 på det nye medie (lydbånd, billedbånd, forstørrelse m.v.) i et eksemplar på  

 skolen i et år efter, eksamens/prøve-terminen af afsluttet.
 Eleven med særlige forudsætninger har samme ret som andre elever til at  

 tage den trykte eksamensopgave både i trykt form og på det omformede medie  

 med sig ved prøvens afslutning.
II.
I tilfælde, hvor skolen ikke selv kan forestå ændringen af  

 prøve/eksamensopgaverne til et medie, der modsvarer elevens særlige  

 forudsætninger, følges nedenstående procedure for så vidt gælder  

 billedbåndindlæste, lydbåndindlæste eller opfotograferede opgaver samt  

 opgaver, der skal omsættes til punkt (braille) med eller uden forkortelse.
a.
Skolen indsender i god tid og senest 2 måneder før eksamensafholdelse  

 meddelelse til direktoratets eksamenskontor om hvilken elev, der skal have  

 omsat eksamens/prøveopgaverne til hvilket medie.
 Oplysningerne skal være præcise og for hver elev skal:
- hold/klasse, faglærerens navn - fag - eventuelt kode for eksamensskole være oplyst.
b.
Det skal med elevens underskrift på skolens meddelelse til  

 eksamenskontoret tydeligt fremgå, at tilrettelæggelsen sker efter samråd med  

 eleven og med dennes fulde billigelse.
c.
Det skal af skolens meddelelse till eksamenskontoret tydeligt fremgå,  

 hvilken form eleven og skolen ønsker opgaven omsat til (eks. lydbånd,  

 billedbånd, opfotograferering, punkt (braille) med eller uden forkortelse,  

 samt med stor eller lille forkortelse).
d.
Skolen skal behandle de omformede opgaver med samme grad af  

 sikkerhedsbestemmelser, som gælder for andre eksamens/prøve-opgaver.
e.
Bliver skolen opmærksom på, at der er fejl i omsatte opgaver i forhold  

 til de oprindelige trykte opgaver, følges samme procedure som ved andre  

 opgavefejl: Der ringes til eksamenskontoret, der så vil meddele, hvad der  

 videre skal ske.
III.
I tilfælde hvor skolen og eleven skønner, at elevens særlige  

 forudsætninger kræver tillæg af tid til eksamen, kan skolen selv vurdere  

 omfanget af dette tidstillæg og effektuere det ved de prøver, hvor det er  

 påkrævet (Jv. cirkulære I-418 af 22. juli 1987 punkt 3.e.).
Det er en forudsætning for skolens tillæg af tid til eksamen, at der i  

alle tilfælde, hvor skolen har haft kendskab til elevens særlige  

 forudsætninger, er sat ind med specialpædagogisk støtte til eleven i den  

 forudgående undervisning.
Eksamensformen skal således også for disse elever  

 afspejle den daglige undervisning.
Tillæg af tid til eksamen kan således ikke anvendes som en  

 »erstatning« for specialpædagogisk støtte i den forudgående  

 undervisning på skolen eller praktikstedet/lærerpladsen.
Det tilrådes derfor  

 skolen at kontakte fagkonsulenten for den specialpædagogiske støtte forud for  

 tildeling af ekstra tid til prøver eller eksamen.
 Oplysninger om tidstillæg eller andet med udgangspunkt i elevens særlige  

 forudsætninger må ikke på nogen måde anføres på elevens prøve- eller  

 eksamensbevis.
IV.
Efter at direktoratets skrivelse af 1. august 1979 (II-514) er blevet  

 ophævet, jv. direktoratets skrivelse af 18. januar 1989 (II-695), skal der  

 ikke længere på noget område uddannelserne eller prøver/eksamen vedrørende  

 søges dispensation for elever med udgangspunkt i elevernes særlige  

 forudsætninger.
V.
I ganske enkelte tilfælde kan det være nødvendigt, at en elev med  

 særlige forudsætninger gør brug af sekretær till prøven/eksamen.
I alle  

 sådanne tilfælde skal forudgående tilladelse indhentes i direktoratets  

 eksamenskontor.
For god ordens skyld kan det oplyses, at personlig oplæsning  

 af opgavetekster ved prøven/eksamen iøvrigt ikke vil blive godkendt.
 P.m.v.
 e.b.
