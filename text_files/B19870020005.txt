(HTX-forsøgsuddannelse) I medfør af § 2, jf. § 3 a, i lov om godkendelse af handelsskoler,  

 tekniske skoler samt maskinmester- og maskinistskoler og tilskud m.v. til  

 disse skoler, jf. lovbekendtgørelse nr. 187 af 9. april 1981, som ændret  

 senest ved § 23 i lov nr. 217 af 23. april 1986, fastsættes:
Almindelige bestemmelser § 1.  Ved tekniske skoler kan der efter forud  

 indhentet godkendelse fra Undervisningsministeriet, Direktoratet for  

 Erhvervsuddannelserne oprettes en forsøgsuddannelse til højere teknisk  

 eksamen (HTX-forsøgsuddannelse).
Stk. 2.  Uddannelsens formål er at give en almen og  

 teknologisk grunduddannelse, der gennem såvel teoretisk som praktisk  

 (værkstedsmæssig) undervisning giver eleverne kompetence til uddannelse på et  

 videregående niveau, specielt i teknisk retning, samt dele af en  

 erhvervskompetence.
Om formålet med undervisningen i de enkelte fag, herunde  

 liniefag, henvises til § 8.
Optagelsesbetingelser § 2.  Skolen kan optage elever, som har gennemført 1.  

 del af en erhvervsfaglig grunduddannelse (basisuddannelsen) inden for et af  

 de tekniske hovederhvervsområder, og som har erhvervet supplerende  

 kvalifikationer i et sådant omfang, at de efter skolens skøn har  

 forudsætninger for at gennemføre HTX-forsøgsuddannelsen.
 Stk. 2.  Skolens skøn baseres bl.a. på, i hvilket omfang  

 eleven har udnyttet de valgfrie fag i basisuddannelsen til at kvalificere sig  

 specielt i fagene matematik og fysik/kemi, idet der dog tages hensyn til  

 begrænsninger af praktisk og tidsmæssig art, der har haft indflydelse på  

 elevens valgmuligheder i basisuddannelsen.
 Stk. 3.  Direktoratet for Erhvervsuddannelserne kan  

 efter indstilling fra HTX-udvalget, jf. § 24, fastsætte nærmere bestemmelser  

 om optagelsesbetingelserne.
 § 3.  Efter indstilling fra HTX-udvalget, jf. § 24,  

 kan direktoratet tillade, at elever, der skønnes at have opnået de nødvendige  

 kvalifikationer på anden måde end den i § 2 angivne, optages til uddannelsen.
 § 4.  Direktoratet kan fastsætte regler, hvorefter en  

 elev kan fritages for at deltage i undervisningen og for at aflægge prøve i  

 fag, hvis eleven tidligere har bestået en prøve i faget, der mindst svarer  

 til fagets omfang i HTX-forsøgsuddannelsen.
Adgangsregulering § 5.  Direktoratet for Erhvervsuddannelserne kan for  

 den enkelte skole fastsætte kvoter, hvorefter ansøgere fra bestemte  

 basisuddannelser forbeholdes et antal uddannelsespladser.
 Stk. 2.  Nærmere regler om adgangsregulering kan  

 fastsættes af direktoratet efter indstilling fra HTX-udvalget, jf. § 24.
Uddannelsens opbygning § 6.  HTX-forsøgsuddannelsen varer 2 år fordelt over 4  

 semestre.
Hvert semester består af 100 undervisningsdage og i alt 700  

 lektioner, heri medregnet tid til afholdelse af eksamen.
 Stk. 2.  1. og 2. semester er fælles for alle elever.
 Stk. 3.  Uddannelsens 3. og 4. semester kan gennemføres  

 inden for byggeteknisk, el-teknisk, mekanisk eller procesteknisk linie.
Stk. 4.  Direktoratet for Erhvervsuddannelserne kan  

 godkende, at skolen forud for 1. semester tilbyder eleverne et fagligt  

 suppleringskursus på op til 105 lektioner.
Suppleringskurset kan normalt kun  

 tilbydes elever, der ikke har gennemført en basisuddannelse inden for et af  

 følgende hovederhvervsområder: bygge- og anlægsområdet, jern- og metalområdet  

 og levnedsmiddelområdet.
Stk. 5.  Direktoratet kan godkende, at skolen forud for  

 3. semester tilbyder eleverne faglige suppleringskurser på op til 105  

 lektioner for hvert kursus.
Suppleringskurserne kan normalt kun tilbydes  

 elever, hvis valg af linie i HTX-forsøgsuddannelsen ikke svarer til den  

 forudgående basisuddannelse.
 Stk. 6.  Skolen giver studievejledning i op til 2 1/2  

 time pr. elev pr. semester med henblik på elevens valg af linie i 3. og 4.  

 semester, valgfrie fag m.v.
 § 7.  Undervisningen i HTX-forsøgsuddannelsen  

 omfatter:
--------------------------------------------------------------------- --------------------------------------------------------------------- § 8.  Formålet med undervisningen i de enkelte fag er:
Dansk Formålet med undervisningen er, at eleven - udvikler evne til at læse på en engageret, reflekteret og kritisk måde, - udvikler bevidsthed om sprogbrug og evne til at udtrykke sig i konkrete  

 situationer, - læser ældre og nyere litterære tekster, oplever dem umiddelbart og ser  

 dem som led i en historisk situation, - opnår et vist kendskab til andre perioders normer, ideer og  

 udtryksformer, - opnår indsigt i andre sociale og kulturelle miljøer end sit eget, - uddyber sit kendskab til væsentlige kulturelle strømninger og  

 problemstillinger i samtid og i den nærmest forudgående tid.
Engelsk og tysk Formålet med undervisningen er, at eleven - bliver i stand til at forstå talesprog i normalt tempo med hensyn til  

 både helheden og detaljer, - bliver i stand til at tale spontant med korte ytringer i situationer fra  

 dagliglivets område, - bliver i stand til at give meddelelser, - bliver i stand til at beskrive forhold af praktisk og teoretisk art, - bliver i stand til at udtrykke synspunkter og holdninger på baggrund af  

 et givet tema, - bliver i stand til at forstå tekster af såvel almen som  

 teknisk/naturvidenskabelig art med hensyn til både helheden og i rimeligt  

 omfang detaljer, - er orienteret om de kulturelle og samfundsmæssige forhold i det  

 engelske/tyske sprogområde.
Samfundsfag, herunder virksomhedslære og samarbejdslære Formålet med undervisningen er, at eleven - bliver i stand til at overskue og deltage i beslutninger i forskellige  

 sociale systemer, - opnår indsigt i sider af samfundsfagenes teori- og metodeproblemer.
 For at opnå dette skal undervisningen opfylde følgende delmål:
Matematik Formålet med undervisningen er, at eleven - opnår færdighed i at anvende fundamentale matematiske begreber, metoder  

 og tankegange i forbindelse med analyse, formulering og løsning af problemer,  

 særligt i forbindelse med de øvrige fag i HTX-forsøgsuddannelsen og med  

 henblik på anvendelse i ingeniør- og teknikeruddannelserne, - opnår forståelse af og færdighed i kritisk analyse af matematikkens  

 anvendelse i forskellige fagområder.
Fysik Formålet med undervisningen er, at eleven - opnår viden om vigtige begreber, lovmæssigheder og teorier inden for  

 såvel den klassiske som den moderne fysik, - opnår viden om den fysik, der danner grundlag for vigtige tekniske  

 anvendelser, - bliver fortrolig med eksperimental metode, særligt i forbindelse med  

 områder, der indgår i de øvrige fag i HTX-forsøgsuddannelsen, - bliver i stand til at analysere og behandle enkle fysiske problemer ved  

 hjælp af matematiske metoder.
Kemi Formålet med undervisningen er, at eleven - opnår en basisviden i kemi, herunder en oversigt over opfattelsen af  

 atomernes opbygning og den kemiske bindings natur, - opnår viden om vigtige uorganiske og organiske forbindelser, - opnår grundlæggende færdigheder i laboratoriearbejde, - bliver fortrolig med eksperimental undersøgelsesmetode, særligt inden  

 for områder, der indgår i de øvrige fag i HTX-forsøgsuddannelsen, - bliver orienteret om betydningsfulde kemiske metoder og stoffers  

 anvendelse i håndværk, industri og samfundet i øvrigt, - opnår kendskab til typiske processer inden for områder som arbejdsmiljø,  

 økologi, forurenings- og miljølære, materialelære, polymerkemi, elektrokemi  

 og termodynamik.
Teknologi Formålet med undervisningen er - at give eleven en bred grundlæggende indføring i den teknologi, der  

 anvendes i industri og håndværk, herunder materialelære og  

 materialebearbejdning, målesystemer og måleteknik samt montage- og  

 sammenføjningsteknikker, - at udvide elevens forudsætning og motivation for de studieforberedende  

 almene fag og faget konstruktion og teknisk kommunikation, - at supplere elevens kvalifikationer i fagene fysik, kemi og matematik, - at udbygge elevens kendskab til sammenhængen mellem den teknologiske og  

 den øvrige samfundsmæssige udvikling således, at eleven inden for dette  

 område får styrket sin mulighed for at overskue og deltage i beslutninger og  

 debatter i det politiske og sociale liv, så som arbejdspladser, familie og  

 organisationer.
Konstruktion og teknisk kommunikation Formålet med undervisningen er, at eleven får - et grundlæggende kendskab til teori og metode ved tekniske beregnings-  

 og dimensioneringsopgaver, - kendskab til konstruktionsforudsætninger, herunder formgivningsaspektet, - kendskab til dokumentation og rapportering af udførte  

 konstruktionsopgaver, herunder kendskab til teknisk tegning, anvendelse af  

 standarder og normer samt tekniske manualer, - et grundlæggende kendskab til et problemorienteret programmeringssprog,  

 således at eleven kan konstruere, afprøve og editere simple programmer, - et sådant kendskab til brug af dataudstyr og datadisciplin, at eleven  

 kan arbejde med færdige bibliotekssystemer, - udvidet sine forudsætninger og styrket sin motivation for de  

 studieforberedende almene fag, - suppleret sine kvalifikationer i matematik, fysik, kemi og sprogfagene.
Valgfrie fag Formålet med undervisningen er - at udligne elevernes forskellige forudsætninger (forskellige  

 efg-basisuddannelser), - at tilbyde undervisning efter elevernes egne interesser og behov.
Liniefag Formålet med undervisningen er, at eleven får sådanne kvalifikationer, at  

 eleven sammen med efterfølgende virksomhedspraktik opfylder de krav, der er  

 indeholdt i bestemmelserne om optagelse til ingeniøruddannelserne på teknika.
 § 9.  Direktoratet fastsætter efter indstilling fra  

 HTX-udvalget, jf. § 24, nærmere bestemmelser om undervisningsplanerne for de  

 enkelte fag.
 § 10.  Eleven har pligt til at deltage i  

 undervisningen og til at følge skolens studie- og ordensregler.
Stk. 2.  Elever, der uden lovlig grund udebliver fra  

 undervisningen, eller som gør sig skyldig i alvorlige disciplinære  

 forseelser, kan, når mindre vidtgående foranstaltninger forgæves har været  

 anvendt, udelukkes fra fortsat undervisning.
Afgørelse om udelukkelse fra  

 fortsat undervisning træffes af direktoratet efter indstilling fra skolen.
Eksamen § 11.  En elev kan normalt kun indstille sig til  

 eksamen, hvis eleven har deltaget i undervisningen i et omfang, som skolen  

 finder tilstrækkeligt, har afleveret de skriftlige arbejder rettidigt og har  

 fået arbejderne godkendt af de pågældende lærere.
 Stk. 2.  Kan læreren/lærerne ikke give den i stk. 1  

 nævnte godkendelse, afgør skolen sagen i samråd med de lærere, som har  

 undervist eleven.
 § 12.  For afholdelse af eksamen gælder de  

 bestemmelser, som Undervisningsministeriet til enhver tid fastsætter om  

 eksamensordningen ved de godkendte tekniske skoler, jf. for tiden  

 bekendtgørelse nr. 397 af 21. december 1933 om eksamensordningen ved de  

 statsunderstøttede tekniske skoler.
 Stk. 2.  De nærmere bestemmelser om tilrettelæggelsen af  

 eksamen samt tidspunktet for dennes afholdelse fastsættes af Direktoratet for  

 Erhvervsuddannelserne.
 Stk. 3.  De skriftlige opgaver til eksamen udarbejdes af  

 eksamenskommissionen, jf. § 21. Opgaverne udarbejdes med udgangspunkt i de i  

 § 8 beskrevne formål og efter de i § 9 nævnte bestemmelser.
 § 13.  Ved karaktergivning anvendes følgende  

 karakterskala:
 13 Gives for den usædvanlig selvstændige og udmærkede præstation.
 11 Gives for den udmærkede og selvstændige præstation.
 10 Gives for den udmærkede, men noget rutineprægede præstation. 9 Gives  

 for den gode præstation, der ligger lidt over middel. 8 Gives for den  

 middelgode præstation. 7 Gives for den ret jævne præstation, der ligger lidt  

 under middel. 6 Gives for den noget usikre, men nogenlunde tilfredsstillende  

 præstation. 5 Gives for den usikre og ikke tilfredsstillende præstation.
 03 Gives for den meget usikre, meget mangelfulde og utilfredsstillende  

 præstation.
 00 Gives for den helt uantagelige præstation.
 § 14.  De prøver og bedømmelser, som indgår i eksamen,  

 gennemføres efter nedenstående plan, idet der er anvendt følgende symboler:
S - for skriftlige prøver M - for mundtlige prøver P - for bedømmelse af projekt -------------------------------------- ------------ -------------------------------------------------- Stk. 2.  Bedømmelse af projekterne foretages af de  

 lærere, der har undervist eleven, og af en censor.
Er projektet tværfagligt,  

 medvirker der dog to censorer.
 Stk. 3.  Til besvarelsen af de skriftlige opgaver ved  

 eksamen gives der eksaminanderne 4 timer.
 Stk. 4.  Bedømmelsen af de skriftlige og mundtlige  

 prøver foretages af den lærer, som har undervist eleven, og af en censor.
 § 15.  Ved eksamen gives følgende karakterer:
Dansk 1 samlet karakter på grundlag af den skriftlige og den mundtlige prøve Engelsk 1 karakter på grundlag af den mundtlige prøve Tysk 1 karakter på grundlag af den mundtlige prøve Samfundsfag, herunder virksomhedslære og samarbejdslære 1 karakter på grundlag af projektet og på grundlag af den mundtlige  

 præstation Matematik 2 karakterer på grundlag af de skriftlige prøver Fysik 1 karakter på grundlag af den skriftlige prøve Kemi 1 karakter på grundlag af den skriftlige prøve Teknologi, konstruktion og teknisk kommunikation 3 karakterer for henholdsvis kendskabet til teknologi, den udførte  

 konstruktion og projektrapporten Liniefag 3 karakterer efter nærmere bestemmelser fastsat af direktoratet efter  

 indstilling fra HTX-udvalget, jf. § 24.
§ 16.  Karakteren for hver præstation fastsættes efter  

 forhandling mellem censor(er) og lærer(e). Hvis censor(er) og lærer(e) ikke  

 er enige om en fælles bedømmelse, giver hver en delkarakter.
Den endelige  

 karakter er middeltallet af delkaraktererne afrundet til det nærmeste tal i  

 karakterskalaen.
Hvis middeltallet ikke svarer til et af tallene i  

 karakterskalaen, forhøjes det til nærmeste højere tal i skalaen, hvis censor  

 har givet den højeste karakter, jf. dog stk. 2. Har censor givet den laveste  

 karakter, bliver karakteren for prøven det nærmeste lavere tal i skalaen, jf.  

 dog stk. 2.
 Stk. 2.  Karaktererne 00 og 13 kan ikke gives ved  

 afrunding.
 § 17.  For at bestå eksamen kræves et gennemsnit på  

 mindst 5,5, og at summen af de to laveste karakterer plus gennemsnittet af de  

 øvrige karakterer er mindst 13.
 § 18.  En elev, der ikke har gennemført eller bestået  

 eksamen, jf. dog stk. 3, kan genindstille sig til eksamen 2 gange.
 Stk. 2.  Direktoratet kan dispensere fra bestemmelsen i  

 stk. 1, hvis særlige forhold taler herfor.
 Stk. 3.  Direktoratet fastsætter regler om sygeeksamen.
 § 19.  Skolen indfører eksamenskaraktererne og det  

 endelige eksamensresultat i en eksamensprotokol.
Stk. 2.  Skolen udsteder eksamensbevis for  

 HTX-forsøgsuddannelsen.
Direktoratet fastsætter bevisets form og indhold.
 § 20.  Direktoratet kan efter indstilling fra  

 HTX-udvalget, jf. § 24, fastsætte nærmere regler om eksamen og om elevernes  

 ret til at gå et eller flere semestre om.
§ 21.  Direktoratet nedsætter en eksamenskommission,  

 som består af 1 formand og yderligere 8 medlemmer.
Direktoratet udpeger  

 formanden og 1 medlem.
Dansk Arbejdsgiverforening, Landsorganisationen i  

 Danmark og Teknisk Landsforbund indstiller i fællesskab 4 medlemmer, som  

 repræsenterer uddannelsens faglige områder.
Direktoratet for de Videregående  

 Uddannelser indstiller 3 medlemmer, som repræsenterer de videregående  

 uddannelsesinstitutioner, som uddannelsen giver adgang til.
Stk. 2.  Eksamenskommissionens medlemmer må normalt ikke  

 have tilhørsforhold til en teknisk skole, som gennemfører  

 HTX-forsøgsuddannelsen.
Medlemmerne beskikkes for 3 år.
Ingen kan fungere som  

 medlem efter det fyldte 70 år.
 Stk. 3.  Eksamenskommissionen har til opgave at overvåge  

 eksamensniveauet, herunder godkende de skriftlige prøver til eksamen, og at  

 afgive indstilling til Direktoratet for Erhvervsuddannelserne om beskikkelse  

 af censorer, jf. § 23. Eksamenskommissionen afgiver efter hver eksamenstermin  

 beretning til HTX-udvalget, jf. § 24.
 § 22.  Direktoratet nedsætter efter indstilling fra  

 eksamenskommissionen en række opgavekommissioner.
 Stk. 2.  En opgavekommission består normalt af 3  

 medlemmer, hvoraf 1 medlem skal have tilhørsforhold til teknika og 1 medlem  

 til en teknisk skole, der gennemfører HTX-forsøgsuddannelsen.
 Stk. 3.  De skriftlige opgaver, projekter m.v. til  

 eksamen udarbejdes af opgavekommissionerne og godkendes af  

 eksamenskommissionen.
§ 23.  Direktoratet beskikker censorer for 3 år efter  

 indstilling fra eksamenskommissionen.
Censorerne er fælles for alle skoler.  

 Ingen kan fungere som censor efter det fyldte 70 år.
Stk. 2.  Eksamenskommissionen bestemmer, hvordan  

 arbejdet fordeles mellem censorerne.
Censorerne afgiver beretning til  

 eksamenskommissionen om eksamensforløbet.
 Stk. 3.  Normalt kan ingen medvirke som censor ved en  

 skole, hvortil den pågældende har tilhørsforhold.
HTX-udvalg § 24.  Undervisningsministeren nedsætter et særligt  

 udvalg (HTX-udvalget), som er rådgivende for Direktoratet for  

 Erhvervsuddannelserne i alle spørgsmål, der vedrører HTX-forsøgsuddannelsen.  

 Undervisningsministeren udpeger formanden.
De øvrige medlemmer udpeges  

 således:
2 af Landsorganisationen i Danmark, 1 af Teknisk Landsforbund, 3 af Dansk Arbejdsgiverforening, 1 af Rektorforsamlingen ved de danske Teknika, 1 af Sammenslutningen af Ledere af Tekniske Skoler, 1 af Dansk Teknisk Lærerforening, 1 af Direktoratet for de Videregående Uddannelser, 1 af Direktoratet for Erhvervsuddannelserne.
 Stk. 2.  Undervisningsministeren kan godkende, at  

 udvalget udvides med repræsentation for andre interesserede parter.
Undervisningsudvalg § 25.  Ved de tekniske skoler, der gennemfører  

 HTX-forsøgsuddannelsen, nedsætter skolens bestyrelse et undervisningsudvalg,  

 der er rådgivende for skolen i alle spørgsmål vedrørende uddannelsen.  

 Herudover er det undervisningsudvalgets opgave at formidle forbindelserne  

 mellem eleverne og erhvervene under selve uddannelsen.
Stk. 2.  Undervisningsudvalget skal sammensættes  

 således, at det lokale arbejdsmarked, herunder de organisationer, der er  

 repræsenteret i HTX-udvalget, repræsenteres.
Desuden skal udvalget omfatte  

 repræsentation fra lokale ingeniøruddannelsesinstitutioner og 1 repræsentant  

 for de lærere, der underviser ved uddannelsen.
Endvidere kan udvalget  

 supplere sig med 1 elevrepræsentant.
 Stk. 3.  Direktoratet for Erhvervsuddannelserne kan  

 fastsætte nærmere retningslinier for udvalgets arbejde.
Særlige bestemmelser § 26.  Direktoratet for Erhvervsuddannelserne kan  

 efter indstilling fra HTX-udvalget tillade, at bekendtgørelsens bestemmelser  

 fraviges som led i gennemførelsen af forsøget.
Stk. 2.  Direktoratet kan endvidere dispensere fra  

 bekendtgørelsens bestemmelser, når det findes begrundet i usædvanlige  

 forhold.
Dispensation gives på grundlag af en indstilling fra vedkommende  

 skole.
Hvis indstillingen angår uddannelsens indhold eller eksamen, skal  

 HTX-udvalget høres, inden direktoratet træffer afgørelse.
Klager § 27.  Klager over skolens afgørelser efter denne  

 bekendtgørelse indsendes til Undervisningsministeriet, Direktoratet for  

 Erhvervsuddannelserne gennem skolen.
 Stk. 2.  Fristen for klager er 4 uger fra den dag,  

 afgørelsen er meddelt den pågældende.
 Stk. 3.  Direktoratets afgørelser vedrørende denne  

 bekendtgørelse kan ikke indbringes for højere administrativ myndighed.
 Ikrafttræden m.v.
 § 28.  Bekendtgørelsen træder i kraft den 1. maj 1987.
 Stk. 2.  Bekendtgørelse nr. 499 af 19. august 1982  

 ophæves.
Undervisningsministeriet, den 10. april  

 1987 P.
M.
V.
