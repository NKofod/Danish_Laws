Nr BRL 175 Beretning over Forslag til lov om ændring af lov om indkomstskat for  

 personer m.v. (personskatteloven) (Fremførsel af uudnyttet personfradrag)  

  

 Nr L 175 1996-97, 1. samling Afgivet af Skatteudvalget Afgivet: 19970515 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
 Et flertal (Venstres, Det Konservative Folkepartis, Socialistisk  

 Folkepartis, Fremskridtspartiets og Dansk Folkepartis medlemmer af udvalget)  

 opfordrer ministeren til ved starten af næste folketingssamling at fremsætte  

 lovforslag om ændring af virksomhedsskatteordningen, hvorefter de, der  

 benytter ordningen, kan udskyde fradrag til senere indkomstår.
 Herved undgår iværksættere, der har indtægter, der ligger under  

 udgifterne, at miste værdien af personfradraget i opstartsårene.
 Det forudsættes, at udskydelsen af fradrag ikke kan ske i år, hvor der  

 fradrages tidligere underskud, idet der ikke må åbnes mulighed for omgåelse  

 af 5-års-reglen for underskudsfremførelse gennem »foryngelse« af  

 underskud.
 P.u.v.
