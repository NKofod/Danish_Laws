 I henhold til bestemmelserne i § 13, stk. 6, og § 33, stk. 2, i lov nr. 95  

 af 26. maj 1965 om saltvandsfiskeri fastsættes følgende:
 § 1.  Indtil videre er trawlredskaber, der under  

 brugen spiles mellem to fartøjer, og hvis masker intetsteds i redskabet måler  

 mindre end 20 mm, jfr. § 14 i ovennævnte lov, og i hvilke overligets  

 totallængde fra brysttælle til brysttælle ikke overstiger 40 m, tilladt inden  

 for en afstand af 3 sømil fra lavvandslinjen i et område afgrænset mod syd af  

 den dansk/tyske søgrænse og mod nord af en linje retvisende øst/vest gennem  

 nordspidsen af Rømø (breddeparallellen 55 grader 12 min. 40 sek. nord).
 § 2.  Det i § 1 nævnte fiskeri må kun finde sted fra 1  

 1/2 time før solopgang til en time efter solnedgang.
 § 3.  I fartøjer, der driver ovennævnte fiskeri, må  

 fladfisk ikke forefindes om bord.
 § 4.  Overtrædelse af nærværende bekendtgørelse  

 straffes med bøde.
 § 5.  Denne bekendtgørelse træder i kraft dagen efter  

 bekendtgørelsen i Lovtidende.
 FISKERIMINISTERIET, DEN 8. NOVEMBER  

 1967.
J.
Risgaard Knudsen.
/K.
Løkkegaard.
