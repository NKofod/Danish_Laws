Et fagligt udvalg havde besluttet, at en virksomhed ikke længere måtte  

 indgå uddannelsesaftaler, inden firmaet påny havde bevist sin evne til at  

 uddanne unge.
Det faglige udvalg fandt, at der var ophævet for mange  

 uddannelsesaftaler i virksomheden.
Ankenævnet tilsidesatte denne afgørelse,  

 idet det alene var virksomhedens egnethed som uddannelsessted, der skulle  

 vurderes i forbindelse med spørgsmålet om en virksomhed kunne godkendes som  

 uddannelsessted.
 Virksomheden blev derefter godkendt som hidtil.
 Ved skrivelse af 16. marts 1988 har A, x-vej, y-by, klaget over en af  

 Bager-, Konditor-, Møller- og Sukkervarefagenes Fællesudvalg truffen  

 afgørelse, hvorefter virksomheden, overensstemmende med fagets normale  

 regler, er godkendt som uddannelsessted for 2 konditorlærlinge og 1  

 bagerlærling.
 På klagetidspunktet var der 3 lærlinge, der dog alle var bagerlærlinge.
Virksomheden har redegjort for ophævelsen af 7 uddannelsesforhold.
Det  

 faglige udvalg har ikke kommenteret redegørelsen.
 Det faglige udvalg beslutter derefter at »Fra 20. marts 1988 kan nye  

 uddannelsesaftaler i bagerfaget og i konditorfaget ikke indgås med »A's  

 Konditori«.
 Det faglige udvalg oplyser, at når firmaet »har bevist evnen til  

 uddannelse af unge«, vil man overveje påny.
Sagen har været behandlet på ankenævnets møde den 16. august 1988 og der  

 blev truffet følgende AFGØRELSE Ankenævnet er af den opfattelse, at ophævelse af uddannelsesaftaler i  

 prøvetiden ikke i sig selv kan begrunde en tilbagekaldelse af en allerede  

 meddelt godkendelse.
 Den af Bager-, Konditor-, Møller- og Sukkervarefagenes Fællesudvalg trufne  

 afgørelse, jfr. udvalgets skrivelse af 14. marts 1988, ophæves.
 Virksomheden »A's Konditori«, x-vej, y-by, er herefter fortsat  

 berettiget til at uddanne 2 konditorlærlinge og 1 bagerlærling ad gangen.
