Det er ikke i overensstemmelse med realkreditloven, at et instituts  

 datterselskab afregner sit sambeskatningsbidrag over for holdingselskabet  

 10-12 måneder før dette skal afregne koncernens samlede selskabsskat over for  

 skattevæsenet.
En sådan transaktion, vil være at betragte som et lån, hvilket  

 falder uden for realkreditinstitutternes virksomhedsområde.  

 Sambeskatningsbidraget må først afregnes på forfaldsdagen for  

 skattebetalingen til skattevæsenet for ikke at være et lån.
Det er ikke i overensstemmelse med realkreditloven, at et instituts  

 datterselskab afregner sit sambeskatningsbidrag over for holdingselskabet  

 10-12 måneder før dette skal afregne koncernens samlede selskabsskat over for  

 skattevæsenet.
En sådan transaktion, vil efter Finanstilsynets opfattelse  

 være at betragte som et lån, hvilket falder uden for realkreditinstitutternes  

 virksomhedsområde (der er ikke sikkerhed i pant i fast ejendom på basis af  

 obligationsudstedelse). Sambeskatningsbidraget må først afregnes på  

 forfaldsdagen for skattebetalingen til skattevæsenet for ikke at være et lån.
Afgørelsen er begrundet i, at der ikke eksisterer nogen juridisk  

 forpligtelse til at afregne skatten over for moderselskabet før koncernens  

 samlede skat afregnes overfor skattevæsenet,samt i, at et selskab under  

 normale omstændigheder ikke frivilligt afregner selskabsskat over for  

 skattevæsenet før forfaldstid, i hvert fald ikke uden at modtage  

 rentekompensation herfor.
Principielt løber datterselskabet en kreditrisiko,  

 hvis holdingselskabet skulle vise sig ikke at kunne udrede skattebetalingen  

 på forfaldstidspunktet.
