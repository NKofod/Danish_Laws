Klage over forkert dosis af kemoterapi Nævnet fandt grundlag for at kritisere reservelægen for ikke at have foretaget reduktion af dosis, da han burde have kontrolleret procedureskemaet, som var vedlagt journalen.
 Nævnet fandt grundlag for at kritisere sygeplejersken for ikke at have konsulteret en læge, da hun befandt sig en situation med modstridende oplysninger, dels ordinationen og dels en fast praksis, som ikke stemte overens.
 Nævnet udtrykte i den forbindelse, at en sygeplejerske i en situation, hvor en medicinordination ikke opfattes entydigt, har pligt til at gøre opmærksom på dette eller sige fra.
 Nævnet fandt ikke grundlag for at kritisere overlægen for ikke at have specificeret i journalen, at dosis skulle reduceres, da der forelå en fast procedure for, hvornår der skulle ske reduktion af dosis, men nævnet fandt, at det havde været hensigtsmæssigt, om det havde været noteret i journalen, da procedureskemaet ikke var udformet, så det klart fremgik heraf.
