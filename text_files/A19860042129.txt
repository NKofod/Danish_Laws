 Herved bekendtgøres lov nr. 338 af 19. juni 1974 om  

 kommuners og amtskommuners bidrag til statslige og private skoler og kurser  

 med de ændringer, der følger af § 1 i lov nr. 304 af 8. juni 1977, lov nr.  

 587 af 19. december 1985 og § 10 i lov nr. 217 af 23. april 1986.
 § 1.  Som bidrag til staten yder kommunen et beløb for  

 hver elev, der er hjemmehørende i kommunen, og som er optaget i en  

 børnehaveklasse, en 1.-10. klasse, en realafdeling eller en realkursusklasse  

 ved følgende statslige eller private tilskudsberettigede institutioner:
 Stk. 2.  Kommunen kan kræve refusion af bidraget til  

 staten fra en anden kommune for elever, som ved beregning af kommunal  

 udligning og generelle tilskud til kommuner og amtskommuner indgår i  

 folketallet i den anden kommune.
 Stk. 3.  En elev anses for hjemmehørende i den kommune,  

 hvor eleven er tilmeldt folkeregistret.
 § 2.  Som bidrag til staten yder amtskommunen et beløb  

 for hver elev, der er hjemmehørende i amtskommunen, og som er optaget i en  

 gymnasieafdeling, en studenterkursusklasse eller en kursusklasse til højere  

 forberedelseseksamen ved følgende statslige eller private tilskudsberettigede  

 institutioner:
Stk. 2.  Amtskommunen betaler tillige  

 undervisningsafgiften for Stk. 3.  For elever, der er hjemmehørende i Københavns  

 og Frederiksberg kommuner, ydes de i stk. 1 og 2 nævnte bidrag af kommunen.
 Stk. 4.  Amtskommunen kan kræve refusion af bidraget til  

 staten fra en anden amtskommune for elever, som ved beregning af kommunal  

 udligning og generelle tilskud til kommuner og amtskommuner indgår i  

 folketallet i den anden amtskommune.
 Stk. 5.  Stk. 4 finder tilsvarende anvendelse på  

 Københavns og Frederiksberg kommuner.
 Stk. 6.  En elev anses for hjemmehørende i den  

 amtskommune, hvor elevens folkeregisterkommune er beliggende.
§ 3.  Kommunernes og amtskommunernes bidrag skal for  

 statsskolernes og -kursernes vedkommende svare til statens gennemsnitlige  

 udgift pr. elev og for de private skolers og kursers vedkommende til statens  

 gennemsnitlige tilskud pr. elev.
Undervisningsministeren fastsætter nærmere  

 regler om beregningen af bidrag og kan herunder bestemme, at visse skoler og  

 kurser samt visse udgifter ikke skal indgå i beregningen.  

 Undervisningsministeren kan endvidere bestemme, at statens tilskud til  

 private skoler, bortset fra øvelsesskoler, ikke opkræves med det fulde beløb  

 fra kommunerne.
 Stk. 2.  Kommunernes og amtskommunernes bidrag til  

 staten kan modregnes i statens tilskud til kommunerne og amtskommunerne efter  

 objektive udgiftskriterier.
 § 3 a.  Undervisningsministeren kan bemyndige  

 ministeriets direktorater til at udøve de beføjelser, der i denne lov er  

 tillagt ministeren.
 Stk. 2.  Undervisningsministeren kan fastsætte  

 bestemmelser om adgangen til at klage over afgørelser, der er truffet i  

 henhold til bemyndigelse efter stk. 1, herunder om at afgørelser ikke skal  

 kunne indbringes for ministeren.
 Lov nr. 338 af 19. juni 1974 indeholder følgende  

 ikrafttrædelsesbestemmelser m.v.:
 § 4.  Loven træder i kraft den 1. april 1975.
 Stk. 2.  Lov om fordeling af udgifterne til  

 gymnasieskoler og kursus til højere forberedelseseksamen, jfr.  

 lovbekendtgørelse nr. 403 af 7. august 1969, ophæves, bortset fra § 5.
 Stk. 3.  I lov nr. 348 af 18. juni 1969 om statsstøtte  

 til visse private seminarier ophæves § 3, stk. 2.
 § 5.  Loven gælder ikke for Færøerne og Grønland.
 Lov nr. 304 af 8. juni 1977 indeholder følgende  

 ikrafttrædelsesbestemmelse:
§ 4 Loven (* 1) træder i kraft den 1. august 1978.
 Lov nr. 587 af 19. december 1985 indeholder følgende  

 ikrafttrædelsesbestemmelse:
§ 2 Loven (* 2) træder i kraft den 1. januar 1986 og finder anvendelse på  

 bidrag, som en kommune eller amtskommune indbetaler til staten vedrørende  

 finansåret 1985 og følgende år.
 Lov nr. 217 af 23. april 1986 indeholder følgende  

 ikrafttrædelsesbestemmelse:
§ 40 Loven (* 3) træder i kraft den 1. april 1986. (* 4) Undervisningsministeriet, den 20. juni  

 1986 BERTEL HAARDER /Marianne Rosenquist (* 1) Angår § 2, stk. 2.
 (* 2) Angår § 1, stk. 2 og 3, og § 2, stk. 4-6.
 (* 3) Angår § 3 a.
