 I medfør af § 10 og § 19, stk. 4, i lov nr. 297 af 14. juni 1974 om  

 markedsføring bestemmes:
Kapitel I.
Indledende bestemmelser og definitioner § 1.  Tekstilvarer må kun sælges eller udbydes til  

 salg som råprodukt, halv- eller helfabrikat under iagttagelse af  

 bestemmelserne i §§ 2-12.
Stk. 2.  Bestemmelserne i denne bekendtgørelse finder  

 dog ikke anvendelse på tekstilvarer, der § 2.  Ved tekstilvarer forstås i denne bekendtgørelse  

 et forarbejdet eller uforarbejdet produkt, hvori de i bilag 1 nævnte  

 tekstilfibres vægtandel udgør mindst 80 pct.
 Stk. 2.  Med tekstilvarer ligestilles:
 § 3.  Ved tekstilfiber forstås i denne bekendtgørelse:
Kapitel II.
Betegnelser og benævnelser m.v.
 § 4.  De i bilag 1 anførte betegnelser for  

 tekstilfibre må kun anvendes om de ud for hver enkelt betegnelse beskrevne  

 fibre.
 Stk. 2.  Betegnelserne må ikke anvendes for andre fibre,  

 hverken i ordforbindelser eller som egenskabsbetegnelser.
 Stk. 3.  Benævnelsen »silke« må ikke anvendes  

 til angivelse af formen eller den særlige karakter af tekstilfibre som  

 endeløse filamenter.
§ 5.  For en tekstilvare, der i sin helhed består af  

 den samme fiber, kan der til de i bilag 1 anførte betegnelser føjes »100  

 pct.« eller »ren« eller »hel -».
Andre tilsvarende  

 tilføjelser er ikke tilladt.
 Stk. 2.  En andel af fremmede fibre på indtil 2 pct. af  

 varens vægt er tilladt, såfremt dette er berettiget af tekniske grunde, jfr.  

 dog § 6, stk. 4.
 Stk. 3.  For tekstilvarer, i hvis fremstilling  

 strøggarnsprocessen (kartegarnsprocessen) indgår, forhøjes den tilladte andel  

 af fremmede fibre til 5 pct. af varens vægt, jfr. dog § 6, stk. 4.
 § 6.  Benævnelsen »friskklippet uld« må kun  

 anvendes på uldvarer, der udelukkende består af uld, der aldrig har været  

 anvendt i et færdigt produkt, og som hverken har været underkastet en anden  

 spinde- og/ eller filtningsproces end den til fremstillingen af tekstilvaren  

 nødvendige eller har været udsat for en fiberbeskadigende behandling eller  

 benyttelse.
Stk. 2.  Uanset bestemmelserne i stk. 1 kan benævnelsen  

 »friskklippet uld« anvendes for den i en fiberblanding indeholdte  

 uld, når Stk. 3.  I det i stk. 2 nævnte tilfælde skal den  

 fuldstændige, procentvise sammensætning anføres.
Stk. 4.  I tekstilvarer, der benævnes »friskklippet  

 uld«, er den af tekniske grunde ved fremstillingen tilladte andel af  

 fremmede fibre begrænset til 0,3 pct.
Dette gælder også for uldvarer, i hvis  

 fremstilling strøggarnsprocessen (kartegarnsprocessen) indgår.
 § 7.  Tekstilvarer, der består af to eller flere  

 fibre, og hvor mindst 85 pct. af den samlede vægt udgøres af en fiber,  

 betegnes enten efter denne fiber med angivelse af dens vægtprocent, eller  

 efter denne fiber med tilføjelsen »minimum 85 pct.« eller ved  

 angivelse af varens fuldstændige, procentvise sammensætning.
 Stk. 2.  Tekstilvarer, der består af to eller flere  

 fibre, hvoraf ingen enkelt fiber udgør 85 pct. af den samlede vægt, betegnes  

 i det mindste efter de to vægtmæssigt vigtigste fibre med angivelse af deres  

 vægtprocent efterfulgt af en opregning af de øvrige fibre, der er indeholdt i  

 varen, i rækkefølge efter faldende vægt med eller uden angivelse af deres  

 vægtprocent.
Stk. 3.  Samtlige de fibre, der enkeltvis indgår med  

 mindre end 10 pct. i varens sammensætning, kan dog betegnes med udtrykket  

 »øvrige fibre« med angivelse af den samlede vægtprocent.
Nævnes  

 betegnelsen for en fiber, der indgår med mindre end 10 pct. i varens  

 sammensætning, skal varens fuldstændige, procentvise sammensætning angives.
 Stk. 4.  Tekstilvarer med kædegarner af ren bomuld og  

 skudgarner af ren hør, i hvilke hørrens procentvise andel udgør mindst 40  

 pct. af den samlede vægt af den afslettede vare, kan betegnes som  

 »halvlinned«, og i så fald skal angivelsen af sammensætningen  

 »kædegarn ren bomuld - skudgarn ren hør« tilføjes.
 Stk. 5.  For tekstilvarer, der er bestemt for salg til  

 forbrugere, tillades for de i denne paragraf omhandlede, procentvise  

 sammensætninger af tekstilvarerne følgende afvigelser:
Stk. 6.  Ved analyse beregnes de i stk. 5, litra a og b,  

 omhandlede afvigelser særskilt.
Den samlede vægt, der skal anvendes ved  

 beregning af den i litra b nævnte afvigelse, er den samlede vægt af fibrene i  

 den færdige tekstilvare uden eventuelt konstaterede, fremmede fibre, der  

 tillades i medfør af stk. 5, litra a.
Sammenlægning af de i stk. 5, litra a  

 og b, omhandlede afvigelser er kun tilladt, hvis de ved analysen eventuelt  

 konstaterede, fremmede fibre, der tillades i medfør af stk. 5, litra a, viser  

 sig at være af samme kemiske art, som en eller flere af de fibre, der er  

 anført ved mærkningen.
 Stk. 7.  For særlige tekstilvarer, hvis  

 fremstillingsteknik nødvendiggør større afvigelser end dem, der er anført i  

 stk. 5, litra a og b, kan der ved den i § 13 nævnte kontrol kun tillades  

 større afvigelser i ganske særlige tilfælde, og såfremt der fra fabrikanten  

 foreligger en tilstrækkelig begrundelse herfor.
Stk. 8.  Udtrykkene »forskellige fibre« eller  

 »ubestemt tekstilsammensætning« kan anvendes for enhver  

 tekstilvare, hvis sammensætning vanskeligt kan bestemmes på  

 fremstillingstidspunktet.
Ved mærkning af sådanne varer er det dog tilladt  

 efter de i 1. pkt. nævnte udtryk at angive den procentvise sammensætning af  

 de fibre, hvis mængde er kendt ved fremstillingen, forudsat at de kendte  

 fibre ikke hver for sig indgår med mindre end 40 pct. i den færdige vares  

 sammensætning.
Ved kontrol af disse tekstilvarer har analysen udelukkende til  

 formål at fastslå, om varen under hensyn til de i denne bekendtgørelse  

 tilladte afvigelser indeholder en procentdel af kendte fibre, der ikke er  

 mindre end angivet ved mærkningen.
 § 8.  Uden at det berører de afvigelser, der er  

 tilladt i § 5, stk. 2 og 3, § 6, stk. 4, og § 7, stk. 5-7, kan angivelse af  

 følgende fibre undlades i de i §§ 5 og 7 omhandlede, procentvise  

 sammensætninger:
 Stk. 2.  For de i § 7, stk. 4, omhandlede tekstiler skal  

 de i stk. 1, litra a og b, nævnte procenter ikke beregnes på grundlag af  

 tekstilvarens vægt, men særskilt på grundlag af vægten af skudgarn og vægten  

 af kædegarn.
 § 9.  De i §§ 5-7 nævnte procentsatser for  

 fibersammensætningen af tekstilvarer beregnes ved på hver enkelt fibers  

 tørvægt at anvende den dertil svarende, vedtagne sats i bilag 2.
 Stk. 2.  Ved fastsættelsen af procentsatserne for  

 fibrene bortses fra følgende bestanddele:
Stk. 3.  I stk. 2, nr. 2, litra d, betragtes sådanne  

 bundstoffer i tekstilvarer, der tjener til støtte for slidlaget, navnlig  

 bundstoffer i plaider og i dobbelte stoffer samt bundstoffer i fløjls- og  

 plysvarer og tilsvarende varer ikke som indlægsstoffer, der skal ses bort  

 fra.
Ved forstærkninger forstås sådanne garner og stoffer, der er tilsat på  

 særlige og begrænsede steder på tekstilvaren for at forstærke disse steder  

 eller bibringe dem stivhed eller tykkelse.
 Stk. 4.  De i stk. 2, nr. 3, nævnte bestanddele må ikke  

 indgå i tekstilvaren i sådanne mængder, at forbrugeren derved vildledes.
Kapitel III.
Mærkning § 10.  Tekstilvarer skal i hvert produktions- eller  

 omsætningsled, jfr. dog stk. 4, mærkes i overensstemmelse med bestemmelserne  

 i §§ 4-7. Bortset fra varemærker og firmabetegnelser skal andre end de efter  

 disse bestemmelser påbudte eller tilladte oplysninger holdes tydeligt adskilt  

 fra disse.
Stk. 2.  Ved salg eller udbud til salg til forbrugere af  

 tekstilvarer skal især i kataloger, brochurer, på emballage, etiketter og  

 mærker de i §§ 4-7 påbudte eller tilladte oplysninger anføres med let  

 læselige og tydeligt synlige, ensartede bogstaver på i hvert fald dansk,  

 eller andre sprog, der kun ved uvæsentlige forskelle i stavning adskiller sig  

 fra dansk.
Tekstilvarer, der sælges i metermål, skal i det mindste være  

 mærket med de i §§ 4-7 nævnte oplysninger på det stykke eller den rulle, der  

 udbydes til salg.
Disse varer skal iøvrigt udbydes til salg på en sådan måde,  

 at forbrugeren har let adgang til at gøre sig bekendt med oplysningerne.
Stk. 3.  Såfremt et varemærke eller en firmabetegnelse  

 benyttes, hvorved en af de i bilag 1 anførte betegnelser eller en dermed  

 forvekslelig betegnelse anvendes som hovedbetegnelse eller som  

 egenskabsbetegnelse eller i ordforbindelser, skal de i §§ 4-7 påbudte eller  

 tilladte oplysninger anføres i hvert fald på dansk umiddelbart ved varemærket  

 eller firmabetegnelsen med let læselige og tydeligt synlige bogstaver.
I  

 stedet for dansk kan andre sprog, der kun ved uvæsentlige forskelle i  

 stavning adskiller sig fra dansk, anvendes.
Stk. 4.  For tekstilvarer, der ikke udbydes til salg til  

 forbrugere, eller som leveres til opfyldelse af en bestilling fra staten  

 eller anden offentlig myndighed, kan mærkning i overensstemmelse med  

 bestemmelserne i §§ 4-7 erstattes af eller suppleres med tydelige oplysninger  

 herom i handelsdokumenterne.
Anvendelse af forkortelser i kontrakter,  

 fakturaer og salgsdokumenter er ikke tilladt, medmindre hulkortkoder  

 benyttes, og betydningen af disse koder oplyses i samme dokument.
 Stk. 5.  Andre end de i §§ 4, 5 og 6 anførte betegnelser  

 eller benævnelser af tekstilvarers særkende må anvendes, når disse  

 betegnelser eller benævnelser er i overensstemmelse med god handelssædvane.
§ 11.  En tekstilvare, der består af to eller flere  

 dele, som ikke har samme fibersammensætning, skal mærkes ved samlet at angive  

 fibersammensætningen for hver enkelt af disse dele.
Mærkning er ikke  

 nødvendig for dele, der udgør mindre end 30 pct. af varens samlede vægt.  

 Hovedforets fibersammensætning skal dog altid oplyses.
 Stk. 2.  Når to eller flere tekstilvarer, som  

 sædvanligvis danner et samlet hele, har samme fibersammensætning, er det  

 tilstrækkeligt, at varerne forsynes med en fælles mærkning.
 Stk. 3.  For mærkning af nedennævnte tekstilvarer gælder  

 følgende særlige bestemmelser:
 Stk. 4.  Den særskilte mærkning af de forskellige dele  

 af de i stk. 3, nr. 1 og 2, omhandlede korsetvarer skal foretages på en sådan  

 måde, at forbrugeren let kan se, hvilken del af varen, mærkningen vedrører.
 § 12.  Bestemmelserne i §§ 10 og 11 finder ikke  

 anvendelse på de i bilag 3 nævnte tekstilvarer uanset forarbejdningstrin,  

 medmindre varerne er forsynet med en mærkning, der angiver betegnelsen,  

 fibersammensætningen eller varemærket eller navnet på en virksomhed, hvorved  

 en af de i bilag 1 nævnte betegnelser eller en dermed forvekslelig betegnelse  

 anvendes som hovedbetegnelse, egenskabsbetegnelse eller i ordforbindelser.
Stk. 2.  For de i bilag 4 nævnte tekstilvarer er en  

 fælles mærkning tilstrækkelig, såfremt varerne er af samme art og har samme  

 fibersammensætning.
Den fælles mærkning skal indeholde de i bekendtgørelsen  

 foreskrevne angivelser om varens fibersammensætning.
 Stk. 3.  Bestemmelsen i stk. 2 finder også anvendelse på  

 enkelte enheder af de i bilag 4, nr. 18, nævnte varer, selvom disse enkeltvis  

 er forsynet med en mærkning, der er affattet på andre sprog end dansk.
 Stk. 4.  De af stk. 2 omfattede varer skal udbydes til  

 salg på en sådan måde, at forbrugeren har let adgang til at gøre sig bekendt  

 med de pågældende varers fibersammensætning.
 § 13.  Metoder til prøveudtagning og analysemetoder,  

 der skal anvendes til bestemmelse af tekstilvarers fibersammensætning og ved  

 kontrol af tekstilvarers overensstemmelse med de i denne bekendtgørelse  

 foreskrevne angivelser om tekstilvarers fibersammensætning, fastsættes ved  

 bekendtgørelse.
 § 14.  Overtrædelse af § 1 straffes med bøde.
 Stk. 2.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 § 15.  Bekendtgørelsen træder i kraft den 29. november  

 1985.
 Stk. 2.  Samtidig ophæves bekendtgørelse nr. 160 af 2.  

 maj 1975.
 Stk. 3.  Tekstilvarer, der opfylder bestemmelserne i  

 bekendtgørelse nr. 160 af 2. maj 1975, vil kunne sælges til forbrugere indtil  

 29. november 1987, såfremt varen er fremstillet eller indført her til landet  

 inden 29. november 1985.
Industriministeriet, den 15. november  

 1985 Ib Stetter / Niels Erik D.
Jensen Bilag 1 Bilag 2 Vedtagne satser, der skal anvendes ved beregningen af vægtene af de i en tekstilvare indeholdte fibre Bilag 3 Varer, for hvilke der ikke kan foreskrives mærkning 1. Ærmeholdere 2. Armbåndsremme til ure, af tekstilmaterialer 3. Etiketter og våbenskjolde 4. Håndtag, polstrede, af tekstilmaterialer 5. Kaffevarmere 6. Tevarmere 7. Overtræksærmer 8. Muffer, ikke af plys 9. Kunstige blomster 10. Nålepuder 11. Malet lærred 12. Tekstilvarer til forstærkning og indlæg 13. Filt 14. Brugte, konfektionerede tekstilvarer, såfremt de  

 udtrykkeligt betegnes som sådanne 15. Gamacher 16. (Udgået) 17. Indpakningsmaterialer, ikke nye og solgte som  

 sådanne 18. Hatte af filt 19. Sadelmagervarer, af tekstilmaterialer 20. Rejseartikler, af tekstilmaterialer 21. Håndbroderede tapisserier, færdige eller til  

 færdiggørelse, og materialer til fremstilling deraf, herunder broderegarn,  

 der sælges særskilt fra bunden og er specielt oplagt med henblik på  

 anvendelse til sådanne tapisserier 22. Lynlåse 23. Knapper og spænder, overtrukket med  

 tekstilmaterialer 24. Bogomslag, af tekstilmaterialer 25. Legetøj 26. Tekstile dele af fodtøj, undtagen varmeisolerende  

 for 27. Dækkeservietter o.lign. af flere bestanddele med  

 en overflade på mindre end 500 cm2 28. Grydelapper og ovnhandsker 29. Æggevarmere 30. Kosmetiketuier 31. Tobakspunge af stof 32. Stofetuier til briller, cigaretter og cigarer,  

 tændere og kamme 33. Beskyttelsesartikler til sportsbrug, undtagen  

 handsker 34. Toilettasker 35. Skopudseetuier 36. Begravelsesartikler 37. Engangsartikler med undtagelse af vat.
Ved  

 engangsartikler forstås tekstilvarer, der er beregnet til brug en gang eller  

 i en begrænset periode, og hvis normale brug udelukker enhver istandsættelse  

 til samme brug eller til senere lignende brug.
 38. Tekstilvarer, der er undergivet reglerne i den  

 europæiske farmakope, og som dækkes af en benævnelse, der henviser dertil,  

 ikke-engangsbandager til medicinsk og ortopædisk brug samt ortopædiske  

 tekstilvarer i almindelighed.
 39. Tekstil, herunder reb, tovværk og sejlgarn (med  

 forbehold af nr. 12 i bilag 4), der normalt er bestemt til: a) anvendelse som  

 hjælpemiddel ved produktion og forarbejdning af varer; b) indbygning i  

 maskiner, installationer (varmeanlæg, klimaanlæg, belysningsanlæg osv.),  

 husholdningsapparater m.m., køretøjer og andre transportmidler eller til  

 anvendelse ved drift og vedligeholdelse heraf eller til brug som udstyr for  

 disse, med undtagelse af presenninger og tilbehør af tekstil til biler, som  

 sælges særskilt fra disse.
 40. Tekstil, der er bestemt til beskyttelse og  

 sikkerhed, såsom sikkerhedsbælter, faldskærme, redningsveste, nødstiger,  

 indretninger til beskyttelse mod brand, skudsikre veste samt særlige  

 beskyttelsesdragter (f.eks. beskyttelse mod ild, kemikalier eller andre  

 sikkerhedsricisi).
 41. Pneumatisk oppustelige anlæg (sportshaller,  

 udstillingsstader, lagerhaller osv.), forudsat at der gives oplysninger om  

 ydeevne og tekniske specifikationer for disse artikler.
42. Sejl 43. Tekstil til dyr 44. Flag og bannere Bilag 4 Varer, for hvilke kun en fælles mærkning er påkrævet 1. Karklude, gulvklude 2. Pudseklude 3. Borter, lidser og besætning 4. Possement 5. Bælter 6. Seler 7. Strømpe- og sokkeholdere 8. Snørebånd 9. Bånd 10. Elastikbånd 11. Indpakningsmateriale, nyt og solgt som sådant 12. Indpakningssnor og høstbindegarn; andet sejlgarn,  

 reb og tovværk end det, der er omhandlet i nr. 39 i bilag 3 (* 2) 13. Dækkeservietter o.lign.
14. Lommetørklæder 15. Hårnet 16. Slips og butterflies til børn 17. Hagesmækker; vaskeklude og -handsker 18. Sy-, stoppe- og broderegarn i små  

 detailsalgsoplægninger med en nettovægt på højst et gram 19. Gardin- og persiennegjorde (* 1) Betegnelsen »uld« i nr. 1 kan ligeledes anvendes til at  

 angive en blanding af fibre af fåreuld og hår anført i nr. 2, tredje kolonne.  

 Dette gælder for de tekstilvarer, der er omhandlet i §§ 5 og 6, samt for de i  

 § 7 omhandlede varer, for så vidt sidstnævnte delvis består af fibre, der er  

 anført i nr. 1 og 2.
(* 2) For de i dette nummer adførte produkter, der sælges afskåret, er den  

 fælles mærkning den, der findes på rullen.
Det i dette nummer omhandlende reb  

 og tovværk omfatter bl.a. reb og tovværk til bjergbestigning og sejlsport.
