§ 1 Signalet mod vejen skal være et lyssignal, der kan suppleres med  

 klokkesignal, hvis forholdene gør det ønskeligt, eller suppleres med  

 halvbomme og klokkesignal, hvis vejtrafikkens tæthed eller hastighed eller  

 andre forhold gør det ønskeligt.
 Der anbringes et lyssignal med baggrundsskærm på hver side af banen på  

 krydsmærkestanderen, som opstilles overensstemmende med reglerne i  

 ministeriet for offentlige arbejders bekendtgørelse om vejafmærkning m.v. af  

 1. juli 1955. Bilagets fig. 1 og 2 viser det normale lyssignal for krydsning  

 med en enkeltsporet bane samt form og farve for lyssignalets baggrundsskærm.
Hvor forholdene, og i særdeleshed lyssignalernes synlighed, vejens bredde  

 eller vejtrafikkens tæthed gør det nødvendigt, skal der anbringes lyssignal i  

 begge vejsider, ligesom der kan opsættes flere lyssignaler ved  

 vejindmundinger.
Lyssignaler, som ikke anbringes på en krydsmærkestander,  

 opsættes normalt på en stander som vist på fig. 3. Bagsiden af  

 baggrundsskærme og standere skal være grå.
 Når klokkesignal anvendes som supplement til lyssignal, anbringes klokken  

 normalt på en af vejlanternestanderne, men kan i specielle tilfælde anbringes  

 på en særskilt stander.
Når halvbomme anvendes som supplement til lyssignal, skal der anbringes  

 lyssignal i begge vejsider, og bommene skal placeres imellem lyssignal og  

 spor.
Bommene skal normalt sænkes vinkelret på vejens retning og skal dække  

 den højre halvdel af kørebanen (på veje med 2 adskilte kørebaner hele højre  

 kørebane) samt eventuel cykelsti i vejens højre side og helt eller delvis -  

 f.eks. ved kontravægtarmen - eventuelt fortov i samme vejside.
Hver bom skal  

 være forsynet med to bomlygter, og bommenes forside skal skiftevis have røde  

 og hvide felter, forsynet med lysreflekterende materialer.
Der skal  

 forefindes fuld strømreserve.
På bilagets fig. 5 er vist en overkørsel med lyssignaler suppleret med  

 halvbomme og klokker.
Der anbringes klokkesignal på begge sider af banen.
 Højden over vejbanen af de til anlægget hørende vejlanterner skal normalt  

 være 2,5 m, når der kun findes lyssignaler i højre vejside, og normalt 2,2 m,  

 når der findes lyssignaler i begge vejsider.
 Lyssignalerne opstilles normalt 6 m fra nærmeste spormidte, målt vinkelret  

 på sporets retning.
§ 2 Lyssignalet udføres som et elektrisk blinksignal.
Uden for togtid vises  

 intet lys.
Når tog nærmer sig, vises rødt blinklys med 60-100 blink pr.  

 minut.
Blinkkarakteren skal være således, at der bliver tydeligt mørke  

 mellemrum mellem blinkene.
Lysstyrken skal være så stor, at lyssignalet ved fri udsigt til dette selv  

 under ugunstigste lysforhold i sigtbart vejr er godt synligt ved dag i en  

 afstand af 150 m.
I en afstand af normalt 15 m fra nærmeste vejlanterne skal  

 lyset kunne iagttages i en højde af 1,2 m over kørebanen i dennes, og såfremt  

 klokkesignal ikke forefindes, tillige i en eventuel cykelstis bredde.
Hvis  

 afstanden fra en vejlanternestander til fjerneste kørebanebegrænsning  

 overstiger 6,5 m, eller hvis en vejlanterne som følge af vejens  

 stigningsforhold må anbringes i anden højde end angivet i § 1, skal der  

 normalt anbringes vejlanterner i begge vejsider.
Såfremt lyssignal af særlige  

 grunde må opstilles på en langs banen løbende parallelvej, som indmunder i  

 den over overkørslen førende vej, og man ønsker at tilkendegive, at passage  

 forbi signalet er tilladt, hvis sporet ikke krydses, kan signalet suppleres  

 med den i ministeriet for offentlige arbejders bekendtgørelse om  

 vejafmærkning på bilag 11, fig., viste grønne pil, der da skal tændes  

 samtidig med lyssignalet og vise fast grønt lys.
Linsen med den grønne pil  

 anbringes på signalstanderen umiddelbart under baggrundsskærmen, jfr.  

 bilagets fig. 4.
 Klokkesignalet skal gives som 60-100 kraftige slag pr. minut, og  

 ringningen skal have samme varighed som det røde blinklys, medmindre  

 lyssignalet er suppleret med halvbomme, i hvilket tilfælde ringningen kan  

 ophøre, når halvbommene er helt nede.
Uden for togtid skal halvbommene stå lodret, og der vises intet lys fra  

 bomlygterne.
Når tog nærmer sig, skal halvbommene sænkes til vandret  

 stilling.
Bomlygterne skal, så snart halvbommene ikke er i lodret stilling,  

 vise rødt fast lys mod vejen til begge sider.
Lyset på bommenes forside skal  

 i mørke ved fri udsigt til bomlygterne være synligt i en afstand af mindst  

 150 m.
§ 3 Ved automatisk igangsætning af anlægget skal lys- og klokkesignalet (for  

 tog med den på stedet benyttede største kørehastighed) starte mindst 22  

 sekunder, før togets første aksel har nået overkørslen, dog mindst 27  

 sekunder før overkørslen nås, hvis lyssignalet er suppleret med halvbomme.  

 Lys- og klokkesignal skal have været i funktion i ca. 5 sekunder, inden  

 bommenes sænkning påbegyndes.
Lyssignal og eventuelt klokkesignal skal  

 afbrydes automatisk, når togets sidste aksel har passeret eller nået  

 overkørslen, og samtidig skal hævningen af eventuelle halvbomme påbegyndes.  

 Ved stationer må lyssignaler dog ikke slukkes, og halvbomme ikke hæves, så  

 længe tog holder på overkørslen.
Ved alle anlæg skal findes en eller flere indretninger, ved hjælp af  

 hvilke anlægget manuelt kan sættes i gang, standses eller sættes ud af  

 virksomhed.
Betjeningsanordninger placeres og betjenes efter lokale hensyn,  

 idet kortest mulig spærring af vejen tilstræbes.
§ 4 I anlægget skal indgå en anordning, som bevirker, at lyssignaler slukkes,  

 at klokkesignaler ophører, og at halvbomme hæves, hvis anlægget fejlagtigt  

 har vist spærring af overkørslen i ca. 6 minutter.
§ 5 Mod banen opstilles ved overkørslen en kontrollanterne for hver  

 køreretning.
Hvor forholdene gør det ønskeligt eller nødvendigt, dubleres  

 kontrollanternerne ud ad banen, således at lokomotivføreren i sigtbart vejr  

 kan se kontrollys ved passage af det nedenfor nævnte kendingsmærke.  

 Kontrollanternerne skal vise hvidt blinklys og tændes og slukkes samtidig med  

 det røde blinklys mod vejen, og kontrollanternerne må kun vise blinklys, hvis  

 alle vejlanterner lyser.
Ved anlæg med halvbomme må kontrollanternerne kun vise hvidt blinklys, når  

 alle vejlanterner og mindst en bomlygte på hver bom er tændt, samt når  

 sænkning af bommene er påbegyndt.
Når det hvide blinklys i kontrollanternen  

 for et halvbomanlæg er slukket, skal der fra overkørslen vises brandgult,  

 fast lys mod banen.
 Ud ad banen anbringes kendingsmærker for kontrollanternerne normalt i en  

 afstand af ca. 350 m fra overkørslen ved 75 km's toghastighed og ved andre  

 hastigheder i en afstand beregnet med samme sikkerhed for bremsning.
 Kan en lokomotivfører ikke se kontrollys, eller vises hvidt, fast lys,  

 eller brandgult, fast lys fra overkørslen, vil lokomotivføreren forholde sig  

 i overensstemmelser med det af ministeriet i banernes reglement herom  

 fastsatte.
§ 6 Ved overkørsler på dobbeltsporede baner må lyssignaler med eller uden  

 halvbomme ikke anvendes.
 I andre tilfælde, hvor der i overkørslen er flere spor, som samtidig kan  

 befares af tog, kan lyssignaler suppleret med halvbomme anvendes efter særlig  

 godkendelse.
§ 7 Foranstående regler, der erstatter tilsvarende regler af 25. marts 1935,  

 skal bringes til anvendelse ved anlæg, som etableres 3 måneder efter  

 reglernes ikrafttræden.
Om eventuel ændring af tidligere opstillede anlæg  

 træffer ministeriet nærmere bestemmelse i hvert enkelt tilfælde.
 Ministeriet for offentlige arbejder, 14. december 1959.
 Kai Lindberg.
/ E.
Clausen.
 Lyssignal for enkeltsporet bane, eet spor i overkørslen.
 fig. 1.
 Lyssignal for enkeltsporet bane, flere spor i overkørslen.
 fig. 2.
 Lyssignal på særlig stander.
 fig. 3.
 Lyssignal med pilsignal.
 fig. 4.
 Lyssignalanlæg med automatiske halvbomme.
 fig. 5.
