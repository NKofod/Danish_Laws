Fremsat den 22. oktober 1998 af Sonja Albrink  

 (CD), Peter Duetoft (CD) og Mimi Jakobsen (CD) Forslag til Lov om ændring af lov om beskatning ved  

 dødsfald (dødsboskatteloven) (Successionsadgang til fonde og foreninger m.v. med  

 almenvelgørende formål) § 1 I lov om beskatning ved dødsfald (dødsboskatteloven), jf.  

 lovbekendtgørelse nr. 703 af 28. september 1998, foretages  

 følgende ændringer:
1. I § 36 stk. 1, 1. pkt., indsættes efter  

 »fysisk person«: »eller en fond, forening, stiftelse eller institution m.v.,  

 hvis midler anvendes i almenvelgørende eller på anden måde  

 almennyttigt øjemed til fordel for en større kreds af  

 personer,« 2. I § 36 indsættes efter stk. 4 som nyt  

 stykke:
»Stk. 5. Ved afståelse af aktier, der er erhvervet ved  

 udlodning med succession, skal en modtager, der er skattepligtig efter  

 selskabsskattelovens § 1, stk. 1, nr. 1-2 c, eller 3 a-5 b, eller  

 fondsbeskatningsloven, uanset aktieavancebeskatningslovens § 4,  

 stk. 6, 1. pkt., opgøre gevinst eller tab efter reglerne i  

 aktieavancebeskatningslovens § 4, stk. 1, 3 og 4.« 3. I § 36 indsættes efter stk. 4 som nyt  

 stykke:
»Stk. 6. Skatteministeren er bemyndiget til efter  

 ansøgning at bevilge succession efter stk. 1 for arv, legat m.v.  

 til offentlige institutioner, den danske folkekirke, valgmenigheder,  

 religiøse samfund, foreninger, selskaber eller stiftelser med  

 almenvelgørende eller andet almennyttigt formål.« § 2 Loven træder i kraft dagen efter offentliggørelsen i  

 Lovtidende og finder anvendelse på boer vedrørende personer, der  

 afgår ved døden den 1. januar 1999 eller senere, samt på  

 skifte af uskiftede boer i den efterlevende ægtefælles levende  

 live, når anmodning om skifte indgives den 1. januar 1999 eller  

 senere.
Bemærkninger til lovforslaget Almindelige bemærkninger Med lov nr. 431 af 26. juni 1998 om ændring af lov  

 om beskatning ved dødsfald (dødsboskatteloven) og lov om  

 beskatning af fortjeneste ved afståelse af aktier m.v.  

 (aktieavancebeskatningsloven) (successionsregler), som var en del af  

 pinsepakken, blev adgangen for succession ved arv til juridiske personer  

 fjernet.
Dette betyder, at der ved arveovergang af aktier, fast ejendom og  

 andre aktiver til anparts- og aktieselskaber, fonde og foreninger m.v. bl.a.  

 skal betales avanceskat i boet, som om aktiverne var blevet solgt.
 Hovedsigtet med lovændringen, som ganske vist ikke  

 klart fremgår af bemærkningerne til lovforslaget (lovforslag nr.  

 L 100, 1997-98, 2. samling, § 9), har formentlig været at sikre,  

 at generationsskifter inden for familien ikke løses gennem  

 fondsdannelser, hvor samtlige aktier m.v. bliver placeret i en familiefond,  

 så der ikke fremover skal gennemføres generationsskifter.
Lovændringen har imidlertid haft den virkning, at  

 også arv til velgørende foreninger m.v. udløser  

 avancebeskatning, hvorved der sker en betragtelig beskatning - og dermed  

 forringelse - af det beløb, som tilfalder den velgørende  

 forening, fond eller lignende.
I andre skattelove er arv og gave, som  

 tilfalder velgørende formål, bevilget lempeligere beskatning  

 eller fuldstændig skatte- og afgiftsfritagelse.
Således er gaver  

 til godgørende formål inden for visse rammer fradragsberettiget  

 hos giveren efter reglerne i ligningslovens § 8 A, ligesom  

 skatteministeren efter boafgiftslovens § 3, stk. 2, er bemyndiget  

 til at afgiftsfritage arv, som tilfalder fonde og foreninger m.v. med  

 almenvelgørende eller almennyttigt formål.
Det foreslås at arv, som tilfalder fonde og  

 foreninger m.v. med almenvelgørende eller almennyttigt formål  

 sidestilles med arv, som tilfalder fysiske personer, og dermed på helt  

 tilsvarende vis stilles skattemæssigt lempeligere end arv til andre  

 juridiske personer, således at arv til f.eks.
Kræftens  

 Bekæmpelse, Dansk Blindesamfund, Hjerteforeningen, Dansk Røde  

 Kors eller lignende kan ske med succession, så arven kan gå  

 ubeskåret til de pågældende fonde eller foreninger og  

 være med til at styrke den pågældende fonds eller forenings  

 velgørende arbejde.
Der testamenteres hvert år mange millioner kroner  

 til velgørende formål.
Da langt de fleste private formuer er  

 anbragt i aktiver, som f.eks. aktier, har fonde og foreninger ofte adgang til  

 at overtage disse porteføljer og tillægge disse til fondens  

 eller foreningens grundkapital, således at afkastet kan sikre det  

 fortsatte arbejde.
Konsekvensen af pinsepakkens begrænsning af  

 successionsadgangen vil være, at det efter den 1. januar 1999 vil  

 være nødvendigt at realisere en del af aktiverne og dermed  

 formindske tilskuddet til grundkapitalen og følgelig også det  

 årlige afkast heraf.
 I et konkret eksempel, som forslagsstillerne er blevet  

 gjort bekendt med, vil ophævelsen af adgangen til succession betyde, at  

 der ved arv til en efter ligningslovens § 8 A godkendt forening på  

 17 mio. kr. skal betales en avanceskat på ca. 3,2 mio. kr., som  

 således reelt set bliver fratrukket i den pågældende  

 velgørende forenings grundkapital.
Forslagsstillerne har med tidligere forslag søgt at  

 indrette lovgivningen sådan, at der er større incitament for  

 virksomheder og private til at tage et socialt ansvar.
Dette forslag ligger  

 helt på linje hermed.
Der er efter forslagsstillernes opfattelse en  

 klar samfundsmæssig interesse i, at der på privat initiativ  

 stiftes og opretholdes fonde og foreninger med et almenvelgørende  

 formål, som kan supplere de offentlige tilbud.
Dette har da også  

 været den bærende tanke ved indførelsen af adgangen til  

 fradrag for gaver til velgørende formål i ligningslovens  

 § 8 A.
Som baggrund for fritagelsen for betaling af boafgift efter  

 boafgiftslovens § 3, stk. 2, anføres det endda i  

 bemærkningerne til lovforslaget (Folketingstidende 1994-95, till.
A  

 3847), at de krav, som told- og skatteregionerne stiller til godkendelse for  

 arveafgiftsfritagelse, er noget lempeligere end de krav, der stilles til en  

 godkendelse efter ligningslovens § 8 A, og dette må tages som  

 udtryk for, at man har ønsket at styrke de almenvelgørende  

 formål i arvesituationen.
Det er således allerede et bærende princip i  

 skatte- og afgiftslovgivningen, at arv og gave til almenvelgørende  

 formål behandles lempeligt for derigennem at give incitament til at  

 styrke det sociale ansvar for private.
Det forudsættes derfor  

 også, at der ved administration af skatteministerens  

 bemyndigelsesbestemmelse efter forslagets § 1, nr. 3, skal lægges  

 samme lempelige administrative praksis til grund.
 Forslagsstillerne går ud fra, at det ikke har  

 været hensigten med ændringen af successionsreglerne i  

 forårets pinsepakke at ramme de almenvelgørende formål, og  

 er derfor af den opfattelse, at det vil være nødvendigt at  

 foretage den foreslåede ændring, hvis ikke man vil lægge  

 hindringer i vejen for den positive udvikling, som i de seneste år har  

 styrket de pågældende foreningers arbejde.
Bemærkninger til de enkelte bestemmelser Til § 1 Til nr. 1 Det foreslås, at arv, som tilfalder fonde og  

 foreninger m.v. med almenvelgørende eller almennyttigt formål  

 sidestilles med arv, som tilfalder fysiske personer og dermed på helt  

 tilsvarende vis stilles skattemæssigt lempeligere end arv til andre  

 juridiske personer.
 Der henvises i øvrigt til de almindelige  

 bemærkninger.
Til nr. 2 Som konsekvens af lovforslagets § 1, nr. 1, om at  

 genindføre successionsadgangen, for så vidt angår arv til  

 fonde og foreninger m.v. med almenvelgørende eller almennyttigt  

 formål, foreslås det at genindføre den bestemmelse i  

 dødsboskattelovens § 36, stk. 3, der blev ophævet ved  

 § 1, nr. 3, i lov nr. 431 af 26. juni 1998, som konsekvens af lovens  

 samtidige afskaffelse af juridiske personers successionsadgang.
 Med den foreslåede konsekvensændring er  

 udelukkende tilsigtet, at fonde og foreninger m.v. med almenvelgørende  

 eller almennyttigt formål får samme skattemæssige stilling,  

 når de efter forslaget arver med succession, som der gjaldt før  

 pinsepakkens afskaffelse af successionsadgangen.
Den foreslåede bestemmelse begrænser ikke den  

 foreslåede adgang til udlodning med succession for fonde og foreninger  

 m.v. med almenvelgørende eller almennyttigt formål.
Bestemmelsen  

 angår alene den efterfølgende beskatning, når fonde og  

 foreninger m.v. med almenvelgørende eller almennyttigt formål  

 har erhvervet aktier m.v. omfattet af aktieavancebeskatningsloven ved  

 udlodning med succession.
Efter den gældende bestemmelse i  

 aktieavancebeskatningslovens § 4, stk. 6, 1. pkt., gælder en  

 særregel for juridiske personer, der er skattepligtige efter  

 selskabsskattelovens § 1, stk. 1, nr. 1-2c, eller 3a-5b, eller  

 fondsbeskatningsloven, der gør fortjeneste ved afståelse af  

 aktier m.v. efter mere end tre års besiddelsestid skattefri.
Den  

 foreslåede bestemmelse indebærer, at særreglen i  

 aktieavancebeskatningslovens § 4, stk. 6, 1. pkt., tilsvarende hvad  

 der gjaldt før pinsepakkens generelle afskaffelse af juridiske  

 personers successionsadgang, ikke finder anvendelse, når fonde og  

 foreninger m.v. med almenvelgørende eller almennyttigt formål  

 har erhvervet aktierne m.v. ved udlodning med succession fra et bo.
I disse  

 tilfælde skal opgøres gevinst eller tab efter reglerne i  

 aktieavancebeskatningslovens § 4, stk. 1, 3, og 4.
Til nr. 3 Det foreslås endvidere, at skatteministeren  

 bemyndiges til efter ansøgning at bevilge succession til fonde og  

 foreninger m.v. med almenvelgørende eller almennyttigt  

 formål.
 Der henvises i øvrigt til de almindelige  

 bemærkninger.
Til § 2 Det foreslås, at loven får virkning fra den 1.  

 januar 1999. Den ændring af successionsreglerne, som blev vedtaget i  

 forbindelse med pinsepakken, jf. de almindelige bemærkninger, har  

 ligeledes virkning fra 1. januar 1999, og vedtagelsen af det her fremsatte  

 lovforslag indebærer således, at pinsepakkens begrænsning  

 af kredsen af udlodningsmodtagere, der kan succedere i boets  

 skattemæssig stilling, ikke får konsekvenser for fonde,  

 foreninger, stiftelser eller institutioner m.v. med et almenvelgørende  

 eller almennyttigt formål, der er omfattet af nærværende  

 lovforslag, jf. de almindelige bemærkninger.
Skriftlig fremsættelse Sonja Albrink (CD):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om beskatning  

 ved dødsfald (dødsboskatteloven). (Successionsadgang til fonde  

 og foreninger m.v. med almenvelgørende formål).
(Lovforslag nr.
L 56).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag Lovforslaget sammenholdt med gældende lov Gældende formulering Lovforslaget § 1 I lov om beskatning ved dødsfald (dødsboskatteloven), jf.  

 lovbekendtgørelse nr. 703 af 28. september 1998, foretages  

 følgende ændringer:
 § 36. Konstateres der ved udlodning af aktiver fra et bo, der ikke  

 er fritaget for beskatning efter § 6, en gevinst, indtræder modtageren,  

 såfremt denne er en fysisk person, i boets skattemæssige stilling  

 (succederer), medmindre andet følger af §§ 37 og 38. Indtræden i  

 boets skattemæssige stilling (succession) kan dog ikke ske i det  

 omfang, gevinsten skal beskattes i boet efter § 28, stk. 3, eller § 29.
1. I § 36 stk. 1, 1. pkt., indsættes efter »fysisk  

 person«: »eller en fond, forening, stiftelse eller institution m.v., hvis  

 midler anvendes i almenvelgørende eller på anden måde  

 almennyttigt øjemed til fordel for en større kreds af  

 personer,« Stk. 2-4. --- 2. I § 36 indsættes efter stk. 4 som nyt stykke:
»Stk. 5. Ved afståelse af aktier, der er erhvervet ved  

 udlodning med succession, skal en modtager, der er skattepligtig efter  

 selskabsskattelovens § 1, stk. 1, nr. 1-2 c, eller 3 a-5 b, eller  

 fondsbeskatningsloven, uanset aktieavancebeskatningslovens § 4, stk. 6, 1.  

 pkt., opgøre gevinst eller tab efter reglerne i  

 aktieavancebeskatningslovens § 4, stk. 1, 3 og 4.« 3. I § 36 indsættes efter stk. 4 som nyt stykke:
