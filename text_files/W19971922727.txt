 Under arbejdsskadebegrebet hører efter § 9 i lov om forsikring mod  

 følger af arbejdsskade dels ulykkestilfælde m.v., der skyldes arbejdet, og  

 dels erhvervssygdomme.Ved en lovændring i maj 1996 blev arbejdsskadebegrebet  

 ved lovens § 9 a, udvidet til også at omfatte pludselige løfteskader  

 (spontanskader), der er opstået den 1. juni 1996 eller senere.
 Efter § 9 a, stk. 1, defineres en pludselig løfteskade som en varig  

 muskel-, nerve- eller ledskade, der opstår spontant i umiddelbar tilknytning  

 til løftearbejde i akavede stillinger hos personer, som i øvrigt har  

 belastende løftearbejde, når skaden må anses for udelukkende eller i  

 overvejende grad at være forårsaget af løftearbejdet.
 Efter § 9 a, stk. 2, skal sagerne forelægges for Erhvervssygdomsudvalget  

 med mindre Arbejdsskadestyrelsen skønner, at forelæggelsen vil være  

 udsigtsløs.
For at kunne tage stilling til, om varighedsbetingelsen i loven er  

 opfyldt, har Arbejdsskadestyrelsen i de sager, hvor lovens øvrige betingelser  

 er opfyldt, udsat sagsbehandlingen, indtil lægebehandling og genoptræning har  

 vist, at skadens følger ikke var forbigående.
Arbejdsskadestyrelsen har  

 således endnu ikke truffet afgørelse om anerkendelse af pludselig løfteskade  

 i sager, der har været forelagt Erhvervssygdomsudvalget.
 I sager, hvor Arbejdsskadestyrelsen har vurderet, at lovens betingelser  

 ikke er opfyldt, har styrelsen løbende truffet afgørelse om, at der ikke har  

 været tale om en pludselig løfteskade, som er omfattet af loven.
Ankestyrelsens behandling af sagerne Ankestyrelsen har på et ankemøde den 5. marts 1997 behandlet 12 sager,  

 hvor Arbejdsskadestyrelsen havde afvist skaden efter lovens § 9 a.
 I 4 af sagerne tiltrådte Ankestyrelsen, at de anmeldte skader ikke kunne  

 anerkendes som pludselige løfteskader, idet tilfældene var indtruffet før den  

 1. juni 1996. Loven giver som nævnt alene mulighed for anerkendelse af  

 eventuelle pludselige løfteskader, der indtræder den 1. juni 1996 eller  

 senere.
Ankestyrelsen tiltrådte i 3 andre sager, at Arbejdsskadestyrelsen havde  

 begrundet afgørelserne med, at skaden ikke var opstået i forbindelse med et  

 egentligt løft.
Ankestyrelsen lagde vægt på, at skaderne ikke var opstået i  

 umiddelbar forbindelse med løftearbejde, men f.eks. i forbindelse med skub og  

 træk af senge eller i forbindelse med forsøg på at gribe en tavle, der var  

 ved at vælte.
I 3 sager havde Arbejdsskadestyrelsen begrundet afgørelserne med, at der  

 ifølge de lægelige oplysninger ikke var tale om nogen varig skade, der havde  

 medført varigt men og/eller erhvervsevnetab.
I alle 3 sager vurderede Ankestyrelsen, at sagerne ikke var tilstrækkeligt oplyst til, at  

 der kunne tages stilling til spørgsmålet om anerkendelse efter lovens § 9,  

 nr. 3, jf. § 9 a.
Ved vurderingen heraf lagde Ankestyrelsen i en af sagerne vægt på, at der  

 ikke forelå nogen beskrivelse af klagerens aktuelle tilstand efter skaden, og  

 at det i klagen var oplyst, at der stadig var smerter i forbindelse med  

 løftearbejde.
I en anden af sagerne lagde Ankestyrelsen vægt på, at der trods  

 oplysninger om klagers forbrug af smertestillende medicin ikke var indhentet  

 lægelige oplysninger til belysning af, om klager havde varigt men.
Endelig tiltrådte Ankestyrelsen i 2 sager, at Arbejdsskadestyrelsen havde  

 begrundet afvisningen med, at klagerne ikke forud for løfteskaden havde haft  

 et arbejde, der i lovens forstand kunne betegnes som værende belastende  

 løftearbejde.
Ankestyrelsen lagde i de 2 sager vægt på, at klagerne efter  

 egne oplysninger normalt ikke havde løftearbejde eller kun havde løftet få  

 gange dagligt.
Afslutning I flere af sagerne anmodede Ankestyrelsen samtidig Arbejdsskadestyrelsen  

 om at overveje, om nye oplysninger, der ikke havde foreligget for  

 Arbejdsskadestyrelsen, kunne give grundlag for at behandle sagen påny på  

 baggrund af de nye oplysninger eller give grundlag for at behandle  

 spørgsmålet om eventuel anerkendelse af hændelsen efter lovens § 9, nr. 1, om  

 ulykkestilfælde.
 Ved behandlingen af de 12 sager er der således alene taget stilling til,  

 om forelæggelse for Erhvervssygdomsudvalget kunne betragtes som udsigtsløs,  

 herunder om sagerne var tilstrækkeligt oplyst til at det kunne fastslås, at  

 en forelæggelse var udsigtsløs.
Afslutningsvis bemærkes, at på grund af lovens krav om, at der skal være  

 tale om en varig ska de, og at sagen, når den varige skade efter eventuel sygebehandling er  

 konstateret, skal forelægges for Erhvervssygdomsudvalget, må der forventes at  

 gå endnu nogen tid før Ankestyrelsen får mulighed for at tage stilling til  

 Erhvervssygdomsudvalgets og Arbejdsskadestyrelsens anerkendel- sespraksis på  

 området.
