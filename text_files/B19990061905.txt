Bekendtgørelse om ændring af  

 bekendtgørelse om undervisningskompetence i gymnasiet, på  

 studenterkursus og ved kursus til højere forberedelseseksamen (Kompetencebekendtgørelsen) § 1 I bekendtgørelse nr. 243 af 22. april 1998 om  

 undervisningskompetence i gymnasiet, på studenterkursus og ved kursus  

 til højere forberedelseseksamen foretages følgende  

 ændringer:
 1. I bilaget til bekendtgørelsen under Indhold  

 indsættes før »1. Billedkunst«:
 »0. Astronomi«.
2. I bilaget til bekendtgørelsen under B.
Faglige  

 forudsætninger i gymnasie-/hf-fag, der findes som  

 kandidat-/bifags-/sidefagsuddannelse indsættes før »1.  

 Billedkunst«:
»0. Astronomi 0.1. Fagets discipliner og metodik.
Kandidaten skal på et videnskabeligt grundlag have erhvervet sig  

 fortrolighed med astronomiens discipliner og grundlæggende  

 naturvidenskabelige arbejdsmetoder.
Kandidaten skal have indsigt i  

 astronomiens betydning for menneskelig erkendelse i historisk og kulturel  

 sammenhæng.
 0.2. Det faglige indhold.
 Kandidaten skal ud over at have faglig kompetence i faget fysik have  

 erhvervet sig et solidt kendskab til følgende  

 fagområder:
observationel astronomi solsystemet stjerner og mælkevejssystemet galakser og kosmologi.
 Disse fagområder skal være behandlet på et normalt  

 anerkendt universitært niveau.
 0.3. Eksperimentelt arbejde.
 Kandidaten skal have gennemført et kursus i astronomiske og  

 eksperimentelle teknikker.
 0.4. Anvendelse af informations- og kommunikationsteknologi.
 Kandidaten skal være fortrolig med anvendelse af informations- og  

 kommunikationsteknologi inden for fagets forskellige discipliner«.
§ 2 Bekendtgørelsen træder i kraft den 15. august 1999.
