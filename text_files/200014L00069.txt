Betænkning afgivet af Skatteudvalget den  

 25. oktober 2000 Betænkning over Forslag til lov om ændring af  

 kildeskatteloven (Beskatning af personer i udlandet, der modtager dansk  

 pension) [af skatteministeren (Ole Stavad)] Lovforslaget blev fremsat den 4. oktober 2000 og var til  

 1. behandling den 10. oktober 2000. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i to møder.
Spørgsmål Udvalget har stillet 4 spørgsmål til  

 skatteministeren, som denne har besvaret skriftligt.
 To af udvalgets spørgsmål til  

 skatteministeren og dennes svar herpå er optrykt som bilag til  

 betænkningen.
 Et flertal i udvalget (udvalget med undtagelse af  

 SF) indstiller lovforslaget til vedtagelse uændret.
 Et mindretal i udvalget (SF) vil ved 3. behandling  

 stemme hverken for eller imod lovforslaget.
 SF bemærker, at de pågældende  

 pensionister med bopæl i udlandet typisk vil bo i lande med lavere  

 leveomkostninger end i Danmark, og at det derfor ikke er nødvendigt at  

 give fradrag, som hvis de boede i Danmark.
 LH var på tidspunktet for betænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske bemærkninger  

 i betænkningen.
 En oversigt over Folketingets sammensætning er  

 optrykt i betænkningen.
Jens Peter Vernersen (S) nfmd.  

  Thomas Adelskov (S)  Anna-Marie Hansen (S)    Helle  

 Christensen (S)  Hugo Sørensen (S)  

  Aage Frandsen (SF) Sonja Albrink (CD)  

  Anders Samuelsen (RV)  Frank Aaen (EL)  

  Kristian Jensen (V)  Mariann Fischer Boel (V)  

 fmd.  Svend Aage Jensby (V)    

 Flemming Kofod-Svendsen (KRF)  Flemming Hansen (KF)  

  Brian Mikkelsen (KF)  Klaus Kjær (DF)  

  Kim Behnke (FRI) Det Liberale Højre havde ikke medlemmer i udvalget.
Folketingets sammensætning Socialdemokratiet (S) 64** Enhedslisten (EL) 5 Venstre, Danmarks Liberale Parti (V) 43** Kristeligt Folkeparti (KRF) 4 Det Konservative Folkeparti (KF) 16* Frihed 2000 (FRI) 4 Socialistisk Folkeparti (SF) 13 Det Liberale Højre (LH) 2 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 2 Det Radikale Venstre (RV) 7 *)  Heraf 1 medlem valgt på  

 Færøerne **) Heraf 1 medlem valgt i Grønland Bilag 1 Oversigt over bilag omdelt på L 26 Bilagsnr.
Titel 1 Meddelelse om tidspunkt for betænkningsafgivelse m.v.
2 Udkast til betænkning 3 Spm. 1 om kompensation til pensionister, som har lidt under hidtidige  

 regler, til skatteministeren Spm. 2 om kompensation, hvis domstolene giver pensionisten ret, til  

 skatteministeren Spm. 3 om antal henvendelser til ministeren (ministeriet) de seneste 10  

 år fra danske pensionister i udlandet, til skatteministeren Spm. 4 om tvisten om, at danske pensionister skal behandles ens, uanset  

 hvilket EU-land de flytter til, til skatteministeren 4 Svar på spm. 1 om kompensation til pensionister, som har lidt under  

 hidtidige regler, fra skatteministeren Svar på spm. 2 om kompensation, hvis domstolene giver pensionisten  

 ret, fra skatteministeren Svar på spm. 3 om antal henvendelser til ministeren (ministeriet) de  

 seneste 10 år fra danske pensionister i udlandet, fra  

 skatteministeren Svar på spm. 4 om tvisten om, at danske pensionister skal behandles  

 ens, uanset hvilket EU-land de flytter til, fra skatteministeren Bilag 2 To af udvalgets spørgsmål til skatteministeren  

 og dennes svar herpå Spørgsmålene og svarene er optrykt efter ønske fra V,  

 KF, DF, CD, KRF og FRI.
 Spørgsmål 1:
Hvad er begrundelsen for, at ministeren ikke har  

 foreslået en bestemmelse, hvorefter der kan ydes kompensation til de  

 pensionister, som i mange år har lidt under den gamle regel om, at de  

 ikke kan fratrække renteudgifter osv.? Svar:
Den foreslåede lovændring er en udvidelse af  

 de såkaldte grænsegængerbestemmelser, som blev indsat i  

 kildeskatteloven i 1995, og som hidtil kun i begrænset omfang har  

 kunnet anvendes af pensionister.
Regeringen finder det rimeligt at foretage  

 en sådan udvidelse, men regeringen ønsker ikke at give  

 udvidelsen tilbagevirkende kraft.
De danske pensionister, der har bosat sig i  

 udlandet, har gjort dette med fuldt kendskab til de danske skatteregler  

 på dette område.
 Spørgsmål 2:
Vil ministeren bekræfte, at en dansk pensionist, der  

 bor i udlandet og som modtager dansk pension, ville få kompensation for  

 f.eks. manglende rentefradragsret, såfremt det var domstolene, der gav  

 pensionisten ret? Svar:
En dansk domstol ville ikke i øjeblikket kunne give  

 en dansk pensionist »ret« i den forstand, at pensionisten ville  

 kunne få adgang til et fradrag, der ikke er hjemmel til at give efter  

 den danske skattelovgivning.
Noget sådant ville kun kunne ske, hvis der  

 forelå en afgørelse fra EF-Domstolen om, at de danske regler er  

 i strid med fællesskabsretten.
 Hvis en sådan afgørelse forelå, og de  

 danske regler således skulle ændres, ville det blive overvejet at  

 gøre det muligt at genoptage skatteansættelserne for tidligere  

 år, således som det skete, da grænsegængerreglerne  

 blev indført i 1995.
 Jeg vil gerne understrege, at lovforslaget er fremsat ud  

 fra nogle overvejelser om, hvad regeringen finder rimeligt på dette  

 område, og at der ikke foreligger nogen afgørelse fra  

 EF-Domstolen om, at de danske regler skulle være i strid med EU-  

 reglerne.
