 På baggrund af en henvendelse fra lægeside vedrørende risikoen for at  

 nikkelholdige bukseknapper kan fremkalde allergi, rettede  

 Forbrugerombudsmanden systematisk henvendelse til bukseproducenter og  

 -importører med henblik på at få oplyst, om deres knapper var nikkelholdige  

 og i bekræftende fald anmodede om at man anvendte knapper af et andet  

 materiale.
 Nikkelknapper i cowboybukser - nikkelallergi.
I efteråret 1979 blev FO fra lægeside gjort opmærksom på, at nikkelholdige  

 knapper, særligt bukseknapper, der kan komme i konstant forbindelse med  

 huden, i et ikke ubetydeligt omfang kan fremkalde allergiske reaktioner hos  

 brugerne.
Lægerne henviste i denne forbindelse til en artikel i Ugeskrift for  

 Læger, hvoraf det fremgik, at 10% af landets kvindelige befolkning har en  

 allergisk overfølsomhed over for nikkel, og at den aktuelle årsag til  

 fremkaldelse af denne form for overfølsomhed i første række er nikkelholdige  

 knapper i cowboybukser.
 FO rettede på denne baggrund systematisk henvendelse til bukseproducenter  

 og -importører, herunder stormagasiner, med forespørgsel om, hvorvidt de  

 pågældende firmaers knapper var nikkelholdige, og i bekræftende fald om  

 firmaerne var villige til at anvende et andet materiale.
De indkomne svar var langt overvejende positive.
I de fleste tilfælde,  

 hvor firmaerne ikke allerede var gået over til at anvende et andet materiale,  

 ville man på baggrund af FO's henvendelse drage omsorg for, at der ikke  

 fremover blev markedsført bukser eller andre beklædningsgenstande med  

 nikkelholdige knapper, der kan komme i konstant forbindelse med huden.
 Ved redaktionens afslutning har kun et af de adspurgte firmaet endnu ikke  

 meddelt, om man vil overgå til en anden knaptype.
 (* 1) Offentliggjort i Forbrugerombudsmandens Årsberetning 1979-1980, side  

 85.
