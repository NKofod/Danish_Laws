Betænkning afgivet af  

 Arbejdsmarkedsudvalget den 9. maj 2000 Betænkning over Forslag til folketingsbeslutning om  

 forlængelse af barselorloven [af Frank Dahlgaard (UP)] 1. Udvalgsarbejdet Beslutningsforslaget blev fremsat den 20. februar 2001 og  

 var til 1. behandling den 19. april 2001. Beslutningsforslaget blev efter 1.  

 behandling henvist til behandling i Arbejdsmarkedsudvalget.
Møder Udvalget har behandlet beslutningsforslaget i 3  

 møder.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Landsforeningen Adoption og Samfund.
Spørgsmål Udvalget har stillet 10 spørgsmål til  

 arbejdsministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (S, V, KF og RV) indstiller  

 beslutningsforslaget til forkastelse.
 Venstres og Det Konservative Folkepartis medlemmer af  

 udvalget kan ikke støtte beslutningsforslaget, fordi det ikke er  

 foreslået, hvorledes den forlængede barselorlov skal finansieres,  

 og forslaget mangler den helt nødvendige fleksibilitet.
 Venstre og Det Konservative Folkeparti ønsker at  

 give forældrene bedre mulighed for at være sammen med deres  

 børn.
Især er det vigtigt at give de mindste mere omsorg  

 hjemme hos forældrene.
Derfor har Venstre og Det Konservative  

 Folkeparti fremsat et forslag til forlængelse af barselorloven fra det  

 nuværende halve år til et helt år.
En model, der ud over at  

 give en væsentlig forlængelse af barselorloven også er  

 indrettet, så den giver forældrene stor mulighed for at indrette  

 orloven fleksibelt.
F.eks. kan forældrene vælge at holde  

 barselorloven på fuld tid uden afbrydelser i 52 uger, men de kan  

 også vælge at dele perioden imellem sig.
En forælder får således mulighed for at  

 lave en aftale med sin arbejdsplads om, at barselorloven kun holdes på  

 halv tid, efter at barnet er fyldt 14 uger.
Det giver forældrene  

 mulighed for først at sende barnet i vuggestue på fuld tid,  

 når det er fyldt 1½ år.
 Den fleksible barselorlov giver også mulighed for,  

 at forældrene kan være på fuldtidsorlov indtil barnet er  

 fyldt ½ år og samtidig lave en aftale med arbejdspladsen om, at resten  

 af orlovsperioden først holdes, når barnet er fyldt 2 år  

  eller for den sags skyld senere.
Ved at kombinere arbejde og orlov, opnår man at  

 tilgodese to hensyn, for det første at børnefamilierne  

 får en væsentlig mindre stresset hverdag, for det andet kan  

 forældre på orlov samtidig bevare tilknytningen til  

 arbejdspladsen og dermed vedligeholde deres faglige kompetence og  

 karrieremuligheder.
En mulighed, mange børnefamilier ønsker  

 sig, samtidig med at man har mulighed for mere samvær med barnet.
 Et mindretal i udvalget (DF, SF og EL) indstiller  

 beslutningsforslaget til vedtagelse uændret.
Enhedslistens medlem af udvalget støtter forslaget  

 om forlængelse af retten til barselorlov til 1 år.
Enhedslisten  

 understreger dog, at partiet ikke hermed tilslutter sig forslagsstillerens  

 fordomme om betydningen af barnets opvækst og forholdet mellem  

 daginstitutioner, børn og forældre.
 Et andet mindretal i udvalget (CD) vil  

 redegøre for sin stilling til beslutningsforslaget.
 Et tredje mindretal i udvalget (KRF) stemmer  

 hverken for eller imod beslutningsforslaget.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Poul Erik Dyrlund (S)  

  Ole Vagn Christensen (S)  Carsten Hansen (S)  

  Bjarne Laustsen (S) fmd.  

  Anne-Marie Meldgaard (S)  Ole Sohn (SF) nfmd.  

 Susanne Clemensen (CD)  Anders Samuelsen (RV)  

  Jette Gottlieb (EL)  Charlotte Antonsen (V)  

  Eva Kjer Hansen (V)  Ulla Tørnæs (V)  

  Jens Vibjerg (V) Knud Erik Kirkegaard (KF)  

  Pia Christmas-Møller (KF)  Klaus Kjær (DF)  

  Ole M.
Nielsen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) -8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende B 117 Bilagsnr.
