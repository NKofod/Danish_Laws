Til Kriminalforsorgens tjenestesteder Direktoratet fastsætter herved følgende retningslinier om  

 underretningspligt i forbindelse med sygefravær, notering af sygedage og  

 afsked af overenskomstlønnet og tjenestemandsansat personale på grund af  

 sygdom:
I.
Sygdom 1. Underretningspligt i forbindelse med sygefravær Ved fravær på grund af sygdom skal den ansatte telefonisk meddele fravær  

 på første sygedag så vidt muligt inden arbejdstids begyndelse og senest 2  

 timer efter, at den ansatte skulle være mødt på arbejde.
Sygefraværet dokumenteres normalt ved, at den ansatte, når arbejdet er  

 genoptaget, straks underskriver en erklæring om udarbejdsdygtighed på grund  

 af sygdom med angivelse af datoen for første og sidste sygedag.
Erklæringen  

 (blanket Fi 36) skal indeholde oplysninger om det nøjagtige sygefraværet  

 opgjort i timer og minutter.
 Ved meget hyppigt sygefravær eller hvor sygemeldingernes karakter taler  

 herfor, vil der kunne indhentes lægeattest fra 1. sygedag, såfremt det af  

 tjenestestedet begrundes over for den ansattes læge.
 Efter sygefravær i 14 dage bør der som udgangspunkt indhentes attest fra  

 den ansattes læge med oplysning om sygdommens forventede varighed  

 (varighedserklæring, blanket Fi 37). Ved fortsat sygefravær ud over den  

 periode, som varighedserklæringen angiver, at sygdomme forventes at vare, bør  

 der indhentes ny lægeerklæring.
 Baggrunden herfor er, at det er vigtigt, at der foreligger lægelig  

 dokumentation for hele sygefraværsperioden.
 Lægeerklæringer, der rekvireres af tjenestestedet, betales at denne.
2. Notering af sygedag For enhver ansat skal tjenestestedet i overensstemmelse med direktoratets  

 cirkulæreskrivelse af 17. maj 1993 føre en sygedagsliste med oplysning om  

 tidspunktet for hver sygeperiodes begrundelse og ophør og det samlede antal  

 sygedage.
Finansministeriet har udarbejdet den sygeliste (blanket Fi 38), der  

 skal anvendes.
 De ovenfor omtalte blanketter Fi 36, Fi 37 og Fi 38, kan rekvireres hos  

 Statens Informationstjeneste.
3. Længerevarende sygefravær Med henblik på det bedst mulige afgørelsesgrundlag i en eventuel  

 efterfølgende afskedigelsessituation skal tjenestestedet gøre notater om  

 sygefraværets forløb samt eventuelle oplysninger om sygdommen og dens  

 forventede varighed, som man måtte have modtaget under kontakt med den  

 pågældende selv.
Særligt vil oplysninger om, hvorvidt den ansatte inden for  

 en nærmere periode forventes at kunne genoptage arbejdet, være væsentlige.
4. Sygdom som afskedsgrund Det følger bl.a. af kolletive overenskomster og funktionærloven, at der  

 kan ske afsked af ansatte med forkortet varsel på grund af sygefravær i 120  

 dage inden for 12 på hinanden løbende måneder.
Hyppigt sygdomsfravær, der  

 ikke overstiger 120 dage, kan efter omstændighederne danne grundlag for  

 afsked med almindeligt opsigelsesvarsel.
Med hensyn til afsked af tjenestemænd henvises særlig til Økonomi- og  

 Budgetministeriets cirkulære af 15. marts 1973 om afsked af tjenestemænd på  

 grund af helbredsbetinget utjenstdygtighed eller alder (afskedscirkulæret)  

 samt Administrations- og Personaledepartementets cirkulærer af henholdsvis  

 19. marts 1992 om statstjenestemænds forhold i forbindelse med sygdom og af  

 7. februar 1992 om helbredsbedømmelser af tjenestemænd m.fl.
Det fremgår  

 bl.a. af disse regler, at hyppigt sygefravær, der ikke overstiger 120 dage,  

 efter omstændighederne også kan medføre afskedigelse.
II.
Afskedigelse som følge af sygdom ved sygefravær i 120 dage 1. Særligt om forkortet opsigelsesvarsel for  

 overenskomstsansatte Ved sygefravær i 120 dage inden for 12 på hinanden følgende måneder skal  

 der tages stilling til, om opsigelse skal ske med forkortet varsel, såfremt  

 der er oprettet skriftlig aftale med den ansatte herom.
Ansatte, der pr. 31.  

 marts 1991 var omfattet af regler om forkortet opsigelsesvarsel, uden at det  

 var nødvendigt at indgå skriftlig aftale herom, kan fortsat opsiges med  

 forkortet varsel.
Opsigelse efter 120 sygedage med forkortet varsel skal ske umiddelbart  

 efter, at den fraværende har passeret 120 sygedage.
Afskedsvarslet skal være  

 den ansatte i hænde senest på 8. dagen efter de passerede 120 sygedage.
2. Særligt for tjenestemænd Ved sygdom i over 120 dage inden for 12 på hinanden følgende måneder skal  

 tjenestestedet på den ansattes 120. sygedag fremsende en a'jourført  

 sygedagsliste til den pågældende med henblik på partshøring over  

 sygedagslisten.
I skrivelsen, hvor tjenestemanden høres om fraværets omfang, meddeles der  

 samtidig, at sygefraværet skal forelægges for Finansministeriet, og at den  

 ansatte til brug herfor skal indsende en udvidet lægeerklæring fra læge eller  

 speciallæge.
Tjenestestederne skal jfr. § 1 i Økonomi- og Budgetministeriets  

 cirkulære af 13. marts 1973 sikre sig, at de lægelige oplysninger er modtaget  

 inden 14 dage efter, at den ansatte har passeret 120 sygedage.
 Der vedlægges et standardkoncept, der skal anvendes for  

 tjenestemandsansatte til brug for høring over sygedagslisten og indhendelse  

 af udvidet lægelige oplysninger til forlæggelse af sagen for  

 Finansministeriet.
3 a.
Indsendelse af sygesagen til direktoratet Overenskomstansatte I afskedssager med forkortet varsel skal sagen sendes til direktoratet  

 senest på den ansattes  110. sygedag.  Til brug for behandling af  

 sagen skal medsendes en a'jourført sygedagsliste med henblik på partshøring  

 over sygedagslisten samt indhentede lægeerklæringer.
Sagen skal vedlægges  

 eventuelle notater om sygdomsforløbet, jfr. ovenfor punkt  I 3  og  

 indeholde tjenestestedets vurdering, om den ansatte forventes at være i stand  

 til at genoptage arbejdet, eller om vedkommende bør søges afskediget med  

 forkortet varsel.
Endvidere anmoder man om, at pågældendens privatadresse  

 oplyses i indstillingen.
Ved afsked med forkortet varsel skal der vedlægges  

 en kopi af skriftlig aftale herom eller gives oplysning om den pågældendes  

 ansættelsesvilkår.
Tjenestemandsansatte Ved sygefravær i 120 dage inden for 12 på hinanden følgende måneder skal  

 tjenestestedet senest 15 dage efter, at den ansatte har passeret 120 sygedage  

 indsende sygesagen til direktoratet indeholdende a'jourført sygedagsliste, en  

 kopi af skrivelsen, hvor der er hørt over sygedagslisten, den udvidede  

 lægeerklæring, eventuelle notater om den ansattes sygdomsforløb og  

 tjenestestedets vurdering af, om den pågældende vil være i stand tiil at  

 genoptage arbejdet, samt meddele pågældende privatadresse.
Såfremt den ansatte ikke har tilvejebragt de lægelige oplysninger inden  

 den frist, som tjenestestedet har sat i sin høringsskrivelse, skal  

 tjenestestedet rykke den ansatte for de lægelig oplysninger.
Den ansatte bør  

 samtidig gives en kort frist på ikke over 1 uge til at fremsende det ønskede  

 materiale.
 Fremskaffer den ansatte ikke de ønskede oplysninger inden udløbet af den  

 nye frist, skal sagen straks indsendes til direktoratet med henblik på en  

 vurdering af, om der skal rejses disciplinær sag mod den pågældende.
3 b.
Checkliste I forbindelse med indsendelse af sygesager til direktoratet skal sagen  

 indeholde følgende bilag:
 Overenskomstlønnede:
- A'jourført sygedagsliste, - samtlige indhentede lægeerklæringer, - eventuelle notater om sygdomsforløbet, - kopi af skriftlig aftale om forkortet varsel eller oplysning om  

 pågældendes ansættelsesmæssige vilkår, - vurdering af, om den ansatte bør søges afskediget eller forventes af  

 ville være i stand til at genoptage arbejdet.
 - Oplysning om privatadresse.
 Indsendelsesfrist: senest når medarbejderen har passeret 110 sygedage.
 Tjenestemandsansatte.
- A'jourført sygedagsliste, - kopi af høringsskrivelsen over sygedagsliste med den ansattes eventuelle  

 bemærkninger, - eventuelle notater om sygdomsforløbet, - den udvidede lægeerklæring samt en indstilling med vurdering af, om den  

 ansatte forventes at ville være i stand til at genoptage arbejdet.
 - Oplysning om privatadresse.
 Indsendelsesfrist: Som udgangspunkt senest når medarbejderen har passeret  

 134 sygedage.
 Direktoratets cirkulæreskrivelser af 26. juni 1962, 8. oktober 1962, 10.  

 september 1973, 18. januar 1974 og 10. april 1979 og 4. oktober 1979 ophæves  

 samtidig.
 E.B.
