Bekendtgørelse om  

 overvågning og bekæmpelse af TSE hos får og geder I medfør af § 4, § 6,  

 stk. 1, § 26, § 27, stk. 2, § 29, § 30, stk. 1, § 33, § 36, § 44, stk. 1, §  

 53,  

 stk. 1 og 2, § 56, stk. 2 og 3, § 67, § 70, stk. 3 og 5, i lov nr. 432 af 9.  

 juni 2004 om hold af dyr, som ændret ved lov nr. 105 af 20. februar 2006,  

 fastsættes:
Kapitel 1 Formål og definitioner § 1.  

  

 Bekendtgørelsens formål er at fastsætte bestemmelser for overvågning og  

 bekæmpelse af TSE (scrapie og BSE) hos får og geder.
 Stk. 2.  

  

 I denne  

 bekendtgørelse forstås ved:
1)  

 	  

 TSE: Transmissibel Spongiform Encephalopati.
Samlebetegnelse for  

 overførbare spongiforme encephalopatier, hvoraf BSE hos kvæg og scrapie hos  

 får  

 og ged er de vigtigste sygdomme hos husdyr.
2)  

 	  

 Scrapie: En spongiform encephalopati hos får og geder, som  

 medfører en alvorlig, uhelbredelig hjernelidelse.
Sygdommen anses ikke for at  

 kunne overføres til mennesker, men kan ikke umiddelbart skelnes fra BSE ved  

 de  

 tilgængelige diagnostiske metoder.
3)  

 	  

 BSE: Bovin Spongiform Encephalopati (kogalskab). En zoonotisk  

 sygdom hos kvæg, som får og geder kan være modtagelige overfor.
Sygdommen  

 medfører en uhelbredelig, alvorlig hjernelidelse hos kvæg, får og geder efter  

 lang inkubationstid.
Sygdommen kan overføres til mennesker.
4)  

 	  

 Hjernestammen: Den basale og nederste del af hjernen hos får og  

 geder.
Dette er den del af hjernen, som skal undersøges for TSE, jf. de  

 protokoller, som gælder for de hurtigtest, som er godkendt af EU.
 5)  

 	  

 Får eller geder over 18 måneder: Får og geder, som har to blivende  

 fortænder (to brede) eller flere i frembrud i den ene underkæbehalvdel.
 6)  

 	  

 Kategori 1-forarbejdningsanlæg: Virksomhed godkendt til  

 forarbejdning af kategori 1-materiale i henhold til Europa-Parlamentets og  

 Rådets forordning nr. 1774/2002 af 3. oktober 2002 om sundhedsbestemmelser  

 for  

 animalske biprodukter, som ikke er bestemt til konsum.
 7)  

 	  

 SRM (Specificeret Risiko Materiale): Det materiale fra kreaturer,  

 får og geder, som anses for at indeholde den største mængde BSE-smitstof som  

 defineret i Europa-Parlamentets og Rådets forordning nr. 999/2001 af 22. maj  

 2001 om fastsættelse af regler for forebyggelse af, kontrol med og udryddelse  

 af visse transmissible spongiforme encephalopatier.
 8)  

 	  

 Brugeren af en besætning: Enhver fysisk eller juridisk person, som  

 er ansvarlig for en besætning, også midlertidigt.
 9)  

 	  

 Slagteri: Slagteri autoriseret til slagtning af får og geder.
 10)  

 	  

 Godkendt laboratorium: Laboratorium, der er godkendt til at foretage  

 undersøgelser for TSE ved hurtigtest, i henhold til bekendtgørelse om  

 godkendelse af og tilsyn med diagnostiske laboratorier.
11)  

 	  

 Hurtigtest: EU-godkendt test til hurtig undersøgelse af hjernestamme  

 for TSE, jf.
Europa-Parlamentets og Rådets forordning (EF) nr. 999/2001 af  

 22.  

 maj 2001 om fastsættelse af regler for forebyggelse af, kontrol med og  

 udryddelse af visse transmissible spongiforme encephalopatier.
 12)  

 	  

 TSE-database: Fødevarestyrelsens database over alle  

 undersøgelsesresultater i forbindelse med undersøgelse for TSE-sygdomme.
 13)  

 	  

 CHR: Det Centrale Husdyrbrugsregister.
 14)  

 	  

 CHR-nummer: Et unikt nummer, der i CHR identificerer en bestemt  

 geografisk beliggenhed.
 15)  

 	  

 CKR-nummer: Et får eller en geds entydige individnummer bestående af  

 et CHR-nummer og et løbenummer, som fremgår af dyrets øremærker.
Kapitel 2 Klinisk mistanke § 2.  

  

 Et levende, selvdødt eller aflivet får eller en levende, selvdød eller  

 aflivet ged skal mistænkes for at lide af TSE, når dyret fremviser eller har  

 fremvist følgende symptomer, og hvor det ikke har været muligt at stille en  

 anden sikker diagnose på grundlag af kliniske undersøgelser, reaktion på  

 behandling eller laboratorieanalyser:
1)  

 	  

 Et fremadskridende sygdomsbillede med neurologiske og  

 adfærdsmæssige symptomer, 2)  

 	  

 en gradvis forringelse af den generelle tilstand som følge af  

 forstyrrelser i centralnervesystemet, eller 3)  

 	  

 intens kløe af ikke påviselig årsag.
 § 3.  

  

 Brugeren af en besætning, som har får eller geder, hvor der optræder et  

 eller flere af de i § 2 nævnte sygdomsbilleder, skal straks tilkalde en  

 dyrlæge, jf. § 27, stk. 1 i lov om hold af dyr.
 § 4.  

  

 Når en dyrlæge tilkaldes i henhold til § 3, skal dyrlægen søge mistanken  

 om sygdommen be- eller afkræftet.
 Stk. 2.  

  

 Hvis en dyrlæge efter  

 undersøgelser foretaget i henhold til stk. 1 eller i øvrigt i forbindelse med  

 sit arbejde får mistanke om, at der foreligger TSE hos et får eller en ged,  

 skal dyrlægen straks underrette fødevareregionen.
 Stk. 3.  

  

 Ved aflivning af  

 dyret skal dette ske efter fødevareregionens anvisning.
 § 5.  

  

 Fødevareregionen sørger for indsendelse af hovedet til undersøgelse på  

 Danmarks Fødevareforskning samt transport af resten af dyret til et kategori  

 1-forarbejdningsanlæg.
Overvågning på  

 slagterier og på kategori 1-forarbejdningsanlæg Generelt § 6.  

  

 Et slagteri skal sørge for, at der på slagteriet udtages og indsendes  

 hjernestamme  

 til undersøgelse for TSE i de perioder, som er fastsat, jf. § 13, fra de får  

 og  

 geder, som slagtes på slagteriet.
 Stk. 2.  

  

 Et kategori  

 1-forarbejdningsanlæg skal sørge for, at der på kategori  

 1-forarbejdningsanlægget udtages og indsendes hjernestamme og en del af den  

 øvrige hjerne fra får og geder, jf. § 14.
 § 7.  

  

 Slagterier og kategori 1-forarbejdningsanlæg skal sørge for, at der altid  

 er en sikker sammenhæng mellem hjernestamme til undersøgelse for TSE, det  

 pågældende dyrs CKR-nummer samt den ejendom, hvorfra dyret er leveret til  

 virksomheden.
 Stk. 2.  

  

 Slagterier skal  

 sikre, at slagtekrop og øvrige dele af dyret kan relateres til det pågældende  

 dyrs CKR-nummer, indtil slagtekrop og øvrige dele af dyret er frigivet til  

 konsum.
 Stk. 3.  

  

 Slagterier og  

 kategori 1-forarbejdningsanlæg skal føre optegnelser over identiteten, jf.  

 stk.  

 1 og 2, og opbevare disse optegnelser i mindst 2 år.
 § 8.  

  

 Slagterier og kategori 1-forarbejdningsanlæg skal sørge for, at det  

 udtagne materiale, jf. § 6, indsendes til undersøgelse på et godkendt  

 laboratorium samme dag, som det udtages.
 Stk. 2.  

  

 Uanset stk. 1 kan  

 slagterier dog udskyde indsendelsen i op til 5 hverdage efter slagtningen,  

 hvis  

 materialet opbevares på køl fra udtagelse til indsendelse.
 Stk. 3.  

  

 Indsenderen af det udtagne  

 prøvemateriale skal sikre sig, at laboratoriet kan modtage materialet til  

 undersøgelse dagen efter afsendelsen.
§ 9.  

  

 Ved slagtning af dyr, der undersøges for TSE, skal alle dele, herunder  

 huden, holdes tilbage under offentligt tilsyn, indtil der foreligger et  

 negativt resultat af undersøgelsen, eller delene er blevet ført til et  

 kategori  

 1-forarbejdningsanlæg.
Hovedet af dyret skal opbevares på køl og må først  

 føres  

 til et kategori 1-forarbejdningsanlæg, når der foreligger et negativt  

 resultat  

 af undersøgelsen.
Hvis der foreligger et tvivlsomt eller positivt  

 prøveresultat  

 skal hovedet indsendes til undersøgelse, jf. § 16, stk. 2.
 Stk. 2.  

  

 Ved en negativ  

 reaktion ved hurtigtesten frigives delene af dyrene fra det offentlige  

 tilsyn.  

 Slagteriet skal opbevare dokumentation for det negative resultat i mindst 2  

 år.
§ 10.  

  

 Slagterier og kategori 1-forarbejdningsanlæg skal etablere rutiner til  

 kontrol af leverede får og geders oprindelse, alder og identitet, samt  

 udtagning, fremsendelse af prøver og modtagelse af prøveresultat, samt for  

 slagteriernes vedkommende opbevaring af og kontrol med alle delene af dyrene,  

 indtil resultatet af TSE-undersøgelsen foreligger Stk. 2.  

  

 På virksomheden skal  

 der foreligge en skriftlig beskrivelse af procedurerne, jf. stk. 1.
 § 11.  

  

 Slagterier skal senest 31 dage efter udgangen af en måned indsende et  

 indberetningsskema til fødevareregionen med oplysninger om, hvor mange får og  

 geder over 18 måneder slagteriet har slagtet den pågældende måned.  

 Indberetningsskemaet udsendes af fødevareregionen.
 § 12.  

  

 Et godkendt laboratorium skal levere resultaterne af  

 de foretagne TSE-undersøgelser med hurtigtest  

 til indsender og til TSE-databasen.
 Stk. 2.  

  

 Et godkendt  

 laboratorium skal levere prøveresultatet til indsender senest 2 hverdage  

 efter,  

 at resultatet foreligger.
 Stk. 3.  

  

 Et godkendt  

 laboratorium skal levere prøveresultatet til TSE-databasen senest 5 hverdage  

 efter, at resultatet foreligger.
 Stk. 4.  

  

 Prøveresultater skal  

 leveres elektronisk til TSE-databasen efter Fødevarestyrelsens anvisning.
Stk. 5.  

  

 For at sikre at  

 prøvesvaret refererer til det prøvede dyr, skal indsendere og laboratorier  

 hver  

 især sikre en entydig, sikker og sammenhængende identifikation af dyret, det  

 udtagne prøvemateriale, resultatet af undersøgelsen og de data, som leveres  

 til  

 TSE-databasen.
Identifikationen skal ske med reference til dyrets CKR-nummer.
 Stk. 6.  

  

 Indsendere skal mærke  

 hver beholder med prøvemateriale med en etiket, hvoraf det tilhørende dyrs  

 CKR-nummer og dyreart fremgår.
Stk. 7.  

  

 Indsendte prøver fra  

 slagtede dyr skal ledsages af en blanket, hvoraf fremgår slagteriets  

 autorisationsnummer, dyrets CKR-nummer, dyreart samt CHR-nummer på den  

 ejendom,  

 hvorfra dyret er leveret til slagtning.
Formularer til blanket leveres af det  

 laboratorium, som skal modtage prøverne.
 Stk. 8.  

  

 Etiketter, jf. stk.  

 6, må kun anbringes på låget på prøvebeholderen, hvis låget er fasthægtet til  

 prøvebeholderen.
Får og geder som  

 slagtes på slagteri § 13.  

  

 Slagterier skal sørge for, at der i perioden fra den 16. september 2006  

 til den 31. december 2006 udtages hjernestamme til undersøgelse for TSE på et  

 godkendt laboratorium fra alle får og geder, som er 18 måneder gamle eller  

 derover, og som slagtes med henblik på konsum.
Udtagelsen skal ske efter  

 Fødevarestyrelsens anvisninger.
Aflivede og  

 selvdøde får eller geder til kategori 1-forarbejdningsanlæg § 14.  

  

 Et kategori 1-forarbejdningsanlæg skal sørge for, at der udtages  

 hjernestamme og en del af den øvrige hjerne fra alle aflivede eller selvdøde  

 får og geder, som er 18 måneder gamle eller derover til undersøgelse på et  

 godkendt laboratorium.
Udtagelsen skal ske efter Fødevarestyrelsens  

 anvisninger.
§ 15.  

  

 Aflivning af får eller geder, som er 18 måneder gamle eller derover, skal  

 så vidt muligt foretages medikamentelt af hensyn til at bevare hjernestammen  

 intakt til undersøgelse for TSE.
Rygmarvsstøder må ikke anvendes til får  

 eller  

 geder, som er 18 måneder gamle eller derover og derfor skal undersøges for  

 TSE.
Kapitel 3 Bekæmpelse af TSE Mistanke om TSE § 16.  

  

 Et får eller en ged skal anses for at være mistænkt for at have TSE, hvis  

 der foreligger en klinisk mistanke, jf. § 2, eller hvis der ved en hurtigtest  

 af hjernestamme fra det pågældende dyr indsendt til Danmarks  

 Fødevareforskning  

 eller et godkendt laboratorium påvises tvivlsom eller positiv reaktion for  

 TSE.
Stk. 2.  

  

 Ved en tvivlsom eller  

 positiv hurtigtest på et dyr slagtet på et slagteri skal hjernestammen  

 indsendes af det godkendte laboratorium til bekræftende undersøgelse på  

 Danmarks Fødevareforskning.
Samtidig skal hovedet fra dyret indsendes af  

 fødevareregionen til undersøgelse på Danmarks Fødevareforskning.
 Stk. 3.  

  

 Ved en tvivlsom eller  

 positiv hurtigtest på et dyr leveret til et kategori 1-forarbejdningsanlæg  

 skal  

 hjernestammen og den øvrige del af hjernen indsendes af det godkendte  

 laboratorium  

 til bekræftende undersøgelse på Danmarks Fødevareforskning.
Stk. 4.  

  

 Et godkendt  

 laboratorium skal straks underrette Fødevarestyrelsen om et positivt eller  

 tvivlsomt  

 resultat af en udført hurtigtest.
Ved underretningen skal det pågældende dyrs  

 CKR-nummer og CHR nummeret for leveringsadressen oplyses.
 § 17.  

  

 Hvis der påvises positiv reaktion ved hurtigtest på hjernestamme fra et  

 får eller en ged som er slagtet med henblik på konsum, skal alle kropsdele af  

 det dyr, som er fundet positivt ved hurtigtesten, destrueres som SRM, bortset  

 fra de dele, som skal indsendes til bekræftende undersøgelse.
 Stk. 2.  

  

 Hvis Danmarks  

 Fødevareforskning påviser positiv reaktion på hjernestamme fra et får eller  

 en  

 ged, som er slagtet med henblik på konsum, og som viste tvivlsom reaktion ved  

 hurtigtesten, skal alle dele af det dyr, som er fundet positivt, destrueres  

 som  

 SRM.
§ 18.  

  

 Når et får eller en ged anses for at være mistænkt for at have TSE, jf. §  

 16, stk. 1, sætter fødevareregionen samtlige får og geder i  

 besætninger, hvor det mistænkte dyr har  

 opholdt sig siden dets fødsel, under offentligt tilsyn.
Desuden sættes  

 forældredyrene til det mistænkte dyr, samt alle embryoner, æg og afkom fra  

 det  

 mistænkte dyr under offentligt tilsyn.
 Stk. 2.  

  

 Endvidere kan får og  

 geder i andre besætninger, som har modtaget får eller geder fra de  

 besætninger,  

 hvor det mistænkte dyr har opholdt sig siden dets fødsel, sættes under  

 offentligt tilsyn af fødevareregionen.
 Stk. 3.  

  

 Andre får og geder  

 kan sættes under offentligt tilsyn af fødevareregionen, hvis der skønnes at  

 have været smittefarlig kontakt med de besætninger, hvor det mistænkte dyr  

 har  

 opholdt sig siden dets fødsel.
 Stk. 4.  

  

 Et offentligt tilsyn,  

 efter stk. 1, 2 eller 3, ophæves af fødevareregionen, hvis Danmarks  

 Fødevareforskning  

 finder det indsendte materiale fra det mistænkte dyr negativt ved de  

 bekræftende  

 undersøgelser, jf. § 16, stk. 2.
 § 19.  

  

 Får og geder, som er sat under offentligt tilsyn, jf. § 18, stk. 1, 2  

 eller 3, må kun flyttes fra ejendommen, hvis de føres til slagtning eller til  

 et kategori 1-forarbejdningsanlæg, og flytningen må kun ske med  

 fødevareregionens godkendelse.
 Stk. 2.  

  

 Fra får og geder på  

 18 måneder og derover, som er under offentligt tilsyn, og som føres til  

 slagtning eller kategori 1-forarbejdningsanlæg, forestår fødevareregionen  

 udtagelse af hjernestamme til undersøgelse for TSE på Danmarks  

 Fødevareforskning.
 Stk. 3.  

  

 Alle dele, herunder  

 huden, af får og geder under offentligt tilsyn, der er ført til slagtning,  

 skal  

 holdes tilbage under offentligt tilsyn, indtil resultatet af undersøgelsen af  

 det mistænkte dyr er afsluttet med negativt resultat.
 Stk. 4.  

  

 Foder og andet  

 materiale, som kan være kontamineret med TSE-smitte, må ikke flyttes fra  

 ejendomme med besætninger under offentligt tilsyn, jf. § 18.
Smitte med TSE § 20.  

  

 Et mistænkt får eller en mistænkt ged skal anses for at være smittet med  

 TSE, hvis Danmarks Fødevareforskning finder det indsendte materiale fra det  

 mistænkte dyr positivt ved  

 bekræftende  

 undersøgelser for TSE.
 Stk. 2.  

  

 Hvis et får eller en  

 ged anses for at være smittet med TSE, skal samtlige får og geder, som er sat  

 under offentligt tilsyn efter § 18, stk. 1, 2 eller 3, anses for at være  

 særligt mistænkt for at være smittet med TSE.
§ 21.  

  

 Samtlige får og geder, som anses for at være særligt mistænkt for at være  

 smittet med TSE, jf. § 20 stk. 2, skal aflives, jf. stk. 2, eller kasseres,  

 jf.  

 stk. 4. Desuden skal samtlige embryoner og æg, fra aflivede dyr, destrueres  

 efter fødevareregionens nærmere anvisning.
Fødevarestyrelsen kan undtage  

 visse  

 dyr fra aflivning efter en konkret vurdering af smitterisikoen.
 Stk. 2.  

  

 Fødevareregionen  

 foranstalter aflivning, prøveudtagning og transport til et kategori  

 1-forarbejdningsanlæg af de særligt mistænkte dyr.
 Stk. 3.  

  

 I forbindelse med  

 aflivningen forestår fødevareregionen udtagelse af hjernestamme og andet  

 hjernemateriale til undersøgelse for TSE på Danmarks Fødevareforskning fra  

 samtlige får og geder på 18 måneder og derover.
 Stk. 4.  

  

 Slagteriet skal sørge  

 for, at alle dele af får og geder under offentligt tilsyn, som er slagtet,  

 jf.  

 § 19, stk. 1, transporteres til et kategori 1-forarbejdningsanlæg.
 § 22.  

  

 Hvis Fødevareregionen vurderer, at der skal ske rengøring og desinfektion  

 af bygninger, inventar og maskiner samt særlig behandling af gødning på den  

 eller de ejendomme, hvor de særligt mistænkte dyr har opholdt sig,  

 foranstaltes  

 dette af fødevareregionen.
 Stk. 2.  

  

 Nedpløjning eller  

 andre foranstaltninger vedrørende udendørsarealer på de ejendomme, hvor de  

 særligt mistænkte dyr har opholdt sig, skal foretages efter fødevareregionens  

 anvisning.
 Stk. 3.  

  

 Genindsættelse af får  

 og geder på ejendomme, hvor der har været konstateret TSE, sker i  

 overensstemmelse med Europaparlamentets og Rådets forordning (EF) nr.  

 999/2001  

 om fastsættelse af regler for forebyggelse af, kontrol med og udryddelse af  

 visse transmissible spongiforme encephalopatier.
Kapitel 4 Betaling og  

 erstatning § 23.  

  

 Fødevarestyrelsen afholder udgifterne til:
 1)  

 	  

 Aflivning af det mistænkte dyr i henhold til § 4, stk. 3.
 2)  

 	  

 Udtagelse, indsendelse, transport og undersøgelse af hjernestamme  

 og andet hjernemateriale fra det mistænkte dyr samt bortskaffelse på kategori  

 1-forarbejdningsanlæg i henhold til § 5.
 3)  

 	  

 Bekræftende undersøgelser af hjernestamme og andet hjernemateriale  

 på Danmarks Fødevareforskning i henhold til § 16, stk. 2.
 4)  

 	  

 Bortskaffelse på kategori 1-forarbejdningsanlæg af slagtekroppe  

 samt refusion af en del af slagteomkostningerne ved kassation af  

 slagtekroppe,  

 jf. §  

 17, stk. 2.
 5)  

 	  

 Undersøgelse af hjernestamme i henhold til § 19, stk. 2 og 3, eller  

 § 21, stk. 2 og 3.
 6)  

 	  

 Foranstaltninger som fødevareregionen selv udfører i henhold til §  

 21, stk. 2 og 3, eller § 22, stk. 1, jf. bekendtgørelse om udgifter og  

 erstatning ved bekæmpelse og forebyggelse af husdyrsygdomme.
 § 24.  

  

 Fødevarestyrelsen yder erstatning for følgende:
 1)  

 	  

 Aflivede dyr og destruerede embryoner og æg i henhold til § 4,  

 stk. 3, og § 21, stk. 1, jf. bekendtgørelse om udgifter og erstatning ved  

 bekæmpelse og forebyggelse af husdyrsygdomme.
 2)  

 	  

 Delvis erstatning af driftstab opstået som følge af påbudt  

 aflivning af en hel besætning, jf. bekendtgørelse om udgifter og erstatning  

 ved  

 bekæmpelse og forebyggelse af husdyrsygdomme.
 3)  

 	  

 Værdien af destruerede slagtekroppe, jf. § 21, stk. 4.
 § 25.  

  

 Alle øvrige udgifter end  

 de i §§ 23 og 24 nævnte, der afholdes i forbindelse med denne bekendtgørelse,  

 er Fødevarestyrelsen uvedkommende.
Straf og  

 ikrafttræden § 26.  

    

  

 Med bøde straffes den,  

 der 1)  

 	  

 overtræder § 3, § 4, stk. 1 og 2, §§ 6-7, § 8, stk. 1 og 3, §§  

 9-11, § 12, stk. 1-3 og 5-8, §§ 13-15, § 16, stk. 2-4, § 17, § 19, stk. 1, 3  

 og  

 4, § 21, stk. 1 eller 4, og § 22, stk. 3, eller 2)  

 	  

 undlader at efterkomme fødevareregionens eller Fødevarestyrelsens  

 anvisninger efter § 4, stk. 3, § 12, stk. 4, § 14, eller § 22, stk. 2.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 27.  

  

 Bekendtgørelsen træder i kraft den 16. september 2006.
 Stk. 2.  

  

 Samtidig ophæves  

 bekendtgørelse nr. 1093 af 12. december 2003 om overvågning og bekæmpelse af  

 TSE hos får og geder.
Fødevarestyrelsen, den 7. september  

 2006 P.S.V.Anders Munk Jensen /Christian Strøyer I  

 bekendtgørelsen er der medtaget visse bestemmelser fra Europa-Parlamentets og  

 Rådets Forordning (EF) Nr. 999/2001 af 22. maj 2001 om fastsættelse af regler  

 for forebyggelse af, kontrol med og udryddelse af visse transmissible  

 spongiforme encephalopatier (EF-Tidende 2001 L 147, s. 1), som senest ændret  

 ved Kommissionens forordning (EF) nr. 688/2006 af 4. maj 2006 om ændring af  

 bilag III og XI til Europa-Parlamentets og Rådets forordning (EF) nr.  

 999/2001  

 for så vidt angår overvågning af  

 transmissible  

 spongiforme encephalopatier og specificeret risikomateriale fra kvæg i  

 Sverige  

 (EF-Tidende 2006 L 120 s. 10-10). Ifølge artikel 249 i EF-traktaten gælder en  

 forordning umiddelbart i hver medlemsstat.
Gengivelse af disse bestemmelser i  

 bekendtgørelsen er således udelukkende begrundet i praktiske hensyn og  

 berører  

 ikke den nævnte forordnings umiddelbare gyldighed i Danmark.
