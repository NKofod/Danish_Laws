 Bekendtgørelse om betaling for  

 Arbejdsskadestyrelsens og Den Sociale Ankestyrelses administration af  

 forhold, der er omfattet af lov om sikring mod følger af arbejdsskade  

 m.v.
 I medfør af § 53 A i lov om sikring mod følger af  

 arbejdsskade, jf. lovbekendtgørelse nr. 1058 af 17. december 1998, som  

 ændret ved lov nr. 1055 af 23. december 1998, fastsættes:
Kapitel 1 Bidrag til Arbejdsskadestyrelsens administration Hvilke sager er omfattet § 1. Forsikringsselskaber, der tegner  

 arbejdsulykkesforsikring, Arbejdsmarkedets Erhvervssygdomssikring, kommuner,  

 der ikke har tegnet forsikring efter loven, jf. § 5, stk. 5, og  

 institutioner, der er omfattet af statens adgang til selvforsikring, jf.  

 § 5, stk. 5, betaler for Arbejdsskadestyrelsens administration af  

 de forhold, der er omfattet af lov om sikring mod følger af  

 arbejdsskade og som vedrører de pågældende.
 Stk. 2. Som forhold, der er omfattet af loven, regnes tillige  

 sager om erstatning efter andre offentlige erstatningsordninger, der  

 administreres af Arbejdsskadestyrelsen, jf. § 5, og sager efter  

 ulykkesforsikringsloven.
Hvem betaler § 2. Det forsikringsselskab, der har tegnet  

 forsikring for den sikringspligtige arbejdsgiver, betaler for  

 administrationen af sager om arbejdsulykker og skadelige påvirkninger,  

 der er omfattet af lovens § 6. Arbejdsmarkedets Erhvervssygdomssikring  

 betaler for administrationen af sager om pludselige løfteskader og  

 erhvervssygdomme, der er omfattet af lovens § 6.
Stk. 2. Kommuner, der ikke har tegnet forsikring efter lovens  

 § 5, stk. 5, og institutioner, der ikke har tegnet forsikring som  

 følge af statens adgang til selvforsikring efter lovens § 5,  

 stk. 5, og som ved anvendelse af princippet i lovens § 6, er  

 arbejdsgivere, betaler for administrationen af sager, der falder ind under  

 disse bestemmelser.
Betalingen pålignes det enkelte  

 ministerområde eller den kommune, der har det overordnede ansvar for  

 den institution, hvori den anmeldte arbejdsskade indtraf.
For så vidt  

 angår institutioner, der er omfattet af statens adgang til  

 selvforsikring, kan vedkommende minister fordele udgiften på de enkelte  

 institutioner.
§ 3. Betalingen for administrationen af sager om  

 arbejdsulykker og skadelige påvirkninger efter lovens § 5,  

 stk. 6, og § 47, fordeles på alle forsikringsselskaber, som  

 tegner arbejdsulykkesforsikring, efter samme regler, som gælder for  

 fordeling af styrelsens udlæg til erstatning efter de nævnte  

 bestemmelser.
Efter samme regler fordeles også betalingen for  

 administrationen af anmeldte sager om ulykker og skadelige påvirkninger  

 vedrørende personer, der ikke er omfattet af den sikrede personkreds  

 og for hvem, der ikke kan udpeges en sikringspligtig arbejdsgiver efter  

 lovens kapitel 1.
Stk. 2. Administrationen af sager om pludselige  

 løfteskader og erhvervssygdomme efter lovens § 6, stk. 3  

 5, betales af Arbejdsmarkedets Erhvervssygdomssikring.
Arbejdsmarkedets  

 Erhvervssygdomssikring henfører administrationsudgiften til den  

 branchegruppe, der skal betale eventuel erstatning i sagerne.
§ 4. Betalingen for administration af sager om  

 ulykker og skadelige påvirkninger, der er opstået under  

 udøvelse af borgerlige eller kommunale ombud, jf. lovens § 3, nr.  

 1, påhviler den statslige eller kommunale myndighed, som ombudet  

 vedrører.
Arbejdsmarkedets Erhvervssygdomssikring betaler for sager om  

 pludselige løfteskader og erhvervssygdomme, der er opstået under  

 udøvelse af borgerlige eller kommunale ombud, jf. lovens § 3, nr.  

 1.
 Stk. 2. Socialministeriet betaler for administrationen af  

 sager om ulykker og skadelige påvirkninger, der er opstået under  

 forsøg på redning af menneskeliv, jf. lovens § 3, nr. 4.  

 Arbejdsmarkedets Erhvervssygdomssikring betaler for administrationen af sager  

 om pludselige løfteskader og erhvervssygdomme, der er opstået  

 under forsøg på redning af menneskeliv, jf. lovens § 3, nr.  

 4.
 § 5. Betalingen for administration af sager efter  

 de øvrige offentlige erstatningsordninger, der administreres i  

 Arbejdsskadestyrelsen, og som helt eller delvist henviser til lov om sikring  

 mod følger af arbejdsskade, sker efter følgende regler, jf. dog  

 stk. 2:
1)	Forsvarsministeriet betaler for administrationen af sager efter lov  

 om erstatning til skadelidte værnepligtige m.fl.
Dog betaler  

 Indenrigsministeriet for administrationen af sager om civile  

 værnepligtige samt værnepligtige og frivillige i  

 redningsberedskabet, og Udenrigsministeriet betaler for administrationen af  

 sager vedrørende denne personkreds under udførelsen af  

 bistandsarbejde i udviklingslande.
 2)	Justitsministeriet betaler for administrationen af sager om indsatte  

 i kriminalforsorgens institutioner.
 3)	Arbejdsministeriet betaler for administrationen af sager om personer  

 i erhvervspraktik og skader opstået på AMU-centre, medmindre  

 pågældende direkte er dækket af lov om sikring mod  

 følger af arbejdsskade.
4)	Undervisningsministeriet betaler for administrationen af sager om  

 skole- eller uddannelsessøgende, der er i gang med en uddannelse, der  

 hører under Undervisningsministeriet, medmindre pågældende  

 direkte er dækket af lov om sikring mod følger af  

 arbejdsskade 5)	Erhvervsministeriet betaler for administrationen af sager om elever  

 under togt med skole- eller øvelsesskib, der drives af  

 Erhvervsministeriet, og under brandkursus som led i  

 søfartsuddannelse.
 6)	Sundhedsministeriet betaler for administrationen af sager om  

 vaccinationsskader og donorskader.
 Stk. 2. Arbejdsmarkedets Erhvervssygdomssikring betaler for  

 administrationen af sager om erhvervssygdomme og pludselige  

 løfteskader, omfattet af stk. 1, nr. 2   5.
Stk. 3. Betalingen pålignes det ministerium, under hvis  

 ressort den af erstatningsordningen dækkede aktivitet hører,  

 uanset om denne udføres af en privat institution.
Vedkommende minister  

 kan fordele betalingen på de enkelte institutioner.
Fastsættelse af betalingen § 6. Betalingen for administrationen beregnes  

 på grundlag af en takst pr. anmeldt sag.
Der betales for såvel  

 førstegangsanmeldelser som for genoptagelser og for de af styrelsen  

 fastsatte revisioner af allerede afgjorte sager.
 Stk. 2. Taksternes størrelse fastsættes på  

 de årlige bevillingslove.
 Stk. 3. Chefen for Arbejdsskadestyrelsen bekendtgør  

 taksternes størrelse en gang årligt.
 Stk. 4. Der opkræves en foreløbig betaling for  

 kalenderåret inden udløbet af september måned.  

 Beløbet skal indbetales inden udløbet af oktober  

 måned.
Stk. 5. Den endelige betaling opgøres og opkræves  

 inden udløbet af september det følgende år og skal  

 betales inden udgangen af oktober dette år.
Arbejdsskadestyrelsen  

 sender inden udgangen af maj måned lister til de enkelte selskaber  

 m.fl. over de sager, som danner grundlag for den endelige betaling.  

 Eventuelle indsigelser mod disse opgørelser skal være  

 Arbejdsskadestyrelsen i hænde inden 15. august.
Kapitel 2 Bidrag til Den Sociale Ankestyrelses administration Hvilke sager er omfattet, og hvem betaler § 7. Reglerne i §§ 1   5 finder tilsvarende  

 anvendelse for Ankestyrelsens administration af arbejdsskadesager.
Fastsættelse af betalingen § 8. Betalingen for administrationen beregnes  

 på grundlag af en takst pr. afsluttet, mødebehandlet sag.
 Stk. 2. Taksten fastsættes på de årlige  

 bevillingslove.
 Stk. 3. Chefen for Arbejdsskadestyrelsen bekendtgør  

 takstens størrelse en gang årligt.
 Stk. 4. Ankestyrelsen opkræver den foreløbige og  

 endelige betaling efter reglerne i § 6, stk. 4 - 5.
Kapitel 3 Ikrafttrædelse § 9. Bekendtgørelsen træder i kraft  

 den 1. februar 1999 og har virkning fra den 1. januar 1999.
 Stk. 2. Samtidig ophæves Socialministeriets  

 bekendtgørelse nr. 803 af 6. september 1996.
