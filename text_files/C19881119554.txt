Vedlagt fremsendes nogle eksemplarer af Finansministeriets cirkulære af  

 25. april 1988 om sygefraværsstatistik for statsansatte samt revideret  

 indberetningsskema. (* 1) Som det fremgår af cirkulæret, ønskes der fortsat udarbejdet en central  

 statistik vedrørende sygdom og dermed beslægtet fravær.
Finansministeriet har  

 dog fundet det nødvendigt, at ændre den hidtidige indberetningsform således  

 at der fremover skal ske indberetning på hovedkontoniveau, det vil sige  

 institutionens hovedkontonummer.
 Direktoratet skal derfor anmode om, at indberetning af fraværsoplysninger  

 fra og med april kvartal 1988 indsendes hertil på det nye skema.
 Opmærksomheden henledes på, at indberetningen fortsat fremsendes således,  

 at den kan være direktoratet i hænde den 15. i den måned, der følger efter  

 kvartalets udløb.
 Samtidig hermed ophæves direktoratets skrivelse af 27. marts 1987  

 vedrørende nyt indberetningsskema til brug for sygefraværsstatistik for  

 statsansatte.
 E.B.
Erik Bang Kriminalforsorgens anstalter, afdelingen, pensioner samt  

 arrestinspektørerne.
 (* 1) Bilag udeladt.
