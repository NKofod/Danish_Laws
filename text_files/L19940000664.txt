Ved noteveksling i New Delhi den 15. juli og den 20. juli 1993 er der indgået en overenskomst mellem Danmark og Indien, ifølge hvilken den danske regering yder støtte inden for et beløb af 9.961.000 kroner til etablering af et miljøtræningsinstitut i delstaten Tamil Nadu.
 Hovedformålet med projektet er at bidrage til at nedbringe den by- og  

 industribaserede forurening ved gennem en samlet træningsindsats at skabe  

 øget indsigt i problemerne og i mulighederne for at reducere dem i delstaten  

 Tamil Nadu.
 Overenskomsten trådte i kraft den 20. juli 1993 og løber i 2 år.
