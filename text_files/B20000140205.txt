Bekendtgørelse om uddannelsen til  

 serigraf I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 serigraf.
Uddannelsens mål § 2. Den uddannede serigraf skal  

 selvstændigt og kreativt kunne medvirke i den serigrafiske  

 tryksagsproduktion og kunne medvirke i andre former for tryksagsproduktion  

 inden for det serigrafiske fagområde.
 Stk. 2. Den uddannede serigraf skal have kendskab til  

 behandling af de forskellige materialer, som anvendes.
 Stk. 3. Den uddannede serigraf skal have en sådan faglig  

 bredde og erhvervsindsigt, at det kan danne grundlag for senere  

 specialisering og for videregående uddannelse og- eller etablering af  

 selvstændig virksomhed.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Teknologi og kommunikation, jf.  

 § 14, stk. 2, i lov om erhvervsuddannelser.
 Stk. 2. Det faglige udvalg for uddannelsen er Grafisk Fagligt  

 Udvalg.
 § 4. Uddannelsen varer 4 år, jf. dog §§6,7  

 og 8.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 25 ugers obligatorisk skoleundervisning.
Eleven kan indlede uddannelsen  

 på skole med et grundforløb eller i en praktikvirksomhed.
 Stk. 3. Den obligatoriske skoleundervisning i  

 hovedforløbet er opbygget af skoleperioder på henholdsvis 7,8,  

 og 10 uger, der omfatter grundfag, områdefag, bundne specialefag og  

 valgfag.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb, samt i de områdefag i  

 grundforløbet, der er særlige for hovedforløbet, jf.  

 § 10.
Voksenuddannelsesforløb § 6. Personer, der er fyldt 25 år og gennem  

 3 års relevant beskæftigelse inden for faget har opnået en  

 relevant grafisk baggrund, kan gennemføre uddannelsen på 3  

 år.
Skoleuddannelsen omfatter da 25 skoleuger, der tilrettelægges  

 af skolen i samarbejde med det lokale uddannelsesudvalg.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alders- og beskæftigelseskravet i stk. 1.
 Stk. 3. Skoleundervisningen omfatter grundfag,  

 områdefag, specialefag og valgfag med de fastsatte mål.
§ 7. Personer efter § 6 samt andre med de  

 nødvendige forudsætninger, kan gennemføre et supplerende  

 kursus, jf. erhvervsuddannelseslovens § 16, der sammen med elevens  

 forudgående uddannelse eller beskæftigelse træder i stedet  

 for grundforløbet.
For elever med uddannelsesaftale er kurset omfattet  

 af uddannelsesaftalen.
Skolen kan i forbindelse med suppleringskurset  

 foretage afklaring af elevens praktiske og teoretiske kvalifikationer med  

 henblik på afgørelse om merit i uddannelsesforløbet i et  

 forløb på indtil 2 uger, jf. hovedbekendtgørelsens  

 § 20, stk. 2.
Stk. 2. Det supplerende kursus tilrettelægges af skolen,  

 og indhold og varighed af kurset fastsættes i samarbejde mellem skolen  

 og det faglige udvalg Fritagelse for dele af uddannelsen.
 § 8. Elever kan fritages for dele af uddannelsen,  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen) samt på baggrund  

 af relevant uddannelse eller beskæftigelse, jf. anvisningerne i  

 vejledningen til bekendtgørelsen.
Kapitel 3 Skoleundervisningen § 9. Undervisningen i hovedforløbet  

 omfatter følgende grundfag, jf. bekendtgørelse om  

 grundfag.
 1)	Arbejdsmiljø, 1 uge.
 2)	Design niveau E.
 3)	Naturfag niveau F.
 4)	Produktudvikling, produktion og service, modul 2 og 3, 2 uger.
 5)	Virksomhedslære og innovation, niveau F.
 Stk. 2. Mål og indhold for de enkelte grundfag  

 følger bekendtgørelse om grundfag.
 § 10. Grundforløbet omfatter  

 følgende områdefag, der er særlige for  

 hovedforløbet.
1)	Serigrafisk materialekendskab
Niveau: Begynder
  

 Eleven har kendskab til a)	forskellen mellem den serigrafiske trykmetode og andre  

 trykmetoder, b)	den serigrafiske trykmetodes egnethed på forskellige  

 materialer, c)	de forskellige farvetyper og deres egnethed til forskellige  

 materialer, herunder de miljømæssige aspekter, og d)	de i processen anvendte afrensningsmidler og de  

 miljømæssige aspekter i forbindelse med midlerne.
2)	Stencilfremstilling
Niveau: Begynder
  

 Eleven a)	har kendskab til opspænding af væv, b)	har kendskab til brug af forskelligt måleudstyr og kiler, c)	har kendskab til emulsionstyper og deres opløsningsevne, d)	kan vælge væv i relation til opgave, e)	kan vurdere filmmateriales egnethed i relation til vævsfinhed  

 og emulsionstype, f)	kan foretage belysningstest og korrekt eksponering, g)	kan klargøre væv for påsmøring af  

 emulsion, h)	kan oprakle emulsion såvel manuelt som maskinelt, i)	kan foretage retouchering, afdækning og valg af korrekt  

 filler, og j)	kan foretage afrensning af emulsion og klargøring af  

 væv.
3)	Serigrafisk trykning
Niveau: Begynder
  

 Eleven har kendskab til a)	trykning på hårdbord og ½-automatiske maskiner, b)	farveblanding og valg af korrekt farvetype, c)	klargøring af maskine til trykning, herunder  

 indstillinger, d)	justering af farvekonsistens, og e)	afrensning af stencil.
4)	Serigrafisk prepress
Niveau: Begynder
  

 Eleven har kendskab til a)	fremstillingsmetoder med hensyntagen til de særlige krav, der  

 stilles til serigrafisk prepress, b)	relevant prepress-udstyr, c)	eleven kan fremstille færdig serigrafisk trykform med op til 3  

 farver i korrekt rækkefølge, og d)	eleven kan visuelt og ved hjælp af måleudstyr at  

 foretage bedømmelse af trykfilms egnethed til serigrafisk produktion  

 på baggrund af oplyste kvalitetsnormer.
 Stk. 2. Undervisningen i de i stk. 1 nævnte fag  

 varer 5 uger.
 § 11. Undervisningen i hovedforløbet  

 omfatter følgende områdefag:
1)	Stencilfremstilling og afrensning
Niveau: Avanceret
  

 Eleven a)	har viden om opspænding af rammer, b)	har viden om måling og kontrol af opspænding af  

 rammer, c)	har viden om fremstilling af de normalt anvendte stenciltyper,  

 og d)	har viden om afrensning af stencils.
 Stk. 2. Undervisningen i det i stk. 1 nævnte fag  

 varer 2 uger.
 § 12. Undervisningen i hovedforløbet  

 omfatter følgende specialefag:
1)	Forarbejde
Niveau: Rutine
  

 Eleven har kendskab til a)	prøvetryk, b)	rentegning, c)	montering og sammenkopiering, d)	fremstilling af tekst, e)	layout, f)	fremstilling af farveplader og masker, g)	fremstilling af streg og rasterbilleder, og h)	opstregning.
2)	Maskinbetjening og trykning
Niveau: Avanceret
  

 Eleven behersker a)	slibning af rakler, b)	trykning på almindeligt forekommende maskintyper i en og flere  

 farver samt 4-farve rastertryk på forskellige materialer, c)	betjening af tørreenheder, d)	vedligeholdelse af maskiner og udstyr, og e)	betjening af almindeligt forekommende udstyr.
3)	Materialekendskab
Niveau: Rutine
  

 Eleven a)	har kendskab til papir- og kartonfremstilling, b)	har kendskab til vægt- og mængdeangivelse, c)	har kendskab til formatsystemer, d)	har kendskab til plastmaterialers kemiske sammensætning, e)	har kendskab til trykfarvers fremstilling og anvendelse, f)	har kendskab til øvrige trykmaterialer, g)	har kendskab til bedømmelse af papir, karton og andre  

 materialers trykbarhed, h)	har kendskab til farveteori, i)	behersker valg af farvetype, j)	behersker farveblanding efter prøve, og k)	behersker valg af vævstyper, fotoemulsion, fotostenciltyper  

 efter opgavens art.
 4)	Serigrafisk arbejdsmiljø
Niveau: Rutine
  

 Eleven kan formulere kriterierne for et forsvarligt arbejdsmiljø i  

 serigrafiske virksomheder i overensstemmelse med  

 arbejdsmiljølovgivningen.
 Stk. 2. Undervisningen i de i stk. 1 nævnte fag  

 varer 11 uger.
§ 13. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 4,0 uger.
Praktikuddannelsen § 14. Eleven skal i praktikuddannelsen  

 beskæftiges med følgende arbejdsområder og  

 funktioner:
 1)	Serigrafisk tryksagsproduktion.
 2)	Forarbejde til serigrafisk tryksagsproduktion.
 3)	Stencilfremstiling og afrensning.
 § 15. Målene med praktikuddannelsen er, at  

 eleven på avanceret niveau opnår færdigheder og viden i de  

 i §§ 10 og 11 og 12 anførte arbejdsområder.
 Uddannelsesbog mv.
§ 16. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Indholdet af skolevejledningerne og  

 praktikerklæringerne følger reglerne i  

 retsbekendtgørelsen.
Kapitel 4 Karaktergivning § 17. Bekendtgørelsen om karakterskala  

 anvendes. 13-skalaen anvendes.
Skolens bedømmelse § 18. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følgerne reglerne  

 for de pågældende fag, jf. hovedbekendtgørelsen.
Stk. 3. Ved afslutningen af et områdefag og specialefag  

 gives en afsluttende karakter.
Hvis faget afsluttes med eksamen, er den  

 afsluttende karakter eksamenskarakteren; ellers er det en  

 standpunktskarakter.
 Afsluttende prøver (eksamen) m.v.
§ 19. Den afsluttende eksamen, der samtidig  

 udgør en svendeprøve, finder sted i sidste skoleperiode som led  

 i undervisningen.
Bekendtgørelse om eksamensordning ved  

 erhvervsskolerne m.v. finder anvendelse.
Eksamenen består af en  

 skriftlig prøve og en praktisk prøve.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Elevernes løsning af opgaverne bedømmes  

 af en lærer udpeget af skolen og to censorer udpeget af det faglige  

 udvalg.
 Stk. 4. Ved indkaldelsen af elever til den skoleperiode, hvori  

 den afsluttende eksamen afholdes, sender skolen en liste over de  

 pågældende elever med angivelse af elevernes praktikvirksomheder  

 til det faglige udvalg.
 § 20. Den praktiske prøve varer 5 dage, og  

 består af 2 opgaver inden for følgende område- og  

 specialefag:
 1)	Forarbejde.
 2)	Stencilfremstilling og afrensning.
 3)	Maskinbetjening og trykning.
 Stk. 2. Lærerne skal være til stede under  

 udførelsen af den praktiske prøve.
 § 21. Den skriftlige prøve varer 1  

 time og 30 minutter, og består af fagrelaterede spørgsmål  

 inden for område- og specialefag.
 § 22. Ved bedømmelsen af  

 opgaveløsningerne ved den praktiske prøve giver læreren  

 og de 2 censorer hver en karakter ud fra en helhedsvurdering set i forhold  

 til den faglige bredde og med vægt på de opnåede rutiner og  

 færdigheder, planlægning af arbejdet samt behandling af udstyr og  

 materialer.
 Stk. 2. Karakteren for den praktiske prøve  

 fremkommer som et gennemsnit af de 3 afgivne karakterer.
§ 23. Ved bedømmelsen af  

 opgaveløsningerne ved den skriftlige prøve giver læreren  

 og de 2 censorer hver en karakter.
Karakteren ved prøven fremkommer  

 som et gennemsnit af de 3 afgivne karakterer.
 § 24. Eksamenskarakteren  

 (svendeprøvekarakteren) for den afsluttende eksamen fremkommer som et  

 vægtet gennemsnit af karakteren for den skriftlige prøve og den  

 praktiske prøve.Den skriftlige prøve vægtes med faktor 1  

 og den praktiske prøve vægtes med faktor 3. For at bestå  

 eksamen kræves, at eksamenskarakteren er minimum 6.
 Stk. 2. Forinden fastsættelse af karakterer efter  

 stk.1, foretages afrunding af det endelige resultat til et helt tal efter  

 almindelige regneregler.
Stk. 3. Skolen indsender oplysning om de enkelte karakterer,  

 som er givet, til det faglige udvalg.
Det faglige udvalg kan udarbejde et  

 skema til dette formål.
Beregningen efter stk. 1 foretages af det  

 faglige udvalg.
Sygeeksamen og ny eksamen (eller prøve) § 25. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne mv.
Skolebevis og afsluttende praktikerklæring § 26. Skolebevis udstedes i henhold til  

 hovedbekendtgørelsen og eksamensbekendtgørelsen når  

 skoleundervisningen er gennemført.
 Stk. 2. Følgende betingelser skal være opfyldt for  

 at udstede skolebevis, jf. dog stk. 3:
 1)	Eleven har ved skolens karaktergivning efter sidste skoleperiode  

 opnået mindst karakteren 6 i områdefag og specialefag samlet.
 2)	Den eksamen, der er omtalt i §§ 19,20 og 21 skal være  

 bestået.
 Stk. 3. Hvis betingelsen i stk. 2, nr. 1 ikke er opfyldt, men  

 betingelsen i stk. 2, nr. 2 er opfyldt, udstedes skolebevis, når  

 skolen ud fra en samlet bedømmelse vurderer, at eleven, eventuelt  

 efter supplerende undervisning, opfylder målene for  

 skoleundervisningen.
 § 27. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 28. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset suppleres med følgende  

 udtryk for præstationen:
1)	» 2)	» 3)	» 4)	» Stk. 3. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 24 og afsluttende  

 praktikerklæring(er) for praktikuddannelsen er udstedt, jf.  

 § 25.
Kapitel 5 Ikrafttrædelses- og overgangsbestemmelser § 29. Bekendtgørelsen træder i kraft  

 den 11. januar 2001 med virkning fra den 1. januar 2001.
 Stk. 2. Samtidig ophæves bekendtgørelse nr. 183  

 af 20. marts 1995 om uddannelsen til serigraf.
 Stk. 3. Den i stk. 2 nævnte bekendtgørelse  

 finder dog anvendelse for elever med uddannelsesaftale, der er begyndt  

 på 3. skoleperiode på ikrafttrædelsestidspunktet.
 Stk. 4. Skolen fastsætter efter samråd med det  

 faglige udvalg eventuelle overgangsordninger for elever, der er begyndt  

 på uddannelsen efter tidligere regler.
