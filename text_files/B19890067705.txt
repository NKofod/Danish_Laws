§ 1 I bekendtgørelse nr. 97 af 15. marts 1985 om anbringelse af fondes midler  

 og bestyrelsesvederlag m.v. som ændret ved bekendtgørelse nr. 144 af 16.  

 marts 1988 og bekendtgørelse nr. 294 af 3. maj 1989 foretages følgende  

 ændring:
 § 7,  stk. 5, affattes således:
»Stk. 5.  Ved en sparekasses omdannelse til et  

 aktieselskab efter kapitel 12 b i loven om banker og sparekasser m.v. kan  

 sparekassens beviser for garantikapital uanset stk. 1 og 2 ombyttes til  

 aktier efter § 52 d, stk. 2, i den nævnte lov.
Oprettes der ved omdannelsen  

 et holdingselskab, der skal videreføre sparekasseaktieselskabet, kan  

 beviserne uanset stk. 2 ombyttes til aktier i holdingselskabet.
I de første 3  

 år efter omdannelsen kan midlerne uanset stk. 2 endvidere anbringes i de  

 nævnte aktier.
Finder anbringelsen sted, efter at der er afsluttet et eller  

 flere regnskabsår, er det dog en betingelse, at aktierne i hvert af de  

 afsluttede regnskabsår har givet et udbytte på mindst 5 pct.« § 2 Bekendtgørelsen træder i kraft den 15. november 1989.
