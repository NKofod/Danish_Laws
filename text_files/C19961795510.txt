Cirkulæreskrivelse om meddelelse om  

 optagelse på baggrund af midlertidig beskæftigelse i udlandet som  

 FAO-ekspert (JPO) Kommentar m.v.:
 Optagelse på baggrund af beskæftigelse i Peru  

 som DANIDA udvalgt juniorekspert (JPO) for FAO kunne ske, da  

 ansættelsen fuldt ud kunne sidestilles med udsendelse for en dansk  

 organisation.
 Meddelelse om afgørelsen:
En person søgte om optagelse i en dansk kasse  

 på baggrund af midlertidig ansættelse af 1 års varighed som  

 juniorekspert (JPO) ved FAO i Peru.
Pågældende var udvalgt til  

 stillingen af DANIDA, der ligeledes - via FAO - finansierede hendes  

 uddannelsesstilling og indbetalte arbejdsgiverbidrag til pensionskasse.  

 Aftale om ansættelse var indgået med FAO, men DANIDA skulle  

 inddrages i alle væsentlige beslutninger om ændring af  

 pågældendes ansættelsesvilkår.
 Kassen traf afgørelse om, at  

 pågældende ikke kunne optages på baggrund af  

 beskæftigelsen, da ansættelse ved internationale organisationer  

 måtte anses for beskæftigelse for en udenlandsk arbejdsgiver.
 Direktoratet fandt ved sin afgørelse, at  

 pågældende ikke kunne anses for udsendt til beskæftigelse i  

 udlandet i en dansk organisations tjeneste, og at hun derfor ikke kunne  

 optages i kassen i henhold til § 6, stk. 1, i direktoratets  

 bekendtgørelse nr. 1157 af 23. december 1996 om optagelse i en  

 arbejdsløshedskasse for lønmodtagere.
 Direktoratet lagde ved afgørelsen vægt  

 på, at pågældende, som ansat embedsmand i FAO, havde  

 indgået aftale om ansættelse med FAO, og derfor stod i  

 tjenesteforhold til en international organisation.
 Udenrigsministeriet udtalte herefter, at ansættelse  

 som JPO/APO kan sidestilles med ansættelse i en dansk organisation, og  

 at pågældende derfor opfyldte betingelserne i § 6, stk. 1.
 Direktoratet fandt ikke grundlag for at ændre  

 afgørelsen.
 Arbejdsmarkedets Ankenævn fandt, at  

 pågældende var berettiget til optagelse på baggrund af  

 ansættelsen.
 Ankenævnet lagde ved afgørelsen vægt  

 på, at DANIDA havde haft en så afgørende indflydelse  

 på ansættelsesvikårene, at ansættelsen i relation til  

 optagelse i en dansk arbejdsløshedskasse fuldt ud kan sidestilles med  

 udsendelse for en dansk organisation.
 Med udsendelsen af denne meddelelse ophæves  

 DfA-meddelelse nr. 62/88.
