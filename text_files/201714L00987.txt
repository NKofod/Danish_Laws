Betænkning afgivet af Sundheds- og Ældreudvalget den 15. maj 2018 Betænkning over Forslag til lov om ændring af lov om social service (Forebyggelse af konkurser på hjemmehjælpsområdet) [af ældreministeren (Thyra Frank)]:
1. Udvalgsarbejdet Lovforslaget blev fremsat den 23. marts 2018 og var til 1. behandling den 10. april 2018. Lovforslaget blev efter 1. behandling henvist til behandling i Sundheds- og Ældreudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og ældreministeren sendte den 11. januar 2018 dette udkast til udvalget, jf.
SUU alm. del  bilag 169. Den 23. marts 2018 sendte ældreministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra branche- og arbejdsgiverforeningen KA Pleje.
 Ældreministeren har over for udvalget kommenteret den skriftlige henvendelse til udvalget.
Deputationer Endvidere har branche- og arbejdsgiverforeningen KA Pleje mundtligt over for udvalget redegjort for sin holdning til lovforslaget.
Spørgsmål Udvalget har stillet 9 spørgsmål til ældreministeren til skriftlig besvarelse, som denne har besvaret.
2. Indstillinger og politiske bemærkninger Udvalget indstiller lovforslaget til vedtagelse uændret.
Socialdemokratiets medlemmer af udvalget ser med meget stor bekymring på de mange konkurser blandt private leverandører, der har været på hjemmehjælpsområdet de senere år.
Konkurserne skaber stor utryghed for de ældre og koster samtidig mange ressourcer i kommunerne, når de ofte med meget kort varsel skal iværksætte nødberedskab.
Derfor er Socialdemokratiet glad for, at det lykkedes sammen med andre af Folketingets partier at lægge pres på regeringen for en aftale om forebyggelse af konkurser.
Partiet er positiv over for lovforslaget, men havde gerne set flere ambitiøse tiltag, der reelt kan forebygge, at konkurserne sker.
Socialdemokratiet vil derfor følge effekten af de nye tiltag i lovforslaget tæt og løbende vurdere, om der er behov for yderligere tiltag til at forebygge konkurser i ældreplejen for at skabe tryghed for ældre, der vælger privat leverandør.
 Inuit Ataqatigiit, Nunatta Qitornai, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Liselott Blixt (DF) fmd.
Karin Nødgaard (DF) Karina Adsbøl (DF) Susanne Eilersen (DF) Jeppe Jakobsen (DF) Jan Erik Messmann (DF) Jane Heitmann (V) Hans Christian Schmidt (V) Hans Andersen (V) Mads Fuglede (V) Thomas Danielsen (V) Jacob Jensen (V) Laura Lindahl (LA) May-Britt Kattrup (LA) Brigitte Klintskov Jerkel (KF) Astrid Krag (S) Flemming Møller Mortensen (S) Erik Christensen (S) Julie Skovsby (S) nfmd.
Karin Gaardsted (S) Lea Wermelin (S) Yildiz Akdogan (S) Stine Brix (EL) Finn Sørensen (EL) Pernille Schnoor (ALT) Torsten Gejl (ALT) Marlene Borst Hansen (RV) Kirsten Normann Andersen (SF) Trine Torp (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
