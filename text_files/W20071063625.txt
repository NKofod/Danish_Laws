Klage over manglende indlæggelse ved symptomer på hjerneblødning eller blodprop Nævnet fandt ikke grundlag for at kritisere den praktiserende læge for hans behandling af patienten.
Nævnet kan oplyse, at TCI betyder, at patienten har haft symptomer på iltmangel i hjernen (f.eks. lammelser, talebesvær, synsforstyrrelser og lignende), men at disse symptomer svinder indenfor 24 timer.
Det kan ikke ved en klinisk undersøgelse afgøres, om tilfældet skyldes en blodprop eller en hjerneblødning på grund af et bristet blodkar.
Blodpropopløsende medicin kan forværre en blødning på grund af bristede blodkar.
Derfor er det vigtigt at foretage en scanning, inden en sådan behandling iværksættes.
Hvis der er neurologiske udfald kræver det en akut indlæggelse med henblik på scanning.
Hvis de neurologiske symptomer er svundet, er det efter normen for almindelig anerkendt faglig standard at udrede patienten ambulant.
Afgørelsen er truffet af et flertal.
Der er blevet givet følgende mindretalsudtalelse:
Vi finder, at der er grundlag for kritik af den praktiserende læge.
Vi har herved lagt vægt på, at den diagnose, som lægen stillede (TCI) bør medføre akut indlæggelse, også selvom neurologiske symptomer er svundet.
