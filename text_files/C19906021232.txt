 Dyreværnsloven og de tilhørende bekendtgørelser, herunder bekendtgørelse  

 nr. 208 af 17. juni 1964 om transport af dyr, kan forventes revideret i de  

 kommende år.
 Indtil videre skal køretøj, der er indrettet til transport af svin i to  

 etager, opfylde bestemmelserne i ovennævnte bekendtgørelse med følgende  

 afvigelser:
 1. Den frie højde i vognkassens etager skal være  

 mindst 1,1 m.
 2. De i bekendtgørelsen angivne krav til vindfang og  

 ventilationsåbninger gælder for hver etage.
 Herudover skal køretøjet for hver etage være forsynet med mekanisk  

 ventilationsanlæg med en kapacitet på 75 m3/t pr. svin.
 Det mekaniske ventilationsanlæg kan være forsynet med regulator, som  

 reducerer luftmængden til det halve af det opgivne (vinterperioden).
 3. Hejsemekanismen (wirer, ruller, føringer m.v.) skal  

 være afskærmet.
 Løftbar etage skal i hævet stilling være mekanisk sikret v.h.a. låsebolte,  

 tappe, paler e.l., og hejsemekanismen skal være aflastet.
 P.M.V.
 E.B.
