Et forældrepar klagede over brud på tavshedspligt, idet en  

 speciallæge, der behandlede deres søn, havde kontakter en psykolog uden deres  

 viden eller samtykke.
Forældrene havde tidligere haft kontakt med den  

 rådgivning psykologen tilhørte.
Patientklagenævnet fandt ikke, at lægen havde  

 overtrådt sin tavshedspligt og fandt ikke grundlag for kritik.
Et forældrepar, som havde rettet henvendelse til en speciallæge i  

 børnesygdomme på grund af problemer med deres søn, klagede over, at lægen  

 uden forældrenes samtykke og vidende havde kontaktet en psykolog vedrørende  

 et spørgsmål i den pågældende sag.
Forældrene betragtede det som brud på  

 tavshedspligt at videregive oplysninger uden deres samtykke.
 Speciallægen havde af forældrene fået beføjelse til at henvende sig til  

 henholdsvis inspektøren på sønnens skole samt til overlægen på  

 børnepsykiatrisk afdeling på et nærliggende hospital.
 Ved et spørgsmål om, hvorvidt sønnen skulle genhenvises til  

 børnepsykiatrisk afdeling eller pædagogisk-psykologisk rådgivning, som  

 tidligere havde været inde i sagen, rettede speciallægen henvendelse til  

 psykologen på den rådgivning, som forældrene tidligere havde haft kontakt  

 med.
 Hverken Sundhedsstyrelsen eller Patientklagenævnet fandt  

 grundlag for kritik af speciallægen og fandt ikke, at denne havde overtrådt  

 sin tavshedspligt.
