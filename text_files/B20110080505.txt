Bilag 1 Bilag 2 Bekendtgørelse om opgørelse for øvre grænse for regionernes indtægter fra kommunal aktivitetsbestemt medfinansiering af sundhedsvæsenet for 2012 I medfør af §§ 13, 14 og 14 a i lov om regionernes finansiering jf. lovbekendtgørelse nr. 829 af 25. juni 2010 med de ændringer der følger af lov nr. 608 af 14. juni 2011, fastsættes:
Øvre grænse for regionernes indtægter fra kommunal aktivitetsbestemt medfinansiering af sundhedsvæsenet § 1. Den øvre grænse for regionernes indtægter fra kommunal aktivitetsbestemt medfinansiering, jf. § 14 a., stk. 2, i lov om regionernes finansiering, er for året 2012 opgjort på grundlag af aktiviteten i regionerne i 2010, og er samlet opgjort til 18.964.389 tusinde kr., jf. stk. 2- 5. Den øvre grænse efter 1. pkt. udgør:
 1) Region Nordjylland: 1.812.655 tusinde kr.
 2) Region Midtjylland: 4.063.308 tusinde kr.
 3) Region Syddanmark: 4.187.800 tusinde kr.
 4) Region Hovedstaden: 6.046.548 tusinde kr.
 5) Region Sjælland: 2.854.078 tusinde kr.
 Stk. 2. Værdien af regionernes aktivitet efter § 2, stk. 1, opgøres på baggrund af takster (DRG- og DAGS-takster for 2011 samt sengedagstakster m.v.) i henhold til reglerne i Indenrigs- og Sundhedsministeriets takstvejledning for ydelsesåret under hensyntagen til modellen for den kommunale medfinansiering, jf. bilag 1. Værdien efter 1. pkt. er pris- og lønreguleret 2,0 pct.
 Stk. 3. Værdien af regionernes aktivitet efter § 2, stk. 2, opgøres på baggrund af honorarer på behandlingstidspunktet under hensyntagen til modellen for den kommunale medfinansiering, jf. bilag 1. Værdien efter 1. pkt. er pris- og lønreguleret med hhv. 0,8 pct. og 2,0 pct.
 Stk. 4. Værdien af regionernes forbrug efter § 1, stk. 2 og 3 er tillagt gennemslaget på den kommunale medfinansiering af de økonomiske forudsætninger for den regionale økonomi for hhv. 2011 og 2012 på i alt 419.717 tusinde kr.
 Stk. 5. Værdien af regionernes forbrug efter stk. 3 og 4 er tillagt korrektion der følger af DUT princippet og er fastlagt til at udgøre 25.135 tusinde kr.
 § 2. Den øvre grænse er fastsat på baggrund af aktiviteten i sundhedsvæsenet i 2010 opgjort på grundlag af indberetninger til Sundhedsstyrelsens Landspatientregister.
 Stk. 2. Aktiviteten leveret af praktiserende sundhedspersoner, der indberettes til Sundhedsstyrelsens register for ydelser i den primære sundhedssektor, der er dokumenteret gennem dette register.
Fordeling på regioner § 3. Den øvre grænse for regionernes indtægter fra kommunal aktivitetsbestemt medfinansiering, jf. § 1, er for året 2012 fordelt mellem regionerne på baggrund af opgørelserne, der følger af § 1, stk. 2-3, jf. bilag 2.
Afrunding § 4. Den øvre grænse opgøres i hele 1.000 kr.
Ikrafttræden § 5. Bekendtgørelsen træder i kraft den 1. juli 2011 og har virkning for beregning af tilskud og bidrag fra og med tilskudsåret 2012.
