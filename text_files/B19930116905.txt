 I henhold til § 34 i lov om kommunernes styrelse, jf. lovbekendtgørelse  

 nr. 526 af 22. juni 1993, og § 26 og § 36 i lov om Københavns kommunes  

 styrelse, jf. lovbekendtgørelse nr. 527 af 22. juni 1993, samt § 3 i lov om  

 ophævelse af et hovedstadsråd, jf. lov nr. 191 af 29. marts 1989, fastsættes:
 § 1 .  Borgmestre i primærkommuner,  

 magistratsmedlemmer i Aalborg, Odense og Århus Kommuner, amtsborgmestre,  

 overborgmesteren og borgmestre i Københavns Kommune samt formænd for det  

 tidligere hovedstadsråd - i det følgende alle benævnt borgmestre - er  

 berettiget til egenpension, efterløn (eftervederlag), understøttelse og  

 tillæg efter reglerne i §§ 2 - 8. Formanden for Københavns  

 Borgerrepræsentation er berettiget til efterløn (eftervederlag) og  

 understøttelse efter tilsvarende regler.
 Stk. 2 .  Ægtefællen efter en borgmester er berettiget  

 til ægtefællepension, efterindtægt, understøttelse og tillæg efter reglerne i  

 §§ 8-10. Ægtefællen efter formanden for Københavns Borgerrepræsentation er  

 berettiget til efterindtægt og understøttelse efter tilsvarende regler.
 Stk. 3 .  En borgmesters børn under 21 år er berettiget  

 til understøttelse, efterindtægt, børnepensionstillæg og børnepension efter  

 reglerne i §§ 8, 10 og 11. Børn under 21 år efter en afdød formand for  

 Københavns Borgerrepræsentation er berettiget til understøttelse og  

 efterindtægt efter reglerne i §§ 8 og 10.
Egenpension § 2 .  Egenpension til en borgmester svarer til den  

 til enhver tid gældende egenpension til en tjenestemand i staten, jf. § 6,  

 stk. 1, i lov om tjenestemandspension, hvis pensionsalder og aflønning  

 (lønramme) svarer til borgmesterens pensionsalder og vederlagsmæssige  

 lønramme, jf. bekendtgørelse nr. 1168 af 23. december 1993 om vederlag m.v.  

 til borgmestre og amtsborgmestre m.fl.
 § 3.  Ydelse af egenpension er betinget af en  

 funktionstid som borgmester på mindst 8 år, jf. dog stk. 4 og 5.
Stk. 2 .  Funktionstiden er den tid, hvori den  

 pågældende efter valg i henhold til § 6 i lov om kommunernes styrelse eller §  

 5 i lov om Københavns kommunes styrelse har varetaget borgmesterhvervet.
I  

 funktionstiden medregnes endvidere varetagelse af hvervet i henhold til § 7,  

 stk. 3, § 15, stk. 5, eller § 66, stk. 2, i lov om kommunernes styrelse eller  

 § 27, stk. 2, § 34, stk. 4, eller § 53 a, stk. 3, i lov om Københavns  

 kommunes styrelse.
 Stk. 3 .  En borgmesters pensionsalder beregnes efter  

 funktionstiden som borgmester således:
 Stk. 4 .  Fratræder borgmesteren med  

 kommunalbestyrelsens tilladelse på grund af sygdom, der ifølge lægelig  

 dokumentation er til hinder for en fortsat varetagelse af borgmesterhvervet,  

 eller afgår borgmesteren ved døden, medregnes hele den valgperiode, i hvilken  

 fratræden eller dødsfaldet sker, i funktionstiden.
 Stk. 5 .  Valgperioden fra den 1. april 1978 til den 31.  

 december 1981 medregnes i funktionstiden som 4 år.
 Stk. 6 .  Funktionstiden i flere borgmesterhverv  

 sammenlægges.
 § 4.  Egenpension beregnes efter det sidst ydede  

 borgmestervederlag til den pågældende.
 Stk. 2 .  Såfremt en borgmester har varetaget flere  

 borgmesterhverv, beregnes egenpensionen efter det til den pågældende sidst  

 ydede vederlag for det højst indplacerede borgmesterhverv.
 Stk. 3 .  I de tilfælde, hvor en borgmester har været  

 borgmester i flere kommuner, fordeles udgiften til borgmesterpension mellem  

 kommunerne i forhold til borgmesterens funktionstid i de pågældende kommuner  

 og uden hensyntagen til borgmesterens vederlagsmæssige indplacering.  

 Udgiftsberegningen og udbetalingen forestås af den kommune, hvori den  

 pågældende borgmester sidst har været i funktion.
§ 5 .  Egenpensionen til en borgmester udbetales den  

 1. i måneden efter det fyldte 60. år.
Såfremt den pågældende får tilkendt  

 social førtidspension som følge af nedsat erhvervsevne på grund af  

 helbredsmæssige forhold, udbetales pensionen dog fra samme tidspunkt som  

 førtidspensionen.
 Stk. 2 .  Til egenpensionister ydes indtil det 67. år et  

 tillæg efter reglerne i § 6, stk. 3, i lov om tjenestemandspension.  

 Egenpensionen ydes i øvrigt efter de regler, der gælder for egenpension m.v.  

 til tjenestemænd i henhold til lov om tjenestemandspension.
 § 6 .  Der kan ikke samtidig oppebæres pension efter  

 reglerne i denne bekendtgørelse og efterløn (eftervederlag) efter § 7. Den  

 pågældende kan vælge mellem pension og efterløn (eftervederlag).
Stk. 2 .  Der kan ikke samtidig oppebæres pension m.v.  

 efter denne bekendtgørelse og vederlag efter § 1 i bekendtgørelse nr. 1168 af  

 23. december 1993 om vederlag m.v. til borgmestre og amtsborgmestre m.fl.
Den  

 pågældende kan vælge mellem pension m.v. og vederlag.
Efterløn (Eftervederlag) § 7 .  Efterløn (eftervederlag) til en borgmester ydes  

 med et beløb, der for hvert påbegyndt hele år, funktionstiden har varet,  

 svarer til 11/2 gange det sidst ydede månedlige borgmestervederlag, dog højst  

 svarende til 12 gange det sidst ydede månedlige borgmestervederlag.
Stk. 2 .  Den del af efterlønnen (eftervederlaget) efter  

 stk. 1, der højst svarer til 6 gange det sidst ydede månedlige  

 borgmestervederlag, forfalder til udbetaling den 1. i måneden efter, at  

 hvervet fratrædes.
Eventuel efterløn (eftervederlag) herudover udbetales  

 månedsvis forud fra den 1. i måneden efter ophør af borgmestervederlæggelsen.  

 Hver udbetaling svarer til det sidst ydede månedlige borgmestervederlag.
Den  

 sidste udbetaling kan dog udgøre 11/2 gange det sidst ydede månedlige  

 borgmestervederlag.
Understøttelse § 8 .  Kommunalbestyrelsen kan i ganske særlige  

 tilfælde med Indenrigsministeriets tilladelse beslutte at yde understøttelse  

 til en tidligere borgmester, der ikke på understøttelsestidspunktet modtager  

 egenpension.
Stk. 2 .  Efter stk. 1 kan der endvidere ydes  

 understøttelse til ægtefællen efter en afdød borgmester.
Såfremt der ikke  

 efterlades en ægtefælle, indtræder borgmesterens børn under 21 år i den  

 eventuelle ret efter 1. pkt.
Ægtefællepension § 9 .  Ægtefællen efter en borgmester eller en  

 tidligere borgmester er berettiget til ægtefællepension, såfremt den afdøde  

 borgmester har opnået en funktionstid på mindst 8 år, jf. § 3.
 Stk. 2 .  Ægtefællepension efter stk. 1 kan dog kun ydes  

 til ægtefællen efter en borgmester eller en tidligere borgmester, hvis  

 ægteskabet blev indgået:
 Stk. 3 .  Stk. 2, nr. 2, finder ikke anvendelse, hvis  

 dødsfaldet skyldes et ulykkestilfælde eller en akut infektionssygdom  

 indtruffet efter ægteskabets indgåelse.
 Stk. 4 .  Til ægtefællepensionister ydes indtil det 67.  

 år et tillæg efter reglerne i § 12, stk. 2, i lov om tjenestemandspension.  

 Ægtefællepension ydes i øvrigt efter de regler, der gælder for  

 ægtefællepension i henhold til kapitel 3 i lov om tjenestemandspension.
Efterindtægt § 10 .  Ægtefællen efter en borgmester, der ved sin  

 død fungerede som sådan, er berettiget til efterindtægt.
Efterindtægten  

 svarer til 3 gange det sidst ydede månedlige borgmestervederlag og forfalder  

 til udbetaling ved borgmesterens død.
 Stk. 2 .  Ægtefællen efter en borgmester, der ved sin  

 død oppebar egenpension eller understøttelse, er berettiget til efterindtægt.  

 Efterindtægten svarer til 3 gange den sidst ydede månedlige borgmesterpension  

 eller understøttelse og forfalder til udbetaling ved borgmesterens død.
 Stk. 3 .  Såfremt borgmesteren ikke efterlader sig  

 ægtefælle, tilfalder retten efter stk. 1 og 2 borgmesterens børn under 21 år.
Børnepension § 11.  Så længe en tidligere borgmester oppebærer  

 egenpension, jf. §§ 2 og 5, er den pågældendes børn under 21 år berettiget  

 til børnepensionstillæg.
 Stk. 2.  Når en borgmester afgår ved døden, bliver den  

 pågældendes børn berettiget til børnepension, såfremt borgmesteren har opnået  

 en funktionstid på mindst 8 år, jf. § 3.
 Stk. 3.  Børnepensionstillæg og børnepension ydes i  

 øvrigt efter de regler, der gælder for børnepensionstillæg og børnepension i  

 henhold til lov om tjenestemandspension.
 Særlige regler, når den pensionsberettigede er tjenestemand i staten  

 m.v.
 § 12 .  En borgmester, der oppebærer egenpension efter  

 lov om tjenestemandspension, lov om vederlag og pension m.v. for ministre,  

 lov om valg til Folketinget samt lov om vederlag og pension m.v. for de  

 danske repræsentanter i Europa-Parlamentet eller fra en stilling i en  

 kommune, et koncessioneret selskab, anden offentlig virksomhed eller fra en  

 statsgaranteret pensionskasse, får nedsat egenpensionen som borgmester.
Stk. 2 .  Borgmesterpensionen med eventuelle tillæg  

 efter § 5, stk. 2, og § 13, stk. 2 og 4, nedsættes med halvdelen af det eller  

 de pensionsbeløb, borgmesteren i øvrigt har krav på.
Nedsættelsen kan dog  

 aldrig overstige halvdelen af borgmesterpensionen med eventuelle tillæg efter  

 § 5, stk. 2, og § 13, stk. 2 og 4. Såfremt den samlede egenpension med  

 tillæg, der herefter ville tilkomme den pågældende, overstiger den højest  

 opnåelige egenpension i henhold til lov om tjenestemandspension med  

 eventuelle tillæg efter lovens § 6, stk. 3, og §§ 40 - 43, nedsættes  

 borgmesterpensionen med det overskydende beløb.
 Stk. 3 .  Tilkommer der en pensioneret borgmester løn  

 eller vederlag fra en stilling, der berettiger til pension som angivet i stk.  

 1, nedsættes borgmesterpensionen med eventuelle tillæg efter § 5, stk. 2, og  

 § 13, stk. 2 og 4, ligeledes efter reglerne i stk. 2, dog således at lønnen  

 eller vederlaget træder i stedet for pensionen ved beregningen af  

 nedsættelsen, og således at den pensionsgivende løn, det pensionsgivende  

 vederlag sammenlagt med borgmesterpensionen med tillæg ikke kan overstige den  

 højeste pensionsgivende tjenestemandsløn.
Stk. 4 .  Såfremt en efterlevende ægtefælle efter en  

 borgmester har krav på ægtefællepension efter de i stk. 1 nævnte regler,  

 nedsættes ægtefællepensionen hidrørende fra borgmesterhvervet samt eventuelle  

 tillæg efter § 9, stk. 4, og § 13, stk. 2 og 4, med halvdelen af det eller de  

 pensionsbeløb, ægtefællen i øvrigt har krav på.
Nedsættelsen kan dog aldrig  

 overstige halvdelen af ægtefællepensionen med tillæg efter § 9, stk. 4, og §  

 13, stk. 2 og 4. Overstiger den samlede ægtefællepension, der herefter ville  

 tilkomme den pågældende, den højeste ægtefællepension, der kan opnås i  

 henhold til lov om tjenestemandspension samt tillæg efter lovens § 12, stk.  

 2, og §§ 40 - 43, nedsættes ægtefællepensionen hidrørende fra  

 borgmesterhvervet med det overskydende beløb.
 Stk. 5 .  Nedsættelse af pension efter stk. 2 - 4  

 foretages kun i det omfang, tilsvarende nedsættelse i de pensionsbeløb, som  

 den pågældende i øvrigt måtte have krav på, ikke foretages i henhold til de  

 for udbetalingen af nævnte pensionsbeløb gældende bestemmelser om  

 pensionsbegrænsning som følge af pension hidrørende fra borgmesterhvervet.
Overgangs- og ikrafttrædelsesbestemmelser § 13.  Pensioner efter §§ 2 og 9, der er påbegyndt  

 udbetalt pr. 31. december 1993, jf. dog § 14, omberegnes pr. 1. januar 1994  

 efter bestemmelserne i § 6 henholdsvis § 12, stk. 1 og 2, i lov om  

 tjenestemandspension.
 Stk. 2.  Til de pr. 31. december 1993 allerede  

 pensionerede, jf. dog § 14, hvor pensionsberegningen efter stk. 1 medfører et  

 fald i pensionen, ydes personlige tillæg efter de nærmere regler herom i §§  

 40 - 43 i lov om tjenestemandspension.
 Stk. 3.  Til de pr. 31. december 1993 allerede  

 pensionerede, jf. dog § 14, hvor pensionsberegningen efter stk. 1 medfører en  

 stigning i pensionen, udmøntes stigningen gradvist efter de nærmere regler  

 herom i §§ 40 - 43 i lov om tjenestemandspension.
 Stk. 4.  Bestemmelserne i stk. 2 og 3 finder tilsvarende  

 anvendelse for pensioner, der udbetales på grundlag af en pensionsret, der  

 opstår første gang i perioden 1. januar 1994 - 31. december 2001, jf. i  

 øvrigt de nærmere regler herom i §§ 40 - 43 i lov om tjenestemandspension.
§ 14.  Pensioner til borgmestre m.fl., der er  

 pensioneret m.v. inden den 1. januar 1985, omberegnes pr. 1. januar 1994 som  

 anført i § 13, stk. 1. For pensionister, der ikke er fyldt 67 år, fastsættes  

 et tillæg i henhold til § 5, stk. 2, henholdsvis § 9, stk. 4. Efter fradrag  

 af det således beregnede tillæg indplaceres pensionen på grundlag af  

 pensionsalderen på det skalatrin, hvor pensionen ligger nærmest under den  

 beregnede pension.
Forskellen udlignes med et personligt tillæg som anført i  

 § 13, stk. 2. For pensionister, der er fyldt 67 år senest den 1. december  

 1993, foretages en tilsvarende omberegning af det pr. 31. december 1993  

 udbetalte pensionsbeløb.
 § 15.  Bekendtgørelsen træder i kraft den 1. januar  

 1994.
 Stk. 2 .  Indenrigsministeriets bekendtgørelse nr. 669  

 af 20. december 1984 om pension m.v. til borgmestre og amtsborgmestre m.fl.,  

 som ændret ved bekendtgørelse nr. 754 af 4. december 1989, ophæves.  

 Bestemmelserne i §§ 5, 7, 9, 10 og § 13, stk. 2, i den pågældende  

 bekendtgørelse skal dog fortsat - i stedet for de tilsvarende regler i denne  

 bekendtgørelse og de nye bestemmelser om børnepension - finde anvendelse i  

 forhold til en borgmester, der inden den 1. januar 1994 har opnået ret til  

 ydelse af egenpension.
Stk. 3 .  Såfremt en borgmester, der inden den 1. januar  

 1994 har opnået ret til ydelse af egenpension, er i funktion efter den 1.  

 januar 1994, kan den pågældende senest den 1. juli 1994 skriftligt meddele  

 kommunalbestyrelsen, at vedkommende ikke ønsker, at de foran i stk. 2, 2.  

 pkt., nævnte bestemmelser i den tidligere bekendtgørelse skal finde  

 anvendelse.
I så fald ydes pension m.v. efter reglerne i denne  

 bekendtgørelse.
 Stk. 4.  En borgmester, der er valgt pr. 1. januar 1994,  

 og som inden denne dato har opnået en funktionstid på mindst 4 år, jf. § 3,  

 men som ikke har opnået ret til ydelse af egenpension, kan beslutte, at de i  

 stk. 2, 2. pkt., nævnte bestemmelser skal finde anvendelse i forhold til den  

 pågældende i stedet for de tilsvarende regler i denne bekendtgørelse og de  

 nye bestemmelser om børnepension, dog således at pensionsberegningen, jf. §  

 2, skal ske på grundlag af borgmesterens vederlagsmæssige lønramme i henhold  

 til bekendtgørelse nr. 668 af 20. december 1984, som ændret ved  

 bekendtgørelse nr. 768 af 4. december 1989 og ved bekendtgørelse nr. 45 af  

 25. januar 1990. Beslutningen herom skal meddeles kommunalbestyrelsen  

 skriftligt senest den 1. juli 1994.
 Stk. 5 .  Hvis en borgmester, der den 1. januar 1994  

 oppebærer egenpension som borgmester, senere vælges til borgmester,  

 suspenderes pensionsudbetalingerne, indtil borgmesteren fratræder hvervet.  

 Ved beregningen af funktionstiden medregnes funktionstiden i det nye hverv.  

 Den pågældende borgmester kan inden 6 måneder efter tiltrædelsen af hvervet  

 som borgmester skriftligt meddele kommunalbestyrelsen, at den pågældende ved  

 sin fratræden ønsker at modtage pension m.v. efter reglerne i denne  

 bekendtgørelse.
