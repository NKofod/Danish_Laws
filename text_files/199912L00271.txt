Fremsat den 5. april 2000 af  

 skatteministeren (Ole Stavad) Forslag til Lov om ændring af lov om  

 visse spil, lotterier og væddemål (Midlertidigt bookmakerspil på heste- og  

 hundevæddeløb) § 1 I lov om visse spil, lotterier og  

 væddemål, jf. lovbekendtgørelse nr. 110 af 22. februar  

 1999, foretages følgende ændringer:
 1. I § 1, stk. 2, indsættes efter 1.  

 pkt.:
»Skatteministeren kan dog i perioden 1. juli 2000 - 31.  

 december 2001 meddele bevilling til bookmakerspil på heste- og  

 hundevæddeløb.
Det overskud fra spillet, der fremkommer efter  

 udredelsen af statsafgiften, gevinsterne og udgifterne til administration,  

 overføres månedligt til det selskab, skatteministeren har  

 meddelt bevilling til efter § 1 i lov om væddemål i  

 forbindelse med heste- og hundevæddeløb.«.
 2. § 2, stk. 1, 1. pkt., ophæves og i stedet  

 indsættes:
»Bevilling efter § 1 må kun gives til ét  

 selskab og kun for indtil 5 år ad gangen.
Selskabet skal organiseres  

 som aktieselskab.«.
 3. I § 3, stk. 1, ændres »300.000 kr.« til:  

 »mindst 500.000 kr.«.
 4. § 3, stk. 4, ophæves.
 Stk. 5 bliver herefter stk. 4.
 5. I § 3, stk. 5, der bliver stk. 4, affattes  

 1. pkt. således:
 »I tilfælde af selskabets opløsning har  

 aktionærerne højst krav på indløsning af deres  

 aktier til pari kurs samt til eventuelt at få udbetalt dividende for  

 det løbende regnskabsår.«.
 6. § 5 affattes således:
 »§ 5. Af indskuddet skal mindst 45 pct.  

 anvendes til gevinster.
 Stk. 2. For væddemål med faste odds skal det  

 årlige gennemsnit for gevinstandelen ligge over den i stk. 1  

 nævnte grænse.«.
 7. I § 6 A, stk. 1, indsættes efter  

 »overskud«: »bortset fra overskuddet fra bookmakerspil på heste- og  

 hundeløb,«.
 8. I § 7, 1. pkt. indsættes efter  

 »overskud": »bortset fra overskuddet fra bookmakerspil på heste-  

 og hundeløb,«.
§ 2 Loven træder i kraft den 1. juli 2000.
Bemærkninger til lovforslaget Almindelige bemærkninger I.
Lovforslagets indhold Det foreslås at give Dansk Tipstjeneste A/S adgang  

 til i en kortere periode på 1½ år at udbyde bookmakerspil  

 på heste- og hundevæddeløb, selvom Tipstjenesten ikke  

 normalt kan få bevilling til at udbyde sådanne spil.
Om baggrunden for at give Tipstjenesten en sådan  

 tidsbegrænset bevilling henvises til det samtidigt hermed fremsatte  

 forslag til lov om væddemål i forbindelse med heste- og  

 hundevæddeløb.
Endvidere henvises til det samtidigt fremsatte  

 forslag til lov om ændring af lov om totalisatorspil.
Ved for en kortere periode at give Tipstjenesten adgang  

 til at udbyde bookmakerspil i forbindelse med heste- og  

 hundevæddeløb, vil der hurtigere kunne skabes interesse for de  

 væddemål, som Tipstjenestens datterselskab skal udbyde.
Endvidere  

 vil hestesporten via overskuddet fra Tipstjenestens bookmakerspil på  

 heste- og hundeløb hurtigere få tilført midler med den  

 virkning, at hesteløbene kan afholdes på et højt niveau.  

 Hermed er betingelserne til stede for, at Tipstjenestens datterselskab kan  

 opnå en fornuftig indtjening af de midler, der er investeret i  

 overtagelsen af spil på heste.
Forslaget giver endvidere mulighed for, at Tipstjenestens  

 generalforsamling kan fastsætte en højere aktiekapital end den  

 aktiekapital på 500.000 kr., som et aktieselskab som minimum skal have  

 efter aktieselskabsloven.
Der gives samtidig mulighed for, at  

 generalforsamlingen kan fastsætte udbytte til aktionærerne.
II.
Provenumæssige og erhvervsøkonomiske konsekvenser Efter lovforslaget får Tipstjenesten i en  

 overgangsperiode på 1½ år mulighed for at udbyde bookmakerspil  

 på heste- og hundevæddeløb.
Det skønnes, at staten  

 vil få et provenu på ca. 1-1,5 mill. kr. årligt fra stats-  

 og gevinstafgiften pr. 10 mill. kr. omsætning.
 Der henvises endvidere til det samtidig fremsatte  

 lovforslag om væddemål i forbindelse med heste- og  

 hundevæddeløb.
III.
Administrative konsekvenser Forslaget har ingen administrative konsekvenser.
IV.
Administrative konsekvenser for erhvervslivet Forslaget vil ikke medføre administrative  

 konsekvenser for Tipstjenesten.
V.
Miljømæssige konsekvenser Forslaget har ingen miljømæssige  

 konsekvenser.
VI.
Forholdet til EU-retten Forslaget skønnes ikke at have EU-retlige  

 aspekter.
Vurdering af konsekvenser af  

 lovforslag Positive   

 konsekvenser Negative   

 konsekvenser Økonomiske konsekvenser for stat, kommuner og   

 amtskommuner Provenu på ca. 1-1,5 mill. kr. årligt fra stats-  

 og gevinstafgiften pr. 10 mill. kr. omsætning.
 Der henvises endvidere til det samtidig fremsatte lovforslag om  

 væddemål i forbindelse med heste- og  

 hundevæddeløb.
Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Der henvises til det samtidig fremsatte lovforslag om  

 væddemål i forbindelse med heste- og  

 hundevæddeløb.
Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget skønnes ikke at indeholde EU-retlige  

 aspekter Bemærkninger til lovforslagets  

 enkelte bestemmelser Til § 1 Til nr. 1 Det foreslås, at Tipstjenesten i en periode på  

 1½ år får adgang til at udbyde bookmakerspil på heste- og  

 hundevæddeløb.
Der bliver tale om en overgangsperiode, indtil  

 Tipstjenesten har fået etableret og igangsat et datterselskab, der skal  

 udbyde væddemål på heste- og  

 hundevæddeløb.
 Spillene vil blive afholdt efter samme regler som  

 gælder for Tipstjenestens øvrige bookmakerspil.
Ved at give Tipstjenesten mulighed for i en kortere  

 periode at anvende sit eksisterende væddemålskoncept til at  

 udbyde bookmakerspil på heste- og hundevæddeløb, vil der  

 hurtigere kunne skabes interesse for de væddemål, som  

 datterselskabet skal udbyde.
Endvidere vil hestesporten hurtigere kunne  

 få tilført midler til løbspræmier, renovering af  

 baner m.v., og dermed etablere grundlaget for at kunne afholde løb  

 på et niveau, der gør det interessant for spillerne at deltage i  

 datterselskabets væddemål.
 Overskuddet fra bookmakerspil vedrørende heste- og  

 hundevæddeløb skal derfor overføres til datterselskabet  

 og anvendes på tilsvarende måde som overskuddet fra dette  

 selskab.
Til nr. 2 Med ændringen præciseres det, at  

 Tipstjenestens bevilling, der højst kan gives for 5 år ad  

 gangen, kan gives for kortere perioder end 5 år, således som det  

 er sket de seneste år.
Til nr. 3 I følge aktieselskabslovens regler skal  

 aktieselskabers aktiekapital inden udgangen af 1996 være mindst 500.000  

 kr.
Som følge heraf blev Tipstjenestens aktiekapital i 1995  

 forhøjet fra 300.000 kr. til 500.000 kr.
Det foreslås, at aktiekapitalens størrelse  

 ikke længere fastsættes til 500.000 kr., men at  

 spørgsmålet om fastsættelse af aktiekapitalens  

 størrelse afgøres efter aktieselskabslovens regler.
Det vil  

 således være op til selskabets generalforsamling at  

 afgøre, om aktiekapitalen skal forhøjes.
En aktiekapital  

 på 500.000 kr. synes ikke at stå i et rimeligt forhold til  

 selskabets omsætning på 5,6 mia. kr. (1999).
Til nr. 4 og 5 Det foreslås, at lovens bestemmelse om  

 aktionærernes udbytte af deres aktier ophæves.  

 Spørgsmålet om, hvorvidt der skal fastsættes et  

 årligt udbytte til aktionærerne og i givet fald hvor stort dette  

 udbytte skal være, fastsættes ligesom spørgsmålet om  

 aktiekapitalens størrelse herefter ifølge aktieselskabslovens  

 regler på selskabets generalforsamling.
Til nr. 6 Det foreslås, at ophæve de øvre  

 grænser for den andel af indskudssummen, som tilfalder spillerne i  

 Tipstjenestens væddemål og andre spil.
Spil, der afvikles hurtigt, har behov for en høj  

 tilbagebetalingsprocent.
Af denne grund foreslås ikke fastsat en  

 maksimal gevinstandel for de spil, som Tipstjenestens datterselskab efter  

 forslag til lov i forbindelse med heste- og hundevæddeløb skal  

 udbyde.
Tipstjenesten vil ikke være i stand til at udbyde sine  

 væddemål på lige fod med datterselskabet, hvis den  

 maksimale tilbagebetalingsprocent for væddemål i tips- og  

 lottoloven fastholdes.
Den gældende maksimale tilbagebetalingsprocent for  

 Tipstjenestens øvrige spil vil hindre selskabet i på linje med  

 andre selskaber at søge om tilladelse til opstilling og drift af  

 spilleautomater i spillehaller efter det forslag til lov om gevinstgivende  

 spilleautomater, der er fremsat samtidigt med nærværende  

 lovforslag.
Det foreslås derfor, at den maksimale  

 tilbagebetalingsprocent for tipning, lotto og andre spil også  

 ophæves.
Til nr. 7 og 8 Ændringerne er en konsekvens af den under nr. 1  

 foreslåede ændring.
Det beregnede overskud, der fremkommer fra  

 Tipstjenestens bookmakerspil i forbindelse med heste- og  

 hundevæddeløb skal således ikke indgå i den  

 almindelige fordelingsnøgle, men skal tilgå Tipstjenestens  

 datterselskab, jf. forslaget til lov om væddemål i forbindelse  

 med heste- og hundevæddeløb.
Af samme grund vil det beregnede  

 overskud fra Tipstjenestens bookmakerspil i forbindelse med heste- og  

 hundevæddeløb heller ikke skulle indbetales à conto til  

 Finansstyrelsen.
Bilag Lovforslaget sammenholdt med gældende lov Gældende formulering Lovforslaget § 1. - - - 1. I § 1, stk. 2, indsættes efter 1.  

 pkt.:
 Stk. 2. Skatteministeren kan ikke efter denne lov meddele  

 bevilling til spil på heste- og hundeløb, duekapflyvninger og  

 cykelløb på bane, foranstaltning af et klasselotteri og lign.,  

 etablering af spillekasino eller gevinstopsparing.
- - - »Skatteministeren kan dog i perioden 1. juli 2000 - 31.  

 december 2001 meddele bevilling til bookmakerspil på heste- og  

 hundevæddeløb.
Det overskud fra spillet, der fremkommer efter  

 udredelsen af statsafgiften, gevinsterne og udgifterne til administration,  

 overføres månedligt til det selskab, skatteministeren har  

 meddelt bevilling til efter § 1 i lov om væddemål i  

 forbindelse med heste- og hundevæddeløb.«.
 § 2. Bevilling efter § 1 må kun gives til ét  

 selskab, der skal organiseres som aktieselskab, og kun for 5 år ad  

 gangen.
- - - 2. I § 2, stk. 1, 1. pkt., ophæves og i  

 stedet indsættes:
»Bevilling efter § 1 må kun gives  

 til ét selskab og kun for indtil 5 år ad gangen.
Selskabet skal  

 organiseres som aktieselskab.«.
§ 3. Aktiekapitalen i selskabet skal være på  

 300.000 kr.
Af aktiekapitalen tegner staten 80 pct., medens Danmarks  

 Idræts-Forbund og Danske Gymnastik- og Idrætsforeninger tegner  

 hver 10 pct.
Aktierne kan kun overdrages med godkendelse af selskabets  

 bestyrelse.
 3. I § 3, stk. 1, ændres »300.000 kr.« til:  

 »mindst 500.000 kr.«.
- - - § 3 - - - Stk. 4. I dividende til aktionærerne udbetales 6 pct.  

 p.a.
Såfremt udbyttet i noget år ikke måtte nå den  

 angivne størrelse, har aktionærerne ret til de følgende  

 år at oppebære et tilsvarende forøget udbytte.
- - - 4. § 3, stk. 4, ophæves.
 Stk. 5 bliver herefter stk. 4.
§ 3. - - - Stk. 5. I tilfælde af selskabets opløsning har  

 aktionærerne højst krav på indløsning af deres  

 aktier til pari kurs samt til foruden dividende for det løbende  

 regnskabsår, at få udbetalt eventuel resterende dividende, jf.  

 foran stk. 4. Om anvendelsen af den herefter tilbageværende  

 selskabsformue tages bestemmelse på finansloven.
 5. I § 3, stk. 5, der bliver stk. 4, affattes  

 1. pkt. således:
 »I tilfælde af selskabets opløsning har  

 aktionærerne højst krav på indløsning af deres  

 aktier til pari kurs samt til eventuelt at få udbetalt dividende for  

 det løbende regnskabsår.«.
§ 5. Af indskudssummen skal 6. § 5 affattes således:
1)	mindst 45 pct. og højst 60 pct. anvendes til gevinster til  

 vinderne i tipning, lotto og andre spil, 2)	mindst 45 pct og højst 70 pct. anvendes til gevinster til  

 vinderne i bookmakerspil.
 »§ 5. Af indskuddet skal mindst 45 pct. anvendes til gevinster.
 Stk. 2. For væddemål med faste odds skal det  

 årlige gennemsnit for gevinstandelen ligge over den i stk. 1  

 nævnte grænse.«.
 Stk. 2. For væddemål med faste odds skal det  

 årlige gennemsnit for gevinstandelen ligge inden for de i stk. 1  

 nævnte grænser.
§ 6 A.
Af det overskud på indtil 1.250 mill. kr., der  

 fremkommer efter udredelsen af statsafgiften, gevinsterne og udgifterne til  

 administration, afskrivning, henlæggelser m.v. samt dividende,  

 fordeles 7. I § 6 A, stk. 1, indsættes efter  

 »overskud«: »bortset fra overskuddet fra bookmakerspil på heste- og  

 hundeløb,«.
1)	64,1 pct. til Kulturministeriet, 2)	13,1 pct. til Undervisningsministeriet, 3)	3,6 pct.
Miljø- og Energiministeriet, 4)	10,6 pct. til Socialministeriet, 5)	3,0 pct. til Sundhedsministeriet, 6)	0,4 pct. til Forskningsministeriet, 7)	3,8 pct. til Finansministeriet, 8)	0,9 pct. til Grønland og 9)	0,5 pct. til Færøerne.
- - - § 7. Selskabet indbetaler til Finansstyrelsen hver den 30.  

 juni og 31. december a conto halvdelen af det overskud, der forventes at  

 fremkomme for det pågældende regnskabsår efter udredelsen  

 af statsafgiften, gevinsterne og udgifterne til administration, afskrivning,  

 henlæggelser m.v. samt dividende.
Selskabet indbetaler det endelige  

 overskud med fradrag af et beløb svarende til acontoindbetalingerne  

 til Finansstyrelsen i marts måned efter regnskabsårets  

 afslutning.
Udgør acontoindbetalingerne for et regnskabsår et  

 større beløb end det endeligt opgjorte overskud, tilbagebetaler  

 Finansstyrelsen differencebeløbet til selskabet.
Finansstyrelsen  

 forestår viderebetalingen af overskuddet til de i § 6 A  

 nævnte modtagere og regulerer eventuelt efter regnskabsårets  

 afslutning beløbene til modtagerne.
 8. I § 7, 1. pkt. indsættes efter »overskud«:  

 »bortset fra overskuddet fra bookmakerspil på heste- og  

 hundeløb,«.
