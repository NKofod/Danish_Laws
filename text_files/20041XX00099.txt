Skriftlig fremsættelse (11. november 2004) Miljøministeren  

  

 (Connie Hedegaard):
 Herved tillader jeg mig for Folketinget at fremsætte:
 Forslag til lov  

omændring af lov om  

 miljøbeskyttelse. (Producentansvar for elektronikskrot m.v.).
(Lovforslag nr.
L 100).
 Hovedformålet med lovforslaget er at tilvejebringe de  

 nødvendige hjemler til at gennemføre  

 Europa-Parlamentets og rådets direktiv 2002/96/EF af 27. januar 2003 om  

 affald af elektrisk og elektronisk udstyr.
 Formålet med gennemførelse af det nye regelsæt er, at  

 forebygge frembringelsen af affald af elektrisk og elektronisk udstyr og  

 desuden at fremme genbrug, genanvendelse og andre former for nyttiggørelse af  

 affaldet.
 Med forslaget indføres for første gang i Danmark et  

 egentligt producentansvar, hvilket især indebærer, at producenter og  

 importører  

 af elektriske og elektroniske produkter pålægges ansvaret for  

 håndtering af affaldet og de økonomiske  

 omkostninger herved.
Med forslaget indføres en række hjemler, som gør det muligt  

 at gennemføre producentansvaret i praksis.
Dette sker ved  

 at stille krav om, at producenter og  

 importører for egen regning skal tage affald tilbage og håndtere det  

 forskriftsmæssigt, samt at de skal tilmelde sig et producentregister.  

 Lovforslaget indeholder hjemmel til, at ministeren kan henlægge oprettelse og  

 drift af producentregistret til en af ministeren godkendt privat  

 organisation.
 Herudover indeholder direktivet flere bestemmelser, der  

 tager sigte på at gennemføre direktivets detaljerede regler om producenters  

 og  

 importørers økonomiske forpligtelser som led i gennemførelsen af  

 producentansvaret.
