 I henhold til § 12, nr. 1, og § 63, stk. 2 og 4, i lov nr. 310 af 9. juni  

 1971 om beskatningen af pensionsordninger m.v. bestemmes følgende:
 § 1.  Reglerne i pensionsbeskatningslovens § 13, stk.  

 2, og §§ 16-17 finder anvendelse for året 1972 på kapitalpensionsordninger,  

 der ved udgangen af året 1971 var omfattet af renteforsikringslovens § 3, og  

 som er oprettet i en anden institution her i landet end en bank eller  

 sparekasse.
 Stk. 2.  Reglerne i pensionsbeskatningslovens § 19 og §§  

 21-24 finder anvendelse for året 1972 på kapitalpensionsordninger som nævnt i  

 stk. 1.
 Stk. 3.  Reglerne i pensionsbeskatningslovens kapitel 3  

 om afgift og kapitel 4 om bonus m.v. finder med de fornødne tilpasninger  

 anvendelse på kapitalpensionsordninger som nævnt i stk. 1. For afgiftens  

 berigtigelse gælder endvidere reglerne i §§ 29-31 i finansministeriets  

 bekendtgørelse nr. 496 af 12. november 1971.
 § 2.  En kapitalpensionsordning som nævnt i § 1, stk.  

 1, skal afgiftsberigtiges pr. 31. december 1972 efter regler svarende til  

 pensionsbeskatningslovens §§ 25-27, medmindre ordningen forinden er godkendt  

 efter lovens § 12, nr. 1.
§ 3.  Ansøgning om godkendelse efter  

 pensionsbeskatningslovens § 12, nr. 1, af en institution, der forvalter  

 ordninger som nævnt i § 1, stk. 1, indsendes til Statens Ligningsdirektorat,  

 Meldahlsgade 5, 1613 København V.
Vedtægter eller regulativ for institutionen  

 vedlægges tilligemed det senest afsluttende årsregnskab og oplysning om  

 antallet af arbejdstagere, hvis opsparing forvaltes i institutionen.  

 Endvidere vedlægges udkast til nye vedtægter eller vedtægtsændringer, jfr.  

 herved §§ 5-8 nedenfor.
 Stk. 2.  Ansøgning om godkendelse må være indsendt inden  

 1. oktober 1972, hvis godkendelsen skal have virkning inden 1. januar 1973.
 § 4.  Godkendelse efter lovens § 12, nr. 1, vil være  

 betinget af, at vedtægterne opfylder de i §§ 5-8 nævnte krav.
 § 5.  Institutionens formål må alene være fælles  

 forvaltning af midler, der indbetales til medlemmernes opsparing i  

 pensionsøjemed.
 Stk. 2.  Har institutionen mere end 10 medlemmer, skal  

 den ledes af en bestyrelse, hvor arbejdstagernes repræsentanter bør have den  

 afgørende indflydelse.
§ 6.  Institutionen skal føre en konto for hvert  

 medlem udvisende medlemmets andel af de midler, der forvaltes af  

 institutionen.
Senest pr. 31. december 1972 skal en eventuel reservefond  

 eller kursreguleringskonto være fordelt på medlemskontiene.
Stk. 2.  De for det enkelte medlem indbetalte bidrag  

 tilskrives medlemmets konto.
Ved hvert regnskabsårs udløb tilskrives  

 medlemskontiene en efter indeståendet beregnet andel af årets overskud.
 Stk. 3.  For indskud og udbetalinger i løbet af et  

 regnskabsår kan der være fastsat forrentning med en bestemt procentsats til  

 regnskabsårets udløb respektive fra dets begyndelse.
 § 7.  De midler, der forvaltes af institutionen, skal  

 være anbragt på indlånskonto i en bank eller sparekasse, der virker her i  

 landet, eller efter reglerne i § 22, stk. 2-5 og § 23 i finansministeriets  

 bekendtgørelse nr. 496 af 12. november 1971; § 22, stk. 5, dog med den  

 ændring, at årstallene 1971 og 1972 erstattes af henholdsvis 1972 og 1973.
Stk. 2.  Hvis institutionen har mere end 50 medlemmer,  

 kan vedtægterne eventuelt godkendes, selv om de indeholder bestemmelse om  

 anbringelse i andre værdipapirer end de i § 22, stk. 2, nævnte.
Det er i så  

 fald en forudsætning, at bestemmelsen herom klart afgrænser, hvilke andre  

 arter af værdipapirer der kan komme i betragtning, samt at det tydeligt  

 fremgår af vedtægterne, om disse værdipapirer ved anvendelsen af reglen i §  

 22, stk. 3, i bekendtgørelsen skal behandles som obligationer eller som  

 aktier.
De i § 14 i lov om tilsyn med pensionskasser (lovbekendtgørelse nr.  

 163 af 26. maj 1959) fastsatte begrænsninger skal gælde for institutionens  

 anbringelse af midler i sådanne værdipapirer.
 § 8.  Institutionens regnskab skal revideres af en  

 eller flere regnskabskyndige revisorer, der er uafhængig af institutionens  

 bestyrelse.
Stk. 2.  Årsregnskabet med status skal inden 3 måneder  

 efter regnskabsårets udløb indsendes til amtsskatteinspektoratet  

 (amtsligningsinspektoratet) på det sted, hvor institutionen har hjemsted.
Har  

 institutionen hjemsted i København, Frederiksberg eller Gentofte kommune,  

 sendes regnskabet til det pågældende skattedirektorat.
 § 9.  Denne bekendtgørelse træder i kraft ved  

 offentliggørelsen i lovtidende med virkning fra 1. januar 1972. § 28 i  

 finansministeriets bekendtgørelse nr. 496 af 12. november 1971 ophæves.
 Finansministeriet, den 15. februar 1972.
 Henry Gruenbaum.
