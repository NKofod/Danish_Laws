Skrivelse med orientering om  

 bekendtgørelse om videregivelse af oplysninger om børn og unge under 18 år  

 med  

 nedsat synsfunktion til og fra Synsregistret, der føres af Kennedy  

 Instituttet  

 - Statens Øjenklinik (KISØ) (Til samtlige kommuner m.fl.) Socialministeren har den 17. april 2007 underskrevet vedlagte  

 bekendtgørelse om videregivelse af oplysninger om børn og unge under 18 år  

 med  

 nedsat synsfunktion til og fra Synsregistret, der føres af Kennedy  

 Instituttet  

 - Statens Øjenklinik.
 Bekendtgørelsen træder i kraft den 1. maj 2007.
Efter § 153 i serviceloven og § 1 i bekendtgørelsen  

 har øjenlæger m.fl. pligt til at anmelde børn og unge under 18 år med nedsat  

 synsfunktion til Synsregistret.
Ved anmeldelsen til Synsregistret anvendes en  

 anmeldelsesblanket, som findes på hjemmesiden for Kennedy Instituttet   

 Statens  

 Øjenklinik www.kisoe.eu.
Øjenlægerne skal indhente samtykke fra indehaveren af  

 forældremyndigheden til videregivelse af oplysninger til Synsregistret.
Når  

 der  

 er tale om et barn anbragt uden for hjemmet, giver kommunen samtykke til  

 videregivelsen, jf. § 69, stk. 2 i lov om social service.
Det skal  

 fremgå  

 af anmeldelsen til Synsregistret, at forældrene er informerede og har givet  

 samtykke, jf. i § 1, stk. 2.
 Det er herudover reguleret i § 1, stk. 2, hvilke  

 oplysninger øjenlægen skal angive i anmeldelsen og hvilke oplysninger, som  

 øjenlængen herudover kan medtage i anmeldelsen.
 Bekendtgørelsen træder i stedet for bekendtgørelse nr. 64 af 29.  

 januar 1998 om videregivelse af oplysninger om børn og unge under 18 år med  

 nedsat synsfunktion til og fra Synsregistret, der føres af Statens  

 Øjenklinik.
Socialministeriet, den 18. april  

 2007 Med venlig hilsenAksel Meyer Bilag 1 Bekendtgørelse om  

 videregivelse af oplysninger om børn og unge under 18 år med nedsat  

 synsfunktion til og fra Synsregistret, der føres af Kennedy Instituttet -  

 Statens Øjenklinik (KISØ) I medfør af § 153, stk. 4, i lov om social service,  

 jf. lovbekendtgørelse nr. 58 af 18. januar 2007, fastsættes følgende:
 § 1.  

  

 Praktiserende læger, øjenafdelinger på sygehuse, speciallæger og andre, der  

 virker inden for social- og sundhedsvæsenet, skal anmelde børn og unge under  

 18  

 år med nedsat synsfunktion til Synsregistret med samtykke fra indehaveren af  

 forældremyndigheden.
 Stk. 2.  

  

 Anmeldelsen skal  

 indeholde en bekræftelse af, at indehaveren af forældremyndigheden er  

 informeret om anmeldelsen og har givet samtykke til at barnet eller den unge  

 anmeldes til Synsregistret samt at Synsregistret kan videregive  

 oplysning  

 om anmeldelsen til relevante social- sundheds- og undervisningsmyndigheder.  

 Anmeldelsen kan udover oplysning om barnets navn og CPR-nummer, indeholde  

 oplysninger om forældrenes navne, egen læge og egen øjenlæge samt oplysninger  

 om diagnose, synsstyrke og tidligere indlæggelser, hvis sådanne oplysninger  

 forefindes.
 Stk. 3.  

  

 Kommunen giver  

 samtykke til anmeldelsen til Synsregistret for børn og unge, som er anbragt  

 uden for hjemmet.
 § 2.  

  

 Med  

 samtykke fra indehaveren af forældremyndigheden kan Kennedy Instituttet -  

 Statens Øjenklinik (KISØ) videregive oplysninger fra Synsregistret til  

 social-,  

 sundheds- og undervisningsmyndigheder for at sikre, at nødvendige  

 foranstaltninger til afhjælpning af den nedsatte synsfunktion kan  

 iværksættes.
 § 3.  

  

 Synsregistret føres af Kennedy Instituttet - Statens Øjenklinik (KISØ) og  

 anvendes i forbindelse med behandling og formidling af sociale og  

 behandlingsmæssige tilbud.
 § 4.  

  

 Bekendtgørelsen træder i kraft den 1. maj 2007.
