 Landsskatteretskendelse vedr. fradrag for udskiftning af dele  

 af edb-anlæg.
 Sagen drejer sig om fradrag for udgift til udskiftning af  

 dele af edb-anlæg.
 Den kommunale skattemyndighed har ikke godkendt fradrag for  

 udskiftning af edb-dele med 125.250 kr.
 Landsskatteretten stadfæster myndighedens afgørelse.
 A A/S´s hovedaktivitet består i værktøjs- og  

 emnekonstruktion.
Selskabet har fratrukket vedligeholdelsesudgifter på edb med  

 125.250 kr.
Beløbet er opgjort således:
 Netværksplotter  

 	  

    

 	  

    

 	  

    

    

  

 95.000 kr.
 PC Intel P 3  733 mhz  

 	  

    

 	  

    

 	  

    

    

  

 47.000 kr.
 PC Intel P 3  800 mhz  

 	  

    

 	  

    

 	  

    

  

    

  

 25.000 kr.
 I alt  

 	  

    

 	  

    

 	  

    

 	  

    

 167.000  

 kr.
 Forbedringsdel, teknisk forbedring anslået til 25 %  

 	  

    

  

    

  

 41.750 kr.
 Vedligeholdelse  

 	  

    

 	  

    

 	  

    

 125.250  

 kr.
 Der er i selskabets edb-netværk udskiftet to  

 arbejdsstationer, hvilket var nødvendigt for fortsat at kunne arbejde med  

 alle  

 de opdaterede programmer, der dagligt benyttes i virksomheden.
Der er endvidere sket udskiftning af en netværksplotter, der  

 kan beskrives som en stor printer, der bruges til udprintning af tegninger.  

 Udskiftningen af netværksplotteren var nødvendig, idet  

 hardware-serviceaftalen  

 vedrørende den gamle netværksplotter var blevet opsagt af leverandøren, der  

 ikke længere kunne garantere hurtig udskiftning af nødvendige dele i tilfælde  

 af nedbrud.
Såfremt den gammel netværksplotter skulle få et nedbrud, kunne  

 selskabet derfor risikere ikke at kunne levere materiale til kunderne.
Af  

 hensyn til den fortsatte leveringssikkerhed, var udskiftningen af  

 netværksplotteren  

 nødvendig.
Den nye netværksplotter udfører de samme funktioner som den gamle.
 Der er ikke godkendt fradrag for udgifter til  

 vedligeholdelse af edb med 125.250 kr.
 De foretagne anskaffelser af PC-udstyr har alle en  

 anskaffelsessum, der overstiger grundbeløbet i afskrivningslovens § 6, og  

 undtagelsesbestemmelsen om straksafskrivning kan derfor ikke anvendes.
 Selskabet skal derfor anvende hovedreglen i  

 afskrivningslovens § 5, hvorefter der kan godkendes afskrivning med 30 % af  

 anskaffelsessummen.
 Det bemærkes, at udstyret ikke er udskiftet, fordi det ikke  

 længere virker.
Udgiften til anskaffelse af udstyret kan ikke fradrages som  

 en driftsomkostning, idet udgiften til udstyret ikke kan anses som en  

 vedligeholdelsesudgift.
Der henvises til statsskattelovens § 6, stk. 1, litra  

 e.
Der er herved henset til, at som vedligeholdelse anses  

 udgifter som medgår til at sætte et formuegode i samme stand, som det var ved  

 anskaffelsen.
Det indkøbte udstyr er i en anden teknisk stand end det  

 udskiftede, hvorfor udgiften hverken helt eller delvist er anset for at være  

 fradragsberettiget som vedligeholdelse.
 Selskabets repræsentant har fremsat påstand om, at der  

 godkendes fradrag for udgiften til edb på 125.250 kr. som selvangivet.
 Netværksplotteren og de to arbejdsstationer er nødvendige  

 dele af edb-anlægget, idet der uden disse ikke kan arbejdes og udskrives  

 tegninger til levering, ligesom salget af disse ydelser ville ikke kunne  

 udføres.
 De udskiftede PC´ere kunne ikke længere anvendes til nogle  

 af de meget anvendte programmer, efter at disse programmer var blevet  

 opdateret  

 ved en sædvanlig programopdatering.
Udskiftningen af de to PC´ere og netværksplotteren skal  

 anses som vedligeholdelse af det samlede edb-anlæg.
Der skal ved bedømmelsen  

 af  

 vedligeholdelsen lægges vægt på, at de nye PC´ere ikke bringer anlægget i  

 bedre  

 stand end det oprindeligt var inden udskiftningen.
 De nye PC´ere bringer således kun det samlede anlæg tilbage  

 til samme stand, hvor de to arbejdsstationer fortsat vil kunne arbejde med  

 samme programtype.
 Der er ikke ved udskiftningen af de tre dele sket en  

 forbedring for virksomheden, idet de nye dele blot medfører, at der fortsat  

 kan  

 arbejdes i de samme programmer som tidligere og udprintes de samme tegninger  

 mv. som tidligere og med samme sikkerhed for teknisk service og drift som  

 hidtil.
 Den eneste årsag til, at der er skønnet en teknisk  

 forbedringsdel på 25 % ved udskiftningen er, at der hele tiden sker en  

 teknisk  

 udvikling på edb-dele, hvilket dog ikke her har medført en forbedring i  

 virksomhedens produkt.
 Anskaffelsessummen for et driftsmiddel kan i  

 anskaffelsesåret fradrages straks i den skattepligtiges indkomst, såfremt  

 anskaffelsessummen ikke overstiger et reguleret grundbeløb på maksimalt 6.700  

 kr. (i indkomståret 2000 på 9.500 kr.). Det fremgår af afskrivningslovens §  

 6,  

 stk. 1, nr. 2, 1. pkt.
Aktiver i et samlesæt eller lignende samt aktiver, der er  

 bestemt til at fungere samlet, skal anses for ét driftsmiddel.  

 Anskaffelsessummen for sådanne aktiver kan ikke straksafskrives, såfremt den  

 samlede anskaffelsessum overstiger grundbeløbet.
Det fremgår af  

 afskrivningslovens § 6, stk. 1, nr. 2, 2.  3. pkt.
Afgørende for, om aktiver er omfattet af denne bestemmelse,  

 er alene, om de enkelte aktiver efter deres konstruktion og indretning må  

 anses  

 for at være bestemt til at blive anvendt samlet.
Aktiver, der herefter i  

 konkrete tilfælde ikke kan straksafskrives, er eksempelvis: forværk og  

 skillerum i en landbrugsstald, sammenbyggede reoler, stilladser, husdyrbure,  

 PC´er og printer.
Det fremgår af forarbejderne til afskrivningsloven  

 (lovforslag nr. 102 af 2. juni 1998), og ligningsvejledningen 2000 afsnit  

 E.C.2.4.6.2.
 PC´erne og netværksplotteren må anses som værende bestemt  

 til at fungere sammen, og sammen med det øvrige edb-anlæg og kan derfor ikke  

 straksafskrives efter reglerne i afskrivningslovens § 6, stk. 1, nr. 2.
Udgifter, der er afholdt for at vedligeholde et formuegode,  

 kan fradrages som en vedligeholdelsesudgift forudsat, at udgiften vedrører  

 aktiver, hvis udbytte skal medregnes ved indkomstopgørelse og forudsat, at  

 udgiften medgår til at sætte aktivet i samme stand, som det var ved  

 anskaffelsen.
Det fremgår af statsskattelovens § 6, stk. 1, litra e.
 Fradragsberettigede vedligeholdelsesudgifter er udgifter,  

 der er en følge af almindeligt slid og ælde i ejertiden.
Forbedringsudgifter sidestilles derimod med udgifter til  

 anskaffelse af aktiver, der er bestemt til at fungere sammen med allerede  

 anskaffede aktiver, og de skal derfor afskrives sammen med aktivet.
Det  

 fremgår  

 af afskrivningslovens § 5, stk. 2. 3. punktum og § 6, stk. 1, nr. 2, 4.  

 punktum.
 Alle afskrivningsberettigede aktiver må anses for at blive  

 nedslidt i forbindelse med brugen, idet værdifaste aktiver netop ikke kan  

 afskrives jf. afskrivningslovens § 2, stk. 3. Så længe disse aktiver derfor  

 repareres, istandsættes, enkeltdele udskiftes og lignende, uden at aktivet  

 dog  

 forbedres i forhold til standen ved anskaffelsen, kan udgiften hertil  

 fradrages  

 som vedligeholdelsesudgift.
 Derimod kan der ikke anses for at ske vedligeholdelse af et  

 aktiv, såfremt aktivet ikke længere eksisterer, idet det vil stride mod en  

 naturlig sproglig forståelse af begrebet vedligeholdelse i statsskattelovens  

 §  

 6, stk. 1, litra e at anerkende, at aktiver, der er fuldstændigt ud- og  

 nedslidte, kan anses som vedligeholdte ved udskiftning med et nyt, men  

 identisk  

 aktiv.
At aktiver i et samlesæt eller lignende samt aktiver, der er  

 bestemt til at fungere samlet, skal anses for ét driftsmiddel efter  

 afskrivningslovens bestemmelser om straksafskrivning, medfører ikke  

 nødvendigvis, at aktiverne ikke kan anses som selvstændig aktiver efter  

 statsskattelovens bestemmelser om driftsomkostninger.
Udskiftning af disse  

 enkelte aktiver kan derfor ikke anses som vedligeholdelse af det samlede  

 driftsmiddel.
Der er her ved henset til Landsskatterettens kendelser af 29.  

 oktober 1993 og 11. maj 1994 trykt i Tidsskrift for Skatter og Afgifter  

 1994.254 og 1994.463.
 Da PC´erne og netværksplotteren ikke kan anses for  

 vedligeholdt, idet disse i helhed er udskiftet med nye, kan udgiften til  

 udskiftningen af disse dele af edb-anlægget ikke fradrages i indkomsten.
 Udgiften til udskiftning af PC´erne og netværksplotteren kan  

 herefter hverken straks-afskrives efter reglerne herom i afskrivningslovens §  

 6, stk. 1 eller fradrages som en vedligeholdelsesudgift efter  

 statsskattelovens  

 § 6, stk. 1, litra e.
 Herefter stadsfæstes skattemyndighedens afgørelse.
