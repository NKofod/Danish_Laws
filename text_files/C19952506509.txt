Indholdsfortegnelse Cirkulære om løn- og ansættelsesvilkår for kontraktansatte officerer i  

 forsvaret med reserveofficersuddannelse med undtagelse af kadetter og  

 kontraktansatte officerer med pilotuddannelse i hæren og flyvevåbnet samt for  

 tjenestemandsansatte officerer med reserveofficersuddannelse Under henvisning til bekendtgørelse nr. 104 af 7. februar 1994 af lov om  

 forsvarets personel og efter aftale mellem Forsvarsministeriet og  

 Hovedorganisationen af Officerer i Danmark fastsættes følgende bestemmelser  

 for ansættelse og aflønning mv. af kontraktansatte officerer i forsvaret med  

 reserveofficersuddannelse med undtagelse af kadetter og kontraktansatte  

 officerer med pilotuddannelse i hæren og flyvevåbnet samt lønvilkår for  

 tjenestemandsansatte officerer i forsvaret med reserveofficersuddannelse.
Cirkulærets område § 1.  Mellem officerer, der kan omfattes af aftalen,  

 og Forsvarskommandoen kan der i et af Forsvarsministeriet fastsat omfang  

 indgås kontrakt om frivillig tjeneste.
Forsvarskommandoen fastsætter  

 bestemmelser for, hvilke myndigheder der kan antage det i § 4 anførte  

 personel.
Ved ansættelse anvendes den som bilag 1 til denne kundgørelse  

 vedlagte kontraktformular.
Ved ansættelse til frivillig tjeneste bortfalder en eventuel indgået  

 kontrakt om rådighedspligt, jf.
Kundgørelse for Forsvaret B.5-27.
Del I Løn- og ansættelsesvilkår for kontraktansatte officerer Ansættelse på kontrakt Langtidstjeneste § 2.  Nyansættelse til langtidstjeneste kan ikke finde  

 sted.
 Stk. 2.  De før den 1. april 1987 indgåede kontrakter om  

 langtidstjeneste med en afgangsalder ved det 52. år eller højere fortsætter  

 uændret.
Korttidstjeneste på tidsubestemt kontrakt § 3.  Nyansættelse til korttidstjeneste på  

 tidsubestemt kontrakt kan ikke finde sted.
 Stk. 2.  De før 1. april 1989 indgåede kontrakter om  

 korttidsansættelse med afgangsalder ved det 32. og 35. år fortsætter uændret.
Korttidstjeneste på tidsbestemt kontrakt § 4.  Ansættelse til korttidstjeneste i forsvaret sker  

 som ansættelse for et i kontrakten fastsat tidsrum, dog højst til det 35. år  

(tidsbestemt kontrakt).
 Stk. 2.  Ansættelse i medfør af stk.1 kan alene finde  

 sted i følgende tilfælde:
 - I indtil 3 år for officerer, der forretter tjeneste ved danske  

 FN-styrker i udlandet, som FN-observatør eller ved slædepatruljen SIRIUS.
 - I indtil 2 år for officerer, der i fortsættelse af værnepligtstjenesten  

 forretter tjeneste af hensyn til den pågældendes uddannelse for at kunne  

 indgå i mobiliseringsstyrken.
 - Officerer som i fortsættelse af den første samlede tjeneste ønsker at  

 påbegynde officersgrunduddannelsen.
 - Officerer der ansættes med henblik på gennemgang af en pilotuddannelse.  

 Ansættelsen finder sted efter særlige bestemmelser, der fastsættes af  

 Forsvarskommandoen.
 - I indtil 2 år for officerer, der ansættes i midlertidigt ubesatte,  

 normerede stillinger på laveste funktionsniveau.
 - Officerer der ansættes med henblik på at forrette tjeneste i særlige  

 stillinger.
Stk. 3.  For officerer, der ansættes til tjeneste med  

 henblik på optagelse på officersskole/officersgrunduddannelsen, kan  

 ansættelse alene ske for den periode, som ligger mellem den første samlede  

 tjenestes ophør og først kommende mulighed for at indtræde på den ønskede  

 skole/uddannelse.
Forsvarskommandoen kan i særlige tilfælde give tilladelse  

 til, at de officerer, der ikke optages efter første ansøgning, ansættes påny  

 for en periode indtil næste mulige optagelsestidspunkt.
 Stk. 4.  For officerer, der ansættes til tjeneste i  

 udlandet som FN-observatører samt ved danske FN-styrker eller med henblik på  

 gennemgang af pilotuddannelse, kan Forsvarskommandoen efter aftale med  

 Hovedorganisationen af Officerer i Danmark fastsætte en højere afgangsalder.
Stk. 5.  Ansættelse i midlertidigt ubesatte, normerede  

 stillinger må kun finde sted, såfremt stillingen er ledig som følge af  

 afgivelse til opgaver i FN- eller OSCE-regi med henblik på at løse  

 konfliktforebyggende, fredsbevarende, fredsskabende, humanitære og andre  

 lignende opgaver, og kun i den stilling, hvorfra afgivelsen sker, og for en  

 periode, der svarer til afgivelsens længde.
Den samlede ansættelsesperiode  

 for den enkelte officer efter denne ordning må ikke overstige 2 år.
Stk. 6.  Ansættelse til korttidstjeneste i forsvaret kan  

 endvidere ske i særlige stillinger for en periode af indtil 3 år efter aftale  

 mellem Forsvarsministeriet og Hovedorganisationen af Officerer i Danmark.
Der  

 kan i disse tilfælde aftales en højere afgangsalder.
Meddelelse til organisationen § 5.  Det henstilles til de ansættende myndigheder, at  

 der samtidig med en ansættelse i henhold til nærværende kundgørelse gives  

 meddelelse herom til Hovedorganisationen af Officerer i Danmark.
Generelle ansættelsesbetingelser § 6.  Ansættelse er betinget af, at den pågældende  

 opfylder de kvalifikations- og helbredsmæssige krav mv., som stilles for  

 bestridelse af den militære stilling.
Prøvetid § 7.  Ved ansættelse kan der fastsættes en prøvetid på  

 indtil 6 måneder.
I så fald optages en bestemmelse herom i kontrakten under  

 »Supplerende aftaler.« Prøvetiden kan dog ikke strække sig ud over  

 påbegyndelsen af en uddannelse i udlandet.
Prøvetjeneste § 8.  Forsættes en ansat efter ansøgning til tjeneste  

 ved et andet værn, fastsættes en prøvetjeneste på mindst 6 måneder og højst 9  

 måneder, inden for hvilken den ansatte har adgang til med 14 dages varsel at  

 blive tilbageført til det hidtidige værn, ligesom vedkommende myndighed med  

 samme varsel kan bestemme, at den ansatte tilbageføres.
Kvindeligt personel § 9.  Ved ansættelse af kvindeligt personel skal der i  

 henhold til lov om forsvarets personel foretages følgende tilføjelse i  

 kontrakten under »Eventuelle yderligere bestemmelser«:
 »Efter kontraktperiodens udløb er den ansatte fortsat forpligtet til  

 at forrette tjeneste i det militære forsvar ved forøgelse af forsvarets  

 styrker, i tilfælde af krig eller under andre ekstraordinære forhold »  

 samt:
»Efter kontraktperiodens udløb er den ansatte i fredstid forpligtet  

 til at deltage i mønstringer og efteruddannelse.« Ansættelsesområde § 10.  De pågældendes ansættelsesområde er  

 Forsvarsministeriet med tilhørende myndigheder og institutioner.
Opsigelse Almindeligt kontraktophør § 11.  Kontraktforholdet ophører ved udgangen af den  

 måned, hvori den ansatte opnår den i kontrakten aftalte afgangsalder.  

 Tidsbestemte kontrakter om korttidstjeneste, jf. § 4, ophører uden meddelelse  

 til den pågældende ved periodens udløb.
 Stk. 2.  Ved afgang fra tjenesten skal den pågældende  

 have udleveret en afgangsseddel, jf. den som bilag 2 til denne kundgørelse  

 vedlagte formular.
Opsigelse i prøvetiden § 12.  Inden for en eventuel prøvetid gælder fra begge  

 sider et opsigelsesvarsel på 14 dage.
Opsigelsen skal senest være modtageren  

 i hænde 14 dage før udløbet af prøvetiden.
Opsigelse af tidsubestemte kontrakter § 13.  Ved opsigelse, der skal ske skriftligt, følges  

 de om afskedigelse af tjenestemandsansat personel fastsatte bestemmelser.
Stk. 2.  Efter prøvetiden gælder fra begge sider et  

 opsigelsesvarsel på 3 måneder til udgangen af en måned.
Ved opsigelse fra  

 myndighedens side forhøjes opsigelsesvarslet med 1 måned for hver 3.  

 ansættelsesår efter ansættelsen som kontraktansat officer og eventuel  

 forudgående tjeneste som stampersonel, dog højst til 6 måneder.
Ved opsigelse  

 på grund af tilskadekomst i tjenesten gives et varsel på 6 måneder.
Opsigelse af tidsbestemte kontrakter § 14.  Tidsbestemte kontrakter, jf.§ 4, er gensidigt  

 uopsigelige, bortset fra følgende tilfælde:
- hvor der foreligger helbredsbetinget utjenstdygtighed hos den ansatte, - hvor der foreligger misligholdelse af kontraktforholdet fra modpartens  

 side, herunder tilfælde, hvor den ansatte gør sig skyldig i handlinger, der  

 er uforenelige med den tillid, som bestridelse af den pågældendes militære  

 stilling kræver, - i tilfælde af sygdom som i § 16 omhandlet og - hvor den ansatte indtræder på officersgrunduddannelsen.
Opsigelse med forkortet varsel § 15.  I tilfælde af grov misligholdelse af  

 kontraktforholdet fra modpartens side kan kontrakten opsiges med øjeblikkelig  

 virkning.
Endvidere kan den ansættende myndighed opsige kontrakten uden  

 varsel, såfremt den ansatte gør sig skyldig i handlinger i eller uden for  

 tjenesten, der er uforenelige med den tillid, som bestridelsen af den  

 pågældendes militære stilling kræver.
 § 16.  Har den ansatte inden for de første 2  

 ansættelsesår været fraværende fra tjenesten på grund af sygdom i i alt 120  

 dage inden for et tidsrum af 12 på hinanden følgende måneder, kan kontrakten,  

 såfremt sygdommen ikke er en følge af tilskadekomst i tjenesten - opsiges af  

 myndigheden med 1 måneds varsel til udgangen af en måned.
Opsigelse af langtidskontrakter § 17.  Ved opsigelse af kontrakter om langtidstjeneste  

 gælder de for tjenestemænd fastsatte varsler.
Opsigelse efter ansøgning § 18.  Når særlige forhold taler for det, kan  

 kontrakten efter den ansattes ansøgning og efter den ansættende myndigheds  

 bestemmelse bringes til ophør uden eller med forkortet varsel.
Såfremt den  

 ansatte er omfattet af en tjenestepligt, kan kontrakten kun opsiges med  

 Forsvarskommandoens bemyndigelse, jf. § 21.
 Stk. 2.  I forbindelse med ansøgningen om  

 kontraktforholdets ophør underskriver den ansatte en erklæring om, at den  

 pågældende er vidende om konsekvenserne ved en opsigelse af kontraktforholdet  

 uden normalt opsigelsesvarsel, jf. bilag 3.
Tjenestefrihed § 19.  Alene personel til langtidstjeneste kan  

 meddeles tjenestefrihed uden løn efter de for tjenestemænd gældende regler,  

 jf. i øvrigt Kundgørelse for Forsvaret B.4-25.
Suspension § 20.  Kontraktansatte officerer kan suspenderes eller  

 midlertidigt overføres til andet arbejde efter de i lov om tjenestemænd i  

 staten, folkeskolen og folkekirken §§ 19 - 24 gældende bestemmelser, samt lov  

 om forsvarets personel.
Bestemmelserne i lov om tjenestemænd i staten,  

 folkeskolen og folkekirken § 20, stk. 2 og 3, samt §§ 21-24 finder ikke  

 anvendelse, når sagen hører til de sager, der efter militær retsplejelov skal  

 behandles som militær straffesag.
Tjenestepligt § 21.  Der pålægges kontraktansatte officerer  

 tjenestepligt som fastsat ved Forsvarsministeriets bekendtgørelse af 10.  

 december 1990 om tjenestepligt for forsvarets personel i forbindelse med  

 uddannelse.
Civiluddannelse Korttidstjeneste på tidsubestemt kontrakt § 22.  Kontraktansatte officerer, der er ansat til  

 korttidstjeneste, og som har forrettet 10 års frivillig tjeneste, kan  

 tilbydes indtil 12 ugers civiluddannelse efter de i Kundgørelse for Forsvaret  

 B.5-29, kapitel 14, fastsatte principper.
Undtaget fra ordningen vil dog være  

 kontraktansatte officerer, der i forsvaret har modtaget pilot-, edb- eller  

 anden civil kompetencegivende uddannelse.
De nærmere regler fastsættes af  

 Forsvarskommandoen efter forhandling med Hovedorganisationen af Officerer i  

 Danmark.
Særlige bestemmelser Uddannelse mv.
 § 23.  Kontraktansatte officerer til langtidstjeneste  

 eller til korttidstjeneste på tidsubestemt kontrakt kan under henvisning til  

 de fastlagte tjenesteplaner og forsvarets behov på sammenlignelige vilkår med  

 øvrige personelgrupper gennemgå de efter- og videreuddannelser, der er  

 nødvendige for avancement og hermed overtagelsen af mere krævende stillinger.
 Stk. 2.  Det skal tilstræbes, at den enkeltes tjeneste  

 tilrettelægges således, at den indledende periode fortrinsvis finder sted ved  

 tjeneste i operative enheder, og således at efter- og videreuddannelser  

 bliver givet efter egnethed og i et omfang, der tilpasses forsvarets aktuelle  

 behov, samt tidsmæssigt placeres i overensstemmelse hermed.
 Udnævnelse mv.
§ 24.  Kontraktansatte officerer kan under hensyntagen  

 til egnethed og forsvarets behov udnævnes til højere grad, jf.
Kundgørelse  

 for Forsvaret B.4-26.
Beredskabsforhold § 25.  Såfremt beredskabsmæssige hensyn gør det  

 påkrævet, kan bestemmelserne i denne kundgørelse fraviges efter  

 Forsvarsministeriets bestemmelse.
 Ferie, sygdom og barsel mv.
 § 26.  Kontraktansatte officerer omfattet af denne  

 kundgørelse er i feriemæssig henseende omfattet af de for tjenestemænd  

 gældende regler.
 § 27.  Kontraktansatte officerer er i forbindelse med  

 sygdom omfattet af den ved Kundgørelse for Forsvaret B.9-1 udsendte  

 vejledning.
 § 28.  Kontraktansatte officerer er i forbindelse med  

 barsel, adoption og omsorgsdage omfattet af de i Finansministeriets cirkulære  

 nr. 41/95 af 26. juni 1995 fastsatte regler.
Lønforhold Generelt § 29.  De i nærværende bestemmelser omhandlede  

 lønninger m.v. kan ikke oppebæres sammen med pension fra staten.
Eventuel  

 pension vil være at fratrække i lønningen.
Aflønning § 30.  Kontraktansatte officerer aflønnes med en  

 tjenestemandslignende løn.
 De aktuelle lønninger optages i Kundgørelse for Forsvaret A.
 Stk. 2.  Kontraktansatte officerer lønindplaceres på  

 skalatrin 11. Efter at have oppebåret løn i to år efter skalatrin 11 henføres  

 den ansatte til aflønning i lønrammerne 9, 17 og 21/24, jf. dog § 31  

 vedrørende FN-tjeneste.
 Stk. 3.  Oprykning til lønrammerne 9, 17 og 21/24 finder  

 sted, når de pågældende i 2 år har oppebåret slutløn i den lavere lønramme,  

 og deres tjenstlige forhold i enhver henseende har været tilfredsstillende.
 Stk. 4.  Officerer i søværnet med styrmands-,  

 skibsfører- eller maskinmesteruddannelse henføres efter den pligtige  

 tjenestes (værnepligtstjenestens) ophør til lønrammerne 17 og 21/24.  

 Oprykning til lønramme 21/24 finder sted, når de pågældende i 2 år har  

 oppebåret slutløn i den lavere lønramme, og deres tjeneste i enhver henseende  

 har været tilfredsstillende.
Stk. 5.  Kontraktansatte officerer, der efter ansøgning  

 placeres i en stilling på højere funktionsniveau (M.322), udnævnes til  

 major/orlogskaptajn.
Officererne overføres samtidig til personelstrukturen af  

 1983 og aflønnes efter lønramme 29. Fra 1. januar 1997 lønramme 29/31.
 Kontraktansatte officerer, der allerede er ansat som major/orlogskaptajn,  

 bevarer aflønningen efter lønramme 29/31.
 Stk. 6.  Kontraktansatte officerer, der udnævnes til  

 major/orlogskaptajn med henblik på at bestride en stilling, der kan henføres  

 til højeste funktionsniveau (M.331), aflønnes efter lønramme 29/31.
 Stk.7.  Kontraktansatte officerer, der ansættes i  

 midlertidigt ubesatte, normerede stillinger på laveste funktionsniveau, jf. §  

 4, stk.5, aflønnes efter skalatrin 23.
 § 31.  Kontraktansatte officerer, der ansættes til  

 tjeneste i udlandet ved danske FN-styrker, aflønnes med den lønramme og det  

 skalatrin, som pågældende havde som officer med rådighedspligt, dog således  

 at personel i lønramme 16 og lavere aflønnes svarende til nærmeste højere  

 løntrin i lønramme 17.
 Stk. 2.  Nævnte aflønning omfatter tillige officerer af  

 reserven, der antages til gennemgang af FN-kurser forud for FN-tjeneste.
 Stk. 3.  Officerer, der ansættes til tjeneste i udlandet  

 som FN-observatør, aflønnes med lønramme 31, løntrin 3, jf. i øvrigt aftale  

 af 24. marts 1992 indgået mellem Forsvarsministeriet og Forsvarsgruppen (AC).
 Pensions- og bonusforhold mv.
Pensionsordning (langtidstjeneste) § 32.  Som bidrag til en godkendt forsikringsmæssig  

 pensionsordning eller opsparing i pensionsøjemed med supplerende  

 forsikringsdækning, jf. lovbekendtgørelse nr. 836 af 28. september 1994 om  

 beskatning af pensionsordninger mv., betaler staten 10 pct. af den til enhver  

 tid beregnede pensionsgivende løn for kontraktansatte officerer til  

 langtidstjeneste, der hverken er omfattet af adgang til pension efter  

 tjenestemandspensionsloven eller lov om pensionering af civilt personel mv. i  

 forsvaret.
Stk. 2.  I den kontraktansattes pensionsgivende løn  

 tilbageholdes et beløb på mindst 2 pct.
Beløbet er bidrag til den oprettede  

 pensionsordning eller opsparing.
 Der kan træffes aftale om tilbageholdelse af et højere pensionsbidrag.
 Stk. 3.  Såfremt pensionsbidraget i henhold til stk.1 og  

 2 i alt overstiger det til enhver tid i lov om beskatning af  

 pensionsordninger mv. § 16 fastsatte maksimumbeløb, skal statens bidrag og  

 egetbidraget indbetales på en rateforsikring eller ratepension, der tegnes i  

 eget pengeinstitut/forsikringsselskab.
Stk. 4.  Den supplerende forsikringsdækning i  

 tilslutning til opsparing i pensionsøjemed skal omfatte en  

 livsforsikringsdækning på mindst 518.000 kr. (grundbeløb 100.000 kr. - niveau  

 1967) og en erhvervsudygtighedsforsikringsdækning på mindst 51.800 kr.  

 (grundbeløb 10.000 kr. - niveau 1967) årlig.
Disse forsikringer tegnes af de  

 respektive foreninger i et under Forsikringsrådets tilsyn stående  

 forsikringsselskab.
Genparter af de indgåede forsikringsaftaler tilsendes  

 Forsvarsministeriet, Regnskabssekretariatet.
Forsikringerne skal være tegnet  

 og gældende for den enkelte fra ansættelsestidspunktet.
 Stk. 5.  For personel ansat inden 1. april 1972, som  

 ikke er overgået til kapitalpensionsfonden/investeringsforeningen og den  

 dertil knyttede forsikringsdækning, gælder alene de i henhold til de  

 individuelt godkendte overenskomster fastsatte forsikringsbetingelser.
Stk. 6.  Frigivelse af de opsparede midler i medfør af  

 stk.1 kan alene finde sted, når de i overenskomsten fastsatte betingelser er  

 opfyldt eller for hjemsendt personel med Forsvarskommandoens bemyndigelse i  

 helt særlige tilfælde.
Overførsel til anden pensionsordning o.lign. kan for  

 hjemsendt personel, der er afgået inden den pligtige afgangsalder, finde sted  

 i forbindelse med hjemsendelse.
Stk. 7.  Ved overgang til tjenestemandsansættelse eller  

 til en af lov om pensionering af civilt personel mv. i forsvaret omfattet  

 stilling vil der efter omstændighederne være mulighed for at få  

 ansættelsestiden i en af en kapitalpensionsordning omfattet stilling  

 medregnet i pensionsalderen, mod at der til statskassen sker overførsel af  

 udtrædelsesgodtgørelsen fra kapitalpensionsordningen.
Ansøgning herom  

 indsendes til Forsvarsministeriet, Regnskabssekretariatet.
Bonus (korttidstjeneste) § 33.  Til kontraktansatte officerer til  

 korttidstjeneste ydes bonus med et beløb svarende til 10 pct. af den til  

 enhver tid fastsatte bonusberettigende løn.
Eventuelle personlige tillæg  

 medtages ikke ved beregningen.
Stk. 2.  Bonus i henhold til stk.1 indtjenes og beregnes  

 månedsvis.
De indtjente beløb opgøres og overføres ved hver kalendermåneds  

 udgang til en af den ansatte oprettet, spærret konto i bank, sparekasse eller  

 andet af Forsvarsministeriet godkendt forvaltningsorgan.
Bonus kan ligeledes  

 opgøres og overføres til Centralforeningen for Stampersonels Bonusfond.
Stk. 3.  Bonus vil først kunne frigives ved endelig  

 hjemsendelse fra forsvaret eller ved overgang til ansættelsesvilkår, der ikke  

 giver adgang til bonus.
Den lønanvisende myndighed giver bonusfonden eller  

 det pengeinstitut, hvortil bonus sidst er overført, skriftlig meddelelse om  

 beløbenes frigivelse.
Såfremt den kontraktansatte ved hjemsendelsen har  

 indestående på andre spærrede konti, frigiver myndigheden disse efter  

 anmodning fra den ansatte.
 Stk. 4.  Efter den enkeltes anmodning til vedkommende  

 forvaltningsorgan/pengeinstitut kan der med henblik på betaling af skat  

 årligt frigives et beløb på indtil halvdelen af det tilskrevne rentebeløb for  

 indestående bonus over 10.000 kr.
Langtidsansatte Særligt beløb ved dødsfald § 34.  I tilfælde, hvor personel ansat til  

 langtidstjeneste omkommer i tjenesten eller afgår ved døden som følge af  

 tilskadekomst i tjenesten, ydes der den afdødes ægtefælle et særligt beløb på  

 20.000 kr.
 Stk. 2.  Et tilsvarende beløb ydes til hvert af den  

 afdødes børn, der ikke er fyldt 18 år.
 Som børn regnes også den efterladte ægtefælles børn, som var medtaget til  

 forsørgelse i det fælles hjem.
 Det samlede udbetalte beløb må ikke overstige 80.000 kr.
 Stk. 3.  Beløb, som tilkommer børn, udbetales til den,  

 som har forældremyndigheden over barnet.
I tilfælde, hvor en sådan ikke lever, indsættes beløbet i en godkendt  

 forvaltningsafdeling, jf.
Justitsministeriets bestemmelser herom.
Særligt beløb ved invaliditet § 35.  I tilfælde, hvor personel ansat til  

 langtidstjeneste afskediges som følge af en ved tilskadekomst i tjenesten  

 pådraget invaliditet, ydes der den pågældende et særligt beløb, der ved 100  

 pct. invaliditet andrager 80.000 kr.
Ved lavere invaliditetsgrader nedsættes  

 beløbet forholdsmæssigt.
Indstilling om særlige beløb § 36.  Indstilling om ydelse af de i §§ 34-35 anførte  

 særlige beløb fremsendes til Forsvarskommandoen.
Efterindtægt § 37.  Udover de i §§ 32-35 nævnte pensioner, bonus og  

 særlige beløb ydes ikke pension eller understøttelse fra staten, jf. dog  

 bestemmelsen om efterindtægt i Kundgørelse for Forsvaret B.5-6.
Beregning og udbetaling af løn Beregning af løn § 38.  Oprykning til aflønning efter et højere løntrin  

 inden for den pågældende lønramme finder sted efter 2 års aflønning på samme  

 løntrin.
Stk. 2.  Som lønanciennitet medregnes al tjeneste som  

 kontraktansat officer efter den pligtige tjenestes (værnepligtstjenestens)  

 ophør.
Kun hele måneder medregnes som lønanciennitet.
 Når ansættelse/oprykning finder sted efter den 1. i en måned, regnes  

 lønancienniteten fra begyndelsen af den følgende måned.
 Stk. 3.  Ved ansættelse eller ved genoptagelse af  

 tjeneste efter midlertidig kontraktophævelse indplaceres den ansatte på det  

 løntrin og med den lønanciennitet, den pågældende havde forud for  

 hjemsendelsen/påbegyndelsen af den midlertidige kontraktophævelse.
Stk. 4.  Ved ansættelse, overgang eller oprykning på et  

 andet tidspunkt end den 1. i en måned, vil lønnen for vedkommende måned være  

 at beregne i forhold til den pågældende måneds faktiske antal dage.
På  

 tilsvarende måde forholdes ved hjemsendelse, afsked samt ved eventuel  

 overgang til en stilling i forsvaret med en anden aflønningsform.
 Stk. 5.  Lønnen beregnes månedsvis bagud, og den  

 udbetales den sidste bankdag i måneden.
 Stk. 6.  Kontraktansatte officerer, der som følge af  

 ansættelse før 1. juli 1969 eller i henhold til tidligere regler er overgået  

 til udbetaling af løn månedsvis forud, bevarer den månedsvise forudlønning.
Bibeholdelse af lønnen § 39.  I følgende tilfælde bibeholdes lønnen under  

 fravær fra tjenesten:
- under ferie - i anledning af sygdom - i anledning af graviditet, barsel og adoption, jf.
APD nr. 71/91 af 30.  

 juli 1991 - fravær i anledning af ekstraordinær tjenestefrihed, jf.
Kundgørelse for  

 Forsvaret B.4-17 - fravær i anledning af varetægtsfængsling eller afsoning af en straf i  

 sager, der behandles som militære straffesager.
 Arbejdstid, særlige ydelser og vederlag for  

 merarbejde mv.
Arbejdstid § 40.  For det af disse bestemmelser omfattede  

 personel er der ikke fastsat nogen højeste arbejdstid.
 Stk. 2.  I øvrigt følger dette personel de i Kundgørelse  

 for Forsvaret B.2-8 anførte bestemmelser vedrørende arbejdstidsregler mv.
Ferie § 41.  For det af disse bestemmelser omfattede  

 personel afholdes ferie efter de for tjenestemænd i staten gældende regler.
Særlige ydelser § 42.  Som vederlag for arbejdsydelser, ulemper m.m.,  

 der ikke dækkes af lønnen, ydes der til kontraktansatte officerer  

 militærtillæg, vagt- og øvelsestillæg og søtillæg efter de for militære  

 tjenestemænd, der oppebærer nævnte tillæg, gældende regler.
 Stk. 2.  Herudover vil kontraktansatte officerer være  

 omfattet af tilsvarende tillægsordninger, som for officerer, der har  

 gennemgået officersgrunduddannelse.
 De aktuelle satser optages i Kundgørelse for Forsvaret A.
 § 43.  Officerer med reserveofficersuddannelse, der  

 forretter tjeneste som pilot ved Søværnets Flyvetjeneste, oppebærer  

 pilottillæg (årligt grundbeløb pr. 1.oktober 1984) således:
 Stk. 2.  De første 12 måneder efter hjemkomst efter  

 afsluttet uddannelse i udlandet ydes et pilottillæg på 20.900 kr.
 Stk. 3.  Efter den i stk. 2, nævnte periode ydes et  

 pilottillæg på 30.500 kr.
 Stk. 4.  Efter 7 års tjeneste, regnet fra tidspunktet  

 for meddelelse af status på dansk flytype, ydes et pilottillæg på 56.400 kr.
 Stk. 5.  Personel aflønnet i lønrammerne 29 og derover  

 oppebærer pilottillæg, som for tjenestemænd i samme lønramme gældende satser.  

 Der kan aldrig udbetales pilottillæg udover de for tjenestemænd i samme  

 lønramme gældende satser.
 § 44.  Kontraktansatte officerer oppebærer time- og  

 dagpenge, befordringsgodtgørelse mv. efter de for tjenestemænd gældende  

 regler.
Del II Tjenestemandsansatte officerer med reserveofficersuddannelse Ansættelse § 45.  Officerer, der er ansat på kontrakt med en  

 aldersgrænse på 60 år (langtidsansattte), kan tjenestemandsansættes, når den  

 enkelte har været ansat på tjenestemandslignende vilkår i 10 år.  

 Tjenestemandsansættelsen skal normalt ske inden den pågældendes fyldte 50.  

 år.
 Overgang til tjenestemandsansættelse kræver endvidere, at de seneste 2 års  

 tjeneste skal være forrettet på tilfredsstillende måde.
 Stk. 2.  Personel ansat til langtidstjeneste og med  

 pligtig afgangsalder lavere end 60 år vil kunne omfattes af stk.1, når den  

 enkelte efter ansøgning får fastsat 60 års aldersgrænse.
Aflønning § 46.  Lønindplacering og lønrammeoprykning samt  

 vederlag for særlige ydelser sker efter de i kapitel 6 og 9 anførte  

 retningslinier.
Pensionsforhold § 47.  Ved overgang til tjenestemandsansættelse vil  

 der efter omstændighederne være mulighed for at få ansættelsestiden i en af  

 en kapitalpensionsordning omfattet stilling medregnet i pensionsalderen, mod  

 at der til statskassen sker overførsel af udtrædelsesgodtgørelsen fra  

 kapitalpensionsordningen.
Ansøgning herom indsendes til Forsvarsministeriet,  

 Regnskabssekretariatet.
Del III Ikrafttrædelsesbestemmelser § 48.  Bestemmelserne træder i kraft den 1. april  

 1995.
 § 49.  Kundgørelse for Forsvaret B.5-30 af 3. februar  

 1993 ophæves.
 P.M.V.
 E.B.
H.
Lange Bilag 1 1 Ansættelseskontrakt 4. Ansættelsen er til korttidstjeneste for en periode indtil den -------- (tidsbestemt  

 kontrakt), i henhold til aftale mellem Forsvarsministeriet og  

 Hovedorganisationen af Officerer i Danmark om aflønning og ansættelsesvilkår  

 mv. for kontrakt- og tjenestemandsansatte officerer i forsvaret med  

 reserveofficersuddannelse med undtagelse af kadetter og kontraktansatte  

 officerer med pilotuddannelse i hæren og flyvevåbnet.
 Den ansatte er underkastet de til enhver tid for den pågældende militære  

 stilling gældende tjenestebestemmelser, herunder bestemmelser om fastsættelse  

 eller ændring af tjenestested.
 Med hensyn til adgang til beskæftigelse uden for statstjenesten gælder  

 tilsvarende regler som fastsat for tjenestemænd i § 17 i lov nr. 291 af  

 18.juni 1969 om tjenstemænd i staten, folkeskolen og folkekirken, med senere  

 ændringer.
 10. Lønnen udbetales månedsvis bagud.
--------------------------------------------------------------------- 11. Ferie Medarbejderen optjener ferie i henhold til Finansministeriets cirkulære  

 APD. nr. 38/93 af 22.juni 1993 som for tjenestemænd gældende, herunder særlig  

 feriegodtgørelse på 11/2 pct., jf. cirkulærets § 9 stk. 1.
--------------------------------------------------------------------- 12. Opsigelse Den ansatte er omfattet af de til enhver tid aftalte vilkår om opsigelse i  

 aftale mellem Forsvarsministeriet og Hovedorganisationen af Officerer i  

 Danmark om aflønning og ansættelsesvilkår mv. for kontrakt- og  

 tjenestemandsansatte officerer i forsvaret med reserveofficersuddannelse med  

 undtagelse af kadetter og kontraktansatte officerer med pilotuddannelse i  

 hæren og flyvevåbnet og i Kundgørelse for Forsvaret B.5-30.
Ansættelsen ophører uden yderligere varsel ved overgang til ansættelse som  

 tjenestemand.
Ved tidsbestemte kontrakter ophører ansættelsesforholdet uden  

 yderligere varsel ved den i pkt. 4. fastsatte dato.
 Bemærk:
 For så vidt angår nr. 5, 8, 9, 10, 11 og 12 henvises til de til enhver tid  

 gældende aftaler og love på området.
--------------------------------------------------------------------- 13. Eventuelle yderligere bestemmelser, jf.  

 kundgørelsens § 9:
--------------------------------------------------------------------- --------------------------------------------------------------------- ) Hertil henregnes afslutning af en »tidsbestemt« kontrakt.
Bilag 3 Erklæring ved opsigelse med forkortet varsel Underskrevne (fulde navn) -------------------------------------------------------- der har ansøgt om og er bevilget opsigelse med forkortet varsel, erklærer  

 herved at være bekendt med, at et arbejdsophør på grundlag af den ansattes  

 egne forhold kan betyde begrænsninger i muligheden for at oppebære dagpenge i  

 henhold til lov om arbejdsformidling og arbejdsløshedsforsikring mv.
