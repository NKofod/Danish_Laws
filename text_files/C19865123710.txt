 Vedlagt sendes til orientering kopi af familieretsdirektoratets skrivelse  

 af i dag til Danadopt vedrørende organisationens pligt til at medvirke til  

 adoption af udenlandske børn til Danmark til godkendte ansøgere.
 Tilsvarende skrivelser er sendt til Adoption Center og Terre des Hommes.
 P.M.V.
J.
Melchior /D.
Sylvest Nielsen Bilag I en skrivelse til adoptionsnævnet, der har videresendt skrivelsen til  

 familieretsdirektoratet, har Danadopt rettet henvendelse om de formidlende  

 organisationers ret/pligt til at afslå at medvirke ved formidling af børn fra  

 udlandet til Danmark i særlige tilfælde.
 Henvendelsen er fremkommet i anledning af en konkret sag, hvor et  

 adoptionsssamråd havde godkendt et ansøgerpar som adoptanter til adoptivbarn  

 nr. 2, uanset at ansøgeren i 1973 og 1977 havde vedtaget bøder for  

 overtrædelse af straffelovens § 232, sidste led (blufærdighedskrænkelse).
 Danadopt har oplyst, at man ikke finder det muligt at fremsende  

 oplysninger af den nævnte art til kontaktstederne i udlandet, idet  

 oplysningerne er af en sådan karakter, at man må forudse, at det nødvendige  

 tillidsforhold mellem kontaktstederne i giverlandene og  

 formidlingsorganisationerne i Danmark vil kunne skades i et omfang, der kan  

 bevirke, at formidlingen her i landet af udenlandske børn fremover vil blive  

 alvorligt truet.
 Adoptionsnævnet har ved sagens videresendelse til familieretsdirektoratet  

 oplyst, at sagen har været drøftet på et møde i adoptionsnævnet den 18.  

 september 1985. Det er nævnets opfattelse, at Danadopt ikke til det  

 omhandlede ansøgerpar kan ses forpligtet til at anvise barn fra udlandet.
 Repræsentanter fra Danadopt har på et møde i familieretsdirektoratet den  

 29. april 1986 haft lejlighed til nærmere at redegøre for organisationens  

 synspunkter.
 Det er over for familieretsdirektoratet oplyst, at det omtalte ansøgerpar  

 ikke længere er medlem af Danadopt, og at det heller ikke gennem en anden af  

 de godkendte formidlingsorganisationer har været muligt at formidle barn til  

 de pågældende, idet det koreanske kontaktsted ikke har villet medvirke  

 hertil.
 I den anledning skal man meddele:
Det er famileretsdirektoratets opfattelse, at de formidlende  

 organisationer på de i deres autorisationer fastsatte vilkår er forpligtet  

 til at anmode deres udenlandske formidlingsparter om at foreslå et barn til  

 ansøgere, der er godkendt af adoptionssamrådet eller af adoptionsnævnet.
En  

 organisation kan derfor normalt ikke afslå at sende et godkendt ansøgerpars  

 adoptionspapirer til udlandet under henvisning til, at det pågældende  

 ansøgerpar næppe af det udenlandske kontaktsted eller af det pågældende lands  

 myndigheder kan antages at få anvist et barn til adoption.
 Familieretsdirektoratet finder imidlertid ikke at kunne udelukke, at der  

 undtagelsesvis kan foreligge sådanne ganske særlige omstændigheder omkring et  

 godkendt ansøgerpars forhold, at en fremsendelse af de pågældendes papirer  

 til udlandet i sig selv må antages at kunne skade mulighederne for i  

 fremtiden at kunne skaffe børn fra udlandet til adoption i Danmark.
 Hvis organisationen finder, at der foreligger sådanne omstændigheder, skal  

 man anmode om, at sagen forelægges familieretsdirektoratet til afgørelse.
 I anledning af den konkrete sag finder familieretsdirektoratet ikke  

 grundlag for at kritisere, at Danadopt ikke videresendte ansøgernes papirer  

 til udlandet.
 Kopi af nærværende skrivelse er sendt til Adoption Center og Terre des  

 Hommes, ligesom samtlige adoptionssamråd og socialcentre er orienteret herom.
 P.M.V.
