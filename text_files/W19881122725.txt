Antaget, at en grundejerforening kunne oprette en database vedrørende  

 erhvervslejemål.
Foreningens medlemmer kunne herfra trække oplysninger om  

 udlejningsvilkår samt navne på udlejere og mæglere, men ikke på lejere.
For  

 at sikre registrering af korrekte oplysninger forudsattes det, at kun  

 ejendommens ejer selv udleverede oplysningerne, eller havde givet fuldmagt  

 til administrator/udlejer eller samtykke til indberetningen.
Registrering af  

 oplysninger om ikke-medlemmer krævede ligeledes samtykke.
 En grundejerforening rettede henvendelse til Registertilsynet angående  

 oprettelse af en database vedrørende erhvervslejemål, hvori der foruden  

 oplysninger om udlejningsvilkår ønskedes registreret oplysninger om navne på  

 udlejere, mæglere og lejere.
 Det var oplyst, at formålet med databasen var at registrere  

 udlejningsvilkår for erhvervslejemål, således at medlemmer af foreningen  

 enten via terminal eller ved telefonisk/skriftlig forespørgsel til foreningen  

 skulle kunne indhente oplysninger til brug ved varsling af nye lejevilkår.  

 Indberetning ville primært ske ved blanketter med oplysninger fra  

 medlemmerne, men samme oplysninger ville også blive registreret på baggrund  

 af boligretternes domme og kendelser.
 Det var endvidere oplyst, at navne på udlejere og mæglere havde betydning,  

 når der i forbindelse med lejevarsling var behov for uddybning af  

 oplysningerne i databasen, mens foreningen fandt registrering af navne på  

 lejere mindre væsentlig, men at det ofte kunne fortælle om  

 butikstype/brancheforhold.
Under henvisning til det oplyste om formålet med databasen, sammenholdt  

 med foreningens formål, fandt Registertilsynet, at registrering af de ønskede  

 oplysninger om erhvervslejemål i databasen ikke kunne antages at stride mod  

 lov om private registre m.v. § 3, stk. 1, idet registreringen måtte anses for  

 et naturligt led i grundejerforeningens varetagelse af  

 grundejernes/medlemmernes tarv.
Det forudsattes herved, at databasen alene  

 indeholdt oplysninger om ejere og lignende, som var enten aktive eller  

 passive medlemmer af foreningen.
Registertilsynet fandt dog, at oplysninger  

 om et lejemål, bl.a. for at sikre registrering af korrekte oplysninger, kun  

 burde registreres, hvis ejendommens ejer selv indberettede eller havde givet  

 fuldmagt til administrator/udlejer eller samtykke til, at indberetning fandt  

 sted med henblik på registrering i databasen.
For så vidt angår oplysninger om navne på lejere fandt Registertilsynet på  

 det foreliggende grundlag dog ikke, at registrering i databasen af disse  

 oplysninger kunne anses for at være et naturligt led i den normale drift af  

 virksomheder m.v. af den pågældende art.
Man lagde herved vægt på, at  

 foreningen havde oplyst, at man fandt registrering af navne på lejere mindre  

 væsentlig, men at det ofte kunne fortælle om butikstype/brancheforhold.  

 Registertilsynet fandt således, at det ville være i bedre overensstemmelse  

 med registerets formål, såfremt foreningen registrerede en oplysning om  

 Butikstype/ brancheforhold frem for oplysningen om lejerens navn.
 For så vidt angik registrering på baggrund af udskrifter af domme og  

 kendelser m.v. var Registertilsynet af den opfattelse, at det ikke kunne  

 antages at være i strid med lov om private registre m.v. § 3, at der  

 foretoges registrering i databasen af de på en blanket anførte oplysninger,  

 med undtagelse af navne på lejere, på baggrund af de udskrifter m.v., som  

 foreningen fik udleveret i medfør af retsplejelovens § 41 eller på anden  

 måde, under forudsætning af, at der alene registreredes oplysninger  

 vedrørende medlemmers retssager.
Såfremt registreringen angik oplysninger om ikke-medlemmer, fandt  

 Registertilsynet, at dette måtte forudsætte, at registrering og videregivelse  

 skete med de pågældendes samtykke.
I det omfang foreningen foretog  

 anonymisering af personoplysninger, fandt Registertilsynet dog, at  

 oplysninger frit kunne registreres og videregives.
 Med henvisning til at alene foreningens medlemskreds kunne trække  

 pådatabasens oplysninger, og da det måtte forudsættes, at ejeren ved  

 indberetningen måtte antages at være bekendt med databasens anvendelse, fandt  

 Registertilsynet endvidere, at betingelserne i lov om private registre m.v. §  

 4, stk. 2, for videregivelse af oplysninger via databasen måtte anses for  

 opfyldt.
 Registertilsynets årsberetning 1988 s. 58-60.
