Bekendtgørelse om sikkerheds- og  

 sundhedsarbejde på faste havanlæg1) I medfør af §§ 5, stk. 1, 9, stk.2 og 4 og 21, stk. 2 i lov nr. 292  

 af 10. juni 1981 om visse havanlæg fastsættes:
 Anvendelsesområde m.v.
 § 1. Bekendtgørelsen finder anvendelse  

 på faste havanlæg, der befinder sig på dansk  

 søterritorium eller kontinentalsokkelområde.
 § 2. Operatøren af et fast havanlæg  

 skal sørge for at arbejdet for sikkerhed og sundhed organiseres i  

 overensstemmelse med bestemmelserne i denne bekendtgørelse.
 Stk. 2. Arbejdet for sikkerhed og sundhed skal være  

 organiseret senest 4 uger efter, havanlægget er taget i brug.
Organisering af sikkerheds- og sundhedsarbejdet § 3. På havanlæg, hvor der er ansat 5  

 personer eller derover, skal arbejdet for sikkerhed og sundhed organiseres  

 gennem en sikkerhedsorganisation under medvirken af repræsentanter for  

 de ansatte og havanlæggets ledelse.
 Stk. 2. På havanlæg, hvor to eller flere  

 arbejdsgivere lader arbejde udføre, skal operatøren i  

 samarbejde med de øvrige arbejdsgivere sørge for, at  

 sikkerheds- og sundhedsarbejdet varetages i overensstemmelse med denne  

 bekendtgørelse.
 § 4. For havanlæg, hvor der ikke skal  

 være sikkerhedsorganisation efter reglerne i denne  

 bekendtgørelse, skal arbejdet for sikkerhed og sundhed udføres  

 ved personlig kontakt mellem operatøren og de ansatte.
 Stk. 2. De ansatte skal have alle nødvendige  

 oplysninger af betydning for sikkerhed og sundhed og skal have adgang til at  

 fremsætte forslag vedrørende sikkerhed og sundhed på  

 arbejdsstedet.
 Stk. 3. De ansatte skal høres ved  

 planlægning og indførelse af ny teknologi, herunder om  

 konsekvenser for sikkerhed og sundhed ved valg af udstyr, personlige  

 værnemidler og tekniske hjælpemidler m.v.
Sikkerhedsrepræsentanter, sikkerhedsgrupper og  

 sikkerhedsudvalg § 5. På havanlæg, hvor der er mellem 5  

 og 11 ansatte, skal der vælges en sikkerhedsrepræsentant.
Stk. 2. På havanlæg, hvor der er 12 ansatte  

 eller flere, skal der vælges en sikkerhedsrepræsentant for hvert  

 arbejdsområde.
De ansatte kan beslutte at vælge en  

 sikkerhedsrepræsentant i fællesskab med de ansatte i et andet  

 arbejdsområde.
 Stk. 3. Hvor der er ansat flere skiftehold, der ikke  

 samtidig er til stede på havanlægget finder reglerne i stk. 1 og  

 stk. 2 anvendelse for hvert af disse skiftehold.
Stk. 4. Valget gælder for en periode af 2 år,  

 eller indtil sikkerhedsrepræsentantens arbejdsfunktion på  

 arbejdsområdet ophører.
Reglerne for valg af  

 tillidsrepræsentant inden for pågældendes eller tilsvarende  

 overenskomstområde gælder normalt for valgbarhed og valgenes  

 gyldighed.
 Stk. 5. Snarest muligt og senest 14 dage efter valget af  

 en sikkerhedsrepræsentant skal operatøren og eventuelle  

 øvrige arbejdsgivere underrettes skriftligt om valget.
 § 6. På de i § 5, stk. 1 nævnte  

 havanlæg udpeger operatøren en arbejdsleder, som sammen med  

 sikkerhedsrepræsentanten udgør havanlæggets  

 sikkerhedsgruppe.
Stk. 2. På de i § 5, stk. 2 nævnte  

 havanlæg udpeger operatøren for hvert arbejdsområde en  

 arbejdsleder, som sammen med sikkerhedsrepræsentanten udgør  

 arbejdsområdets sikkerhedsgruppe.
Er der i henhold til § 5, stk. 2  

 valgt fælles sikkerhedsrepræsentant for flere  

 arbejdsområder, udpeger operatøren i samarbejde med eventuelle  

 øvrige arbejdsgivere en arbejdsleder for disse  

 arbejdsområder.
 Stk. 3. Hvor der er ansat flere skiftehold, der ikke  

 samtidig er til stede på havanlægget skal der udpeges en  

 arbejdsleder for hver sikkerhedsrepræsentant, jf. § 5, stk. 3.
§ 7. Sikkerhedsgruppen, eller sikkerhedsgrupperne  

 på havanlæg med flere end én gruppe, danner sammen med  

 operatøren et sikkerhedsudvalg.
Operatøren eller dennes  

 repræsentant er formand for udvalget.
 Stk. 2. På havanlæg, hvor der er mere end 3  

 sikkerhedsgrupper, dannes sikkerhedsudvalget dog ved, at  

 sikkerhedsrepræsentanterne imellem sig vælger mindst 3 medlemmer,  

 og de udpegede arbejdsledere imellem sig vælger mindst 3 medlemmer til  

 udvalget, således at pariteten sikres.
Stk. 3. Hvis flere havanlæg drives af samme  

 rettighedshaver, skal denne sikre, at de enkelte udvalgs arbejde for  

 sikkerhed og sundhed på disse havanlæg koordineres og  

 planlægges i samarbejde med de ansatte.
Medlemmerne af de enkelte  

 sikkerhedsudvalg skal herunder have adgang til referater fra møder  

 afholdt i sikkerhedsudvalgene på de andre havanlæg og have  

 lejlighed til at mødes 1-2 gange om året.
På disse  

 møder drøftes de enkelte sikkerheds- og sundhedsudvalgs  

 indsats, og der kan udveksles erfaringer fra de enkelte anlæg om  

 sikkerheds- og sundhedsspørgsmål.
 § 8. Operatøren skal sørge for, at  

 de ansatte er gjort bekendt med, hvem der er medlem af sikkerhedsgrupper og  

 sikkerhedsudvalg, og at der i samarbejde med sikkerhedsudvalget udarbejdes en  

 plan for udvalgets arbejde.
Opgaver, pligter og rettigheder § 9. Sikkerhedsgruppen skal arbejde for at  

 løse arbejdsområdets sikkerheds- og sundhedsproblemer og  

 herunder virke for et godt samarbejde på havanlægget om  

 sikkerheds- og sundhedsmæssige spørgsmål.
Hvis  

 arbejdsleder og sikkerhedsrepræsentant ikke samtidig er til stede i  

 arbejdsområdet, varetager den tilstedeværende gruppens opgaver og  

 pligter.
Foranstaltninger, der foretages i den andens fravær, skal  

 hurtigst muligt meddeles denne.
Stk. 2. Sikkerhedsgruppen skal påse, at  

 arbejdsforholdene sikkerheds- og sundhedsmæssigt er fuldt forsvarlige,  

 og at arbejdet, arbejdsprocesser og arbejdsmetoder er tilrettelagt og bliver  

 udført fuldt forsvarligt.
Gruppen skal herunder påse, at stoffer  

 og materialer kun anvendes ved arbejdsprocesser og metoder, der effektivt  

 sikrer de beskæftigede mod ulykker og sygdomme.
Den skal ligeledes  

 påse, at der gives effektiv instruktion, og at maskiner, redskaber og  

 andre tekniske hjælpemidler m.v. er indrettet og anvendes på en  

 sikkerheds- og sundhedsmæssigt fuldt forsvarlig måde.
Stk. 3. Sikkerhedsgruppen skal påvirke den enkelte  

 til en adfærd, der fremmer egen og andres sikkerhed og sundhed.
Gruppen  

 skal herunder orientere de ansatte om de bestemmelser, der er fastsat til at  

 fremme sikkerhed og sundhed.
 Stk. 4. Sikkerhedsgruppen skal deltage i  

 planlægningen af arbejdsområdets sikkerheds- og sundhedsarbejde,  

 herunder deltage i vurderingen af arbejdsområdets sikkerheds- og  

 sundhedsforhold, jf. § 2, stk. 2 i bekendtgørelse om arbejdets  

 udførelse m.v. på havanlæg.
Stk. 5. Sikkerhedsgruppen skal deltage i  

 undersøgelse af ulykker, forgiftninger, sundhedsskader samt  

 tilløb hertil og underrette operatøren eller dennes  

 repræsentant om resultatet af undersøgelsen.
Sikkerhedsgruppen  

 skal have adgang til de lister og rapporter om arbejdsulykker samt  

 hændelser, der indebærer væsentlig fare herfor, der  

 udarbejdes efter § 18 i bekendtgørelse om arbejdets udførelse  

 m.v. på havanlæg.
 Stk. 6. Sikkerhedsgruppen skal virke som kontaktled  

 mellem de ansatte og sikkerhedsudvalget og holde udvalget underrettet om  

 sikkerheds- og sundhedsmæssige problemer og forelægge eventuelle  

 forslag til forbedringer for udvalget.
 Stk. 7. Sikkerhedsgruppen skal høres forinden  

 eventuel henvendelse til særligt sagkyndige om bistand ved  

 løsning af sikkerheds- og sundhedsspørgsmål.
§ 10. Sikkerhedsgruppen skal imødegå  

 risici i forbindelse med de i § 9 nævnte sikkerheds- og  

 sundhedsmæssige spørgsmål.
Hvis risikoen ikke kan  

 imødegås på stedet, skal gruppen indberette forholdet til  

 operatøren.
Stk. 2. Hvor der ikke er tid til at underrette  

 operatøren, og gruppen skønner, at der er en  

 overhængende, betydelig fare for de ansattes sikkerhed og sundhed, som  

 den ikke selv kan afværge, kan gruppen påbyde den på stedet  

 ansvarlige at standse arbejdet eller arbejdsprocessen i det omfang, det er  

 nødvendigt for at afværge faren.
Den på stedet ansvarlige  

 skal efterkomme påbuddet, medmindre dette vil medføre  

 større fare for de ansattes sikkerhed og sundhed.
 Stk. 3. Sikkerhedsgruppen skal omgående melde  

 standsningen til platformchefen og afgive forklaring om, hvorfor den var  

 nødvendig.
 § 11. Sikkerhedsrepræsentanterne er  

 beskyttede mod afskedigelse og anden forringelse af deres forhold på  

 samme måde som tillidsrepræsentant inden for vedkommende eller  

 tilsvarende faglige område.
 Stk. 2. Uoverensstemmelse om beskyttelse efter stk. 1,  

 herunder spørgsmål om, hvilke regler, der finder anvendelse, og  

 om brud på eller fortolkning af reglerne, afgøres ved fagretlig  

 forhandling, jf. § 22 i lov om arbejdsretten.
§ 12. Såfremt ledelsens repræsentant i  

 sikkerhedsgruppen afskediges efter udløbet af en eventuel  

 prøvetid, og det af en af parterne gøres gældende, at  

 afskedigelsen er begrundet i hans virke i sikkerhedsorganisationen, kan hans  

 ansættelsesforhold i opsigelsesperioden ikke afbrydes, før  

 spørgsmålet har været undergivet organisationsmæssig  

 forhandling efter reglerne inden for det pågældende  

 overenskomstområde eller behandlet i overensstemmelse med  

 funktionærlovens regler om forhandling og mægling.
Forhandlingen  

 og mæglingen skal fremmes mest muligt.
 § 13. Medlemmerne af sikkerhedsgrupperne og  

 sikkerhedsudvalget på havanlægget skal have den efter forholdene  

 fornødne tid til rådighed til at varetage deres pligter i  

 sikkerheds- og sundhedsarbejdet.
 Stk. 2. Medlemmerne af sikkerhedsgrupperne og  

 sikkerhedsudvalget på havanlægget skal have lejlighed til at  

 erhverve sig den fornødne viden om og uddannelse i sikkerheds- og  

 sundhedsmæssige forhold.
Stk. 3. Uddannelsen af sikkerhedsrepræsentanter  

 skal foregå i arbejdstiden.
Operatøren skal sørge for, at  

 hvervet som sikkerhedsrepræsentant sker uden udgifter og tab af  

 indtægt for den ansatte.
§ 14. Sikkerhedsudvalget skal planlægge,  

 lede og koordinere sikkerheds- og sundhedsarbejdet, herunder deltage i  

 vurderingen af arbejdsområdets sikkerheds- og sundhedsforhold, jf. § 2,  

 stk. 2 i bekendtgørelse om arbejdets udførelse m.v. på  

 havanlæg.
Udvalget skal registrere sikkerheds- og sundhedsmæssige  

 problemer på havanlægget og skal rådgive ved løsning  

 af arbejdsmiljømæssige spørgsmål.
 Stk. 2. Sikkerhedsudvalget skal kontrollere sikkerheds-  

 og sundhedsarbejdet på havanlægget og skal sørge for, at  

 sikkerhedsgrupperne orienteres og vejledes om arbejdet.
 Stk. 3. Sikkerhedsudvalget skal sørge for at  

 årsagerne til ulykkestilfælde, forgiftninger og sundhedsskader  

 samt tilløb hertil undersøges, og skal søge  

 gennemført foranstaltninger, der forhindrer gentagelser.
Stk. 4. Sikkerhedsudvalget skal holde sig orienteret om  

 de bestemmelser for sikkerhed og sundhed, der er fastsat for at beskytte de  

 ansatte.
Udvalget skal medvirke ved opstilling af principper for  

 nødvendig oplæring og påse, at der føres en stadig  

 kontrol med overholdelse af sikkerhedsforskrifter.
 Stk. 5. Sikkerhedsudvalget skal høres forinden  

 eventuel henvendelse til særlige sagkyndige om bistand til  

 planlægning af havanlæggets sikkerheds- og sundhedsforhold.
§ 15. Sikkerhedsudvalget rådgiver  

 operatøren ved løsning af arbejdsmiljømæssige  

 spørgsmål.
Udvalget skal herunder deltage i planlægningen  

 af arbejdet for sikkerhed og sundhed.
Stk. 2. Når sikkerhedsudvalget rådgiver  

 operatøren, og denne ikke følger rådet, skal dette,  

 såfremt én fra udvalget ønsker det, begrundes i et  

 efterfølgende møde, som afholdes så vidt muligt inden det  

 pågældende arbejde udføres, dog inden 5 uger.
Det samme  

 gælder, når udvalget giver flere indstillinger om samme sag.
§ 16. Sikkerhedsudvalget sørger for, at der  

 bliver udpeget en daglig leder af sikkerhedsarbejdet, som kan handle på  

 udvalgets vegne.
Er der ikke ansat en sikkerhedsleder specielt til dette  

 arbejde, skal operatøren efter drøftelse med sikkerhedsudvalget  

 udpege en leder.
 Stk. 2. Den daglige leder skal holde sikkerhedsudvalget  

 orienteret om sikkerheds- og sundhedsarbejdet, og inddrage udvalget i  

 løsning af problemer, der opstår mellem møderne.  

 Energistyrelsen kan forlange oplyst, hvem der er daglig leder af  

 sikkerhedsarbejdet.
Møder § 17. Sikkerhedsudvalget skal holde ordinært  

 møde hvert kvartal.
Udvalget skal holde ekstraordinære  

 møder, når der indtræffer alvorlige ulykker, alvorlige  

 forgiftninger eller andre sundhedsskader eller alvorlige hændelser, der  

 kunne have medført ulykker eller sundhedsskader, samt når der i  

 øvrigt er behov herfor.
Ekstraordinære møder afholdes,  

 hvis formanden skønner det nødvendigt, eller mindst 2  

 udvalgsmedlemmer fremsætter begæring herom.
 Stk. 2. Sikkerhedsudvalget skal herudover mindst 2 gange  

 årligt holde møde med samtlige sikkerhedsgrupper.
Stk. 3. Der skal indkaldes til ordinære  

 møder i god tid.
Medlemmerne skal gøres bekendt med dagsordenen  

 senest 10 dage før mødet.
Endvidere skal dagsordenen ved opslag  

 på havanlægget senest 10 dage før mødet være  

 tilgængelig for øvrige ansatte på havanlægget.
 Stk. 4. I sikkerhedsudvalgets møder deltager,  

 foruden de egentlige medlemmer, lederen af det daglige sikkerhedsarbejde.
 Stk. 5. Endvidere deltager offshore medic på  

 havanlæg, hvortil der i medfør af § 3 i Energistyrelsens  

 bekendtgørelse om sundhedskyndigt personale på havanlæg er  

 knyttet en offshore medic.
Stk. 6. Der skal udarbejdes referat af  

 sikkerhedsudvalgets møder.
Referatet, der skal godkendes af  

 mødedeltagerne, skal udleveres til udvalgets medlemmer, samt  

 gøres tilgængeligt for samtlige ansatte ved opslag på et  

 egnet sted.
Dispensation § 18. Energistyrelsen kan tillade fravigelser fra  

 bekendtgørelsens enkelte bestemmelser, såfremt det findes  

 godtgjort, at arbejdet for sikkerhed og sundhed på havanlægget er  

 organiseret på en hensigtsmæssig måde, herunder at  

 bestemmelserne i §§ 46 - 49 i Energiministeriets bekendtgørelse nr.  

 711 af 16. november 1987 om sikkerhed m.v. på havanlæg er  

 opfyldt, samt i det omfang det er foreneligt med direktiv 89/391/EØF  

 om iværksættelse af foranstaltninger til forbedring af  

 arbejdstagernes sikkerhed og sundhed under arbejdet.
Tilsyn § 19. Energistyrelsen fører tilsyn med at  

 reglerne i bekendtgørelsen overholdes, jf. lovens kap. 3.
 Stk. 2. Operatøren skal efter anmodning fra  

 Energistyrelsen give alle oplysninger, som har betydning for udøvelsen  

 af tilsynet.
 Stk. 3. Som led i tilsynet kan Energistyrelsen tage  

 kontakt med de enkelte medlemmer af sikkerhedsorganisationen.
Straf § 20. Med bøde eller hæfte straffes  

 den, der 1)	overtræder §§ 2 -10, 14, 15, stk.2 og 16 2)	undlader at efterkomme et påbud eller forbud, herunder  

 påbud om at berigtige et ulovligt forhold.
 Stk. 2. Er en overtrædelse begået af et  

 aktieselskab, anpartsselskab, andelsselskab eller lignende, kan der  

 pålægges selskabet som sådant bødeansvar efter  

 reglerne i straffelovens kapitel 5.
 Ikrafttræden m.v.
 § 22. Bekendtgørelsen træder i kraft  

 den 1. november 1999.
 Stk. 2. Samtidig hermed ophæves § 4A, nr. 25 og nr.  

 34 i Energiministeriets bekendtgørelse nr. 592 af 30. december 1981 om  

 hidtil gældende regler om sikkerhedsmæssige forhold på  

 havanlæg, som med visse ændringer forbliver i kraft efter lov om  

 visse havanlægs ikrafttræden.
Miljø- og Energiministeriet, den 12. maj  

 1999 Svend Auken /Peter Helmer Steen 1)   

  Bekendtgørelsen indeholder bestemmelser, der gennemfører  

 Rådets direktiv 89/391/EØF, EF-Tidende L 183, s. 1.
