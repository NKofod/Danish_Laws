Fastholdelse af strakspåbud om at sikre, at koordinator koordinerer de fælles sikkerhedsforhold Arbejdstilsynet var på tilsynsbesøg hos virksomheden og afgav i den forbindelse strakspåbud til virksomheden om, at sikre, at koordinator koordinerer de fælles sikkerhedsforhold.
Et enigt nævn fastholdt afgørelsen og lagde vægt på at Arbejdstilsynet ved tilsynsbesøget konstaterede, at de fælles færdselsveje var opkørte, mudrede og med større vandpytter.
De udlagte køreplader var ligeledes mudrede.
 Nævnet lagde endvidere vægt på, at de fælles udvendige adgangsveje blev anvendt af flere virksomheder.
 Det følger af arbejdsmiljøloven, at ved bygge- og anlægsvirksomhed, hvor flere arbejdsgivere er beskæftiget på samme arbejdssted, skal bygherren planlægge, afgrænse og koordinere foranstaltningerne til fremme af de ansattes sikkerhed og sundhed.
[Adressat udeladt] Arbejdsmiljøklagenævnet har på møde den 24. april 2018 behandlet [navn udeladt]s klage over Arbejdstilsynets afgørelse af 13. september 2017 med strakspåbud til virksomheden om at sikre koordinator koordinerer de fælles sikkerhedsforhold.
Nævnet traf følgende A F G Ø R E L S E Arbejdsmiljøklagenævnet fastholder Arbejdstilsynets afgørelse af 13. september 2017 med strakspåbud til virksomheden om at sikre, at koordinator koordinerer de fælles sikkerhedsforhold.
B E G R U N D E L S E Arbejdsmiljøklagenævnet vurderer, at [navn udeladt] på tilsynstidspunktet den 11. september 2017 på byggepladsen [adresse udeladt] ikke havde opfyldt sine forpligtelser som bygherre, idet det ikke var sikret, at koordinator havde sikret, at færdsel på de udvendige færdselsveje kunne ske sikkerhedsmæssigt fuldt forsvarligt.
Nævnet lægger herved vægt på, at Arbejdstilsynet ved tilsynsbesøget konstaterede, at de fælles færdselsveje var opkørte, mudrede og med større vandpytter.
De udlagte køreplader var ligeledes mudrede.
 Nævnet lægger endvidere vægt på, at de fælles udvendige adgangsveje blev anvendt af flere virksomheder.
 Det følger af arbejdsmiljøloven, at ved bygge- og anlægsvirksomhed, hvor flere arbejdsgivere er beskæftiget på samme arbejdssted, skal bygherren planlægge, afgrænse og koordinere foranstaltningerne til fremme af de ansattes sikkerhed og sundhed.
Det følger af reglerne om bygherrens forpligtelser, at bygherren skal sørge for, at koordinator fører en passende kontrol med, at koordineringen på byggepladsen fungerer efter hensigten, og at aftaler med arbejdsgiverne om fællesområderne, og beslutninger på sikkerhedsmøderne, bliver overholdt.
Dette skal bl.a. ske ved koordinators personlige tilstedeværelse på byggepladsen, herunder ved sikkerhedsrunderinger.
 Arbejdsmiljøklagenævnets afgørelse er truffet af et enigt nævn.
BEMÆRKNINGER TIL KLAGEN I klagen er det anført, at det fremgår af påbuddet, at Arbejdstilsynet talte med koordinator benævnt ved navn, men pågældende var ikke koordinator på byggepladsen.
Da Arbejdstilsynet baserer påbuddet på urigtige informationer, ønsker klager påbuddet trukket tilbage.
 Arbejdsmiljøklagenævnet skal dertil henvise til Arbejdstilsynets udtalelse af 5. januar 2018, hvori det udtales, at det fremgår af et andet påbud - der tillige er påklaget  at PSS ikke var opdateret siden januar 2017.
 Ved henvendelse på byggepladsen blev Arbejdstilsynet henvist til den navngivne person.
 Arbejdstilsynet finder det ikke af betydning for den afgørelse, der blev truffet, hvem der var koordinator, idet påbuddet er rettet mod bygherreforpligtigelsen og dermed funktionen.
 Det var tydeligt, at bygherre ved koordinator ikke havde opfyldt sine forpligtigelser til at koordinere arbejdet, herunder krævet, at den enkelte entreprenør opfyldte sin forpligtigelse overfor bygherre.
 Koordinator havde konkret undladt at sørge for, at den entreprenør, der havde ansvaret for færdsel og adgangsveje, opfyldte sin forpligtigelse, hvilket medførte, at færdsels-og adgangsveje var mudrede og opkørte, således at færdsel på de udvendige fælles adgangsveje ikke kunne ske sikkerhedsmæssigt fuldt forsvarligt.
 Nævnet er enig i det af Arbejdstilsynet anførte.
R E G L E R Arbejdsmiljøklagenævnet henviser til Om Arbejdstilsynets ret til at træffe afgørelse  § 77, stk. 1, i lov om arbejdsmiljø, jf.
Beskæftigelsesministeriets lovbekendtgørelse nr. 1084 af 19. september 2017 Om bygherrens pligter  § 37, stk. 1, og § 42, stk. 1, i lov om arbejdsmiljø, jf.
Beskæftigelsesministeriets lovbekendtgørelse nr. 1084 af 19. september 2017  § 19, stk. 1, i Arbejdstilsynets bekendtgørelse nr. 117 af 5. februar 2013 om bygherrens pligter Reglerne kan læses på de følgende sider.
OPLYSNINGERNE I SAGEN Sagen er afgjort på grundlag af de akter, som klagenævnet har modtaget fra Arbejdstilsynet.
På klagenævnets vegne [Navn udeladt] [Stilling udeladt] Kopi til [Adressat udeladt] [Adressat udeladt] Regler Lov om arbejdsmiljø, jf.
Beskæftigelsesministeriets lovbekendtgørelse nr. 1084 af 19. september 2017 Kapitel 4 Almindelige pligter § 37. Ved bygge- og anlægsvirksomhed, hvor flere arbejdsgivere er beskæftiget på samme arbejdssted, skal bygherren planlægge, afgrænse og koordinere foranstaltningerne til fremme af de ansattes sikkerhed og sundhed.
Kapitel 6 Arbejdsstedets indretning § 42.
 Stk. 2. Anerkendte normer og standarder, som har sikkerheds- eller sundhedsmæssig betydning, skal følges.
Kapitel 13 Arbejdstilsynet § 77. Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.
Arbejdstilsynets bekendtgørelse nr. 117 af 5. februar 2013 om bygherrens pligter § 19. Bygherren skal sørge for, at koordinator fører en passende kontrol med, at koordineringen på byggepladsen fungerer efter hensigten, og at aftaler med arbejdsgiverne om fællesområderne, jf. § 13, og beslutninger på sikkerhedsmøderne, bliver overholdt.
Dette skal bl.a. ske ved koordinators personlige tilstedeværelse på byggepladsen, herunder ved sikkerhedsrunderinger.
