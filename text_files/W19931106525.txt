 Civilretsdirektoratet udtalte, at procesrenter, der er påløbet  

 umyndiges erstatninger under en retssag, efter Civilretsdirektoratets  

 opfattelse er at betragte som en del af den umyndiges kapital.
 Værgens advokat forespurgte Civilretsdirektoratet, om værgen kan disponere  

 over de procesrenter, der er påløbet de mindreåriges erstatninger under en  

 retssag, som er afsluttet ved forlig.
 Erstatningerne inklusive påløbne procesrenter var indsat til bestyrelse i  

 en godkendt forvaltningsafdeling i medfør af § 3, stk. 1, i lov om  

 anbringelse og bestyrelse af umyndiges midler.
Civilretsdirektoratet udtalte, at de procesrenter, der var påløbet  

 erstatningerne under retssagen, efter Civilretsdirektoratets opfattelse er at  

 betragte som en del af kapitalerne.
Værgen kan således ikke disponere over de  

 påløbne procesrenter uden statsamtets samtykke.
