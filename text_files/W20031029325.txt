Landsskatteretskendelse af 20. oktober 2003 vedr.  

 tilbagebetaling af afgift for forening der drev spillehal og bankospil.  

 Udlodning til Nyreforening As klage skyldes, at told- og skatteregionen i medfør af §  

 25, stk. 2, i lov om gevinstgivende spilleautomater har krævet  

 tilbagebetaling  

 af afgift, hvoraf der er givet nedslag i henhold til lovens § 25, stk. 1, jf.  

 §  

 38, stk. 1.
Landsskatterettens  

 afgørelse Landsskatteretten ændrer regionens afgørelse.
Sagens oplysninger Foreningen, der har hjemsted i X Kommune, driver spillehal  

 og bankospil.
De indtjente midler anvendes til støtte af foreningerne: A, , C  

 og Nyreforeningen i Y Amt.
Af § 2 i foreningens vedtægter fremgår, at dens  

 formål er at yde lokal økonomisk støtte til det velgørende og almennyttige  

 arbejde, der udøves af de foreninger, der er anpartshavere i F ApS, og som  

 arrangerer bankospil i et bankocenter.
Videre fremgår, at det således er en  

 forudsætning for at modtage støtte fra foreningen, at støttemidlerne af  

 modtageren  

 anvendes indenfor X Kommune, og at formålet falder inden for momslovens § 13.  

 Yderligere fremgår, at foreningens formål opfyldes ved indtægt fra  

 foreningens  

 foranstaltning af spil på spilleautomater opstillet i dens lokaler, hvortil  

 der  

 er offentlig adgang.
Af § 9 fremgår, at udlodning af foreningens midler sker  

 i  

 overensstemmelse med dens formålsparagraf ved bestyrelsens beslutning.  

 Udlodning skal ske ligeligt over for de foreninger, der har anparter i F ApS,  

 og som afholder bankospil i bankocentret, under forudsætning af, at disse  

 opfylder betingelserne for at modtage økonomisk støtte.
Udlodning skal ske  

 mindst 1 gang pr. kvartal.
Foreningen har i perioden 1. januar 2002  31. august 2002  

 overført 79.825 kr. til Nyreforeningen i Y Amt.
Foreningen har opgjort den  

 nedslagsberettigede afgift til 95 % af beløbet eller 75.833 kr., som er  

 fratrukket i den for perioden angivne spilleafgift.
Af vedtægterne for Nyreforeningen YAmtskreds fremgår, at  

 dens hjemsted er formandens adresse, samt at den er en lokalforening under  

 Nyreforeningen.
Foreningen består af de medlemmer af Nyreforeningen, der er  

 bosiddende i amtskredsen, samt de medlemmer, der efter begæring til  

 landsforeningens forretningsudvalg er godkendt som medlem af foreningen.
Dens  

 formål er i samråd med landsforeningen at varetage kronisk nyresyges,  

 herunder  

 særligt dialysepatienters og nyretransplanteredes interesser i eget amt.  

 Foreningen driver informations- og rådgivningsvirksomhed om nyresygdommens  

 konsekvenser, og varetager udadtil medlemmernes interesser.
Til opfyldelse af  

 formålet kan foreningen bl.a. udbrede kendskabet til nyresygdomme og  

 patientvilkår, skabe såvel praktisk som økonomisk baggrund for, at den  

 enkelte  

 dialysepatient og dennes familie kan leve et så normalt liv som muligt, samt  

 støtte og indtræde i organisatorisk forbindelse med foreninger, som bl.a.  

 virker til opfyldelse af foreningens formål.
Advokatfirmaet G har den 13. juli 2001 på vegne af  

 Nyreforeningen Y Amtskreds rettet henvendelse til Told- og Skattestyrelsen  

 med  

 forespørgsel om, hvorvidt der kan godkendes nedslag i til foreningen  

 udloddede  

 midler, selv om foreningen i henhold til vedtægterne kan anvende disse til  

 velgørende formål inden for Y Amt, og ikke kun indenfor X Kommune.
Den 18.  

 juli  

 2001 besvarede Told- og Skattestyrelsen, Spillemyndigheden, advokatens  

 henvendelse.
Det fremgår heraf, at såfremt foreningen har tilladelse til en  

 stationær spillehal i X Kommune, skal de udloddede midler anvendes indenfor X  

 Kommune.
For så vidt angår spørgsmål om afgiften, herunder nedslag i denne,  

 blev henvist til den lokale told- og skatteregion.
Advokaten skrev herefter  

 den  

 31. oktober 2001 til Told- og Skatteregionen, der i brev af 5. november 2001  

 henviste til Spillemyndighedens brev af 18. juli 2001.
Regionen har konstateret, at foreningen har angivet at have  

 overført midlerne til Nyreforeningen i X Kommune, hvilken adresse er identisk  

 med den adresse, hvor spillehallen er beliggende.
Formanden for  

 Nyreforeningen  

 Y Amtskreds er bosiddende i Z.
ToldSkats afgørelse Regionen har i medfør af § 25, stk. 2, i lov om  

 gevinstgivende spilleautomater foretaget opkrævning af 75.833 kr. i afgift  

 for  

 perioden 1. januar 2002 til 31. august 2002. Regionen har herved ikke anset  

 de  

 af foreningen til Nyreforeningen Y Amtskreds overførte midler til velgørende  

 formål for overført til anvendelse i den kommune, hvor spillehallen er  

 beliggende, jf. lovens § 38, stk. 1. Regionen har konstateret, at der ikke  

 findes en afdeling af Nyreforeningen i X Kommune.
Det er videre anført, at  

 det  

 af vedtægterne for Nyreforeningen Y Amtskreds fremgår, at foreningens virke  

 er  

 i Y Amt.
De midler, der modtages til velgørende formål, bliver derfor anvendt  

 til arbejde indenfor amtet.
Af lovens § 25, stk. 2, fremgår, at såfremt de  

 udloddede midler ikke anvendes til velgørende formål i den kommune, hvor  

 spillehallen er beliggende, jf. § 38, kan afgift, der er givet nedslag for,  

 kræves tilbagebetalt af den spillehal, der har udloddet midlerne.
Der  

 foreligger således ikke hjemmel til at give fradrag i den nedslagsberettigede  

 afgift for midler anvendt til velgørende formål i Y Amt.
Klagerens påstand og  

 argumenter Foreningens repræsentant har fremsat påstand om, at det  

 foretagne nedslag i spilleafgiften er berettiget, hvorfor den foretagne  

 efteropkrævning skal bortfalde.
Det er gjort gældende, at den af foreningen foretagne  

 udlodning til Nyreforeningen Y Amt er sket i overensstemmelse med § 38, stk.  

 1,  

 i lov om gevinstgivende spilleautomater, idet midlerne endnu ikke er anvendt,  

 men vil blive anvendt inden for X Kommune, idet man afventer en egnet  

 støttemulighed.
Det fremgår af lovens § 38, stk. 1, at de lokale, velgørende  

 formål, hvortil der kan udloddes midler fra automatspil, med den virkning, at  

 afgiften for spillehallen nedsættes, er velgørende formål svarende til  

 momslovens  

 § 13, stk. 1, nr. 18, når midlerne anvendes i den kommune, hvor spillehallen  

 er  

 beliggende.
Dette fremgår tillige af Told- og Skattestyrelsens nyhedsbrev nr.  

 2  

 af oktober 2000 samt af Told- og Skattestyrelsens vejledning af 18. juli 2001  

 til Advokataktieselskabet G, hvori det tillige er anført, at det er uden  

 betydning, hvor tilladelsesindehaveren er hjemmehørende.
Da  

 tilladelsesindehaveren (den klagende forening) har hjemsted i X Kommune, og  

 spillehallen er beliggende i X Kommune, medføre dette, at de udloddede midler  

 skal anvendes indenfor X Kommune.
Det kan således ikke tillægges betydning,  

 hvor modtageren af midlerne er hjemmehørende, men udelukkende hvor midlerne  

 finder anvendelse.
Nyreforeningen i Y Amtskreds opfylder formålsbestemmelsen  

 i  

 vedtægterne ved at anvende midlerne indenfor X Kommune, idet X Kommune er et  

 delområde af Y Amt.
Sammenfattende er det konkluderet, at idet midlerne endnu  

 ikke er anvendt og idet midlerne vil blive anvendt indenfor X Kommune, kan  

 der  

 ikke være sket en overtrædelse af lovens § 38, stk. 1, med efterfølgende krav  

 om tilbagebetaling i henhold til lovens § 25, stk. 2. Nyreforeningen opfylder  

 betingelserne i momslovens § 13, stk. 1, nr. 18, og har tillige mulighed for,  

 inden for sit vedtægtsmæssige formål, at opfylde betingelsen om konkret  

 anvendelse inden for X Kommune.
Landsskatterettens  

 bemærkninger og begrundelse Følgende fremgår af § 25 i lov om gevinstgivende  

 spilleautomater:
Indehaveren af en tilladelse til en stationær spillehal kan  

 til de i § 38 nævnte lokale, velgørende formål udlodde midler, der giver  

 nedslag med 95 pct. i den del af afgiften efter § 23, der overstiger 30 pct.  

 af  

 bruttospilleindtægten. ( ) Stk. 2. Anvendes de i stk. 1 nævnte midler ikke til  

 velgørende formål i den kommune, hvor spillehallen er beliggende, jf. § 38,  

 kan  

 den afgift, der er givet nedslag for, kræves tilbagebetalt af den spillehal,  

 der har udloddet midlerne.
Stk. 3. Skatteministeren fastsætter de nærmere regler om  

 betingelserne for udlodning af afgiften. Endvidere fremgår følgende af lovens § 38:
 De lokale, velgørende formål, hvortil der kan udloddes  

 midler fra automatspil med den virkning, at afgiften for en spillehal  

 nedsættes, jf. § 25, er velgørende formål svarende til formål omfattet af  

 momslovens § 13, stk. 1, nr. 18, når midlerne finder anvendelse i den  

 kommune,  

 hvor spillehallen er beliggende.
Stk. 2. ( ) Bestemmelserne blev indsat ved den oprindelige lov nr. 462  

 af 31. maj 2000. Af de generelle bemærkninger til lovforslaget (L 268)  

 fremgår  

 bl.a., at lovforslaget har til formål at sikre udlodningsmidler til  

 velgørende  

 formål.
For at bevare de midler til lokale, velgørende formål, som nogle  

 spilleklubber i dag udlodder, vil stationære spilleklubber med  

 spilleautomater  

 kunne få nedslag i afgiften for midler, der er udloddet til et lokalt,  

 velgørende formål.
Endvidere fremgår, at for spillehaller, der udlodder beløb  

 til lokale velgørende formål, kan der opnås et afgiftsnedslag i den del af  

 afgiften, der overstiger 30 pct. af bruttospilleindtægten.
For at opnå  

 afgiftsnedslag skal der fremlægges dokumentation for, at hele det udloddede  

 beløb tilfalder lokale velgørende formål.
Af bemærkningerne til lovens § 38  

 fremgår følgende:
( .) Med lokale formål forstås, at midlerne skal anvendes til de  

 omhandlede formål indenfor grænsen af den kommune, hvor spillehallen er  

 beliggende.
( ) Af bemærkningerne til lovens § 25 fremgår bl.a., at anvender  

 en forening, organisation mv., der har modtaget udloddede midler, for hvilke  

 der er givet nedslag i afgiften, ikke disse midler til de godkendte lokale,  

 velgørende formål, foreslås det, at det beløb, der er givet nedslag i  

 afgiften  

 for, kan kræves tilbagebetalt af spillehallen.
Videre fremgår, at  

 Skatteministeren ifølge forslaget kan fastsætte de nærmere regler om  

 betingelserne for at kunne nedsætte afgiften, herunder kravene til  

 dokumentation for midlernes anvendelse til lokale velgørende formål.
Det  

 bemærkes, at bemyndigelsen er ikke udnyttet.
Af Told- og Skattestyrelsens nyhedsbrev nr. 2 af oktober  

 2000 om gevinstgivende spilleautomater fremgår bl.a., at for at få nedslag  

 skal  

 der senest ved indbetaling af afgiften vedlægges dokumentation for, at det  

 velgørende formål har modtaget beløbet.
Videre fremgår, at midlerne skal  

 anvendes inden for den kommune, hvor spillehallen er beliggende.
Det kan efter de foreliggende oplysninger lægges til grund,  

 at de af støtteforeningen til Nyreforeningen Y Amtskreds udloddede og  

 modtagne  

 midler ikke endnu er anvendt af modtageren.
Af vedtægterne for Nyreforeningen  

 Y  

 Amtskreds fremgår, at dens formål er at varetage medlemmernes interesser i  

 eget  

 amt.
Det må derfor lægges til grund, at foreningen inden for sit  

 vedtægtsmæssige formål har mulighed for at anvende udloddede beløb til sådan  

 interessevaretagelse indenfor X Kommune, som er en del af Y Amt.
Under disse  

 omstændigheder og henset til, at Nyreforeningen Y Amtskreds i øvrigt opfylder  

 betingelserne i lovens § 38, stk. 1, jf. momslovens § 13, stk. 1, nr. 18,  

 finder Landsskatteretten, at der ikke i lovens § 25, stk. 1 og 2, foreligger  

 hjemmel til at foretage efteropkrævning, som sket ved den påklagede  

 afgørelse,  

 hvilket er tiltrådt af Told- og Skattestyrelsen.
