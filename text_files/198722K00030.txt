Nr LSF 30 Forslag til Lov om ændring af forskellige skattelove  

 (Refinansieringsordningen for landbruget) Fremsat af skatteministeren (Fogh Rasmussen) den 10. juni 1988 Vedtaget ved tredjebehandling den 1. juli 1988 Lov nr. 371 af 01/07/1988 § 1 I lov nr. 145 af 19. marts 1986 om beskatning af fonde, visse foreninger  

 og institutter m.v. indsættes i § 7 som stk. 2:
»Stk. 2. De i § 1, nr. 4, nævnte institutter m.v. kan endvidere i den  

 efter § 3 opgjorte indkomst fradrage hensættelser til en  

 restgældsreguleringsfond, jf. § 23 g, stk. 1, i lov om realkreditinstitutter  

 og § 4 b i lov om et finansieringsinstitut for landbrug m.v.
Tilsvarende kan  

 Finansieringsfonden af 1963 fradrage beløb, der indskydes i en  

 restgældsreguleringsfond.
Låntagernes indskud og bidrag til fonden og  

 indbetalinger fra Finansieringsfonden af 1963 til fonden samt afkastet af  

 fondens midler skal ikke medregnes ved opgørelsen af instituttets  

 skattepligtige indkomst opgjort efter § 3.« § 2 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 829 af 19. november 1987, som  

 senest ændret ved lov nr. 132 af 12. marts 1988, foretages følgende  

 ændringer:
 1. I § 7 J indsættes efter »Afdragsbidrag, der efter«  

 ordene: »§ 13 i lov om refinansiering af realkreditlån m.v. i  

 landbrugsejendomme og«.
 2. Efter § 14 indsættes som ny paragraf:
» § 14 A.
Beløb, som låntager betaler til et  

 realkreditinstitut efter § 10 b, stk. 3, 4. pkt., i lov om  

 realkreditinstitutter, og § 4 b i lov om et finansieringsinstitut for  

 landbrug m.v., kan fradrages i den skattepligtige indkomst for  

 indbetalingsåret.
Stk. 2. Beløb, som udbetales fra en restgældsreguleringsfond som nævnt i §  

 23 g, stk. 1, i lov om realkreditinstitutter og § 4 b i lov om et  

 finansieringsinstitut for landbrug m.v., medregnes ved opgørelsen af den  

 skattepligtige indkomst.« § 3 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 623 af 18. september 1987, som senest ændret ved  

 lov nr. 132 af 12. marts 1988, foretages følgende ændring:
 I § 4, stk. 1, indsættes efter nr. 10 som nyt nummer:
»11) indbetalinger som nævnt i ligningslovens § 14 A, stk. 1.« § 4 Loven træder i kraft dagen efter bekendtgørelsen i Lovtidende og har  

 virkning fra og med indkomståret 1988.
Oprindeligt fremsat forslag § 1 I lov om en realrenteafgift af visse pensionskapitaler m.v., jf.  

 lovbekendtgørelse nr. 525 af 10. august 1987 som ændret ved lov nr. 208 af  

 13. april 1988, foretages følgende ændringer:
 1. I § 3, stk. 3, indsættes efter nr. 11 som nyt nummer:
 »12) renteindtægt, urealiserede kursværdiændringer samt realiserede  

 kursgevinster og -tab på særlige, nominelle, fast forrentede obligationer,  

 der udstedes af realkreditinstitutter og Dansk Landbrugs Realkreditfond som  

 en del af refinansieringsordningen for landbruget, jf. § 6, stk. 1, nr. 3, i  

 lov om refinansiering af realkreditlån m.v. i landbrugsejendomme, lov om et  

 finansieringsinstitut for landbrug m.v. og lov om  

 realkreditinstitutter,».
 Nr. 12 og 13 bliver herefter nr. 13 og 14.
 2. I § 8, stk. 9, litra b, ændres »og  

 investeringsforeningscertifikater.« til: »,  

 investeringsforeningscertifikater og de i § 3, stk. 3, nr. 12, nævnte  

 obligationer.«.
 3. I § 10, stk. 3, 1. pkt., ændres » og  

 præmieobligationer:» til: », præmieobligationer og de i § 3, stk.  

 3, nr. 12, nævnte obligationer:».
§ 2 I lov nr. 145 af 19. marts 1986 om beskatning af fonde, visse foreninger  

 og institutter m.v. indsættes i § 7 som stk. 2:
»Stk. 2. De i § 1, nr. 4, nævnte institutter m.v. kan endvidere i den  

 efter § 3 opgjorte indkomst fradrage hensættelser til en  

 restgældsreguleringsfond, jf. § 23 g, stk. 1, i lov om realkreditinstitutter  

 og § 4 b i lov om et finansieringsinstitut for landbrug m.v.
Låntagernes  

 bidrag til fonden og indbetalinger fra Finansieringsfonden af 1963 til fonden  

 samt afkastet af fondens midler skal ikke medregnes ved opgørelsen af  

 instituttets skattepligtige indkomst opgjort efter § 3.« § 3 I lov om påligningen af indkomst- og formueskat til staten (ligningsloven)  

 jf. lovbekendtgørelse nr. 829 af 19. november 1987, som senest ændret ved lov  

 nr. 132 af 12. marts 1988, indsættes efter § 14 :
» § 14 A.
Beløb, som låntager betaler til et  

 realkreditinstitut efter § 10 b, stk. 3, 4. punktum, i lov om  

 realkreditinstitutter, og § 4 b i lov om et finansieringsinstitut for  

 landbrug m.v., kan fradrages i den skattepligtige indkomst for  

 indbetalingsåret.
 Stk. 2. Beløb, som udbetales til nedbringelse af restgæld fra en  

 restgældsreguleringsfond som nævnt i § 23 g, stk. 1, i lov om  

 realkreditinstitutter og § 4 b i lov om et finansieringsinstitut for landbrug  

 m.v., medregnes ved opgørelsen af den skattepligtige indkomst.«.
§ 4 I lov om indkomstskat og formueskat for personer m.v. (personskatteloven)  

 jf. lovbekendtgørelse nr. 623 af 18. september 1987, som senest ændret ved  

 lov nr. 132 af 12. marts 1988, foretages følgende ændringer:
 I § 4, stk. 1, indsættes efter nr. 10 som nyt nummer:
 »11) Indbetalinger som nævnt i ligningslovens § 14 A, stk. 1.«.
§ 5 Stk. 1. Loven træder i kraft dagen efter bekendtgørelsen i Lovtidende.
 Stk. 2. § 1 har virkning fra og med afgiftsåret 1988. §§ 2-4 har virkning  

 fra og med indkomståret 1988.
Bemærkninger til lovforslaget Almindelige bemærkninger Lovforslaget knytter sig til landbrugsministerens forslag til lov om  

 refinansiering af realkreditlån m.v. i landbrugsejendomme og  

 landbrugsministerens forslag til lov om ændring af lov om et  

 finansieringsinstitut for landbrug m.v. samt til boligministerens forslag til  

 lov om ændring af lov om realkreditinstitutter.
For en nærmere redegørelse  

 for refinansieringsordningen henvises til bemærkningerne til  

 landbrugsministerens lovforslag om refinansiering af realkreditlån m.v. i  

 landbrugsejendomme.
»Grønne« obligationer Det foreliggende lovforslags § 1 går ud på at tilskynde de  

 realrenteafgiftspligtige institutioner til at investere i særlige, nominelle  

 fast forrentede obligationer, der udstedes som led i refinansieringsordningen  

 for landbruget.
 Bestemmelsen har ingen væsentlige administrative konsekvenser.
I det omfang de realrenteafgiftspligtige erhverver de særlige afgiftsfrie  

 obligationer i stedet for traditionelle, afgiftspligtige obligationer, vil  

 der fremkomme et provenutab på realrenteafgiften.
Provenutabet vil dog til en  

 vis grad blive modvirket af øget skattebetaling fra landbrugerne på grund af  

 formindskede renteudgifter.
Udskiftning med 1 mia. kr. grønne obligationer skønnes isoleret set at  

 medføre et provenutab på ca. 40 mill. kr. det første år.
Det er her forudsat,  

 at realrenteafgiftssatsen udgør ca. 33 pct. svarende til satsen på længere  

 sigt, når renten udgør 12 pct. p.a., og inflationen udgør 4 pct. årligt.
For  

 realrenteafgiftspligtige med en afgiftspligtig andel af afgiftsgrundlaget på  

 ca. 60 pct. under overgangsordningen (svarende til gennemsnittet for 1988) er  

 den effektive afgiftssats ligeledes ca. 33 pct. ved en afgiftssats på 56 pct.
Refinansieringen med de særlige obligationer skønnes ifølge  

 landbrugsministerens lovforslag at andrage et beløb af størrelsesordenen 11,5  

 mia. kr., således at provenutabet det første år i alt bliver ca. 460 mill.  

 kr.
Provenutabet vedrører alene staten.
 Den provenumæssige virkning af, at landbrugernes renteudgift falder som  

 følge af refinansieringen, hvorved der afhængig af den enkelte landmands  

 skatteprocent fremkommer større skattebetalinger, indgår i  

 provenuoversigterne i landbrugsministerens forslag om refinansiering af  

 realkreditlån i landbrugsejendomme, hvor de langsigtede budgetpåvirkninger  

 ligeledes belyses.
Udlandslån Ifølge lovforslagets §§ 2-4 skal realkreditinstitutter ved opgørelsen af  

 den skattepligtige indkomst kunne fradrage hensættelser foretaget under  

 henvisning til det af boligministeren fremsatte ændringsforslag til lov om  

 realkreditinstitutter.
 Ifølge den foreslåede § 23 g, stk. 1, i lov om ændring af lov om  

 realkreditinstitutter kan realkreditinstitutter hensætte et beløb til en  

 særlig fond (restgældsreguleringsfond).
 Tilsvarende hensættelsesadgang med fradragsret skal gælde for Dansk  

 Landbrugs Realkreditfond, jf. den foreslåede § 4 b i lov om et  

 finansieringsinstitut for landbrug m.v.
 Restgældsreguleringsfonden er ikke noget selvstændigt skattesubjekt, men  

 en bunden konto i realkreditinstituttet.
 Lovforslaget går endvidere ud på, at bidrag fra låntager og  

 Finansieringsfonden af 1963 (grovvaremidler), som indskydes i fonden, samt  

 afkastet af fondens midler ikke skal medregnes ved realkreditinstituttets  

 almindelige indkomstopgørelse.
 Lovforslaget har ingen administrative konsekvenser.
Ifølge den foreslåede § 23 g, stk. 2, i lov om ændring af  

 realkreditinstitutter og den foreslåede § 4 b, stk. 2, i lov om ændring af  

 lov om et finansieringsinstitut for landbrug m.v. skal fondens midler  

 anbringes i børsnoterede værdipapirer.
Renter, udbytter, avancer m.v.  

 vedrørende disse værdipapirer tilfalder fonden ubeskattet.
Omvendt kan  

 eventuelle kurstab vedrørende de anbragte midler ikke fradrages ved  

 instituttets indkomstopgørelse.
Fondens midler skal ifølge det nævnte forslag  

 anvendes til indfrielse af låntagers restgæld, når udlandslånet forfalder til  

 betaling.
 De udbetalte midler vil være skattepligtige for modtageren på  

 udbetalingstidspunktet.
 Der fastsættes nærmere regler om administrationen m.v., af  

 restgældsreguleringsfonden.
Forslaget om fradragsret for realkreditinstitutternes indskud i en  

 restgældsreguleringsfond samt om skattefritagelse for fondens afkast vil dels  

 medføre et provenutab ved etablering af fonden, dels et løbende provenutab  

 som følge af manglende beskatning af renteindtægter m.v. i fonden.
Endvidere  

 fremkommer et provenutab som følge af fradragsretten for det 2 pct.'s-bidrag,  

 som landmanden årligt skal indbetale til fonden.
Provenutabene vil dog løbende blive modvirket af øget skattebetaling fra  

 landbrugerne på grund af de formindskede renteudgifter.
Endvidere vil  

 udlodningen af restgældsreguleringsfondens indestående efter 10 års forløb  

 medføre et merprovenu, da de udbetalte beløb er skattepligtig indkomst for  

 landbrugerne.
Ved vurderingen af de samlede provenumæssige virkninger for  

 indkomstskatten af denne del af refinansieringen af landbrugets gæld er det  

 lagt til grund, at refinansieringen med udlandslån andrager 4,4 mia.kr., og  

 at indskuddet i restgældsreguleringsfonden udgør 10 pct. heraf, eller 440  

 mill. kr.
Heraf hidrører de 220 mill. kr. fra realkreditinstitutterne.
Provenutabet ved fradragsretten for realkreditinstitutternes indskud i  

 restgældsreguleringsfonden kan anslås til ca. 110 mill. kr.
Heraf er ca. 15  

 mill. kr. tab af kommunal indkomstskat.
Det årlige provenutab ved  

 skattefriheden for afkastet af realkreditinstitutternes nettoindskud kan  

 anslås til ca. 7 mill. kr. i starten, stigende til godt 10 mill. kr. om året  

 i slutningen af perioden.
Den kommunale andel heraf udgør 12 pct. eller  

 omkring 1 mill. kr.
Fradraget for landmændenes indbetalinger til fonden  

 skønnes at medføre et årligt provenutab på ca. 40 mill kr.
Efter 10 års forløb er realkreditinstitutternes og landmændenes egne  

 indskud vokset til ca. 2.150 mill. kr., bortset fra effekten af ejerskifte.  

 Der er her forudsat en rente på 12 pct. p.a.
Merprovenuet i forbindelse med  

 udbetaling fra fonden skønnes at andrage ca. 1.075 mill. kr., bortset fra  

 effekten af ejerskifte.
Det er her forudsat, at alle landbrugere med udlån  

 betaler skat med en gennemsnitlig skatteprocent på ca. 50. I det omfang dette  

 ikke er tilfældet, vil merprovenuet blive mindre.
 Den provenumæssige virkning af, at landbrugernes renteudgifter falder som  

 følge af refinansieringen, hvorved der afhængig af landmændenes skatteprocent  

 fremkommer større skattebetalinger, indgår i provenuoversigterne i  

 landbrugsministerens lovforslag om refinansiering af realkreditlån m.v. i  

 landbrugsejendomme.
Bemærkninger til de enkelte bestemmelser Til § 1 Til nr. 1 Bestemmelsen går ud på, at særlige, nominelle fast forrentede  

 obligationer, der udstedes af realkreditinstitutter og Dansk Landbrugs  

 Realkreditfond, fritages for realrenteafgift.
Afgiftsfritagelsen vedrører  

 såvel renteindtægter som urealiserede kursværdiændringer og realiserede  

 kursgevinster og -tab.
Det er en forudsætning for afgiftsfritagelsen, at obligationerne udstedes  

 som en del af den refinansieringsordning for landbruget, der følger af det  

 samtidig fremsatte forslag til lov om refinansiering af realkreditlån m.v. i  

 landbrugsejendomme, det samtidig fremsatte ændringsforslag til lov om et  

 finansieringsinstitut for landbrug m.v. og det samtidig fremsatte  

 ændringsforslag til lov om realkreditinstitutter.
Obligationerne bliver  

 udstedt i særlige serier (fondskoder).
Til nr. 2 Efter bestemmelsen skal de afgiftsfritagne obligationer indgå med deres  

 børskursværdi ved opgørelsen af overgangsfradraget for  

 pengeinstitutordningerne.
Til nr. 3 Det foreslås, at der ved opgørelsen af den årlige afkastprocent, som  

 indgår ved fastsættelsen af afgiftssatsen, skal ses bort fra de  

 afgiftsfritagne obligationer, hvis effektive rente vil være væsentlig lavere  

 end markedsrenten.
Til § 2 Bestemmelsen går ud på, at realkreditinstitutter og Dansk Landbrugs  

 Realkreditfond, der ifølge de samtidig fremsatte ændringsforslag til lov om  

 realkreditinstitutter og lov om et finansieringsinstitut for landbrug m.v.  

 kan foretage hensættelser til en særlig restgældsreguleringsfond, kan  

 fradrage det hensatte beløb ved opgørelsen af den skattepligtige indkomst.
Endvidere sikrer bestemmelsen, at realkreditinstituttet ikke beskattes af  

 indbetalinger fra Finansieringsfonden af 1963 (grovvaremidler), som ydes til  

 den oprettede restgældsreguleringsfond eller af løbende bidrag fra låntagerne  

 til fonden.
Desuden sikres, at afkastet af fondens midler ikke skal medregnes  

 ved instituttets opgørelse af den skattepligtige indkomst.
Til § 3 og 4 Efter § 10 b, stk. 3, 4. pkt., i lov om realkreditinstitutter skal  

 låntager, dvs. landmand, hver termin indbetale et beløb til den  

 restgældsreguleringsfond, som realkreditinstitutterne opretter efter den  

 foreslåede § 23 g, stk. 1, i lov om realkreditinstitutter eller den  

 foreslåede § 4 b, stk. 1 i lov om et finansieringsinstitut for landbrug m.v.  

 Beløbet udgør 2 procent p.a. af den til enhver tid værende restgæld.
Beløbet  

 skal anvendes ved indfrielse af restgælden.
Ved den foreslåede indføjelse af § 14 A i ligningsloven opnår låntager  

 fradragsret for disse løbende indbetalinger.
Samtidig fastslås det i stk. 2,  

 at udbetalinger fra restgældsreguleringsfonden ved indfrielse af udlandslån  

 efter 10 år eller ved ejerskifte skal medregnes ved opgørelsen af den  

 skattepligtige indkomst.
 Ved den foreslåede tilføjelse til § 4, stk. 1, i personskatteloven  

 fastslås det, at indbetalinger til restgældsreguleringsfonden skal medregnes  

 ved opgørelsen af kapitalindkomsten.
 Efter gældende regler i personskattelovens § 3 medregnes udbetalinger fra  

 restgældsreguleringsfonden til den personlige indkomst.
Det følger af de gældende regler i kursgevinstloven, at kursgevinst eller  

 -tab på erhvervsmæssige lån i fremmed valuta medregnes ved opgørelsen af den  

 skattepligtige indkomst (efter personskatteloven som kapitalindkomst) Valutakursgevinst eller -tab på det her omhandlede udlandslån opgøres på  

 normal måde fra den konstaterede valutakursudvikling.
Til § 5 Det foreslås, at loven skal træde i kraft dagen efter bekendtgørelsen i  

 Lovtidende. § 1 skal have virkning fra og med afgiftsåret 1988 og §§ 2-4 fra  

 og med indkomståret 1988.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om en realrenteafgift af visse pensionskapitaler m.v., jf.  

 lovbekendtgørelse nr. 525 af 10. august 1987 som ændret ved lov nr. 208 af  

 13. april 1988, foretages følgende ændringer:
 1. I § 3, stk. 3, indsættes efter nr. 11 som nyt nummer:
 »12) renteindtægt, urealiserede kursværdiændringer samt realiserede  

 kursgevinster og -tab på særlige, nominelle, fast forrentede obligationer,  

 der udstedes af realkreditinstitutter og Dansk Landbrugs Realkreditfond som  

 en del af refinansieringsordningen for landbruget, jf. § 6, stk. 1, nr. 3, i  

 lov om refinansiering af realkreditlån m.v. i landbrugsejendomme, lov om et  

 finansieringsinstitut for landbrug m.v. og lov om  

 realkreditinstitutter,».
 Nr. 12 og 13 bliver herefter nr. 13 og 14.
§ 3. --- Stk. 3. Ved opgørelsen af afgiftsgrundlaget medregnes ikke:
--- 12) overskud eller underskud af eventuel anden erhvervsvirksomhed end  

 forsikrings- eller pensionskassevirksomhed samt fortjeneste eller tab ved  

 afhændelse heraf og 13) valutakursgevinster og -tab vedrørende afgiftsfrit afkast.
 2. I § 8, stk. 9, litra b, ændres »og  

 investeringsforeningscertifikater.« til: »,  

 investeringsforeningscertifikater og de i § 3, stk. 3, nr. 12, nævnte  

 obligationer.«.
§ 8. --- Stk. 9. For de i § 2, stk. 2, nævnte opsparingsformer fritages en så stor  

 del af afgiftsgrundlaget efter §§ 3-5, som værdien af kontoens indestående  

 ved udgangen af 1982 udgør af værdien af indeståendet ved udgangen af  

 afgiftsåret.
For værdipapirdepoter udgør værdien af indeståendet følgende  

 beløb:
a) ved udgangen af 1982 værdien af obligationer opgjort til de i § 25,  

 stk. 2, 2. pkt., nævnte gennemsnitlige anskaffelseskurser, værdien af  

 pantebreve til kurs 85 samt børskursværdien af indeksobligationer,  

 konvertible obligationer, aktier og investeringsforeningscertifikater, b) ved udgangen af afgiftsåret den ifølge § 4, stk. 3, regulerede værdi af  

 obligationer og pantebreve samt børskursværdien af indeksobligationer,  

 konvertible obligationer, aktier og investeringsforeningscertifikater.
 3. I § 10, stk. 3, 1. pkt., ændres »og  

 præmieobligationer:» til: », præmieobligationer og de i § 3, stk.  

 3, nr. 12, nævnte obligationer:».
§ 10. --- Stk. 3. Den i stk. 2 nævnte afkastprocent opgøres årligt på grundlag af  

 følgende effektive renter for børsnoterede obligationer bortset fra  

 indeksobligationer, konvertible obligationer og præmieobligationer:
a) den gennemsnitlige rente af obligationsbeholdningerne i  

 livsforsikringsselskaber og pensionskasser, der er omfattet af lov om  

 forsikringsvirksomhed, Statsanstalten for Livsforsikring, Arbejdsmarkedets  

 Tillægspension og Lønmodtagernes Dyrtidsfond, jf. stk. 4, og b) den af Københavns Fondsbørs opgjorte gennemsnitlige effektive  

 obligationsrente, jf. stk. 5.
 c) Afkastprocenten beregnes herefter som summen af den i litra a nævnte  

 gennemsnitlige rente ganget med 0,9 og den i litra b nævnte gennemsnitlige  

 effektive obligationsrente ganget med 0,1, idet denne sum nedsættes med 0,03  

 procentpoint.
§ 2 I lov nr. 145 af 19. marts 1986 om beskatning af fonde, visse foreninger  

 og institutter m.v. indsættes i § 7 som stk. 2:
» Stk. 2. De i § 1, nr. 4, nævnte institutter m.v. kan  

 endvidere i den efter § 3 opgjorte indkomst fradrage hensættelser til en  

 restgældsreguleringsfond, jf. § 23 g, stk. 1, i lov om realkreditinstitutter  

 og § 4 b i lov om et finansieringsinstitut for landbrug m.v.
Låntagernes  

 bidrag til fonden og indbetalinger fra Finansieringsfonden af 1963 til fonden  

 samt afkastet af fondens midler skal ikke medregnes ved opgørelsen af  

 instituttets skattepligtige indkomst opgjort efter § 3.« § 7. Institutter m.v. som nævnt i § 1, nr. 4, kan i den efter § 3 opgjorte  

 indkomst foretage fradrag for hensættelser til fyldestgørelse af de  

 minimumskrav til reserver, der er fastsat i den særlige lovgivning, der  

 regulerer de pågældende institutter, eller som er fastsat i vedtægter, der er  

 godkendt af en offentlig tilsynsførende myndighed.
§ 3 I lov om påligningen af indkomst- og formueskat til staten (ligningsloven)  

 jf. lovbekendtgørelse nr. 829 af 19. november 1987, som senest ændret ved lov  

 nr. 132 af 12. marts 1988, indsættes efter § 14:
»§ 14 A.
Beløb, som låntager betaler til et realkreditinstitut efter  

 § 10 b, stk. 3, 4. punktum, i lov om realkreditinstitutter, og § 4 b i lov om  

 et finansieringsinstitut for landbrug m.v., kan fradrages i den  

 skattepligtige indkomst for indbetalingsåret.
 Stk. 2. Beløb, som udbetales til nedbringelse af restgæld fra en  

 restgældsreguleringsfond som nævnt i § 23 g, stk. 1, i lov om  

 realkreditinstitutter og § 4 b i lov om et finansieringsinstitut for landbrug  

 m.v., medregnes ved opgørelsen af den skattepligtige indkomst.«.
§ 4 I lov om indkomstskat og formueskat for personer m.v. (personskatteloven)  

 jf. lovbekendtgørelse nr. 623 af 18. september 1987, som senest ændret ved  

 lov nr. 132 af 12. marts 1988, foretages følgende ændringer:
 I § 4, stk. 1, indsættes efter nr. 10 som nyt nummer:
 »11) Indbetalinger som nævnt i ligningslovens § 14 A, stk. 1.«.
§ 4. Kapitalindkomst omfatter det samlede nettobeløb af 1) renteindtægter og renteudgifter, 2) skattepligtige kursgevinster og fradragsberettigede kurstab efter lov  

 om skattemæssig behandling af gevinst og tab på fordringer og gæld, 3) beregnet kapitalafkast i selvstændig erhvervsvirksomhed efter  

 virksomhedsskattelovens § 7, 4) aktieudbytte og skattegodtgørelse efter ligningslovens § 16 A og  

 selskabsskattelovens § 17 A, 5) skattepligtig fortjeneste ved afståelse af aktier m.v. efter  

 aktieavancebeskatningslovens §§ 2 og 2 a eller ligningslovens § 16 B, 5a) skattepligtig fortjeneste og fradragsberettiget tab ved udlodning af  

 likvidationsprovenu og afståelse af andelsbeviser m.v. efter  

 aktieavancebeskatningslovens § 2 b, 6) overskud eller underskud af en- eller tofamilieshuse m.v., fritidshuse,  

 ejerlejligheder, grunde og lignende, jf. ligningslovens § 15 A, 7) de i ligningslovens § 8, stk. 3, omhandlede provisioner m.v., 8) beløb efter virksomhedsskattelovens § 11, stk. 4, sidste pkt., 9) nedslag efter lov om nedslag i skatteansættelsen for renteindtægter  

 m.v. § 3, stk. 1 og 2, 10) indkomst ved selvstændig skibsvirksomhed, når denne virksomhed er den  

 skattepligtiges bierhverv.
 Stk. 2. Omkostninger, der i årets løb er anvendt til at erhverve, sikre og  

 vedligeholde kapitalindkomst, fradrages ved opgørelsen af denne.
Stk. 3. Personer skal medregne indtægter og udgifter som nævnt i stk. 1-2  

 ved opgørelsen af den personlige indkomst, hvis de driver virksomhed som  

 bankierer eller vekselerere og indtægterne og udgifterne hidrører fra denne  

 virksomhed.
Det samme gælder, hvis de i øvrigt udøver næring ved køb og salg  

 af fordringer eller driver næringsvirksomhed ved finansiering.
Efter 2. behandling den 29. juni 1988 § 1 I lov nr. 145 af 19. marts 1986 om beskatning af fonde, visse foreninger  

 og institutter m.v. indsættes i § 7 som stk. 2:
»Stk. 2. De i § 1, nr. 4, nævnte institutter m.v. kan endvidere i den  

 efter § 3 opgjorte indkomst fradrage hensættelser til en  

 restgældsreguleringsfond, jf. § 23 g, stk. 1, i lov om realkreditinstitutter  

 og § 4 b i lov om et finansieringsinstitut for landbrug m.v.
Tilsvarende kan  

 Finansieringsfonden af 1963 fradrage beløb, der indskydes i en  

 restgældsreguleringsfond.
Låntagernes indskud og bidrag til fonden og  

 indbetalinger fra Finansieringsfonden af 1963 til fonden samt afkastet af  

 fondens midler skal ikke medregnes ved opgørelsen af instituttets  

 skattepligtige indkomst opgjort efter § 3.« § 2 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 829 af 19. november 1987, som  

 senest ændret ved lov nr. 132 af 12. marts 1988, foretages følgende  

 ændringer:
 1. I § 7 J indsættes efter »Afdragsbidrag, der efter«  

 ordene: »§ 13 i lov om refinansiering af realkreditlån m.v. i  

 landbrugsejendomme og«.
 2. Efter § 14 indsættes som ny paragraf:
» § 14 A.
Beløb, som låntager betaler til et  

 realkreditinstitut efter § 10 b, stk. 3, 4. pkt., i lov om  

 realkreditinstitutter, og § 4 b i lov om et finansieringsinstitut for  

 landbrug m.v., kan fradrages i den skattepligtige indkomst for  

 indbetalingsåret.
Stk. 2. Beløb, som udbetales fra en restgældsreguleringsfond som nævnt i §  

 23 g, stk. 1, i lov om realkreditinstitutter og § 4 b i lov om et  

 finansieringsinstitut for landbrug m.v., medregnes ved opgørelsen af den  

 skattepligtige indkomst.« § 3 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 623 af 18. september 1987, som senest ændret ved  

 lov nr. 132 af 12. marts 1988, foretages følgende ændring:
 I § 4, stk. 1, indsættes efter nr. 10 som nyt nummer:
»11) indbetalinger som nævnt i ligningslovens § 14 A, stk. 1.« § 4 Loven træder i kraft dagen efter bekendtgørelsen i Lovtidende og har  

 virkning fra og med indkomståret 1988.
