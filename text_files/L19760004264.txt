 I tilslutning til udenrigsministeriets bekendtgørelse nr. 54 af 7. juli  

 1969 og efterfølgende bekendtgørelser, senest nr. 54 af 1974, Lovtidende C,  

 meddeles det, at Grækenland med virkning fra 2. februar 1976 har tiltrådt den  

 i New York den 28. september 1954 undertegnede konvention om statsløse  

 personers retsstilling.
 Republikken Zambias regering har ved notifikation af 1. november 1974 til  

 De forenede Nationers generalsekretær meddelt, at den succesderede i  

 konventionen og har samtidig tilbagekaldt alle forbehold, som Storbritannien  

 i sin tid har taget over for konventionen, og i stedet under henvisning til  

 konventionens artikel 38 med virkning fra den 30. januar 1975 taget følgende  

 nye forbehold:
 1. Republikken Zambias regering anser kun artikel 22,  

 stk. 1 som en henstilling og ikke som en bindende forpligtelse til at  

 indrømme statsløse personer samme behandling med hensyn til elementær  

 undervisning som den, der tilkommer landets egne statsborgere.
 2. Republikken Zambias regering forbeholder sig i  

 henhold til artikel 26 ret til at anvise et eller flere områder som bopæl for  

 statsløse personer.
 3. Republikken Zambias regering anser sig ikke for  

 bundet i medfør af artikel 28 til at udstede rejsedokumenter med ret til  

 genindrejse i tilfælde, hvor et andet asylland har accepteret eller  

 tilkendegivet villighed til at modtage en statsløs person fra Zambia.
 4. Republikken Zambias regering forpligter sig ikke  

 til i medfør af artikel 31 at indrømme statsløse personer en gunstigere  

 behandling end andre udlændinge med hensyn til udvisning.
Kongeriget Lesothos regering har ved notifikation af 4. november 1974 til  

 De forenede Nationers generalsekretær meddelt, at den succederer i  

 konventionen og de forbehold vedrørende artiklerne 8, 9 og 25, stk. 1,2 og 3,  

 der allerede var taget af Storbritannien.
Desuden anser Lesothos regering sig  

 i medfør af artikel 31 ikke for bundet til at indrømme en statsløs person en  

 gunstigere stilling end andre udlændinge.
 Udenrigsministeriet den 20. maj 1976.
 F.M.
 Eigil Jørgensen.
