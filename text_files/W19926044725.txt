I forbindelse med omprioriteringen af klageren K's ejendom indsattes  

 låneprovenu på særskilt konto medens indfrielse af lån skete over anden  

 konto.
K fik medhold i klage over forrentningen.
 Kendelse af 25. august 1992 i sag nr. 130/1992 (Omprioritering,  

 forrentning).
I forbindelse med klageren K's salg af en ejerlejlighed i 1991 skulle der  

 optages et ejerskiftelån på 430.000 kr. i en kreditforening.
Ejerskiftelånets  

 provenue skulle anvendes til indfrielse af tre kreditforeningslån samt et  

 privat pantebrev med en samlet restgæld på ialt ca. 359.000 kr.
Den 9. oktober 1991 underskrev K hos pengeinstituttet P, som skulle  

 forestå omprioriteringen, dokumenter herom.
Heraf fremgik bl.a., at provenuet  

 fra ejerskiftelånet skulle placeres på en sikringskonto.
P oprettede herefter en lånesagskonto og debiterede den 14. oktober 1991  

 indfrielsesbeløbene til de pantehavere, der skulle indfries.
Den 21. oktober  

 1991 oprettede P en sikringskonto, hvorpå provenuet fra det udbetalte  

 kreditforeningslån, 413.557,96 kr., indsattes.
Lånesagskontoens debetrente  

 var 18,5% p.a., og sikringskontoens kreditrente 5,0% p.a.
Efter at P havde modtaget kvitterede pantebreve fra indfriede panthavere,  

 fremsendtes ejerskiftelånspantebrevet til tinglysning den 7. november 1991  

 med henblik på sletning af påførte retsanmærkninger.
Pantebrevet blev  

 modtaget retur den 12. december 1991 hos P, som herefter opgjorde  

 sikringskontoen, der blev tilskrevet 3.053,53 kr. i renter.
Sikringskontoens  

 saldo overførtes herefter til lånesagskontoen, der herpå blev opgjort, idet  

 der samtidig debiteredes 12.698,95 kr. i renter.
 K indbragte sagen for Ankenævnet med påstand om, at P tilpligtedes at yde  

 K en godtgørelse, således at K alene skulle betale debetrente af udlagte  

 beløb til den 21. oktober 1991.
 P nedlagde påstand om frifindelse.
 Ankenævnets afgørelse var såldes:
 »Uanset at flere enkelte transaktioner forsåvidt vedrører samme  

 forretning, kan det ikke afvises, at P har haft reale grunde til at ønske -  

 og derfor træffe aftale med K om - at udlæg foretages fra en anden konto end  

 en indskudskonto.
 Da der imidlertid kan være ret betydelig forskel på rentesatserne  

 henholdsvis på en lånekonto og en sikrings (indskuds-) konto, måtte det  

 påhvile P ved indgåelse af aftalen om kontoens oprettelse at gøre K tydeligt  

 opmærksom på, at dette forhold ville kunne betyde en væsentlig udgift for K.
Det kan ikke fastslåes, at dette er sket i den foreliggende sag.
P bør  

 derfor foretage en renteændring, således at K stilles, som om  

 sikringskontoens indestående fra 21. oktober 1991 var blevet forrentet med  

 samme rente, som debiteredes lånesagskontoen.« (* 1) Offentliggjort i Fagskrift for Finansvæsen og Ankenævnets  

 årsberetning for 1992.
