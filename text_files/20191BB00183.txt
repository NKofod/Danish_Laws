Fremsat den 9. juni 2020 af Alex Vanopslagh (LA), Henrik Dahl (LA) og Ole Birk Olesen (LA) Forslag til folketingsbeslutning om fremrykning af skattelettelser fra skattereformen fra 2012 Folketinget pålægger regeringen at fremrykke resterende skattelettelser fra skattereformen fra 2012, så de får fuld virkning i 2020.
Bemærkninger til forslaget Formålet med beslutningsforslaget er at give danskerne flere penge mellem hænderne som svar på de økonomiske konsekvenser af coronakrisen ved at fremrykke de politisk vedtagne skattelettelser fra skattereformen fra 2012. I skattereformen fra 2012 udestår en forhøjelse af beskæftigelsesfradrag og topskattegrænsen, som uden tiltag først vil være fuldt indfaset i 2022.
 Forslaget indebærer, at beskæftigelsesfradraget skrues op til 10,65 pct. mod 10,50 pct. i dag, at det maksimale beskæftigelsesfradrag justeres tilsvarende, og at topskattegrænsen hæves fra 531.000 kr. i dag til ca. 534.000 kr. efter AM-bidrag.
Forslaget medfører et statsligt mindreprovenu i størrelsesordenen 400 mio. kr. i 2020 og 200 mio. kr. i 2021 efter tilbageløb og adfærd.
Varigt har forslaget ingen økonomiske konsekvenser bortset fra en beskeden rentevirkning.
Forslaget bør finansieres ved at øge underskuddet på de offentlige finanser i 2020 og 2021.
Skriftlig fremsættelse Alex Vanopslagh (LA):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om fremrykning af skattelettelser fra skattereformen fra 2012.
(Beslutningsforslag nr.
B 183) Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.
