Betænkning afgivet af Udvalget for Fødevarer, Landbrug og Fiskeri den 15. januar 2014 Betænkning over Forslag til lov om ændring af lov om indendørs hold af drægtige søer og gylte (Forbud mod fiksering i løbe- og kontrolafdelingen m.v.) [af fødevareministeren (Karen Hækkerup)]:
1. Udvalgsarbejdet Lovforslaget blev fremsat den 28. oktober 2013 og var til 1. behandling den 5. december 2013. Lovforslaget blev efter 1. behandling henvist til behandling i Udvalget for Fødevarer, Landbrug og Fiskeri.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og fødevareministeren sendte den 11. oktober 2013 dette udkast til udvalget, jf.
FLF alm. del  bilag 20. Den 27. november 2013 sendte fødevareministeren de indkomne høringssvar og et notat herom til udvalget.
Spørgsmål Udvalget har stillet 3 spørgsmål til fødevareministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (S, RV, SF og EL) indstiller lovforslaget til vedtagelse uændret.
 Et mindretal i udvalget (V og LA) indstiller lovforslaget til forkastelse ved 3. behandling.
 Et andet mindretal i udvalget (DF) vil stemme hverken for eller imod lovforslaget.
Dansk Folkepartis medlemmer af udvalget mener, at regeringen med dette lovforslag sætter dyrevelfærd i svineproduktionen lig med løsdrift.
Løsdrift er alene en del af det, men det er ikke hele historien, og derfor er det ærgerligt, at sådan et forslag kommer ind fra højre netop nu.
Vi står på tærsklen til en stor mulighed med Natur- og Landbrugskommissionens rapport og »Vækstplan for fødevarer«.
Vi kan tale dyrevelfærd, vi kan tale rammevilkår og vi kan tale vækstmuligheder.
DF går meget gerne positivt ind i dette arbejde.
DF mener, at dyrevelfærd er vigtigt også i vores svineproduktion.
DF ønsker, at dyrevelfærden i svineproduktionen ses i sammenhæng med den landbrugspakke, som DF forventer kommer i foråret 2014. Vi har udfordringer, men bestemt også store muligheder.
 Et tredje mindretal i udvalget (KF) vil redegøre for sin indstilling til lovforslaget ved 2. behandling.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Jesper Petersen (S) Bjarne Laustsen (S) Karin Gaardsted (S) Orla Hav (S) Pernille Rosenkrantz-Theil (S) Mette Reissmann (S) Simon Kollerup (S) Camilla Hersom (RV) Lone Loklindt (RV) Christian Friis Bach (RV) Steen Gade (SF) Eigil Andersen (SF) Per Clausen (EL) nfmd.
Henning Hyllested (EL) Lars Dohn (EL) Erling Bonnesen (V) Thomas Danielsen (V) Henrik Høegh (V) Jacob Jensen (V) Hans Christian Schmidt (V) Jan E.
Jørgensen (V) Esben Lunde Larsen (V) Tina Nedergaard (V) René Christensen (DF) fmd.
Jørn Dohrmann (DF) Mette Hjermind Dencker (DF) Dennis Flydtkjær (DF) Leif Mikkelsen (LA) Charlotte Dyremose (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 88 Bilagsnr.
