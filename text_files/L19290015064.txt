Ved Kgl.
Resolution af 16. April 1929 har Danmark ratificeret følgende i  

 Geneve den 26. September 1927 aabnede Overenskomst angaaende Eksekution af  

 Voldgiftskendelser afsagt i Udlandet: Oversættelse OVERENSKOMST ANGAAENDE EKSEKUTION AF VOLDGIFTSKENDELSER, AFSAGT I  

 UDLANDET.
Det tyske Riges Præsident; Præsidenten for Republiken Østrig; Hans  

 Majestæt Belgiernes Konge; Hans Majestæt Kongen af Storbritannien, Irland og  

 de britiske oversøiske Lande, Kejser af Indien; Hans Majestæt Kongen af  

 Danmark; Præsidenten for Republiken Estland; Præsidenten for den franske  

 Republik; Hans Majestæt Kongen af Italien; Præsidenten for Republiken  

 Nicaragua; Hendes Majestæt Dronningen af Nederlandene; Hans Majestæt Kongen  

 af Rumænien; Der har undertegnet den i Geneve den 24. September 1923 aabnede Protokol  

 om Voldgiftsklausuler, og ønsker at afslutte en Overenskomst, der skal supplere denne Protokol, har som deres Befuldmægtigede udnævnt følgende:
 Det tyske Riges Præsident:
Hr.
ADOLF MüLLER, Overordentlig Gesandt og Befuldmægtiget Minister  

 ved det schweiziske Forbundsraad; Præsidenten for Republiken Østrig:
Hr.
EMERICH PFLüGL Befuldmægtiget Minister, den østrigske federale  

 Regerings Repræsentant ved Folkenes Forbund; Hans Majestæt Belgiernes Konge: Hr.
J.
BRUNET, Overordentlig Gesandt og  

 Befuldmægtiget Minister; Hans Majestæt Kongen af Storbritannien, Irland og de Britiske oversøiske  

 Lande, Kejser af Indien:
 For Storbritannien og Nord-Irland saavelsom alle Dele af det Britiske  

 Rige, som ikke særskilt er Medlemmer af Folkenes Forbund:
Sir AUSTEN CHAMBERLAIM, K.
G., M.
P., Hans Britiske Majestæts  

 Statssekretær for Udenrigsanliggender; For Ny Zealand: Sir C.
J.
PARR, Højkommissær for New Zealand i London; Hans Majestæt Kongen af Danmark:
Hr.
A.
OLDENBURG, Overordentlig Gesandt og Befuldmægtiget Minister ved det  

 schweiziske Forbundsraad, fast Repræsentant ved Folkenes Forbund; Præsidenten for Republiken Estland: Hr.
H.
SCHMIDT, Fungerende  

 Udenrigsminister; Præsidenten for den franske Republik: Hr.
ARISTIDE BRIAND  

 Udenrigsminister; Hans Majestæt Kongen af Italien: Hr.
VITTORIO SCIALOJA Senator; Præsidenten for Republiken Nicaragua:
Hr.
T.F.
MEDINA; Overordentlig Gesandt og Befuldmægtiget Minister hos  

 Præsidenten for den franske Republik; Hendes Majestæt Dronningen af Nederlandene: Jonkheer F.
BEELAERTS VAN  

 BLOKLAND, Udenrigsminister; Hans Majestæt Kongen af Rumænien: Hr.
C.
ANTONIADE, Befuldmægtiget  

 Minister, Rumæniens faste Repræsentant ved Folkenes Forbund; som efter at have meddelt hinanden deres Fuldmagter, der fandtes at være i  

 god og behørig Form, er blevet enige om følgende Bestemmelser:
 Artikel 1.
 En Voldgiftskendelse, der paa et af de høje kontraherende Parters  

 Omraader, hvor denne Overenskomst finder Anvendelse, er blevet afsagt i  

 Henhold til en særlig Voldgiftsaftale eller en almindelig Voldgiftsklausul,  

 som falder ind under den i Geneve den 24. September 1923 aabnede Protokol  

 angaaende Voldgiftsklausuler, skal anerkendes og skal eksekveres i  

 Overensstemmelse med Procesreglerne paa det Omraade, hvor Kendelsen gøres  

 gældende, naar Kendelsen er blevet afsagt paa et af de høje kontraherende  

 Parters Omraade, hvor denne Overenskomst finder Anvendelse, og imellem  

 Personer, der er underkastet en af de høje kontraherende Parters  

 Jurisdiktion.
 For at opnaa denne Anerkendelse eller denne Eksekution vil det endvidere  

 være nødvendigt:
 Artikel 2.
 Selv om de i Artikel 1 fastsatte Betingelser er opfyldt, vil Kendelsen  

 ikke kunne anerkendes eller eksekveres, hvis Retten kommer til det Resultat:
 Hvis Kendelsen ikke har afgjort alle de Spørgsmaal der er blevet forelagt  

 Voldgiftsdomstolen, kan den kompetente Myndighed i det Land, hvor der søges  

 Anerkendelse eller Eksekution af Kendelsen, hvis den finder Anledning dertil,  

 udsætte denne Anerkendelse eller Eksekution eller gøre den afhængig af en  

 saadan Sikkerhedsstillelse, som denne Myndighed bestemmer.
 Artikel 3.
 Hvis den Part, hvem Kendelsen er gaaet imod, godtgør, at der ifølge de  

 Retsregler, som er anvendelige paa Voldgiftsproceduren, findes en anden Grund  

 end de i Artikel 1 a) og c) og i Artikel 2 b) og c) nævnte Grunde, der  

 berettiger ham til at bestride Kendelsens Gyldighed for en Domstol, kan  

 Dommeren, hvis han finder Anledning dertil, enten nægte Anerkendelse eller  

 Eksekution af Kendelsen eller foretage en Udsættelse, saaledes at der gives  

 Parten en rimelig Tid til at faa Kendelsen omstødt af den kompetente Domstol.
 Artikel 4.
 Den Part som gør Kendelsen gældende eller forlanger den eksekveret, maa  

 navnlig tilvejebringe:
 Der kan forlanges en Oversættelse af Kendelsen og de andre i denne Artikel  

 nævnte Aktstykker til det Lands officielle Sprog, hvor Kendelsen paaberaabes.  

 Denne Oversættelse skal være bekræftet af en diplomatisk eller konsulær  

 Repræsentant for det Land, hvor den Part, der gør Kendelsen gældende, er  

 hjemmehørende, eller af en edsvoren Translatør i det Land, hvor Kendelsen  

 paaberaabes.
 Artikel 5.
 De i foranstaaende Artikler indeholdte Bestemmelser skal ikke berøve nogen  

 af de interesserede Parter Retten til at gøre en Voldgiftskendelse gældende  

 paa den Maade og i den Udstrækning, der er hjemlet ved Lovgivningen eller  

 Traktaterne i det Land, hvor en saadan Kendelse paaberaabes.
 Artikel 6.
 Denne Overenskomst omfatter kun de Voldgiftskendelser, der er afsagt,  

 efter at den i Geneve den 24. September 1923 aabnede Protokol angaaende  

 Voldgiftsklausuler er traadt i Kraft.
 Artikel 7.
 Denne Overenskomst, der skal staa aaben til Undertegnelse for alle  

 Undertegnere af Protokollen af 1923 angaaende Voldgiftsklausuler, skal  

 ratificeres.
 Den kan kun ratificeres af saadanne Medlemmer af Folkeforbundet og af  

 saadanne Stater, som ikke er Medlemmer af Forbundet, paa hvis Vegne ogsaa  

 Protokollen af 1923 er blevet ratificeret.
 Ratifikationerne skal saa snart som muligt deponeres hos Generalsekretæren  

 for Folkenes Forbund, der vil give alle dem, som undertegner, Meddelelse om  

 Deponeringen.
 Artikel 8.
Denne Overenskomst træder i kraft tre Maaneder efter, at den er blevet  

 ratificeret af to af de høje kontraherende Parter.
I senere Tilfælde træder  

 den for hver af de høje kontraherende Parters Vedkommende i Kraft tre  

 Maaneder efter, at dens Ratifikation er blevet deponeret hos  

 Generalsekretæren for Folkenes Forbund.
 Artikel 9.
Denne Overenskomst kan opsiges baade af ethvert Folkeforbundsmedlem og af  

 enhver Stat, som ikke er Medlem.
Opsigelsen meddeles skriftligt til  

 Generalsekretæren for folkenes Forbund, som straks skal sende en bekræftet  

 Genpart af Meddelelsen til alle de andre kontraherende Parter, ledsaget af en  

 Angivelse af den Dag paa hvilken han har modtaget den.
 Opsigelsen gælder kun for den høje kontraherende Part, der har meddelt  

 den, og først et Aar efter, at denne Meddelelse er kommet til  

 Generalsekretæren for Folkenes Forbund.
 Opsigelsen af Protokollen angaaende Voldgiftsklausuler medfører tillige  

 Opsigelsen af denne Overenskomst.
 Artikel 10.
 Denne Overenskomst gælder ikke uden videre for de høje kontraherende  

 Parter Kolonier, Protektorater eller for Omraader, som er stiller under deres  

 Overøvrighed eller Mandat.
 Denne Overenskomst kan altid ved en Erklæring til Generalsekretæren for  

 Folkenes Forbund fra en de høje kontraherende Parter gøres anvendelig med  

 Hensyn til en eller flere af saadan Kolonier, Protektorater eller Omraader,  

 for hvilke den i Geneve den 24. September 1923 aabnede Protokol angaaende  

 Voldgiftsklausuler er gældende.
 En saadan Erklæring skal have Virkning tre Maaneder efter, at den er  

 blevet deponeret.
De høje kontraherende Parter kan til enhver Tid opsige Konventionen for  

 alle eller nogle af de Ovennævnte Kolonier, Protektorater eller Omraader.
Ved  

 en saadan Opsigelse finder Artikel 9 Anvendelse.
 Artikel 11.
 En bekræftet Genpart af denne Overenskomst skal af Generalsekretæren for  

 Folkenes Forbund tilstilles hvert Medlem af Folkeforbundet of hver Stat, der  

 ikke er Medlem, men undertegner nævnte Overenskomst.
 Til Bekræftelse heraf har de ovennævnte Befuldmægtigede undertegnet denne  

 Overenskomst.
 Udfærdiget i Geneve den seks og tyvende September nitten Hundrede og syv  

 og tyve, i eet Eksemplar, hvis engelske og franske Tekst begge betragtes som  

 autentiske, og som vil blive opbevaret i Folkeforbundets Arkiv.
Tyskland Dr.
ADOLF MüLLER.
ØSTRIG E.
PFLüGL.
BELGIEN Belgien forbeholdet sig Ret til at begrænse Forpligtelsen i Artikel 1 til  

 Kontrakter, der efter dets nationale Ret betragtes som Handelskontrakter.
J.
BRUNET.
STORBRITANNIEN OG NORD-IRLAND såvel alle Dele af det Britiske Rige, som ikke særskilt er Medlemmer af  

 Folkenes Forbund.
 AUSTEN CHAMBERLAIN:
NY ZEALAND C.
J.
PARR.
 Derunder ogsaa Vest-Samoa.
C.
J.
P.
DANMARK Efter dansk Ret er Voldgiftskendelser afsagt af en Voldgiftsret ikke  

 umiddelbart eksigible, men det vil i hvert enkelt Tilfælde være nødvendigt,  

 saafremt Eksekution skal foretages, at anlægge sædvanligt Søgsmaal, under  

 hvilket den paagældende Voldgiftskendelse dog i Almindelighed uden nærmere  

 Prøvelse vil blive lagt til Grund ved Sagens Paadømmelse.
Med Forbehold af  

 Ratifikation.
A.
OLDENBURG.
 ESTLAND.
 Den estniske Regering forbeholdet sig Retten til at begrænse Forpligtelsen  

 i Art. 1 til Kontrakter, der af dens nationale Ret betragtes som  

 Handelskontrakter.
H.
SCHMIDT.
FRANKRIG Den franske Regering forbeholder sig Retten til at begrænse Forpligtelsen  

 i Art. 1 til Kontrakter der af dens nationale Ret betragtes som  

 Handelskontrakter.
 ARISTIDE BRIAND.
ITALIEN VITTORIO SCIALOJA.
NICARAGUA T.
F.
MEDINA.
NEDERLANDENE BEELAERETS VAN BLOKLAND.
RUMÆNIEN Den rumænske Regering forbeholder sig Retten til at begrænse Forpligtelsen  

 i Art. 1 til Kontrakter, der af dens nationale Ret betragtes som  

 Handelskontrakter.
C.
ANTONIADE.
 Den 25. April 1929 deponeredes Danmarks Ratifikation af fornævnte  

 Overenskomst i Folkeforbundssekretariatet i Geneve.
Ifølge Meddelelse fra Folkeforbundssekretariatet har Ny Zealand deponeret  

 sin Ratifikation den 9. April 1929. Overenskomsten træder i Henhold til Art.  

 8 i Kraft 3 Maaneder fra den 25. April 1929 at regne, Datoen for den anden  

 Ratifikations Deponering.
Senere har Belgien deponeret sin Ratifikation den  

 27. April 1929 og Estland sin Ratifikation den 16. Maj 1929 i Sekretariatet.
 Protokollen af 24. September 1923 vedrørende Voldgiftsklausuler i  

 Handelskontrakter findes i Udenrigsministeriets Bekendtgørelse Nr. 167 af 15.  

 Maj 1925.
 Hvilket herved bringes til almindelig Kundskab.
 Udenrigsministeriet, den 28. Juni 1929.
P.
Munch.
