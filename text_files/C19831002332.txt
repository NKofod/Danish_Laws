 Ved industriministeriets bekendtgørelse nr. 333 af 21. juni 1982 blev det  

 bestemt, at lov nr. 203 af 18. maj 1977 om skibsmåling trådte i kraft den 18.  

 juli 1982.
Ifølge lovens § 13 skal de nye måleregler benyttes på nye skibe, ved  

 væsentlige ombygninger af eksisterende skibe, og hvis rederen for et  

 eksisterende skib ønsker ommåling.
Endelig er det fastsat, at loven finder  

 anvendelse på alle skibe, når 12 år er forløbet fra 18. juli 1982.
 I tilslutning til loven, der på grund af sin konventionsmæssige baggrund  

 omfatter skibe på 24 m længde og derover, har industriministeriet udfærdiget  

 dels en bekendtgørelse nr. 358 af 28. juni 1982 om måling af mindre skibe  

 dels et cirkulære om måling af skibe af samme dato, hvorefter der åbnes  

 mulighed for, at redere, der får målt deres skibe efter de nye regler,  

 samtidig kan begære måling foretaget efter de gamle regler med henblik på  

 bestemmelse af skibets bruttoregistertonnage. 1 eksemplar af cirkulæret  

 vedlægges til orientering.
Med den gennemførte lovændring vil skibe, der skal måles efter de nye  

 regler, få en bruttotonnage (BT) i stedet for den tidligere  

 bruttoregistertonnage (BRT), og da et skib kun må have et målebrev, vil dets  

 officielle mål enten være udtrykt i den ene eller anden måleenhed.
Da  

 skibsregistret kun kan operere med de officielle mål, vil tallet i  

 målebrevets tonnageangivelse i BT eller BRT være afgørende for bl.a. 5 tons  

 grænsen i skibsregistreringslovgivningen.
 Efter at denne retstilstand nu har fungeret i et stykke tid, er der  

 opstået problemer i relation til § 47 i skibsregistreringsloven, der  

 fastlægger kompetencen mellem skibsregistret og tinglysningskontorerne, idet  

 det har vist sig, at de nye måleregler ikke alene, som anført i cirkulæret,  

 kan betyde, at tonnagen kan blive større - hvilket normalt vil være tilfældet  

 for store skibe - men desværre også, at den kan blive mindre - hvilket især  

 viser sig at være tilfældet for de helt små skibe.
 Skibsregistret er således i den seneste tid blevet præsenteret for, at en  

 række skibe, der efter de hidtidige måleregler var målt til en  

 bruttoregistertonnage på f.eks. 7 tons, efter de nye måleregler kun kunne  

 opnå en bruttotonnage på 3.
 Såfremt et sådant skib, i henhold til den ældre måling, efter begæring var  

 blevet optaget i skibsregistret, vil det, selv om det bliver nedmålt til  

 under 5, fremdeles forblive i skibsregistret ifølge an analogi af reglen i  

 skibsregistreringslovens § 30 med den virkning, at registrering af  

 pantehæftelser alene kan og skal ske i skibsegistret.
 Da ejeren efter en officiel ommåling, der bringer skibet ned under 5 tons  

 grænsen, herefter umiddelbart vil kunne få tinglyst løsørepant i skibet, vil  

 der således være mulighed for at gennemføre en dobbelt behæftelse med dertil  

 hørende sikringsakter, nemlig registrerede skibspantebreve og tinglyste  

 løsørepantebreve.
Indtil en eventuel lovændring i skibsregistreringslovgivningen eller en  

 ændring i reglerne for måling af de mindre fartøjer kan finde sted, skal  

 skibsregistret efter aftale med industriministeriet og Den danske  

 dommerforenings bestyrelse henstille til tinglysningsdommerne, at der,  

 forinden tinglysning af løsørepantebreve i mindre fartøjer finder sted,  

 foretages en nøjere undersøgelse af, om fartøjet måtte være optaget i  

 skibsregistret, eller om dets størrelse måtte betinge, at det i forbindelse  

 med den ønskede sikkerhedsstillelse blev optaget i skibsregistret.
Det  

 bemærkes i denne forbindelse, at skibsregistret ved nyoptagelser altid  

 forlanger et målebrev forelagt og følgelig afviser de indleverede dokumenter,  

 såfremt tonnagen måtte vise sig at være mindre end 5.
 Med heblik på at begrænse undersøgelsesarbejdet mest muligt, uden at det  

 går ud over effektiviteten, og uden at det skulle være nødvendigt at rette  

 forespørgsel til skibsregistret, skal følgende procedure foreslås.
 1. Hvis det fartøj, som agtes løsørepantsat, er et som  

 lystfartøj bygget skib, vil en på tro og love afgivet erklæring herom samt  

 om, at dets største længde (dvs. fra skrogets forkant til agterkant) ikke  

 overstiger 7 m være tilstrækkelig dokumentation for, at skibets tonnage ikke  

 overstiger 5.
2. Hvis fartøjet er et erhvervsfartøj uanset længde  

 eller et som lystfartøj bygget skib over 7 m i længde, bør anmelderen  

 afkræves dokumentation for Det bemærkes, at der ved nyoptagelser i skibsregistret af fartøjer mellem  

 5 og 20 tons som hovedregel meddeles anmærkning i medfør af  

 skibsregistreringslovens § 46 om, at eventuelle før optagelsen i  

 skibsregistret stiftede rettigheder bevarer deres gyldighed overfor  

 trediemand, såfremt de herom gældende regler er iagttaget.
 Det bemærkes endelig, at den tonnage, der er afgørende, ikke er udtryk for  

 en vægtangivelse men derimod et for skibe særegnet beregningsresultat for  

 skibets rumindhold.
