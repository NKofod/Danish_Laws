Bekendtgørelse om krydsoverensstemmelse1) I medfør af § 1, stk. 1-4, og § 4, stk. 1 og 5, i lov om administration af Det Europæiske Fællesskabs forordninger om ordninger under Den Fælles Landbrugspolitik finansieret af Den Europæiske Garantifond for Landbruget m.v. (landbrugsstøtteloven), jf. lovbekendtgørelse nr. 244 af 28. februar 2013, og § 2, stk. 1, § 9, stk. 4, og § 11, stk. 1, i lov nr. 1360 af 16. december 2014 om Landdistriktsfonden, fastsættes efter bemyndigelse, herunder i henhold til § 5, stk. 1, nr. 1, i bekendtgørelse nr. 559 af 28. maj 2014 om NaturErhvervstyrelsens opgaver og beføjelser:
Anvendelsesområde § 1. Bekendtgørelsen fastlægger de krav, der er omfattet af reglerne om krydsoverensstemmelse, samt kontrol heraf.
Definitioner § 2. I denne bekendtgørelse forstås ved:
 1) Overtrædelse: Enhver tilsidesættelse af krydsoverensstemmelseskravene i bilag 1 til denne bekendtgørelse.
 2) Støtte:
 a) Betalinger, der ydes efter grundbetalingsordningen og andre direkte betalinger, jf. bilag I til Europa-Parlamentets og Rådets forordning (EU) nr. 1307/2013 af 17. december 2013.
 b) Betalinger, der ydes til foranstaltninger for bæredygtig anvendelse af landbrugsarealer og skovbrugsarealer, jf. artikel 21, stk. 1, litra a, artikel 28-29 og 34 i Europa-Parlamentets og Rådets forordning (EU) nr. 1305/2013 af 17. december 2013.
 c) Betalinger, der ydes til foranstaltninger for bæredygtig anvendelse af landbrugsarealer og skovbrugsarealer, jf. artikel 36, litra a, nr. iv og litra b, nr. i og iv, i Rådets forordning (EF) nr. 1698/2005 af 20. september 2005.
 3) Ansøgning om støtte: Ansøgning, der indgives med henblik på udbetaling af støtte efter ordninger omfattet af nr. 2.
 4) Landbruger: Enhver, der kan søge om støtte efter de ordninger, der er nævnt i nr. 2.
 5) Braklagte arealer: Som defineret i § 2, stk. 1, nr. 5, i den til enhver tid gældende bekendtgørelse om direkte støtte til landbrugere efter grundbetalingsordningen m.v.
 6) Markblok: Som defineret i § 2, nr. 2, i den til enhver tid gældende bekendtgørelse om markblok og elektronisk Fællesskema.
Krav om krydsoverensstemmelse § 3. Landbrugere, der modtager støtte, skal efter artikel 91, stk. 1, i Europa-Parlamentets og Rådets forordning (EU) nr. 1306/2013 af 17. december 2013 overholde kravene i bilag 1 til denne bekendtgørelse på bedriften i hele kalenderåret, jf. artikel 97, stk. 1, 1. afsnit, i Europa-Parlamentets og Rådets forordning (EU) nr. 1306/2013 af 17. december 2013.
Overtrædelse af reglerne om krydsoverensstemmelse § 4. NaturErhvervstyrelsen træffer afgørelse i sager vedrørende overtrædelse af reglerne om krydsoverensstemmelse.
 Stk. 2. Overtrædelse af kravene i bilag 1 til denne bekendtgørelse kan føre til nedsættelse af støtte efter artikel 91, stk. 1, i Europa-Parlamentets og Rådets forordning (EU) nr. 1306/2013 af 17. december 2013 eller udelukkelse fra at ansøge om støtte efter artikel 75 i Kommissionens gennemførelsesforordning (EU) nr. 809/2014 af 17. juli 2014.
Bedømmelse af kontrolresultater § 5. Overtrædelse af krav om krydsoverensstemmelse vurderes efter de kriterier, der fremgår af artikel 38, i Kommissionens delegerede forordning (EU) nr. 640/2014 af 11. marts 2014.
 Stk. 2. Ved overtrædelser af mindre alvorlig, omfattende og varig karakter har NaturErhvervstyrelsen etableret et tidligt varslingssystem i overensstemmelse med bestemmelserne i artikel 99, stk. 2, 2. afsnit, i Europa-Parlamentets og Rådets forordning (EU) nr. 1306/2013 af 17. december 2013, og artikel 39, stk. 3, i Kommissionens delegerede forordning (EU) nr. 640/2014 af 11. marts 2014. Bringes overtrædelsen til ophør under kontrolbesøget, eller afhjælpes den senest seks måneder efter kontrollens afslutning, fører overtrædelsen ikke til nedsættelse af støtten.
 Stk. 3. Uanset stk. 2, medfører tilsidesættelse af krav om krydsoverensstemmelse, der udgør en direkte risiko for den offentlige sundhed eller dyresundheden, altid nedsættelse af eller udelukkelse fra støtte, jf. artikel 99, stk. 2, 3. afsnit, i Europa-Parlamentets og Rådets forordning (EU) nr. 1306/2013 af 17. december 2013.
Kontrol af krydsoverensstemmelse § 6. NaturErhvervstyrelsen fører kontrol med overholdelse af kravene i bilag 1 til denne bekendtgørelse, jf. dog stk. 3.
 Stk. 2. NaturErhvervstyrelsen kan føre kontrol på enhver bedrift, som er omfattet af en ansøgning om støtte.
 Stk. 3. Fødevarestyrelsen fører administrativ kontrol med overholdelse af KO-krav 2.6-2.9 og 2.26 i bilag 1 til denne bekendtgørelse.
Klagebestemmelser § 7. Afgørelser truffet af NaturErhvervstyrelsen kan påklages til Fødevareministeriets Klagecenter.
Stk. 2. Klagefristen er 4 uger.
Klagen skal være skriftlig og indgives gennem NaturErhvervstyrelsen.
 Stk. 3. Fødevareministeriets Klagecenter kan inden for 6 måneder efter afgørelsen se bort fra overskridelse af klagefristen, når overskridelsen af særlige grunde er undskyldelig.
 Stk. 4. NaturErhvervstyrelsen kan genoptage en sag efter, at der er indgivet klage.
Ikrafttræden og overgangsbestemmelser § 8. Bekendtgørelsen træder i kraft den 1. februar 2015.
 Stk. 2. Samtidig ophæves bekendtgørelse nr. 107 af 29. januar 2014 om krydsoverensstemmelse og bekendtgørelse nr. 106 af 29. januar 2014 om god landbrugs- og miljømæssig stand (GLM). Bekendtgørelserne finder dog fortsat anvendelse på overtrædelser, der finder sted i perioden fra 1. februar 2014 til og med 31. januar 2015.
NaturErhvervstyrelsen, den 30. januar 2015 Jette Petersen / Steen Bonde Bilag 1 Oversigt over krav der indgår i krydsoverensstemmelse 1) Jf. bekendtgørelse nr. 408 af 1. maj 2007 om udpegning og administration af internationale naturbeskyttelsesområder samt beskyttelse af visse arter, som ændret ved bekendtgørelse nr. 1443 af 11. december 2007, bekendtgørelse nr. 63 af 11. januar 2010 og bekendtgørelse nr. 1079 af 25. november 2011.
Bilag 2 Lister over familier og grupper af stoffer 1) Såfremt visse stoffer på liste II virker kræftfremkaldende eller har mutagene og teratogene egenskaber, medtages de under kategori 4 på nærværende liste.
1) I bekendtgørelsen er der medtaget visse bestemmelser fra Europa-Parlamentets og Rådets forordning (EU) nr. 1306/2013 af 17. december 2013 om finansiering, forvaltning og overvågning af den fælles landbrugspolitik og om ophævelse af Rådets forordning (EØF) nr. 352/78, (EF) nr. 165/94, (EF) nr. 2799/98, (EF) nr. 814/2000, (EF) nr. 1290/2005 og (EF) nr. 485/2008, EU-Tidende 2013, nr.
L 347, side 549, som senest ændret ved Europa-Parlamentets og Rådets forordning (EU) nr. 1310/2013 af 17. december 2013, EU-Tidende 2013, nr.
L 347, side 865, Kommissionens delegerede forordning (EU) nr. 640/2014 af 11. marts 2014 om supplerende regler til Europa-Parlamentets og Rådets forordning (EU) nr. 1306/2013 for så vidt angår det integrerede forvaltnings- og kontrolsystem, betingelserne for afslag eller tilbagetrækning af betalinger og administrative sanktioner vedrørende direkte betalinger, støtte til udvikling af landdistrikterne og krydsoverensstemmelse, EU-Tidende 2014, nr.
L 181, side 48, og Kommissionens gennemførelsesforordning (EU) nr. 809/2014 af 17. juli 2014 om gennemførelsesbestemmelser til Europa-Parlamentets og Rådets forordning (EU) nr. 1306/2013 for så vidt angår det integrerede forvaltnings- og kontrolsystem, foranstaltninger til udvikling af landdistrikterne og krydsoverensstemmelse, EU-Tidende 2014, nr.
L 227, side 69. Ifølge artikel 288 i EUF-Traktaten gælder en forordning umiddelbart i hver medlemsstat.
Gengivelsen af disse bestemmelser i bekendtgørelsen er således udelukkende begrundet i praktiske hensyn og berører ikke forordningernes umiddelbare gyldighed i Danmark.
