Fremsat den 13. marts 2001 af  

 Yvonne Herløv Andersen (CD),  

 Birthe Skaarup (DF) og Tove Videbæk (KRF) Forslag til folketingsbeslutning om forbud mod anvendelse af sølvamalgam i  

 tandbehandlingen af børn og unge op til 19 år samt gravide  

 kvinder Folketinget opfordrer regeringen til inden udgangen af  

 2001 at tage initiativ til at forbyde anvendelsen af kviksølvholdigt  

 amalgam i tandbehandlingen af børn og unge op til 19 år samt  

 gravide kvinder.
Samtidig opfordrer Folketinget regeringen til at foretage de  

 nødvendige ændringer i de økonomiske tilskud fra den  

 offentlige sygesikring til tandbehandling af de berørte grupper.
Bemærkninger til forslaget Forslaget tager udgangspunkt i et  

 forsigtighedsprincip med det formål at sikre især børn og  

 unge samt gravide kvinder mod mulige skadevirkninger af  

 kviksølvholdigt tandfyldningsmateriale.
Samtidig nedbringes herved  

 kviksølvbelastningen af miljøet.
Gennem årtier har der været ført en  

 veritabel Ud over allergiske reaktioner i mundhulen er de  

 alvorligste sygdomstilstande, som amalgam mistænkes for at kunne  

 fremkalde, problemer med nervesystemet, immunsystemet og nyrerne.  

 Kviksølv går direkte i hjernen og videre til lunger, blod og  

 indre organer og har effekt ved selv meget lave koncentrationer.
Den svenske  

 professor i miljømedicin Matts Berlin1) , som også har været  

 ordfører for WHO i spørgsmål om kviksølv,  

 anslår, at ca. 1 pct. af patienterne med amalgamplomber får  

 problemer af den omtalte karakter.
Forsvarerne for amalgam har hidtil, ud over den manglende  

 dokumentation for sundhedsrisikoen, henvist til materialets gode egenskaber.  

 Således også Sundhedsstyrelsen i Danmark, der dog har oplyst 2) , at der findes en række  

 tandfyldningsmaterialer, herunder plast, der på sundhedsfagligt  

 forsvarlig vis kan erstatte sølvamalgam.
Disse materialer har, ligesom  

 amalgam, både fordele og ulemper.
Sundhedsstyrelsen er ikke bekendt  

 med, at der på nuværende tidspunkt er udviklet et  

 tandfyldningsmateriale, der helt kan erstatte sølvamalgam.
Til forsvar for ikke at skride ind over for anvendelse af  

 amalgam af sundhedsmæssige årsager vil nogle endvidere  

 anføre, at stadigt bedre dentalmaterialer, samtidig med at flere og  

 flere mennesker afviser amalgam i tænderne af kosmetiske grunde,  

 simpelt hen betyder, at problemet efterhånden løser sig selv.  

 Det er imidlertid forslagsstillernes opfattelse, at man bør  

 lægge et forsigtighedsprincip til grund og lade tvivlen komme  

 patienterne til gode.
I første række børn og unge samt  

 gravide kvinder.
Til støtte herfor taler konklusionen3)  i en rapport fra 1998 fra det svenske  

 Forskningsrådsnämnden4) , der  

 blandt andet siger, at en forekomst af personer med sygdom forårsaget  

 af amalgam ikke er bevist, men at den ikke kan udelukkes.
En rapport fra  

 Statens Helsetilsyn i Norge5) , ligeledes fra  

 1998,  konkluderer om amalgam, at der ikke er videnskabeligt belæg for  

 en sammenhæng mellem amalgam og skader på helbredet.
Men samtidig  

 siges det, at det er sandsynliggjort, at for et mindretal i befolkningen kan  

 den naturlige biologiske respons på kviksølveksponering  

 medføre helbredsproblemer.
Hensynet til det ydre miljø og OECD´s  

 bestræbelser i så henseende foranledigede i 19946)  Miljøstyrelsen til at  

 foreslå et forbud mod anvendelse af amalgamfyldninger pr. 1. januar  

 1999. På trods af at man fandt et forbud hensigtsmæssigt, blev  

 fristen imidlertid i 1998 udsat "indtil videre" på grund af  

 modstand fra Sundhedsstyrelsen.
Angiveligvis på grund af vanskeligheder  

 med at finde et velegnet alternativ til amalgam.
Sygesikringstilskud Ved en gennemførelse af forslaget vil der samtidig  

 skulle foretages ændringer i de nuværende økonomiske  

 tilskud fra den offentlige sygesikring til tandbehandling, så de  

 berørte patienter får tilskud til tandfyldningsmateriale, der  

 erstatter amalgam.
Skriftlig fremsættelse Yvonne Herløv Andersen (CD):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om forbud mod  

 anvendelse af sølvamalgam i tandbehandlingen af børn og unge op  

 til 19 år samt gravide kvinder.
(Beslutningsforslag nr.
B 141).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
Bilag Uddrag af det svenske Socialutskottets betänkande  

 1997/98: SoU25, Reformerat tandvårdsstöd (afskaffelse af  

 tilskud til amalgamfyldninger) Forskningsrådsnämnden (FRN) har haft  

 regeringens uppdrag att genomföra vissa aktiviteter i syfte att skapa  

 överblick över samt fördjupad kunskap om de eventuella  

 hälsoeffekterna av kvicksilver från amalgam (oral galvanism).  

 Uppdraget redovisades i april 1998. FRN konstaterar i sin rapport att det  

 föreligger en betydande internationell samsyn om amalgam bland  

 etablerade experter i de avseendena att dess användning som  

 dentalimplantat är säker, att sällsynta bieffekter  

 inskränker sig till plombnära inflammationer i munhålan utan  

 någon vetenskapligt visad koppling till vidare medicinska  

 systemeffekter samt att avlägsnandet av dentala amalgaminplantat inte  

 vetenskapligt visats medföra någon varaktig förbättring  

 av det allmänna hälsotillståndet.
Samtidigt konstaterar FRN  

 bl.a. att en stor och aktiv patientgrupp och ett mindre antal forskare inom  

 området inte delar dessa bedömningar och att  

 Tandvårdsskadeförbundet kräver ett totalförbud mot  

 kvicksilver i dental-implantat.
Enligt FRN finns ett tydligt  

 kvarstående forskningsbehov på området, varför de  

 forskningsprogram som WHO:s och EU:s experter föreslår bör  

 få fullt svenskt stöd.
Nya data visar att variationen i  

 exposition, upptag och känslighet mellan individer för kvicksilver  

 från amalgamfyllningar är betydande.
FRN framhåller vikten  

 av att framtida riskbedömningar av dentalfyllnadsmaterial beaktar  

 sådana individuella skillnader.
Nämndens ledamöter var  

 eniga om att det inte kan uteslutas att det förekommer personer som  

 lider av amalgamorsakad ohälsa.
Några ledamöter  

 bedömer också att man har täckning för att det finns en  

 grupp personer som lider av amalgamorsakad ohälsa, men att storleken av  

 denna grupp i dagsläget ej går att fastställa.
FRN ansluter  

 sig till WHO:s expertgrupps rekommendation att behandling måste ske  

 utifrån individens förutsättningar när personer uppvisar  

 negativa biologiska reaktioner mot tandfyllnadsmaterial.
FRN  

 föreslår bl.a. att ett enhetligt system för rapportering av  

 biverkningar införs för områdena livsmedel, kroppsimplantat,  

 dentalimplantat, kosmetika och livsmedelstillsatser med beaktande också  

 av fördröjda effekter och långtidseffekter.
 Uddrag af sundhedsministerens svar på spørgsmål 99,  

 Miljø- og Planlægningsudvalget, alm. del, 1997/98 2.  

 samling.
I april 1997 nedsatte den svenske regering  

 Forskningsrådsnämnden (FRN), som fik til opgave at opsamle al  

 viden om eventuelle sundhedsrisici ved brug af kviksølvholdigt  

 amalgam.
FRN's konklusioner i rapporten fra april 1998 er stort set de samme  

 som alle tidligere rapporter: Der er ingen sundhedsrisiko ved anvendelse  

 af amalgam, men enkelte patienter er allergiske over for amalgam, hvilket  

 viser sig som lokale, fyldningsnære reaktioner i mundhulen.
Der mangler  

 forskning på området.
Til slut konstaterer FRN, at alle typer  

 fyldningsmaterialer på lang sigt kan indebære en sundhedsrisiko  

 for patienten.
