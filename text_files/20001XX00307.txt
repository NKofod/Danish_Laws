Skriftlig fremsættelse (1. februar  

 2001) Udenrigsministeren (Mogens Lykketoft):
 Herved tillader jeg mig for Folketinget at  

 fremsætte:
 Forslag til folketingsbeslutning om tiltrædelse  

 af aftale om handel, udvikling og samarbejde mellem Det Europæiske  

 Fællesskab og dets medlemsstater på den ene side og Den  

 Sydafrikanske Republik på den anden side.
(Beslutningsforslag nr.
B 105).
 Samarbejdsaftalen med Sydafrika udgør et vigtigt  

 skridt i retning af øget samarbejde mellem EU og Sydafrika.
 Samarbejdsaftalen blev undertegnet i Pretoria den 11.  

 oktober 1999. Aftalen træder i stedet for samarbejdsaftalen mellem EF  

 og Sydafrika af 1994.
Formålet med aftalen er at styrke de bestående  

 forbindelser mellem parterne på grundlag af gensidighed.
Aftalen sigter  

 på at etablere en politisk dialog, at støtte Sydafrikas  

 bestræbelser for at forbedre det økonomiske og sociale grundlag  

 for omstillingsprocessen fra apartheid til demokrati samt at styrke de  

 handelsmæssige og økonomiske forbindelser ved en liberalisering  

 af samhandlen med varer, tjenesteydelser og kapital.
De vigtigste elementer i  

 aftalen er en regelmæssig politisk dialog på bl.a. ministerniveau  

 samt gennemførelse af en gradvis og gensidig liberalisering af  

 varesamhandelen og af samhandelen med tjenesteydelser i overensstemmelse med  

 Verdenshandelsorganisationens (WTO s) bestemmelser og med en vis asymmetri  

 til fordel for Sydafrika.
Respekten for de demokratiske principper samt for  

 menneskerettighederne udgør et væsentligt element i aftalen.
I  

 tilfælde af den ene parts misligholdelse vil den anden part i  

 medfør af aftalens bestemmelser kunne træffe passende  

 foranstaltninger i medfør af folkeretten.
Manglende overholdelse af  

 aftalens væsentlige elementer vil således kunne føre til  

 en suspension af aftalen.
 Idet jeg i øvrigt henviser til bemærkningerne  

 til forslaget, og idet jeg kan tilføje, at tiltrædelsen ikke vil  

 medføre statsfinansielle udgifter, skal jeg tillade mig at anbefale  

 det til det Høje Tings velvillige behandling.
