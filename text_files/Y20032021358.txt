Kommentar til  

 Landsskatterettens kendelse af 25. marts 2003, SKM2003.170.LSR - begrebet  

 "for arrangørens regning og risiko 1.  

 Indledning Landsskatteretten har i kendelse af 25. marts 2003  

 som offentliggjort i  

  

 SKM2003.170.LSR  


  

 af 22. april 2003 stadfæstet den regionale told- og skattemyndigheds  

 afgørelse, hvorefter en forening A har fået afslag på en ansøgning om  

 momsfritagelse efter momslovens § 13, stk. 1, nr. 18, for salg af drikkevarer  

 i forbindelse med karnevalsarangementer i X 2001.
Det fremgår af Landsskatterettens kendelse, at foreningen A ikke kan opnå  

 momsfritagelse for det omhandlede salg med følgende  

 begrundelse:  

  

 "I følge artikel 13,  

 punkt A, stk. 1, litra o), skal et arrangement være foretaget til egen  

 fordel,  

 hvilket efter momslovens § 13, stk. 1, nr. 18, er formuleret således, at  

 leveringen skal ske for arrangørens regning og risiko.
Disse retsmedlemmer  

 finder, at det vil stride mod såvel ordlyden af artikel 13, punkt A, stk. 1,  

 litra o), i 6. momsdirektiv, som momslovens § 13, stk. 1, nr. 18, der i  

 øvrigt  

 må fortolkes i overensstemmelse med direktivbestemmelsen, hvis man alene  

 lægger  

 vægt på overskudsanvendelsen.
Allerede fordi foreningen ikke kan anses for  

 arrangør af de pågældende arrangementer, kan foreningen herefter ikke opnå  

 momsfritagelse i henhold til momslovens § 13, stk. 1, nr. 18, for øl- og  

 sodavandssalg i forbindelse med arrangementerne".
 Skatteministeriet har ikke indbragt sagen for  

 domstolene.
 Da Landsskatterettens begrundelse for at nægte  

 momsfritagelse har givet anledning til spørgsmål om forståelsen og  

 rækkevidden  

 af momslovens § 13, stk. 1, nr. 18, om fritagelse for varer og ydelser, der  

 leveres i forbindelse med afholdelsen af velgørende arrangementer, skal Told-  

 og Skattestyrelsen her fremkomme med en kommentar til kendelsen.
2.  

 Momslovens § 13, stk. 1, nr. 18 Efter momsloven er det alene en betingelse, at  

 overskuddet udelukkende anvendes til velgørende eller på anden måde  

 almennyttige formål, og at arrangøren, for hvis regning og risiko  

 arrangementet  

 afholdes, ikke må være momsregistreret for levering af tilsvarende varer og  

 ydelser.
 Betingelsen om, at salget skal ske for arrangørens  

 regning og risiko indebærer, at den pågældende forening mv. formelt og reelt  

 skal stå som arrangør.
Det er således en betingelse, at al annoncering  

 skal ske i arrangørens navn, at arrangøren betaler for evt. optræden, leje af  

 lokaler mv., og at denne betaling ikke er fastsat til en procentdel af  

 entréindtægten.
Hvis eksempelvis leverandører til et arrangement honoreres i  

 forhold til indtægterne ved arrangementet, kan der ikke gives fritagelse,  

 idet  

 leveringen af varer og ydelser ikke sker udelukkende for arrangørens regning  

 og  

 risiko, ligesom overskuddet ikke fuldt ud anvendes til almennyttige formål.
Det er styrelsens opfattelse, at begrebet  

 "arrangementer af kortere varighed" i den betydning det er anvendt  

 i  

 momslovens § 13, stk. 1, nr. 18, endvidere ikke er begrænset til  

 arrangementer,  

 som efter en almindelig forståelse af begrebet udgør sådanne.
Efter fast  

 praksis kan velgørende arrangementer tillige udgøre enkeltstående salg af  

 kortere varighed af diverse varer og levering af tjenesteydelser, f.eks.  

 spejdergruppers salg af juletræer, herunder salg mv. som underleverandør til  

 et  

 hovedarrangement, f.eks. afholdelsen af musikfestivaler o.lign.
 Betingelsen om, at et arrangement skal være  

 foretaget "til egen fordel", jf. 6. momsdirektivs artikel 13, punkt  

 A, stk. 1, litra o), kan ikke fortolkes således, at "leveringen skal ske  

 for arrangørens regning og risiko". Hvis foreningen i det konkrete  

 tilfælde opfylder betingelsen om, at salget skal ske for foreningens regning  

 og  

 risiko, er foreningen "arrangør" i momslovens forstand af det  

 pågældende salg af drikkevarer i forbindelse med afviklingen af  

 hovedarrangementet, d.v.s. karnevalet.
Det afgørende er herefter anvendelsen af overskuddet,  

 der enten kan være til egen fordel, d.v.s. arrangørens egne aktiviteter,  

 eller  

 til udlodning, d.v.s. til andre(s) aktiviteter, og at formålet, som de  

 pågældende aktiviteter understøtter, i øvrigt kan anses som velgørende eller  

 på  

 anden måde almennyttigt i momslovens forstand.
Da Landsskatterettens kendelse  

 førte til et korrekt resultat, hvorefter der ikke skulle meddeles  

 momsfritagelse til det i sagen omhandlede arrangement, fandt styrelsen ikke  

 at  

 der var mulighed for at indbringe sagen for domstolene.
