 Vedrørende rejselempelser for  

 skoleelever, der ikke er statsborgere i et EU-medlemsland, men som har lovlig  

 bopæl i et EU-medlemsland.
Udlændingestyrelsen har ved en  

 skrivelse af 12. marts 1996 oplyst, at EU-medlemslandene med virkning fra  

 januar 1996 har indført en række rejselempelser for skoleelever,  

 der ikke er statsborgere i et land i Den Europæiske Union, men som har  

 lovlig bopæl i et medlemsland i Unionen.
Lempelserne indebærer,  

 at et EU-medlemsland ved indrejse ikke kræver visum, pas og  

 tilbagerejsetilladelse af en skoleelev, der ikke er EU-statsborger, men som  

 har lovlig bopæl i et EU-medlemsland.
Udlændingestyrelsen har udarbejdet en fortrykt liste  

 til brug for skolerejser inden for Den Europæiske Union.  

 Skolerejselisten og den tilhørende vejledning skal udleveres af den  

 politikreds, hvor skolen er hjemmehørende.
I politikredsene I - 7  

 udleveres materialet dog af Udlændingestyrelsen.
 Udlændingestyrelsen har orienteret  

 Undervisningsministeriet om de indførte rejselempelser, og der er  

 således ikke behov for, at politikredsene orienterer de lokale  

 undervisningsinstitutioner.
 Et eksemplar af skolerejselisten og vejledningen  

 vedlægges til orientering.
 Listen og vejledningen kan rekvireres hos Udlændingestyrelsen under  

 blanketnumrene 4 - 007 og 4 - 007a.
Boye BILAG IKKE MEDTAGET.
