Pressenævnets kendelse i sag nr. 17-70-01138 Klage over Randers Netavis behandles ikke En person klagede over omtale på hjemmesiden randers.netavis.nu.
Hjemmesiden er imidlertid ikke anmeldt til Pressenævnet efter medieansvarsloven, og klagen hører derfor ikke under nævnets område.
Klagen behandles derfor ikke.
 Pressenævnets formand, Hanne Schmidt, udtaler:
 [Moren] har klaget over omtale på hjemmesiden randers.netavis.nu.
Randers.netavis.nu er ikke anmeldt til Pressenævnet og har i forbindelse med denne sag tilkendegivet, at netavisen ikke har taget stilling til, hvorvidt de ønsker, at randers.netavis.nu skal være omfattet af medieansvarsloven.
Pressenævnet opfatter denne tilkendegivelse således, at randers.netavis.nu ikke ønsker, at hjemmesiden er omfattet af nævnets kompetence.
 Da hjemmesiden randers.netavis.nu herefter ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen hører således ikke under nævnets kompetence og afvises derfor i medfør af medieansvarslovens § 43, stk. 2, nr. 1.
 [Moren] har klaget til Pressenævnet over artiklen Forældre i chok over varetægtsfængsling af sønner bragt på randers.netavis.nu den 10. april 2017, idet hun mener, at god presseskik er tilsidesat.
 [Moren] er mor til den omtalte [Bogstav] og har klaget over avisens omtale af sønnen.
[Moren] har til støtte for klagen bl.a. anført, at hun er forarget over, at drengenes forbogstaver, alder på 15 og 16 år og personlige oplysninger er gengivet i artiklen.
Alle bekendte vidste derfor, hvem der var fængslet.
Hjemmesiden randers.netavis.nu er ikke anmeldt til Pressenævnet, jf. medieansvarslovens § 8, stk. 1, jf. § 1, nr. 3. I forlængelse af [Moren]s klage anmodede Pressenævnet redaktøren af randers.netavis.nu om at oplyse, hvorvidt redaktøren ønskede, at hjemmesiden skulle anmeldes.
Redaktøren oplyste telefonisk den 9. maj 2017, at man ikke havde taget stilling til, hvorvidt hjemmesiden ønskes omfattet af medieansvarsloven.
 Pressenævnets formand, Hanne Schmidt, udtaler:
 [Moren] har klaget over omtale på hjemmesiden randers.netavis.nu.
Randers.netavis.nu er ikke anmeldt til Pressenævnet og har i forbindelse med denne sag tilkendegivet, at netavisen ikke har taget stilling til, hvorvidt de ønsker, at randers.netavis.nu skal være omfattet af medieansvarsloven.
Pressenævnet opfatter denne tilkendegivelse således, at randers.netavis.nu ikke ønsker, at hjemmesiden er omfattet af nævnets kompetence.
 Da hjemmesiden randers.netavis.nu herefter ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen hører således ikke under nævnets kompetence og afvises derfor i medfør af medieansvarslovens § 43, stk. 2, nr. 1.
