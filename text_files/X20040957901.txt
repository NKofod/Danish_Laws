Ikke omfattet af overgangsregel   

 afskrivningssats - transparens -skibsandele Spørgsmål Selskab A spørger på vegne af person B om han  

 bliver omfattet af § 2, stk. 3 i lov nr. 265 af 8. maj 2002 om ændring af  

 afskrivningsloven (ikrafttrædelsesbestemmelsen), såfremt han køber andele i  

 kommanditistselskaber, og således at afskrivningssatsen udgør 25 %? Svar Nej.
Se sagsfremstilling og begrundelse.
Beskrivelse  

 af de faktiske forhold Forespørgers repræsentant har oplyst, at de  

 omfattede kommanditselskaber i hovedtræk kan opdeles i 2 grupper for så vidt  

 angår selskabskonstruktion og kontraktstruktur.
 Det fremgår af anmodningen, at alle  

 kommanditistselskabers skibe ikke var udlejet til uafhængige lejere pr. 31.  

 december 2002, men de nuværende lejere i alle de omhandlede tilfælde var  

 uafhængige lejere på det tidspunkt, hvor aftalerne blev indgået.
Af forskellige - ikke skattemæssige - årsager har  

 kommanditselskaberne fundet det formålstjenligt at erhverve de pågældende  

 lejerselskaber som helejede datterselskaber.
I ingen af tilfældene har  

 kommanditselskabernes erhvervelse af lejerselskaberne medført ændringer til  

 de  

 tidligere indgåede bareboat-aftaler.
Vedrørende  

 spørgsmålet har repræsentanten anført følgende Forespørgerens repræsentant har anført, at  

 kommanditister, der ejer andele i de berørte kommanditistselskaber må anses  

 for  

 ejere, som ikke driver rederivirksomhed, og dermed omfattet af  

 ikrafttrædelsesbestemmelsen  

 i § 2, stk. 3 i lov nr. 265 af 8. maj 2002 om ændring af afskrivningsloven,  

 hvilket  

 medfører at der kan benyttes en afskrivningssats på 25 %.
 Endvidere anføres, at baggrunden for  

 undtagelsesreglen i ikrafttrædelsesbestemmelsen er behovet for at undgå  

 skærpende virkninger af ændringen af afskrivningssatsen fra 25 % til 12 %  

 tillige  

 med en formodning om, at en lejeaftale med en uafhængig lejer bl.a. er  

 baseret  

 på en forudsætning om en afskrivningssats på 25 %. Det ville derfor forrykke  

 grundlaget, såfremt afskrivningssatsen reduceredes til 12 %. Dette fremgår  

 blandt andet af ministerens svar på spørgsmål 4 i forbindelse med  

 behandlingen  

 af lovforslaget.
 Uanset at det stillede spørgsmål ikke umiddelbart  

 er omfattet af ordlyden i ikrafttrædelsesbestemmelsen jf. § 2, stk. 3, er det  

 -  

 under henvisning til forrige afsnit - repræsentantens opfattelse, at B reelt  

 er  

 påvirket af samme problemstilling, som var én af årsagerne til  

 overgangsreglen  

 i ikrafttrædelsesbestemmelsernes § 2, stk. 3, og at det i overgangsreglen bør  

 indfortolkes, at B kan omfattes af overgangsreglen og anvende en  

 afskrivningssats  

 på 25 %.
Formålet med ikrafttrædelsesbestemmelsen er  

 naturligvis at sikre de skattepligtige, der ikke kan anvende  

 tonnageskatteordningen, og som inden 31. december 2002 er bundet som følge af  

 udleje til uafhængig lejer, mod lovens skærpende afskrivningsregler.
Det har  

 således været et klart lovmotiv, at skattepligtige ejere af skibe, der ikke  

 driver rederivirksomhed, ikke skal omfattes af de skærpende  

 afskrivningsregler  

 og dermed være med til at betale prisen for den lempelige  

 tonnageskatteordning,  

 som man selv er afskåret fra at anvende.
 I modsætning hertil, er det som en værnsregel  

 bestemt, at reglerne ikke kan anvendes, hvis der sker udleje til  

 koncernselskab. Årsagen hertil er formentlig udelukkende at sikre sig mod, at  

 der via "kreative skattemodeller" fortsat kan anvendes den  

 tidligere  

 høje afskrivningssats samtidig med, at tonnageskatteloven anvendes af en  

 afhængig part.
Afgørende må derfor alene være, om B erhverver en  

 andel, hvor den underliggende leje-/leasingaftale er indgået mellem  

 uafhængige  

 parter, idet dette udelukker, at skatteyder via "kreative  

 skattemodeller" aktivt indretter sig på en måde, der reelt sikrer såvel  

 høje afskrivninger på skibe som tonnagebeskatning af driftsoverskud af samme  

 skibe.
Hvorvidt lejer og udlejer bliver koncernforbundet efter at  

 leje-/leasingaftalen er indgået (men før 31.december 2002) har ingen  

 betydning  

 for værnsformålet og bør således ikke have betydning for forståelsen af  

 værnsreglen.
 Repræsentanten bemærker endvidere, at værnsreglen  

 mister en væsentlig del af sit formål, hvis reglen fortolkes snævert således,  

 at lejer blot skal være uafhængig 31. december 2002. Dette vil nemlig  

 medføre,  

 at lejeaftaler indgået mellem afhængige parter, alene er indgået for at omgå  

 de  

 ændrede regler i tonnageskatteloven og afskrivningslovens § 5 B, i så fald  

 ikke  

 vil være omfattet af værnsreglerne, hvis lejers rettigheder blot én enkelt  

 dag  

 overdrages til en uafhængig part (og formentlig uanset om den uafhængige part  

 videreudlejer skibet til den oprindelige, afhængige lejer).
 Der er således repræsentantens opfattelse, at der  

 ved fortolkningen af ikrafttrædelsesbestemmelsens § 2, stk. 3 bør lægges vægt  

 på, at de nuværende lejekontrakter oprindeligt er indgået mellem uafhængige  

 parter under de tidligere eksisterende afskrivningsvilkår og ikke senere  

 ændret, at kommanditselskabernes overtagelse af lejerselskaberne ikke har  

 været  

 skattemæssigt begrundet, og at selskaberne ikke har ønsket eller ikke haft  

 mulighed for at indrette sig efter den nye lovgivning (afskrivningslovens §  

 5B).
Styrelsens  

 indstilling og begrundelse I forbindelse med indførelsen af  

 tonnageskatteloven ved lov nr. 264 af 8. maj 2002, blev der tillige indført  

 visse ændringer til afskrivningsloven i lov nr. 265 af 8. maj 2002.
Denne ændring medførte etablering af særlige  

 afskrivningssatser.
Hovedreglen er, at skibe som ejes af selskaber, eller som  

 udlejes uden besætning (bareboat vilkår) eller erhverves med henblik på  

 udlejning,  

 kan afskrives med indtil 12 pct. årligt.
 For at undgå, at loven kunne få skærpende  

 virkninger med tilbagevirkende kraft blev indsat en overgangsregel i § 2,  

 stk.  

 3 i lov nr. 265 af 8. maj 2002, der har følgende ordlyd:
"Loven omfatter ikke skibe ejet af  

 skattepligtige, som ikke driver rederivirksomhed, når skibene senest den 31.  

 december 2002 er udlejet til en uafhængig lejer, jf. ligningslovens § 2, stk.  

 2." Det er styrelsens opfattelse, at B ikke er  

 omfattet ovennævnte overgangsbestemmelse.
Kommanditselskaberne er ikke  

 omfattet  

 af bestemmelsen i ligningslovens § 2, stk. 2, idet kommanditselskaberne ikke  

 er  

 at anse som et selvstændigt skattesubjekt.
På grund af transparens  

 grundsætningen er det styrelsens opfattelse, at aftale om udlejning af skibe  

 på  

 bareboat basis først kan siges at være indgået på samme tidspunkt, som B  

 køber  

 andele i de respektive kommanditselskaber.
 Ligningsrådet har ikke tidligere taget stilling  

 til et lignende spørgsmål, og der foreligger i øvrigt ikke nogen retspraksis  

 vedrørende problemstillingen.
 Styrelsen skal indledningsvis bemærke, at samtlige  

 de omhandlede kommanditselskaber er etableret med henblik på, at der gives de  

 deltagende kommanditister mulighed for at foretage skattemæssige  

 afskrivninger  

 på skibe, som de ikke selv driver rederivirksomhed med.
Dette medfører, at sagen skal bedømmes efter den  

 ovennævnte overgangsregel, idet såvel de nuværende som fremtidige  

 kommanditister må antages ikke at drive rederivirksomhed.
Det fremgår i  

 øvrigt  

 også af sagen, at samtlige skibe straks ved erhvervelsen er udlejet videre på  

 bareboat basis, og det er tillige oplyst, at de personlige kommanditister i  

 selskaberne ikke kan anvende tonnageskatteloven.
 Det er endvidere styrelsens opfattelse, at Selskab  

 As spørgsmål skal besvares under ét for så vidt angår køb af skibsandele i et  

 af kommanditselskaberne.
Ifølge forespørgers repræsentant har alle  

 kommanditselskaber indgået bareboat udlejningsaftaler.
Det er ligeledes et  

 fællestræk for kommanditselskaberne, at samtlige indgåede kontrakter på  

 skæringsdatoen  

 31. december 2002 er med selskaber, som ikke er uafhængig af de respektive  

 kommanditselskaber.
Alle skibene er dog videre udlejet til andre  

 driftsselskaber, som ifølge forespørgerens repræsentant, er uafhængig af  

 kommanditselskaberne.
 Med hensyn til spørgsmålet om B er omfattet af §  

 2, stk. 3 i lov nr. 265 af 8. maj 2002, og dermed mulighed for at anvende en  

 afskrivningssats på 25 % bliver det relevant at foretage en fortolkning af  

 bestemmelsen.
 Det er en betingelse for at kunne blive omfattet  

 af overgangsreglen, at udlejningen af skibe skal ske til en af udlejer  

 uafhængig lejer, og ved bedømmelsen af om denne er uafhængig, er der i  

 bestemmelsen  

 henvist til ligningslovens § 2, stk. 2.
Udlejeren er et kommanditselskab.
Efter dansk  

 skatteret er et kommanditselskab ikke et selvstændigt skattesubjekt, hvorfor  

 et  

 kommanditselskab ikke er undergivet skattepligt.
Personselskaber og herunder  

 kommanditselskaber er i skattemæssig henseende transparente.
 I en bindende forhåndsbesked af 28. september  

 1999, som er gengivet Tidsskrift for Skatter og Afgifter TfS 1999.976 blev et  

 interessentskab ikke anset som en juridisk person i forhold  

 skattekontrollovens  

 § 3 B, stk. 2. Det er styrelsens opfattelse, at kommanditselskaber skal  

 behandles skattemæssigt på samme måde som interessentskaber, hvorfor denne  

 bindende forhåndsbesked tillige kan finde anvendelse på det stillede  

 spørgsmål  

 i denne her sag.
Bestemmelsen i skattekontrolloven anvender samme  

 kriterier som ligningslovens § 2, stk. 2. Et kommanditselskab er derfor ikke  

 en  

 juridisk person i ligningslovens § 2, stk. 2´s forstand.
Endvidere blev der  

 ved  

 lov nr. 468 af 9. juni 2004 gennemført harmonisering af begrebet  

 "bestemmende  

 indflydelse" i skattelovgivningen.
 Som følge af ovennævnte skal der ses bort fra  

 kommanditselskabet ved vurderingen af om udlejeren er uafhængig af lejeren,  

 og  

 stedet bliver det afgørende om den enkle kommanditist direkte eller indirekte  

 ejer mere end 50 % af aktiekapitalen eller råder over mere end 50 % af  

 stemmerne i datterselskaberne.
Det foreligger ikke oplyst, hvor mange andele B  

 ønsker at købe.
Imidlertid medfører transparensgrundsætningen tillige, at en  

 kommanditist først ved købet af en anpart i et af de respektive  

 kommanditselskaber  

 kan siges at have indgået lejekontakt om udlejning af skibe på bareboat  

 basis.  

 Det vil sige at betingelsen i overgangsreglen om, at aftalen skal være  

 indgået  

 senest 31. december 2002 ikke er opfyldt.
 Sammenfattende er det styrelsens opfattelse, at B  

 ikke er omfattet af § 2, stk. 3 i Lov nr. 265 af 8. maj 2002, og således ikke  

 kan anvende en afskrivningssats på 25 %, og styrelsen indstiller derfor, at  

 der  

 svares benægtende på spørgsmålet fra Selskab A, som er stillet på vegne af B.
 Ligningsrådet  

  

 tiltræder indstillingen.
