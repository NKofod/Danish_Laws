 Udtalt, at en præst ikke kan afvise forældres ønske om dåb af et barn  

 på en hverdag.
 Kirkeministeriets skrivelse af 2. november 1981 til en sognepræst.
I anledning af Deres gennem biskoppen over Viborg stift hertil indsendte  

 skrivelse af 9. juli 1981 angående begrænsning af adgangen til at lade  

 dåbshandlinger foregå på en hverdag skal man meddele, at ministeriet - som  

 tidligere udtalt i skrivelse herfra af 12. oktober 1946 - må anse det for god  

 kirkelig orden, at dåbshandlinger foretages under menighedens offentlige  

 gudstjeneste, og at ministeriet vil finde det rigtigt, at præsten gør  

 forældre, der ønsker deres børn døbt uden forbindelse med gudstjenesten,  

 bekendt med dåbens naturlige sammenhæng med gudstjenesten.
Hvis forældre  

 alligevel ønsker barnet døbt på en hverdag, kan præsten ikke afvise dette  

 ønske.
 Ministeriet er dog opmærksom på problemet, men finder ikke, at der på  

 nuværende tidspunkt er tilstrækkelig anledning til at søge retstilstanden  

 ændret på dette område.
