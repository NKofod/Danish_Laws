Udtalt, at en kordegn ifølge praksis kan assistere præsten ved  

 nadverens uddeling.
Derimod kan en kordegn ikke på egen hånd uddele nadveren.
 Kirkeministeriets skrivelse af 28. marts 1979 til fiskeriassistent N.N.
I besvarelse af Deres skrivelse af 13. marts 1979 angående uddeling af  

 nadveren skal man meddele, at en kordegn - som anført i ministeriets  

 skrivelse af 10. november 1976 - ifølge praksis kan assistere præsten ved  

 nadverens uddeling.
Denne praksis har til forudsætning, at præsten selv er  

 til stede og påtager sig det fulde ansvar for nadverens udførelse.
Derimod  

 kan en kordegn ikke - lige så lidt som andre lægmænd - på egen hånd uddele  

 nadveren.
Ved kgl. resolution af 10. marts 1976 er biskopperne dog bemyndiget til at  

 tillade lægmænd - og altså også kordegne - selvstændigt at forrette dåb og  

 uddele nadver, men kun når ganske særlige omstændigheder taler derfor.
Så  

 vidt det er minsteriet bekendt, er en sådan tilladelse hidtil kun meddelt i  

 et enkelt tilfælde.
