Nr LSF 44 Forslag til Lov om ændring af lov om skoleskibsafgift Fremsat af industriministeren (Nils Wilhjelm) den 28. oktober 1987 Vedtaget ved tredjebehandling den 3. december 1987 LOV nr 777 af 09/12/1987 § 1 I lov nr. 541 af 17. december 1971 om skoleskibsafgift, som ændret senest ved lov nr. 629 af 21. december 1983, foretages følgende ændringer:
 1. § 3, stk. 1, 1. pkt. affattes således:
»Afgiften opkræves af Søfartsstyrelsen, der fastsætter de nærmere regler herfor«.
 2. I § 3, stk. 2, ændres »Chefen for skibsregistret« til:
 »Søfartsstyrelsen«.
 3. I § 4 ændres »1987« til: »1991«.
§ 2 Loven træder i kraft 1. januar 1988.
BEMÆRKNINGER TIL LOVFORSLAGET Lov nr. 541 af 17. december 1971 om skoleskibsafgift, der senest ved lov nr. 629 af 21. december 1983 er forlænget i 4 år, udløber med udgangen af 1987. I medfør af loven skal ejere af skibe over 300 BRT betale en afgift til statskassen til delvis dækning af udgifterne ved driften af skoleskibet »DANMARK«.
Lovforslaget forlænger skoleskibsafgiftsloven med endnu 4 år til udgangen af 1991.
De samlede drifts- og anlægsudgifter på skoleskibet »DANMARK«  

 var i 1986 10,4 mill. kr., og skoleskibsafgiften blev opkrævet med 1,2 mill. kr.
Den nugældende afgift på 50 øre pr. registerton netto har været uændret i 16 år, og det foreslås, at den forlænges uændret.
Ved den strukturændring, som agtes gennemført indenfor Industriministeriets område pr. 1.januar 1988, vil Skibsregistret indgå i en fælles Søfartsstyrelse.
Som følge heraf foreslås det, at kompetencen til at fastsætte de nærmere regler for opkrævning af skoleskibsafgiften, overgår til den nye Søfartsstyrelse.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget 1. § 3, stk. 1, 1. pkt. affattes således:
»Afgiften opkræves af Søfartsstyrelsen, der fastsætter de nærmere regler herfor«. --/ § 3, stk. 1, 1. punkt. »Afgiften opkræves af  

 chefen for skibsregistret efter regler, fastsat af handelsministeren«.  

 /-- 2. I § 3, stk. 2, ændres:
»Chefen for skibsregistret« til: »Søfartsstyrelsen«.  

 --/ § 3, stk. 2. Chefen for skibsregistreret kan eftergive afgiften. /-- 3. I § 4 ændres:
 »1987« til: »1991«. --/ § 4. Loven træder i kraft den  

 1. januar 1972 og har gyldighed indtil udgangen af 1987.
