Fremsat den 1. marts 2006 af Line Barfod (EL),  

 Per Clausen (EL), Rune Lund (EL),  

 Anne Baastrup (SF),  

 Holger K.
Nielsen (SF) og Ole Sohn (SF) Forslag til folketingsbeslutning om  

 udarbejdelse af en årlig offentligt tilgængelig statistik over indgreb i  

 meddelelseshemmeligheden Folketinget opfordrer justitsministeren til at tage initiativ  

 til at styrke kontrollen med indgreb i meddelelseshemmeligheden ved at  

 udarbejde  

 en årlig offentligt tilgængelig statistik over omfanget af politiets  

 begæringer  

 om at foretage indgreb, domstolenes kendelser herom og resultaterne heraf i  

 form af tiltale og domfældelse m.v. af foretagne indgreb.
Bemærkninger til forslaget 1. Baggrund og formål Retten til et privatliv er en grundlæggende rettighed, som er  

 beskyttet af grundlovens § 72, hvorefter  

  

 husundersøgelse, beslaglæggelse og undersøgelse af breve og  

 andre papirer samt brud på post-, telegraf- og telefonhemmeligheden som  

 udgangspunkt alene må ske efter en retskendelse.
Beskyttelsen ligger først og  

 fremmest i en forudgående kontrol med indgrebene hos de uafhængige domstole.  



  

 Domstolenes  

 kontrol med politiets aflytninger, åbning af post og lignende indgreb udgør  

 et  

 filter, som tvinger politiet til at møde frem i retten og argumentere for, at  

 der er det tilstrækkelige grundlag for at foretage et indgreb.
Der foreligger ingen statistik over antallet og omfanget af  

 indgreb i meddelelseshemmeligheden, domstolenes kontrol eller effekten heraf  

 for politiets efterforskning.
Det kan være med til, at der breder sig den  

 opfattelse, at domstolene betragtes som et gummistempel for politiet, fordi  

 dommerne for ofte siger ja, når politiet ønsker at foretage indgreb i  

 meddelelseshemmeligheden.
Det kan endvidere være svært for dommerne at give  

 afslag, når politiet f.eks. begrunder et indgreb med risikoen for terror.  

 Dette  

 kan være med til at udhule beskyttelsen af meddelelseshemmeligheden.
Forslagsstillerne finder, at der er grund til at skabe et bedre  

 grundlag for at få indsigt i politiets indgreb i meddelelseshemmeligheden og  

 domstolenes kontrol hermed.
Det foreslås derfor at styrke offentlighedens  

 indsigt ved, at der stilles krav om, at der skal udarbejdes en årlig  

 offentligt  

 tilgængelig statistik over domstolenes tilladelser til og afslag på indgreb i  

 meddelelseshemmeligheden samt over, hvad politiets foretagne indgreb  

 resulterer  

 i af tiltaler og domfældelser m.v.
2. Indgreb i meddelelseshemmeligheden Indgreb i meddelelseshemmeligheden er reguleret i  

 retsplejelovens kapitel 71. Retsplejelovens § 780 indeholder følgende typer  

 af  

 indgreb i meddelelseshemmeligheden: Telefonaflytning, anden aflytning  

 (rumaflytning), teleoplysning (f.eks. hvilke telefonnumre der har været sat i  

 forbindelse med et bestemt telefonnummer), udvidet teleoplysning (f.eks.  

 masteoplysninger), brevåbning og brevstandsning.
Betingelserne for indgreb i meddelelseshemmeligheden fremgår af  

 § 781. Der er krav om mistankens styrke.
Der skal således være bestemte  

 grunde  

 til at antage, at der på den pågældende måde gives meddelelse til eller fra  

 en  

 mistænkt.
Det er en betingelse for indgreb i meddelelseshemmeligheden, at  

 indgrebet må antages at være af afgørende betydning for efterforskningen.
Og  

 der er krav til kriminaliteten, f.eks. at efterforskningen vedrører en  

 lovovertrædelse, som har en strafferamme over 6 år, eller overtrædelse af  

 straffelovens kapitel 12 og 13.
 Et indgreb må ikke foretages, hvis det efter indgrebets formål,  

 sagens betydning og den krænkelse og ulempe, som indgrebet må antages at  

 forvolde for den eller de personer, som det rammer, vil være et  

 uforholdsmæssigt indgreb, jf. proportionalitetsreglen i § 782.
Indgreb i meddelelseshemmeligheden sker efter rettens kendelse,  

 jf. § 783.  

 Det skal i kendelsen bl.a.  

 anføres, hvilket telefonnummer indgrebet angår.
I kendelsen skal endvidere  

 anføres de konkrete omstændigheder i sagen, hvorpå det støttes, at  

 betingelserne  

 for indgrebet er opfyldt.
Tidsrummet for indgrebet fastsættes også i  

 kendelsen.  

 Der skal inden rettens afgørelse beskikkes en advokat for den, som indgrebet  

 vedrører (§ 784).
 Hvis øjemedet vil forspildes ved at afvente rettens forudgående  

 tilladelse, kan politiet træffe beslutning om at foretage indgrebet, jf. §  

 783,  

 stk. 3. Retten skal dog snarest muligt og senest 24 timer efter indgrebets  

 iværksættelse have forelagt sagen med henblik på afgørelse af, om indgrebet  

 kan  

 godkendes.
Der skal efter afslutningen af et indgreb gives underretning om  

 indgrebet, jf. § 788. Det er den byret, som har truffet afgørelse om  

 indgrebet,  

 der giver underretning.
Underretningen gives ved telefonaflytning og  

 teleoplysning til indehaveren af telefonen.
Underretning kan dog efter  

 begæring  

 fra politiet undlades eller udsættes i et nærmere bestemt tidsrum, der kan  

 forlænges ved en senere beslutning, hvis underretningen vil være til skade  

 for  

 efterforskningen eller til skade for efterforskningen i en anden verserende  

 sag, som efter loven kan danne grundlag for et indgreb i  

 meddelelseshemmeligheden,  

 eller hvis omstændighederne i øvrigt taler imod underretning.
Hvis der er  

 tale  

 om afslutning af indgreb i meddelelseshemmeligheden i form af en udvidet  

 teleoplysning, skal der ikke gives underretning om indgrebet til indehaverne  

 af  

 telefonerne.
3. Forslagets indhold Forslagsstillerne foreslår, at forslaget gennemføres ved, at der  

 centralt hos domstolene og politiet/anklagemyndigheden udarbejdes en årlig  

 statistik, som offentliggøres, over domstolenes kendelser i sager om indgreb  

 i  

 meddelelseshemmeligheden samt over, hvad politiets foretagne indgreb  

 resulterer  

 i af tiltaler og domfældelser m.v.
Forslagsstillerne forestiller sig, at statistikken bl.a. kan  

 omfatte følgende informationer.
Oversigten er ikke udtømmende.
Den nærmere  

 afgrænsning må ske i forbindelse med udmøntningen af forslaget:
  

 	  

 antal kendelser fordelt  

 på godkendelser og afslag, relevante sagstyper og politi- og retskredse,   

 	  

 antal indgreb foretaget  

 uden forudgående kendelser, herunder fordelt på relevante sagstyper og  

 politi-  

 og retskredse, samt antallet af sager, hvor domstolene ikke efterfølgende har  

 godkendt indgrebet,   

 	  

 antal tilfælde, hvor  

 der ikke efterfølgende er givet meddelelse om indgrebet, herunder fordelt på  

 relevante sagstyper, og begrundelser for, at der ikke er givet efterfølgende  

 meddelelse, og   

 	  

 antal indgreb, der har  

 medført henholdsvis ikke medført tiltale/domfældelse, herunder fordelt på  

 politikredse.
 Forslagsstillerne har i forslaget fokuseret på indgreb i  

 meddelelseshemmeligheden,  

 jf. retsplejelovens kapitel 71. Det kan imidlertid i forbindelse med  

 forslagets  

 behandling være relevant at overveje at udvide den foreslåede statistik med  

 andre området, f.eks. i forhold til hemmelige ransagninger.  

 Efter retsplejelovens § 799 kan politiet således, såfremt  

 det er af afgørende betydning for efterforskningen efter rettens kendelse,  

 gennemføre en ransagning, uden at den mistænkte eller andre umiddelbart gøres  

 bekendt hermed, og uden at der tilkaldes vidner til ransagningen.
Skriftlig fremsættelse Line Barfod  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om udarbejdelse af en årlig offentligt tilgængelig  

 statistik  

 over indgreb i meddelelseshemmeligheden.
(Beslutningsforslag nr.
B 84).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
