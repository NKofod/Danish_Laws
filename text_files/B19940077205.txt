(Ansøgninger) I medfør af § 31 i lov om landbrugsejendomme, jf. lovbekendtgørelse nr.  

 769 af 24. august 1994 (landbrugsloven), fastsættes:
Ansøgningers indsendelse § 1.  Ansøgning efter bestemmelserne i landbrugsloven  

 skal sendes til sekretariatet for jordbrugskommissionen i den pågældende  

 amtskommune, jf. dog stk. 2-4.
 Stk. 2.  Visse sager om udstykning og ophævelse af  

 landbrugspligt og om omlægning af jorder mellem landbrugsejendomme kan sendes  

 direkte til Kort- og Matrikelstyrelsen uden tilladelse efter landbrugsloven.  

 Landinspektøren skal i disse sager vedlægge en landinspektørerklæring til  

 Kort- og Matrikelstyrelsen om forholdet til landbrugsloven og ved  

 jordomlægninger indsende »§ 13-erklæring« og oversigtskort til  

 Jordbrugsdirektoratet, jf. §§ 2 og 3 i Landbrugsministeriets bekendtgørelse  

 nr. 774 af 24. august 1994 om udstykningssager m.v. vedrørende  

 landbrugsejendomme.
 Stk. 3.  Ansøgning om ophævelse af landbrugspligten på  

 en landbrugsejendom, der har et areal på under 2 ha, og som er forsynet med  

 beboelsesbygning, sendes direkte til Kort- og Matrikelstyrelsen uden  

 tilladelse efter landbrugsloven.
 Stk. 4.  Ansøgning om tilladelse til udnyttelse af  

 særlige forekomster i en landbrugsejendoms jorder skal sendes til amtsrådet,  

 jf. § 1, stk. 2, i Miljøministeriets bekendtgørelse om ansøgninger og  

 indberetninger om indvinding efter råstofloven (bekendtgørelse nr. 916 af 18.  

 december 1991). Hvis råstofudnyttelsen tillige forudsætter tilladelse til  

 udstykning af en landbrugsejendom eller tilladelse til erhvervelse af adkomst  

 på en landbrugsejendom, skal der sendes sædvanlig ansøgning herom til  

 jordbrugskommissionen, jf. stk. 1.
Ansøgningers indhold § 2.  Ansøgning efter landbrugsloven skal altid  

 indeholde:
 Stk. 2.  Vedrører ansøgningen flere landbrugsejendomme,  

 skal oplysningerne i stk. 1 gives særskilt for hver af ejendommene.
 Stk. 3.  Særregler om ansøgninger er anført i  

 bekendtgørelsen således:
Ansøgning om ophævelse af landbrugspligt (lovens § 4) § 3.  Ansøgning om tilladelse til ophævelse af  

 landbrugspligten på en hel landbrugsejendom eller på en del af en  

 landbrugsejendom ved udstykning skal indeholde de oplysninger, der er nævnt i  

 § 2. Ansøgningen skal desuden indeholde oplysning om følgende forhold:
Stk. 2.  Ansøgning om tilladelse til ophævelse af  

 landbrugspligten på et skovareal, skal vedlægges dokumentation for, at  

 arealet er undergivet fredskovspligt.
Hvis skoven består af flere lodder,  

 skal det oplyses, om skoven vil kunne udgøre en samlet ejendom med  

 fredskovspligt.
Det skal endvidere oplyses, om det fredskovspligtige areal  

 indeholder større utilplantede arealer, og i bekræftende fald beliggenheden  

 og karakteren af disse arealer.
Stk. 3.  Ansøgning om tilladelse til ophævelse af  

 landbrugspligten på et areal, der agtes tilplantet og pålagt fredskovspligt,  

 skal vedlægges en udtalelse fra vedkommende statsskovdistrikt om, hvorvidt  

 arealet vil kunne noteres som en samlet ejendom med fredskovspligt.
Det skal  

 endvidere fremgå af udtalelsen, om det fredskovspligtige areal vil komme til  

 at indeholde større utilplantede arealer, og i bekræftende fald beliggenheden  

 og karakteren af disse arealer.
 Stk. 4.  Hvis en restejendom med beboelsesbygning  

 nedbringes under 2 ha, skal det oplyses, om ejeren ønsker landbrugspligten  

 opretholdt.
Ansøgning om ændret anvendelse af en landbrugsejendoms jorder eller  

 bygninger (lovens §§ 7, 7a, 7 b og 8) § 4.  Ansøgning om tilladelse til anvendelse af en  

 landbrugsejendoms jorder eller bygninger til formål, der forudsætter  

 tilladelse efter lovens §§ 7, 7 a, 7 b og 8 uden ophævelse af  

 landbrugspligten, skal indeholde de oplysninger, der er nævnt i § 2. Hvis der  

 foreligger tilladelser eller ansøgninger i henhold til anden lovgivning,  

 f.eks. planloven, vejlovene eller miljølovene, skal disse vedlægges  

 ansøgningen.
 § 5.  Ansøgning om tilladelse til udstykning af en  

 parcel med en landbrugsejendoms beboelsesbygning skal, udover de oplysninger,  

 der er nævnt i § 2, indeholde oplysning om, hvorvidt der agtes opført ny  

 beboelsesbygning på ejendommen, eller om der søges om dispensation fra kravet  

 i lovens § 7, stk. 1, om, at ejendommen skal være forsynet med fornøden  

 beboelsesbygning, jf. lovens § 8, stk. 3.
Stk. 2.  Ansøgning om tilladelse til udstykning af en  

 parcel med en landbrugsejendoms beboelsesbygning efter reglerne i lovens § 8,  

 stk. 4, skal, udover de oplysninger, der er nævnt i § 2, vedlægges erklæring  

 om, at ejendommen ejes og drives lovligt sammen med en anden landbrugsejendom  

 med bygninger, eller at ejendommen agtes afhændet til lovlig samdrift  

 med en anden landbrugsejendom med bygninger.
Den matrikulære betegnelse for  

 ejendommen med bygninger skal oplyses.
Ansøgning om samdrift, forpagtning og leje (lovens §§ 9, 11 og 12) § 6.  Ansøgning om tilladelse til samdrift,  

 forpagtning og leje m.v. skal indeholde de oplysninger, der er nævnt i § 2.  

 Ansøgningen skal desuden indeholde oplysning om følgende forhold:
 Ansøgning om sammenlægning m.v.
(lovens § 13) § 7.  Ansøgning om tilladelse til sammenlægning af to  

 eller flere landbrugsejendomme skal indeholde de oplysninger, der er nævnt i  

 § 2. Ansøgningen skal desuden være vedlagt erklæring (§ 13-erklæring) fra  

 ansøgeren, hvoraf det fremgår, om vedkommende opfylder de personlige  

 betingelser for at kunne supplere ejendommen, jf. stk. 4.
 Stk. 2.  Ved ansøgning om tilladelse til supplering af  

 en landbrugsejendom, hvorved det samlede areal, som ansøgeren, dennes  

 ægtefælle og børn under 18 år vil blive ejer eller medejer af, overstiger 70  

 ha, og hvor ansøgeren selv har behov for jorden, skal der vedlægges opgørelse  

 over antal dyreenheder og husdyrarter samt beregning af arealbehov efter  

 reglerne i miljølovgivningen, jf. § 28 i Miljøministeriets bekendtgørelse nr.  

 1121 af 15. december 1992 om husdyrgødning og ensilage m.v.
 Stk. 3.  En nabo, der ønsker at gøre en fortrinsstilling  

 gældende, jf. lovens § 13, stk. 3-5, skal afgive oplysninger om tilbud om køb  

 med prisangivelse samt oplysninger vedrørende lovens erhvervelsesbetingelser  

 m.v. på et særligt erklæringsskema (naboerklæring), jf. stk. 4.
 Stk. 4.  De under stk. 1 og 3 omhandlede erklæringer  

 skal afgives på særlige skemaer, der fås ved henvendelse til  

 jordbrugskommissionen eller Jordbrugsdirektoratet (tlf. 33 63 73 00).
 Stk. 5.  Hvis der kan ske sammenlægning ud over  

 arealgrænserne på henholdsvis 70 ha og 150 ha, fordi der på den supplerede  

 ejendom er skovarealer, der er pålagt fredskovspligt, og arealer, der er helt  

 uden landbrugsmæssig værdi, kan der vedlægges attest fra en praktiserende  

 landinspektør om fradragsarealernes størrelse og karakter.
 Stk. 6.  Hvis en restejendom med beboelsesbygning  

 nedbringes under 2 ha, skal det oplyses, om ejeren ønsker landbrugspligten  

 opretholdt.
 Stk. 7.  Bestemmelserne i stk. 1-6 anvendes tilsvarende,  

 når der søges om udstykning af en del af en landbrugsejendom til  

 sammenlægning med en anden landbrugsejendom.
Ansøgning om udstykning til oprettelse af en ny landbrugsejendom (lovens § 14) § 8.  Ansøgning om tilladelse til udstykning af et  

 areal fra en landbrugsejendom med henblik på oprettelse af en ny  

 landbrugsejendom skal indeholde de oplysninger, der er nævnt i § 2. Det skal  

 desuden på et særligt skema, jf. § 9, stk. 1, oplyses, om køberen opfylder  

 lovens erhvervelsesbetingelser.
Stk. 2.  Jordbrugskommissionen kan forlange nærmere  

 oplysninger til dokumentation for, at det vil være hensigtsmæssigt, at  

 arealet under hensyn til dets størrelse, beskaffenhed, beliggenhed og den  

 påtænkte erhvervsmæssige udnyttelse anvendes til oprettelse af en ny  

 landbrugsejendom.
Tilsvarende oplysninger kan forlanges med hensyn til  

 restejendommen.
 Stk. 3.  Ansøgning om tilladelse til overførsel af et  

 areal fra en landbrugsejendom med henblik på, at en tidligere nedlagt  

 landbrugsejendom eller en fritliggende beboelsesejendom suppleres og oprettes  

 som en ny selvstændig landbrugsejendom, skal indeholde de oplysninger, der er  

 nævnt i § 2. Ansøgningen skal desuden indeholde oplysning om følgende  

 forhold:
Ansøgning om erhvervelse af adkomst på en landbrugsejendom (lovens §§ 17-21) § 9.  Ansøgning om tilladelse til en eller flere  

 personers erhvervelse af en landbrugsejendom eller en anpart i en sådan til  

jordbrugsmæssig drift skal indeholde de oplysninger, der er nævnt i §  

 2. Det skal desuden oplyses, hvilke af lovens erhvervelsesbetingelser, der er  

 opfyldt.
Ved ansøgningen skal anvendes et særligt skema (personers  

 erhvervelse af en landbrugsejendom eller selskabers erhvervelse af en  

 landbrugsejendom), der fås ved henvendelse til kommunen  

 (ejendomsskattekontoret), jordbrugskommissionen eller til  

 Jordbrugsdirektoratet.
Til skemaet hører en særlig vejledning, der normalt  

 udleveres sammen med skemaet.
 Stk. 2.  Hvis ansøgeren skal opfylde landbrugslovens  

 uddannelseskrav, skal der vedlægges oplysning om, hvilke af  

 uddannelseskravene, der er opfyldt, samt dokumentation herfor.
 Stk. 3.  Hvis ejendommen helt eller delvis er  

 bortforpagtet, eller hvis ansøger er forpagter af anden landbrugsejendom,  

 skal der vedlægges kopi af en eventuel forpagtningskontrakt.
 Stk. 4.  Hvis ansøgeren, dennes ægtefælle og børn under  

 18 år i forvejen er ejer eller medejer af anden landbrugsejendom, og  

 ejendommene tilsammen har et areal, der overstiger 70 ha, gælder tillige  

 reglerne i § 7, stk. 2-5.
 Stk. 5.  Ansøgning om tilladelse til en eller flere  

 personers erhvervelse af en landbrugsejendom eller en anpart i en sådan til  

ikke-jordbrugsmæssig anvendelse, skal udover oplysninger som nævnt i  

 stk. 1-3 vedlægges kopi af tilladelser eller udtalelser fra andre berørte  

 myndigheder.
 § 10.  Ansøgning om tilladelse til, at et selskab  

 eller lignende erhverver adkomst på en landbrugsejendom med henblik på  

jordbrugsmæssig drift skal indeholde de oplysninger, der er nævnt i §  

 2. Ansøgningen skal desuden vedlægges kopi af vedtægt, fundats eller  

 lignende.
 Stk. 2.  Ansøgning om tilladelse til, at et selskab  

 eller lignende erhverver adkomst på en landbrugsejendom med henblik på  

ikke-jordbrugsmæssig anvendelse, skal udover de i stk. 1 nævnte  

 oplysninger indeholde kopi af tilladelser eller udtalelser fra andre berørte  

 myndigheder.
Oversigtskort § 11.  Til oversigtskort skal benyttes udklip eller  

 kopi af topografisk kort i målforhold 1:25.000 (4 cm kort). Ved ansøgning om  

 samdrift kan dog benyttes kort i mindre målforhold, f.eks. 1:50.000.
Stk. 2.  Oversigtskortet skal vise beliggenheden af  

 ejendommens bygninger og samtlige jordlodder, der hører til ejendommen, med  

 angivelse af matrikelnumre.
Vedrører ansøgningen flere landbrugsejendomme,  

 skal ejendommene vises med forskellige farver eller signaturer.
 Stk. 3.  Ved ansøgning om samdrift og sammenlægning m.v.  

 af landbrugsejendomme og ved ansøgning om erhvervelse af en landbrugsejendom  

 med henblik på samdrift eller sammenlægning skal tillige fremhæves  

 forbindelsesvejen, der skal benyttes mellem bygningerne og de enkelte  

 jordlodder, jf. stk. 5. Hvis en ejendoms bygninger er tilladt fraskilt eller  

 fjernet, jf. lovens § 8, stk. 4 og 7, skal forbindelsesvejen mellem  

 ejendommens hovedlod og de enkelte jordlodder fremhæves.
Stk. 4.  Ved ansøgning om sammenlægning, herunder  

 omlægning af jorder mellem landbrugsejendomme, skal de enkelte ejendommes  

 arealer vises med forskellige farver eller signaturer, og de arealer, der  

 overføres fra en ejendom til en anden, fremhæves med skravering eller skygge  

 af samme farve eller signatur som den ejendom, arealerne tillægges.
På  

 oversigtskortet angives størrelsen af ejendommenes arealer før og efter  

 jordomlægningen.
Arealerne angives i ha med en decimal.
 Stk. 5.  Hvis der er foretaget ændringer af veje, anlæg  

 af nye veje eller ændret placering af bygninger m.v., efter at kortet er  

 fremstillet, skal oversigtskortet ajourføres i det omfang, ændringerne  

 vedrører ejendommene eller adgangs- og færdselsforholdene for ejendommene.  

 Hvis ansøgeren er bekendt med, at der er truffet beslutning om gennemførelse  

 af vejanlæg eller andre anlæg, der har betydning for sagen, skal anlæggets  

 beliggenhed skitseres på oversigtskortet.
 Ikrafttræden m.v.
 § 12.  Bekendtgørelsen træder i kraft den 1. september  

 1994.
 Stk. 2.  Bekendtgørelse nr. 807 af 15. december 1989 om  

 ansøgninger i henhold til landbrugsloven ophæves.
