Tillæg  

 7 til Bygningsreglement for småhuse 1998 I Bygningsreglement for småhuse, der trådte i kraft den  

 15. september 1998, og tillæg 1, der trådte i kraft den 1. februar 2001,  

 tillæg  

 2, der trådte i kraft den 1. oktober 2001, tillæg 3, der trådte i kraft den  

 1.  

 marts 2002, tillæg 4, der trådte i kraft den 20. maj 2003, tillæg 5, der  

 trådte  

 i kraft den 1. juni 2004 og tillæg 6, der træder i kraft den 1. december  

 2004,  

 foretages følgende ændringer:
Generelle bemærkninger Andet afsnit ændres til:
I henhold til artikel 28 og 30 i traktaten om oprettelse  

 af Det Europæiske Fællesskab, til aftalen om oprettelse af Det Europæiske  

 Økonomiske Samarbejdsområde og til afgørelse nr. 95/1/EF truffet af  

 Associeringsrådet EF-Tyrkiet, anses byggevarer, der er lovligt fremstillet og  

 markedsført i andre EU-medlemsstater og i Tyrkiet, eller som er lovligt  

 fremstillet i de EFTA-lande, der har undertegnet aftalen om oprettelse af Det  

 Europæiske Økonomiske Samarbejdsområde, og som opfylder kravene i tekniske  

 standarder eller specifikation på et niveau, der svarer til de danske  

 standarder,  

 der er medtaget i bygningsreglementet for småhuse, for at opfylde  

 bestemmelserne i nærværende reglement og kan markedsføres i Danmark. 4. og sidste afsnit ændres til:
 De tekniske  

 bestemmelser i Bygningsreglement for småhuse 1998 og i samtlige tillæg har  

 som  

 udkast været notificeret i overensstemmelse med Europa-Parlamentets og Rådets  

 direktiv 98/34/EF (informationsproceduredirektivet) som ændret senest ved  

 direktiv 98/48/EF. Afsnit 1 1.1.1 Bestemmelsen ændres til:
 Reglementet gælder for småhuse, dvs.
huse med én bolig til helårsbeboelse, enten som  

 fritliggende enfamiliehuse eller som helt eller delvist sammenbyggede  

 enfamiliehuse (dobbelthuse, rækkehuse, kædehuse, gruppehuse og lignende), huse med én  

 bolig til helårsbeboelse som er helt eller delvist sammenbygget med bygninger  

 omfattet af Bygningsreglement 1995 sommerhuse, kolonihavehuse og campinghytter samt, garager, carporte, udhuse, drivhuse og lignende mindre  

 bygninger, som opføres i tilknytning til enfamiliehuse eller sommerhuse.
Reglementet gælder, selv om en del af huset anvendes til  

 sådanne former for erhverv, som sædvanligvis kan udøves i forbindelse med en  

 bolig. I vejledningsteksten til 1.1.1 indsættes et nyt 6. afsnit:
 Legepladsredskaber  

 på fælles arealer er omfattet af Bygningsreglement 1995. Afsnit 2 2.7.2 Bestemmelsen ændres til:
Afstande måles vandret uden hensyn til terrænforskelle.  

 Afstande måles som den mindste afstand f.eks. mellem bygning og modstående  

 vejlinie, naboskel eller anden bebyggelse på samme grund. Afsnit 4 4.3.1 Andet afsnit i vejledningsteksten til afsnit 4.3.1 ændres  

 til:
Eksempler på  

 enfamiliehuse, hvor kommunalbestyrelsen kan stille yderligere krav, er  

 enfamiliehuse  

 med mere end 2 etager og kælder, enfamiliehuse med integreret garage,  

 carport,  

 udhus m.v., enfamiliehuse med fælles adgangsparti, samt enfamiliehuse, der  

 indrettes til beboere, som er funktionshandicappede. 4.6.1 Vejledningsteksten til afsnit 4.6.1 ændres til:
(4.6.1) I By- og Byg  

 Anvisning 200 beskrives, hvorledes gulve og vægge i vådrum kan udføres. 4.6.2 Bestemmelsen ændres til:
Til vandtætning af skeletvægge samt gulv-og  

 vægkonstruktioner, der indeholder træ eller andre organiske materialer, skal  

 vandtætningssystemerne udføres i overensstemmelse med vilkårene i Erhvervs-  

 og  

 Byggestyrelsens godkendelse af de enkelte fabrikater.
Godkendelserne udstedes  

 af ETA-Danmark A/S. Afsnit  

 7 7.4.1 Bestemmelsen ophæves.
7.4.2 Bestemmelsen ophæves.
 Der indsættes:
7.4 Vand- og afløbsinstallationer 7.4.1 Vand- og afløbsinstallationer skal udformes, så de  

 frembyder tilfredsstillende tryghed i brand-, sikkerheds-, funktions- og  

 sundhedsmæssig henseende.
 (7.4.1) Der henvises  

 til:
DS 432, Norm for  

 afløbsinstallationer, DS 439, Norm for vandinstallationer.
 7.4.2 Vand- og afløbsinstallationer skal udføres af  

 materialer og komponenter, der er tilstrækkelig holdbare over for de  

 påvirkninger, som de udsættes for.
 (7.4.2) Påvirkningerne  

 kan være termiske eller mekaniske påvirkninger, korrosion m.v., og de kan  

 være  

 både indvendige og udvendige.
 7.4.3 Vand- og afløbsinstallationer skal være så tætte, at  

 utilsigtet ind- eller udsivning undgås.
 7.4.4 Vand- og afløbsinstallationers placering i forhold til  

 bygningsdele, f.eks. fundamenter eller fastgørelse til bygningsdele, skal  

 være  

 sådan, at der ikke kan ske skader på installations- eller bygningsdele.
 7.4.5 Komponenter og materialer skal være i overensstemmelse  

 med funktionskravene i afsnit 7.4.
7.4.6 Fabriksfremstillede produkter, der indgår i eller  

 tilsluttes vandinstallationer, skal for så vidt angår karakteristika, der har  

 indflydelse på drikkevandets kvalitet, jf.
Miljø- og Energiministeriets  

 bekendtgørelse nr. 871 af 21. september 2001 om vandkvalitet og tilsyn med  

 vandforsyningsanlæg,  

 enten være:
 - godkendt af Erhvervs- og Byggestyrelsen ved ETA-Danmark  

 A/S, medmindre det pågældende produkt er undtaget ifølge de til enhver tid  

 gældende bestemmelser om godkendelsesordningen.
- eller forsynet med CE-mærke, der viser, at produkterne  

 stemmer overens med en harmoniseret standard eller er omfattet af en  

 europæisk  

 teknisk godkendelse med de for Danmark relevante krav.
Når overgangsperioden  

 for den europæiske tekniske specifikation er udløbet, skal produktet være  

 forsynet med CE-mærke.
 (7.4.6) En oversigt  

 over de produkter, som er undtaget kravet om godkendelse, fremgår af  

 ETA-Danmark  

 A/S´ s hjemmeside (www.etadanmark.dk).
 7.4.7 Fabriksfremstillede produkter, der indgår i eller  

 tilsluttes vand- eller afløbsinstallationer, skal for så vidt angår de  

 mekaniske/fysiske  

 karakteristika enten:
- være forsynet med CE-mærke, der viser, at produkterne  

 stemmer overens med en harmoniseret standard eller er omfattet af en  

 europæisk  

 teknisk godkendelse med de for Danmark relevante krav.
Når overgangsperioden  

 for den europæiske tekniske specifikation er udløbet, skal produktet være  

 forsynet med CE-mærke.
- eller have gennemgået en produktionskontrol og afprøvning,  

 benævnt attesteringssystem 3 som svarer til ordning for attestering ii)  

 variant  

 2 i bilag III i Boligministeriets bekendtgørelse nr. 118 af 16. februar 1998  

 om  

 ikrafttræden af EF-direktiv om indbyrdes tilnærmelse af medlemsstaternes love  

 og administrative bestemmelser om byggevarer med de ændringer, som følger af  

 EF-direktiv om ændring af bl.a.
EF-direktiv om byggevarer.  

 Attesteringssystemet  

 fremgår af dette reglements bilag D.
 7.4.8 Regnvandsanlæg, hvor regnvand fra tage anvendes til wc  

 og vaskemaskiner i boliger, skal udformes i overensstemmelse med Miljø- og  

 Energiministeriets bekendtgørelse nr. 871 af 21. september 2001 om  

 vandkvalitet  

 og  

 tilsyn med vandforsyningsanlæg § 5 stk. 1 og 3.
 7.4.9 Vand- og afløbsinstallationer skal udformes, så der  

 ikke opstår risiko for sprængninger samt skadelige tryk og trykstød.
7.4.10 Vand- og afløbsinstallationer skal udformes, så de  

 kan renses i fornødent omfang.
Renseadgange og komponenter, der kræver  

 vedligehold, skal være let tilgængelige.
 7.4.11 Vand- og afløbsinstallationer skal vedligeholdes i  

 fornødent omfang, så de holdes i en teknisk og hygiejnisk forsvarlig stand.
7.4.12 Der skal udarbejdes en drifts- og  

 vedligeholdelsesvejledning, der skal foreligge ved ibrugtagning.
Vejledningen  

 skal indeholde et sæt hovedtegninger med oplysning om placering af alle  

 komponenter, der kræver vedligeholdelse og kontrol.
Vedligeholdelsen og  

 kontrollen skal beskrives.
7.5 Vandinstallationer, generelt 7.5.1 Vandinstallationer skal dimensioneres og udføres, så  

 der opnås en tilfredsstillende vandforsyning ved de enkelte tapsteder under  

 hensyntagen til forsyningsforholdene og til installationens og bygningens  

 anvendelse.
7.5.2 Koldt vand skal ved samtlige tapsteder i fysisk,  

 kemisk og bakteriologisk henseende opfylde de krav, der fremgår af Miljø- og  

 Energiministeriets bekendtgørelse nr. 871 af 21. september 2001 om  

 vandkvalitet  

 og tilsyn med vandforsyningsanlæg.
Der skal være en passende  

 koldtvandstemperatur  

 uden besværende ventetid.
Bestemmelsen gælder ikke for anlæg, der er omfattet  

 af 7.4.8.
 7.5.3 Til sikring af vandforsyningsanlægget imod forurening,  

 der strømmer tilbage i drikkevandsinstallationen, skal der monteres en  

 tilbagestrømningssikring på fordelingsledningen efter jordledningens  

 indføring  

 i ejendommen og inden afgrening til anden ledning.
 (7.5.3 og 7.5.4) I drikkevandsinstallationer  

 afpasses foranstaltninger til sikring mod tilbagestrømning af behandlet vand  

 efter det behandlede vands sundhedsfarlighed og installationernes art og  

 brug.
 Der henvises til DS/EN 1717, Sikring mod  

 forurening af drikkevand i vandinstallationer.
 7.5.4 Vandinstallationer skal udformes, så behandlet vand og  

 vand, der er tappet ved et tapsted, ikke kan strømme tilbage til  

 drikkevandsinstallationen.
 7.5.5 Hvor installationer for drikkevand kan komme i  

 berøring med sundhedsskadelige stoffer, skal installationerne udformes på en  

 sådan måde, at der opnås sikkerhed mod indtrængen af sådanne stoffer i  

 drikkevandsinstallationen ved korrosion eller diffusion, så der ikke kan  

 opstå  

 sundhedsfare.
 7.5.6 Vandinstallationer skal udformes, så unødvendigt  

 vandforbrug herunder vandspild undgås.
 7.5.7 Vandinstallationer skal udformes, så generende  

 overstrømninger fra varmtvands- til koldtvandsinstallationen  

 ikke kan forekomme.
 7.5.8  

 Vandinstallationer  

 skal udformes, så forbruget af varmt og koldt vand kan måles.
 (7.5.8) Der henvises  

 til Bygge- og Boligstyrelsens bekendtgørelse nr. 891 af 9. oktober 1996 om  

 individuel måling af el, gas, vand og varme samt Bygge- og Boligstyrelsens  

 bekendtgørelse nr. 565 af 1. juli 1997 om ændring af bekendtgørelse om  

 individuel måling af el, gas, vand og varme.
 7.5.9 Installationer for vand til teknisk brug og  

 installationer, der af andre grunde medfører, at kravene til  

 drikkevandskvaliteten  

 ikke er opfyldt, skal være mærket på en sådan måde, at fejlagtig brug kan  

 undgås.
7.6 Vandinstallationer, varmt vand 7.6.1  

 Vandinstallationer skal udformes, så de kan fungere med mindst mulig risiko  

 for  

 bakterievækst.
7.6.2 Anlæg til produktion af varmt brugsvand skal under  

 hensyntagen til varmtvandstapstedernes antal og brug kunne yde en  

 tilstrækkelig  

 vandmængde og vandstrøm med en temperatur, der passer til formålet.
En  

 passende  

 varmtvandstemperatur skal være til stede uden besværende ventetid.
 (7.6.2) Ved tapsteder,  

 der bruges sjældent, f.eks. gæstetoiletter, kan der ses bort fra kravet om at  

 reducere vandspild.
 7.6.3  

 Vandinstallationer skal udformes, så der ved tapning af vand ikke opstår  

 risiko  

 for skoldning og således, at der ikke forekommer overfladetemperaturer, der  

 kan  

 medføre skader på personer.
7.7 Vandinstallationer, oversvømmelse 7.7.1 Vandinstallationer skal udformes, så der er  

 betryggende sikkerhed mod udstrømning eller udsivning af vand, der kan  

 medføre  

 skader på bygninger.
Utætheder skal kunne konstateres.
 7.7.2 Tapsteder må kun udføres, hvor der er udført  

 afløbsinstallation med tilstrækkelig kapacitet, eller hvor vandet på anden  

 vis  

 kan bortledes eller opsamles på hensigtsmæssig måde.
 7.7.3 Apparater med automatisk vandpåfyldning, der opstilles  

 i rum uden gulvafløb, skal have påbygget eller indbygget betryggende  

 sikkerhed  

 mod utilsigtet vandudstrømning og skal være placeret således, at udsivning af  

 vand kan konstateres.
7.8 Vandinstallationer, materialer, komponenter og  

 udførelse 7.8.1 Vandinstallationer skal udformes af materialer, der  

 ikke afgiver sundhedsfarlige stoffer til vandet eller giver generende lugt,  

 smag, misfarvning eller generende vækst af mikroorganismer.
 (7.8.1) Kravet  

 vedrører alle materialer, der indgår i installationen, f.eks. rør, armaturer  

 og  

 pakninger.
 7.8.2 Installationsdele, der er anbragt sådan, at de ikke er  

 udskiftelige, skal være af en sådan kvalitet, at de kan holde lige så længe  

 som  

 den bygningsdel, hvor de er anbragt.
7.9 Afløbsinstallationer, generelt 7.9.1 Enhver lokalitet og installationsgenstand med  

 vandinstallation med aftapning skal forsynes med passende afløbsmulighed.
 7.9.2 Afløb for regnvand skal udføres, hvor nedsivning eller  

 vandansamling kan medføre risiko for bygninger eller bygningsdele, eller  

 andre  

 ulemper f.eks. gener for trafik.
 7.9.3 Afløbsinstallationer skal dimensioneres og udføres, så  

 der opnås en tilfredsstillende bortledning af det tilførte afløbsvand under  

 hensyntagen til tilslutningsforholdene og omgivelserne samt til  

 installationens, grundens og bygningens forudsatte anvendelse.
 (7.9.3) Spildevand  

 afledes i forhold til tilløbet, så der ikke forårsages oversvømmelse ved  

 normal  

 benyttelse af installationerne.
 Regnvand bortledes  

 uden at forårsage oversvømmelse ved den dimensionsgivende regnintensitet, der  

 fastsættes af kommunalbestyrelsen.
 7.9.4 Afløbsinstallationer skal dimensioneres og udføres, så  

 der er tilstrækkelig sikkerhed for, at der ikke forekommer:
oversvømmelser, lugtgener, aflejringer, der kan forringe kapaciteten.
7.10 Afløbsinstallationer, materialer, komponenter og  

 udførelse 7.10.1 Afløbsinstallationer og hovedafløbssystem må ikke  

 tilføres stoffer, der kan skade eller forringe funktionen af  

 hovedafløbssystem,  

 renseanlæg eller recipient.
 (7.10.1)  

 Kommunalbestyrelsen kan stille krav til det afløbsvand, der tilføres  

 hovedafløbsledninger.
 Stoffer, der kan skade  

 eller forringe funktionen af afløbssystemer, renseanlæg eller recipienter,  

 tilbageholdes i udskillere eller neutraliseres.
 7.10.2 Dæksler og afdækninger skal:
være udformet, placeret og fastholdt på en sådan måde, at  

 der er tilstrækkelig sikkerhed mod ulykker, have en styrke, så de kan modstå de påvirkninger, som de  

 udsættes for, være monteret, så de belastninger der påføres, ikke skader  

 afløbsinstallationerne.
 7.10.3 Ved risiko for opstemning i hovedafløbssystemet skal  

 afløbsinstallationer udformes, så opstemningen ikke kan medføre skadelig  

 oversvømmelse.
 7.10.4 Afløbsinstallationer skal udformes, så der ikke sker  

 overstrømning til vandforsyningsanlæg og vandinstallationer, eller til et  

 andet  

 afløbssystem eller en anden installationsgenstand.
 7.10.5 Hvis hovedafløbsledningerne er udført som  

 separatsystem, skal afløbsinstallationer udføres som separatsystem.
7.10.6 Hvis kommunalbestyrelsen forlanger det, skal der  

 etableres fornøden ventilation af hovedafløbsledninger gennem en ejendoms  

 afløbsinstallation. Afsnit 7.5 Afsnittet ophæves.
Afsnit 7.6 Nugældende 7.6 bliver herefter til 7.11.
Afsnit 9 9.7.2 Første sætning ændres til:
Enfamiliehuse, der er sammenbyggede eller ligger i mindre  

 indbyrdes afstand end 5,0 m, skal for så vidt bygningerne ligger umiddelbart  

 over for hinanden eller er helt sammenbygget adskilles med bygningsdel mindst  

 som bygningsdel klasse EI 60 [BD-bygningsdel 60].
Hvis bygningerne ligger  

 forskudt i forhold til hinanden, og afstanden mellem bygningerne er mindre  

 end  

 2,5 m, skal de dele af væggene, der er i en afstand fra den anden bygning på  

 op  

 til 2,5 m, være mindst bygningsdel klasse EI 60 [BD-bygningsdel 60] for at  

 sikre mod vinkelsmitte. Afsnit 9.12.1 Legepladsredskaber Bestemmelsen og vejledningsteksten ophæves.
Afsnit 10 10.6.1 Bestemmelsen ændres til:
Bestemmelserne i afsnit 4.3.2, 4.3.3, 4.3.7, 4.3.8, 4.3.9  

 og 4.3.10 skal overholdes. Afsnit 11 11.1.1 Bestemmelsen ændres til:
Bestemmelserne i dette afsnit  

 omfatter garager, carporte, udhuse og lignende mindre bygninger i tilknytning  

 til enfamiliehuse samt sommerhuse. Tillægget træder i kraft den 1. februar 2005.
Erhvervs- og Byggestyrelsen, den 17.  

 december 2004 Jesper Rasmussen /Mette Preisler Bilag D Bilag D Beskrivelse af attesteringssystem 3 under  

 byggevaredirektivet (Rådets direktiv af 21. december 1988 om indbyrdes  

 tilnærmelse  

 af medlemsstaternes love og administrative bestemmelser om byggevarer).
 Kravet om en national godkendelse af fabriksfremstillede  

 produkter til vand- og afløbsinstallationer ændres, så alene produkter, der  

 har  

 indflydelse på kvaliteten af drikkevandet, skal have en national godkendelse.  

 For de øvrige produkter, som endnu ikke er blevet omfattet af en teknisk  

 specifikation  

 under byggevaredirektivet, kræves et kvalitetssikringssystem for eftervisning  

 af overensstemmelse med de tekniske specifikationer, der hidtil har ligget  

 til  

 grund for den nationale godkendelse, som er opbygget på tilsvarende vis som  

 under byggevaredirektivet.
 Dette system består dels af en førstegangsafprøvning af  

 produktet foretaget af et autoriseret laboratorium, og dels af fabrikkens  

 egen  

 produktionskontrol.
Fabrikkens egen produktionskontrol Det kræves således, at fabrikanten har en egen  

 produktionskontrolordning.
Det er en intern løbende produktionskontrol, der  

 udføres af fabrikanten.
Denne skal systematisk dokumentere alle nærmere  

 betingelser, krav og bestemmelser for denne ordning i en skriftlig  

 redegørelse  

 for metoder og procedurer.
Denne dokumentation skal sikre, at kvalitetssikringen  

 gennemføres ens.
Dokumentationen gør det muligt at kontrollere, om de krævede  

 produktspecifikationer nås, og om kontrolordningen udføres efter hensigten.
 Fabrikkens produktionskontrol kombinerer produktionsteknik  

 med de midler, som er nødvendige for at vedligeholde og kontrollere  

 produktets  

 overensstemmelse med de krævede tekniske specifikationer.
Produktionskontrollen omfatter både kontrol og test af  

 måleudstyr, råmaterialer, indgående bestanddele, processer, maskiner og  

 produktionsudstyr samt de færdige produkter, herunder deres  

 materialeegenskaber.
Endelige omfatter kontrollen anvendelsen af de opnåede  

 resultater.
Krav til produktionskontrollen Fabrikanten er ansvarlig for at tilrettelægge fabrikkens  

 produktionskontrolordning.
Opgaver og ansvar i ordningen skal dokumenteres,  

 og  

 denne dokumentation skal holdes vedlige.
Fabrikanten kan delegere kompetencen  

 til en person, der har den nødvendige myndighed til at:
tilrettelægge de procedurer, der kan eftervise  

 produktets overensstemmelse på relevante stadier i processen, finde frem til og registrere ethvert tilfælde af  

 manglende overensstemmelse, finde metoder til at rette tilfælde af manglende  

 overensstemmelse.
Fabrikanten bør beskrive kontrolordningen udførligt og  

 holde denne dokumentation vedlige.
Fabrikantens dokumentation og fabrikkens  

 kontrolsystem skal tilpasses produktet og fabrikationsprocessen.
 Kontrolsystemernes pålidelighed  

 bør fastsættes i forhold til produktets overensstemmelse, dvs.:
planlægning af procedurer og instrukser i tilknytning  

 til kontrolrutiner sker efter kravene i de tekniske specifikationer, effektiv igangsætning af procedurer og instrukser, beskrivelse af opgaver, ansvar og resultater, resultaterne skal bruges til at rette afvigelser,  

 udbedre virkningen af afvigelser og revidere produktionskontrolsystemet for  

 at  

 fjerne grunden til manglende overensstemmelse med den tekniske specifikation,  

 hvis det viser sig nødvendigt.
 Kontrolforanstaltningerne omfatter et eller flere af følgende  

 tiltag:
specifikation og kontrol med råmaterialer og indgående  

 dele, kontrol og prøvninger under produktionen i et omfang,  

 der er fastlagt på forhånd, (Kontrol og prøvning omfatter både fremstilling  

 af  

 produktet og produktionsmaskinernes justering og udstyr etc.
Kontrol,  

 prøvning  

 og hyppigheden heraf afhænger af produktets type og sammensætning,  

 produktionsprocessens kompleksitet, følsomheden af produktets egenskaber over  

 for variationer i produktionsparametre etc.), kontrol og prøvning af de færdige produkter i et  

 omfang, som kan være fastlagt i de tekniske specifikationer, og som tilpasses  

 produktet og produktionsvilkårene for dette.
 Hvis de færdige produkter ikke kontrolleres på markedet,  

 må fabrikanten sikre, at emballering, håndtering og transport tilrettelægges  

 på  

 en sådan måde, at produktet fortsat er i overensstemmelse med den tekniske  

 specifikation.
 Fabrikanten har ansvaret for, at der gennemføres de  

 nødvendige kalibreringer på måle- og prøvningsudstyret.
Verifikation Fabrikanten må enten selv have eller have adgang til  

 måleudstyr og personale, som gør det muligt at udføre de nødvendige  

 verifikationer og prøvninger.
Fabrikanten kan efterleve dette krav ved at  

 indgå  

 en aftale med en eller flere virksomheder eller personer, der har den  

 nødvendige viden og det nødvendige udstyr.
 Fabrikanten må kalibrere eller verificere og vedligeholde  

 kontrol-, måle- og prøvningsudstyret i god, brugbar stand for at kunne  

 eftervise produktets overensstemmelse med den tekniske specifikation.  

 Udstyret  

 skal bruges i overensstemmelse med de bestemmelser eller det referencesystem,  

 som den tekniske specifikation henviser til.
Overvågning af overensstemmelse Det kan for visse produkter være hensigtsmæssigt, at  

 overvågning af overensstemmelse udføres både på de indledende stadier i  

 produktionen og på de vigtigste stadier i produktionsfasen.
Det indebærer, at  

 kun produkter, der har passeret de indledende kontroller og prøvninger,  

 sendes  

 videre i produktionsprocessen.
Prøvning Prøvning skal finde sted efter en plan og gennemføres i  

 overensstemmelse med de metoder, der er anført i den tekniske specifikation.
 Prøvningsmetoderne skal i almindelighed være direkte metoder.
Fabrikanten skal oprette og vedligeholde registreringer,  

 der viser, at prøvning af produktet har fundet sted.
Disse registreringer  

 skal  

 vise, at produktet har opfyldt de fastlagte acceptkriterier.
Sikring af overensstemmelse Hvis kontrol eller prøvningsresultater viser, at produktet  

 ikke lever op til kravene, må fabrikanten straks gribe ind med de nødvendige  

 foranstaltninger for at bringe produktionen i orden.
 Det er f.eks. tilfældet, hvis den statistiske variation af  

 testresultaterne overskrider de tilladte grænser i den tekniske  

 specifikation.
Produkter og serier af produkter, som ikke er i  

 overensstemmelse med den tekniske specifikation, må holdes adskilt, så de kan identificeres.  

 Når fejlen er rettet, må prøvning og verifikation gentages.
 Hvis produktet er leveret, før resultaterne kendes, må  

 fabrikanten have tilrettelagt en procedure, der sikrer, at kunderne bliver  

 underrettet på en sådan måde, at de nødvendige konsekvenser kan drages.
Fabrikantens register Fabrikkens egen produktionskontrol skal være  

 veldokumenteret hos fabrikanten.
Beskrivelse af produktet, dato for  

 fabrikationen,  

 anvendt prøvningsmetode, prøvningsresultater og acceptkriterier skal være  

 registreret med en påtegning af den person, der som kontrolansvarlig har  

 forestået verifikationen.
Fabrikanten skal desuden registrere de korrektioner, der  

 er foretaget for at bringe produktet i overensstemmelse med kravene i den  

 tekniske specifikation.
Det drejer sig f.eks. om yderligere prøvninger,  

 ændringer i produktionsprocessen, kassation eller reparation af produktet.
Sporbarhed Det er fabrikantens ansvar at opretholde en komplet  

 fortegnelse over de enkelte produkter eller serier af produkter med  

 produktionsdetaljer og egenskaber.
Fabrikanten skal også registrere, hvem  

 produkterne  

 først er blevet solgt til.
Individuelle produkter eller serier af produkter skal  

 fuldt ud kunne identificeres og spores i kraft af disse oplysninger.
I visse  

 tilfælde, f.eks. for råvarer, er det ikke altid muligt.
