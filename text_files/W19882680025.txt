 Ikke grundlag for at pålægge Danmarks Radio at bringe en berigtigelse  

 af nogle udtalelser i TV-Avisen søndag den 17. januar 1988 vedrørende  

 begivenheder, der fandt sted for seks år siden, da det, der var oplyst i  

 sagen, ikke gav grundlag for at fastslå, at udtalelserne var urigtige.
 Ved skrivelse af 28. januar 1988 anmodede direktør Jørgen Tauber Lassen  

 redaktionen af TV-Avisen om, at følgende udtalelser i TV-Avisen søndag den  

 17. januar 1988 måtte blive berigtiget i TV-Avisens søndagsudsendelse den 31.  

 januar 1988:
»Jo, vi har en enkelt gang prøvet at undgå det ved at lave  

 underskriftsindsamling, og vi fik også temmelig mange underskrifter, vi fik  

 45 ud af omkring de 100. Vi kunne ikke nå at komme mere rundt, og det blev  

 han rasende over, at vi havde forsøgt det, og truede med at ekskludere dem,  

 der havde stået bag den underskriftsindsamling.« De påklagede udtalelser blev fremsat af fru Bente Olesen, der er ansat på  

 Århus Oliefabrik A/S, tidligere har været medlem af SFF og nu er tillidsmand  

 for HK.
 Direktør Jørgen Tauber Lassen gjorde i henvendelsen til redaktionen af  

 TV-Avisen gældende, at de påklagede udtalelser er urigtige og skadelige, idet  

 det virkelige forhold er, at 22 medlemmer af SFF's sektion på Århus  

 Oliefabrik A/S havde opfordret sektionens bestyrelse til at undlade at  

 invitere andre end sektionens medlemmer til generalforsamling den 4. marts  

 1982. Under »Eventuelt« gjorde direktør Tauber Lassen opmærksom på,  

 at efter lovene for sektionen havde SFF ret til at deltage i  

 generalforsamlingen, og at en overtrædelse af lovene kunne udgøre  

 eksklusionsgrundlag for sektionen.
Ved skrivelse af 1. februar 1988 afviste TV-Aktualitetsafdelingen at  

 efterkomme anmodningen om berigtigelse.
Det blev i skrivelsen anført, at der  

 er tale om et udsagn fra Bente Olesen, som omfatter en del af sektionen,  

 nemlig de 45, som hun siger stod bag underskriftsindsamlingen, hvorimod  

 direktør Tauber Lassens indlæg under »Eventuelt« på  

 generalforsamlingen den 4. marts 1982 vedrørte eksklusionsgrundlag for hele  

 sektionen.
Da de 45, Bente Olesen taler om, tilhører sektionen, har direktør  

 Tauber Lassens formelt også talt om dem.
Den kendsgerning, at Bente Olesen  

 ikke tilføjede, at de øvrige sektionsmedlemmer også kunne blive ramt,  

 berettigede efter afdelingens opfattelse ikke, at hendes udtalelser blev  

 dementeret.
Afdelingen fandt det i øvrigt tvivlsomt, om Bente Olesens  

 udtalelse havde bevirket nævneværdig skade for direktør Tauber Lassen, og det  

 var afdelingens klare skøn, at det ikke vil være muligt at forklare sagen  

 uden betydelig risiko for, at der opstår nye misforståelser.
Ved skrivelse af 5. februar 1988 påklagede direktør Jørgen Tauber Lassen  

 TV-Aktualitetsafdelingens afgørelse til Generaldirektøren for Danmarks Radio.  

 Det blev i skrivelsen præciseret, at det, Bente Olesen har udtalt, er, at  

 Tauber Lassen blev rasende og truede de, der stod bag  

 underskriftsindsamlingen på 45 underskrifter, med eksklusion.
En sådan  

 trussel mod de pågældende enkeltpersoner ville klart have været uberettiget.  

 Heroverfor står imidlertid det virkelige forhold, at Tauber Lassen under  

 »Eventuelt« gør opmærksom på, at hvis underskriftsindsamlingen  

 havde resulteret i en udelukkelse af SFF's ledelse fra deltagelse i  

 generalforsamlingen, ville det være i strid med de gældende vedtægter og  

 kunne således udgøre eksklusionsgrundlag.
Skrivelsen var vedlagt kopi af  

 referat af generalforsamling i sektionen på Århus Oliefabrik A/S den 4. marts  

 1982 kl 19.30. Heri er under punkt 9 »Eventuelt« blandt andet  

 anført:
»Efter pausen, hvorunder middagen blev indtaget, indledte J.
Tauber  

 Lassen med at udtrykke sin forundring over det under punkt 2 refererede brev  

 med opfordring til bestyrelsen om at undlade at invitere gæster med til  

 generalforsamlingen.
Han gjorde opmærksom på, at hvis bestyrelsen havde  

 efterkommet kravet i brevet og truffet foranstaltninger til, at der ikke  

 kunne være repræsentanter for SFF's ledelse til stede under  

 generalforsamlingen, ville dette reelt være ensbetydende med  

 eksklusionsgrundlag for hele sektionen.
Herefter kom der en livlig debat i gang vedrørende SFF-ledelsens  

 dispositioner, bl.a. i forbindelse med dagspressens omtale af forholdene  

 omkring EDB-sagerne og J.
Tauber Lassens medvirken i TV-udsendelsen »Den  

 varme stol«.
Herunder blev der fra J.
Tauber Lassens og A.
Frederiksens  

 side gjort rede for mediernes systematisk gennemførte hetz mod SFF, idet det  

 samtidig blev understreget, at ledelsen også i fremtiden vil tage til genmæle  

 over for usaglige angreb fra dagspressen.' Generaldirektøren for Danmarks Radio besvarede ved skrivelse af 1. marts  

 1988 klagen over TV-Aktualitetsafdelingens afgørelse.
Det blev heri oplyst,  

 at Generaldirektøren havde indhentet udtalelser fra TV-Aktualitetsafdelingen  

 og Programdirektøren for TV.
TV-Aktualitetsafdelingen oplyste, at begivenhederne fandt sted for seks år  

 siden, og at Bente Olesen i dag fastholder sin udtalelse.
Det nu fremsendte  

 mødereferat ses ikke godkendt af Bente Olesen, og i umiddelbar fortsættelse  

 af Tauber Lassens bemærkninger »kom en livlig debat i gang om  

 SFF-ledelsens dispositioner.« Disse forhold gør det efter  

 afdelingsledelsens skøn ikke muligt at berigtige Bente Olesens udtalelser  

 uden betydelig risiko for, at der opstår nye misforståelser.
 Programdirektøren for TV fandt ikke, at den omstændighed, at bestyrelsens  

 udelukkelse fra generalforsamlingen kunne medføre eksklusion for hele  

 sektionen og ikke blot for dem, der stod bag underskriftsindsamlingen, var en  

 fejlagtig realoplysning af en sådan karakter, at den har bevirket en skade,  

 der gør en berigtigelse berettiget.
Generaldirektøren for Danmarks Radio udtalte herefter, at han var enig i  

 afdelingens og programdirektørens vurdering af, at der ikke i det omhandlede  

 indslag er tilstrækkeligt grundlag for at bringe en berigtigelse.
I den  

 vurdering var også inkluderet det forhold, at antallet af underskrivere i  

 henhold til Bente Olesen var 45, medens det i henhold til referatet var 22.
 Ved skrivelse af 11. april 1988 påklagede direktør Jørgen Tauber Lassen  

 Generaldirektørens afgørelse af 1. marts 1988 til Radionævnet med påstand om  

 berigtigelse.
Radionævnet anmodede umiddelbart efter modtagelsen af skrivelsen af 11.  

 april 1988 skriftligt Danmarks Radio om at fremkomme med en nærmere  

 redegørelse for sagens sammenhæng.
Radionævnet henledte ved skrivelse af 26.  

 juli 1988 Danmarks Radios opmærksomhed på, at Radionævnet ikke havde modtaget  

 den udbedte redegørelse.
Generaldirektøren for Danmarks Radio meddelte ved  

 skrivelse af 1. august 1988, at Danmarks Radio ikke havde modtaget  

 Radionævnets anmodning fra april 1988, og at han ikke havde noget at tilføje  

 til sin skrivelse af 1. marts 1988.
 Radionævnet skal udtale:
Da Bente Olesen fastholder sine udtalelse i TV-Avisen søndag den 17.  

 januar 1988, giver det, der er oplyst i sagen, ikke grundlag for at fastslå,  

 at disse udtalelser var urigtige.
Der er herefter ikke grundlag for at  

 pålægge Danmarks Radio at bringe en berigtigelse.
