I en hertil indsendt Skrivelse har Hr.
Politimesteren forespurgt, om  

 Universitetets retsmedicinske Institut har været berettiget til at kræve  

 foretaget medico-legalt Ligsyn forud for en af Direktoratet for  

 Ulykkesforsikringen i Medfør af § 49 i Lov Nr. 183 af 20. Maj 1933 om  

 Ulykkesforsikring begæret Obduktion.
 Foranlediget heraf skal man efter Brevveksling med Universitets  

 retsmedicinske Institut, Sundhedsstyrelsen og Foreningen af Politimestre i  

 Danmark, meddele, at det i overensstemmelse med Justitsministeriets Skrivelse  

 Nr. 169 af 31. Maj 1921 tilkommer Politimestrene under Ansvar overfor deres  

 overordnede at bedømme, om de forefaldende Tilfælde hører til dem, for hvilke  

 lovmæssigt Ligsyn er foreskrevet, og at den Omstændighed, at der skal  

 foretages lovmæssig Obduktion i og for sig ikke nødvendiggør Foretagelsen af  

 medico-legalt Ligsyn.
 Da den medico-legale Ligsynsattest imidlertid vil kunne have Betydning for  

 Obduktionen, maa Justitsministeriet dog finde det rettest, at en af de  

 lægelige Myndigheder fremsat Begæring om Foretagelse af lovmæssigt Ligsyn  

 forud for en legal Obduktion imødekommes, saaledes at Udgifterne ved Ligsynet  

 afholdes af Rekvirenten af Obduktionen.
