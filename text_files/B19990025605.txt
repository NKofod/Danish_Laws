Bekendtgørelse om biblioteksafgift I medfør af § 4, stk. 6, § 5, stk. 2, § 7,  

 § 8, stk. 2, og § 9, stk. 2, i lov om biblioteksafgift,  

 jf. lovbekendtgørelse nr. 134 af 10. marts 1999, fastsættes:
Personer, som kan modtage biblioteksafgift § 1.1)  

  Berettigede til at modtage afgift efter biblioteksafgiftslovens  

 § 2 er 1)	forfattere, hvis bøger er udgivet på dansk, medmindre  

 der er tale om en oversættelse eller en gendigtning,  

 genfortælling eller bearbejdelse fra fremmedsprog, 2)	oversættere samt personer, der foretager gendigtning,  

 genfortælling eller bearbejdelse af fremmedsprogede bøger til  

 dansk, 3)	illustratorer, billedkunstnere, komponister og fotografer, hvis  

 frembringelser indgår i de i nr. 1 nævnte bøger eller  

 selvstændigt er udgivet i bogform i Danmark, og 4)	andre bidragydere til de i nr. 1 og nr. 3 nævnte bøger,  

 hvis bidrag er registreret i Nationalbibliografien (Dansk Bogfortegnelse,  

 Dansk Musikfortegnelse, Dansk Lydfortegnelse m.v).
 Stk. 2. Stk. 1 finder tilsvarende anvendelse på  

 litteratur indlæst på lydbånd m.v.
Stk. 3. Personer, som har bidraget til aviser og tidsskrifter,  

 modtager ikke afgift for deres bidrag.
Det samme gælder for personer,  

 som har bidraget med omslagsillustrationer eller med mindre, spredte tekst-  

 eller illustrationsbidrag i bøger.2) § 2. Berettigede til at modtage afgift, efter at  

 en i § 1 nævnt person er afgået ved døden, er efter  

 lovens § 3, stk. 1, 1)	den efterlevende ægtefælle, 2)	en fraskilt ægtefælle, såfremt ægteskabet  

 har varet i mindst 5 år, og det ved skilsmissen er fastsat, at  

 vedkommende har ret til underholdsbidrag, 3)	en efterlevende person, som en berettiget samlevede med på  

 dødstidspunktet, såfremt samlivet har varet mindst 5 år,  

 og 4)	børn under 18 år, såfremt den anden af  

 forældrene er død eller ikke er berettiget.
 Stk. 2. Efterlader de i § 1 nævnte personer sig  

 flere berettigede, deles afgiftsbeløbet efter lovens § 3,  

 stk. 2, ligeligt mellem dem.
 Stk. 3. Berettigede i medfør af stk. 1 og 2  

 modtager kun halv afgift i forhold til den person, der var berettiget i  

 henhold til § 1, jf. lovens § 3, stk. 3.
Tilmelding § 3. Det er en betingelse for udbetaling af afgift  

 for et givent finansår, at den enkelte berettigede inden for de i  

 § 18 fastsatte frister foretager tilmelding på et skema, som  

 rekvireres i Biblioteksstyrelsen, samt afgiver de til brug for beregning og  

 udbetaling af afgiften i øvrigt nødvendige oplysninger.
 Stk. 2. Yderligere oplysninger, herunder et eksemplar af en  

 given titel, skal efter anmodning indsendes til Biblioteksstyrelsen.
Grundlaget for afgiftsbetaling § 4. Afgiften til de berettigede efter § 1 og  

 § 2 fordeles efter et pointsystem på grundlag af sidetal pr. titel  

 og antallet af udlånsenheder pr. titel, hvormed de berettigede er  

 repræsenteret i bibliotekernes indberetninger.
For lydbånd m.v.  

 er grundlaget indlæste minutter i stedet for sidetal.
Udlånsenheder og sidetal/minuttal § 5. Antallet af udlånsenheder  

 fastlægges på grundlag af indberetninger fra folkebiblioteker,  

 folkeskolens biblioteker og Danmarks Blindebibliotek, i det omfang  

 disse biblioteker har deres bogbestand registreret i maskinlæsbar form,  

 og indberetningerne indeholder de nødvendige data til beregning af  

 afgiften.
 Stk. 2. Indberetningerne skal for at kunne indgå i  

 beregningsgrundlaget foreligge i en sådan elektronisk form, at de  

 teknisk lader sig videreforarbejde i Biblioteksstyrelsen.  

 Årbøger skal for at indgå i beregningsgrundlaget  

 være indberettet på en sådan måde, at de enkelte  

 årgange er udskilt fra hinanden..
 Stk. 3. Biblioteksstyrelsen fastsætter nærmere  

 retningslinier for bibliotekernes indberetninger.
 Stk. 4. For udlånsenheder af en given titel på et  

 givet skolebibliotek afskæres to tredjedele af de indberettede  

 eksemplarer ud over 15 afrundet til hele bind, jf. lovens § 4,  

 stk. 5.
Stk. 5. Ved en udlånsenhed forstås den mindste  

 enhed, der registreres og udlånes eller benyttes på anden  

 måde særskilt.
Udlånsenheden for bøger er et bind,  

 for litteratur indlæst på lydbånd m.v. en mappe med et  

 eller flere lydbånd.
Sammensatte materialer, f.eks. en bog og et  

 bånd, udgør tilsammen en udlånsenhed.
 § 6. Ved fastlæggelsen af sidetal/minuttal  

 anvendes de i Dansk Bogfortegnelse, Dansk Musikfortegnelse og Dansk  

 Lydfortegnelse indeholdte oplysninger.
Pointtildeling § 7. Bøger tildeles 1 point pr. side,
dog således at 1)	billedbøger og tegneserier tildeles 3 point pr. side, 2)	noder (musikalier) tildeles 6 point pr. side, 3)	lyrik (digte) tildeles 6 point pr. side, og 4)	dansk/fremmedsprogs og fremmedsprogs/dansk ordbøger tildeles  

 2/3 point pr. side.3) Stk. 2. Lydbøger m.v. tildeles 1/2 point pr. minut,  

dog således at 1)	billedbøger og tegneserier tildeles 1 1/2 point pr.  

 minut, 2)	lyrik (digte) tildeles 3 point pr. minut, og 3)	dansk/fremmedsprogs og fremmedsprogs/dansk ordbøger tildeles  

 2/6 point pr. minut.4) Stk. 3. Uanset bestemmelsen i stk. 1 og 2 tildeles  

 skønlitteratur for voksne, bortset fra lyrik (digte), 1,35 point pr.  

 side, henholdsvis 0,675 point pr. minut til de primære bidragydere.
 Stk. 4. Uanset bestemmelserne i stk. 1 og 2 tildeles  

 oversættelser, gendigtninger, genfortællinger og bearbejdelser  

 fra fremmedsprog 1/3 point pr. side, henholdsvis 1/6 point pr. minut.  

 Oversættelser af lyrik (digte) tildeles dog 2 point pr. side,  

 henholdsvis 1 point pr. minut.
 § 8. Ved billedbøger og tegneserier, jf.  

 § 7, stk. 1 og 2, forstås bøger, som i folke- og  

 skolebibliotekernes fælles bibliografiske database og i bibliotekernes  

 kataloger er påført henholdsvis opstillingssignaturen »bi« og  

 »te«.
 Stk. 2. Ved noder (musikalier), jf. § 7, stk. 1,  

forstås bøger, som i Nationalbibliografien er registreret  

 som noder.
 Stk. 3. Ved lyrik (digte), jf. § 7, stk. 1 og 2,  

 forstås bøger, som i Nationalbibliografien er registreret som  

 lyrik (digte).
 Stk. 4. Ved dansk/fremmedsprogs og fremmedsprogs/dansk  

 ordbøger, jf. § 7, stk. 1 og 2, forstås bøger,  

 som i Nationalbibliografien er registreret som ordbøger med  

 fremmedsprog.
Stk. 5. Ved skønlitteratur, jf. § 7, stk. 3,  

 forstås litteratur, som i Nationalbibliografien er klassificeret som  

 skønlitteratur.
Ved litteratur for voksne, jf. § 7, stk. 3,  

 forstås titler, der af Dansk BiblioteksCenter siden 1976 er angivet som  

 sådan i forbindelse med registreringen i Nationalbibliografien.
 Stk. 6. Ved oversættelser af lyrik (digte), jf.  

 § 7, stk. 4, 2. pkt., forstås bøger, der i  

 Nationalbibliografien er klassificeret som oversat lyrik (digte).
Flere berettigede § 9.5)  For  

 bøger, bortset fra antologier m.v., jf. § 10, med flere  

 afgiftsberettigede fordeles det pointtal, som en bog opnår efter  

 § 7 på grundlag af Nationalbibliografiens oplysninger om  

 primære og sekundære bidragydere.
Er der én primær  

 og én sekundær bidragyder, deles pointtallet med tre fjerdedele  

 til den primære og en fjerdedel til den sekundære bidragyder.
Er  

 der flere primære bidragydere, deles tre fjerdedele ligeligt mellem  

 dem.
Er der flere sekundære bidragydere, deles én fjerdedel  

 ligeligt mellem dem.
Er der udelukkende primære bidragydere, deles hele  

 pointtallet ligeligt mellem dem.
 Særligt om antologier m.v.
 § 10. Bestemmelserne i § 7, stk. 1-3 og  

 4, 2. pkt., om vægtning for særlige typer af litteratur finder  

 ikke anvendelse ved fordeling af point til antologier, andre  

 samlingsværker eller årbøger.
 Stk. 2. Pointtallet for en antologi, et andet  

 samlingsværk eller en årbog deles ligeligt mellem de berettigede  

 bidragydere.
§ 11. Bidrag til leksika, sangbøger og  

 årbøger samt andre bøger med et meget stort antal  

 enkeltbidrag udløser kun biblioteksafgift til bidragydere, der er  

 registreret i Nationalbibliografien.6) § 12. Ved antologier og andre  

 samlingsværker, jf. § 10, forstås bøger, der i  

 Nationalbibliografien er registreret som samlingsværker.
 Stk. 2. Ved årbøger, jf. §§ 10 og 11,  

 forstås bøger, der i Nationalbibliografien er registreret som  

 årbøger.
 Stk. 3. Ved leksika og sangbøger, jf. § 11,  

 forstås bøger, der i Nationalbibliografien er registreret som  

 henholdsvis leksika og sangbøger.
Dokumentation § 13.7)  

  Udbetaling af afgift efter § 9 og § 10 for 1)	bøger med mere end 3 primære eller 3 sekundære  

 bidragydere inden for en kategori af afgiftsberettigede (forfatter,  

 komponist, illustrator, fotograf, redaktør m.v.), 2)	antologier og 3)	andre samlingsværker forudsætter, at den enkelte bidragyder inden for den i § 18,  

 stk. 5, fastsatte frist har anmeldt sin medvirken til  

 Biblioteksstyrelsen og på forlangende indsendt kopi af bogens  

 titelblad, kolofon, indholdsfortegnelse eller anden fyldestgørende  

 dokumentation, hvoraf det fremgår hvem, der har bidraget til bogen, og  

 at bidragene berettiger til afgift.
Særligt om oversættelser og oversatte  

 bidrag § 14. Såfremt flere personer har oversat en  

 bog, deles pointtallet ligeligt mellem dem.8) Stk. 2. Personer, der har oversat bidrag til bøger, der  

 ikke samlet kan betegnes som oversættelser, modtager en tredjedel af  

 det pointtal, som ville tilkomme dem efter § 9 og § 10.
Pointværdi § 15. Såfremt dele af pointtallet for en bog  

 med flere bidragydere ikke udløser afgift, indgår denne del ikke  

 i den samlede pointsum.
§ 16. Den samlede pointsum, som er tildelt  

 på grundlag af bestemmelserne i §§ 4-14, sættes i forhold  

 til bevillingen på finansloven.
Biblioteksstyrelsen beregner herefter,  

 hvilket beløb der det pågældende år skal udbetales  

 pr. point.
Den enkelte berettigede modtager afgift svarende til det antal  

 point, som vedkommende har opnået.
 Stk. 2. De i medfør af beløbsgrænserne i  

 § 17 frigjorte midler fordeles ved nye beregninger mellem  

 afgiftsmodtagerne.
Beløbsgrænser § 17. Beløb under 25 kr. udbetales ikke.  

 Det meddeles den berettigede, at beløbet er beregnet til under 25  

 kr.
 Stk. 2. Efter lovens § 4, stk. 3, foretages  

 udbetaling af biblioteksafgift til en berettiget person på  

 følgende måde:
 1)	Beløb indtil 300.000 kr. udbetales uden reduktion.
 2)	Af beløb over 300.000 kr. og indtil 400.000 kr. udbetales to  

 tredjedele.
 3)	Af beløb over 400.000 kr. og indtil 500.000 kr. udbetales  

 halvdelen.
 4)	Af beløb over 500.000 kr. udbetales en tredjedel.
 Stk. 3. Efter lovens § 4, stk. 4, reguleres  

 beløbsgrænserne i stk. 2 årligt med  

 satsreguleringsprocenten, jf. lov om en satsreguleringsprocent.
Frister § 18. Tilmelding til biblioteksafgift for et givet  

 finansår i henhold til § 3, stk. 1, skal ske inden den 1.  

 december året før.
 Stk. 2. Anmeldelse og indsendelse af dokumentation for  

 bøger med mere end 3 primære eller 3 sekundære  

 bidragydere, antologier og andre samlingsværker for et givet  

 finansår i henhold til § 13 skal ske inden den 15. oktober  

 året før.
 § 19. I medfør af lov nr. 1021 af 23.  

 december 1998 om ændring af lov om biblioteksafgift og forarbejderne  

 til loven vil biblioteksafgiftsordningen pr. 1. januar 2000 blive  

 ændret på følgende punkter:
 1)	Illustratorer, som dokumenterer, at deres frembringelser  

 særligt er udført til oversættelser, gendigtninger,  

 genfortællinger eller bearbejdelser af fremmedsprogede værker til  

 dansk, vil blive berettiget til at modtage biblioteksafgift.
 2)	Personer, som dokumenterer både at have udført  

 omslagsillustrationen og andre illustrationer til samme bog, vil kunne  

 få omslagsillustrationen medregnet ved opgørelsen af  

 vedkommendes samlede illustrationsbidrag til bogen.
 3)	Der vil ikke blive udbetalt biblioteksafgift til andre bidragydere  

 til de i § 1, stk. 1, nr. 1 og 3, nævnte bøger  

 (redaktører m.v.), medmindre de pågældende har  

 dokumenteret, at de har udført væsentlige bidrag til en titel,  

 samt at deres bidrag ikke er frembragt som led i et ansættelsesforhold,  

 som omfatter redaktionelt arbejde.
 4)	Der vil ikke blive udbetalt biblioteksafgift til bidragydere til  

 årbøger, medmindre de pågældende har dokumenteret  

 deres bidrag.
 5)	Biblioteksstyrelsen vil i særlige tilfælde efter  

 ansøgning kunne fravige Nationalbibliografiens opdeling i  

 primære og sekundære bidragydere, jf. herved § 9. Det samme  

 gælder for den i § 14, stk. 1, angivne fordeling mellem flere  

 oversættere.
 Stk. 2. Dokumentation eller ansøgning, som skal  

 foretages i henhold til stk. 1, nr. 1-5, skal for at komme i betragtning  

 ved udbetalingen af biblioteksafgift fra 1. januar 2000 være indsendt  

 til Biblioteksstyrelsen inden den 15. oktober 1999.
Udbetaling § 20. Biblioteksafgiften udbetales for hvert  

 finansår til den berettigede eller dennes bo, hvis betingelserne for  

 udbetaling var opfyldt den 1. januar det pågældende år.  

 Biblioteksafgiften udbetales én gang årligt, ved udgangen af  

 juni måned.
Udbetaling kan ske senere, når dette beror på  

 den berettigedes forhold.
 Stk. 2. Det påhviler de berettigede at kontrollere  

 oplysningerne på de ved udbetalingen udsendte titellister og meddele  

 Biblioteksstyrelsen eventuelle fejl eller mangler inden den 15. oktober i  

 udbetalingsåret.
 Klageadgang m.v.
 § 21. Klager over fordelingen af biblioteksafgift  

 for et givet finansår skal efter lovens § 6 være indgivet  

 til Biblioteksstyrelsen senest den 15. oktober i det pågældende  

 år.
 § 22. Afgørelser truffet af  

 Biblioteksstyrelsen efter § 21 kan indbringes for  

 Biblioteksafgiftsnævnet, der har den endelige administrative  

 afgørelse, jf. lovens § 7.
Stk. 2. Nævnet består af 3 medlemmer.  

 Kulturministeren udpeger formanden, som skal have administrativ og juridisk  

 sagkundskab, og et medlem, som skal have biblioteksfaglig sagkundskab.
Et  

 medlem udpeges efter indstilling fra Dansk Forfatterforening som  

 repræsentant for de berettigede.
Ministeren beskikker nævnets  

 medlemmer for 4 år ad gangen.
Kulturministeriet yder  

 sekretariatsbistand til nævnet.
 Rådighedsbeløb for grammofonplader m.v.
§ 23. Efter lovens § 8 opføres  

 på finansloven årligt et rådighedsbeløb til  

 fordeling efter ansøgning til komponister, tekstforfattere,  

 udøvende kunstnere og andre, hvis grammofonplader, cd er,  

 lydbånd og andre lydbærende materialer benyttes på  

 bibliotekerne.
Det forudsættes, at de nævnte grammofonplader m.v.  

 er udgivet, dvs. bragt i handelen eller på anden måde  

 spredt blandt almenheden, i Danmark.
 § 24. Rådighedsbeløbet opdeles i to  

 lige store dele for henholdsvis de skabende og de udøvende kunstnere.  

 Beløbet fordeles efter et skøn over de berettigedes  

 kvantitative repræsentation i bibliotekerne med grammofonplader m.v.  

 Andre generelle kriterier kan indgå ved afgørelsen.
Stk. 2. Ansøgning om at komme i betragtning ved  

 fordeling af rådighedsbeløbet for det følgende  

 finansår skal med de nødvendige oplysninger indsendes til  

 Biblioteksstyrelsen på et ansøgningsskema, som rekvireres i  

 Biblioteksstyrelsen.
Skemaet skal være returneret inden den 1.  

 december.
Stk. 3. Musikgrupper, orkestre eller kor med 18 medlemmer og  

 derover skal indsende en kollektiv ansøgning.
En berettiget  

 person kan ikke søge individuelt for et bidrag til en titel, hvis der  

 også søges kollektivt for samme bidrag.
 § 25. Rådighedsbeløbet fordeles af et  

 udvalg bestående af 7 medlemmer, der beskikkes af kulturministeren for  

 4 år.
Stk. 2. 1 medlem (formanden) udpeges af ministeren. 1 medlem  

 og 1 suppleant for medlemmet beskikkes efter indstilling fra henholdsvis  

 Dansk Komponistforening, Danske Jazz-, Beat- og Folkemusikautorer, Danske  

 Populærautorer, Fællesrådet for Udøvende Kunstnere  

 og Dansk Skuespillerforbund. 1 medlem og 1 suppleant, der skal have  

 særlig indsigt i bibliotekernes anskaffelsespraksis med hensyn til  

 grammofonplader m.v., beskikkes efter indstilling fra Biblioteksstyrelsen.  

 Ministeren udpeger en næstformand blandt de medlemmer, som er beskikket  

 efter indstilling.
Bortset fra formanden kan umiddelbar genbeskikkelse af  

 udvalgets medlemmer ikke finde sted.
Biblioteksstyrelsen yder  

 sekretariatsbistand til udvalget.
 Stk. 3. Udvalget træffer den endelige administrative  

 afgørelse vedrørende fordelingen af  

 rådighedsbeløbet.
Rådighedsbeløb for billedkunst § 26. Efter lovens § 9 opføres  

 på finansloven årligt et rådighedsbeløb til  

 fordeling efter ansøgning til billedkunstnere, hvis frembringelser i  

 form af originalkunst eller diasserier, grafik, fotografier og plakater  

 benyttes på bibliotekerne.
Det forudsættes, at de nævnte  

 frembringelser er udgivet, dvs. bragt i handelen eller på anden  

 måde spredt blandt almenheden, i Danmark.
§ 27. Rådighedsbeløbet for  

 billedkunst fordeles efter et skøn over de berettigedes kvantitative  

 repræsentation i bibliotekerne med billedkunst.
Andre generelle  

 kriterier kan indgå i afgørelsen.
Stk. 2. Ansøgning om at komme i betragtning ved  

 fordeling af rådighedsbeløbet for det følgende  

 finansår skal med de nødvendige oplysninger indsendes til  

 Biblioteksstyrelsen på et ansøgningsskema, som rekvireres i  

 Biblioteksstyrelsen.
Skemaet skal være returneret inden den 1.  

 december.
 § 28. Rådighedsbeløbet fordeles af et  

 udvalg bestående af 4 medlemmer, der beskikkes af kulturministeren for  

 4 år.
Stk. 2. 1 medlem (formanden) udpeges af ministeren. 1 medlem  

 og 1 suppleant for medlemmet beskikkes efter indstilling fra  

 Billedkunstnernes Forbund. 1 medlem og 1 suppleant beskikkes efter  

 indstilling fra Dansk Fotografisk Forening, Grafisk Forbund/Mediefaggruppen  

 og Tegnerne/Tegnerforbundet af 1919 i forening. 1 medlem og 1 suppleant, der  

 skal have særlig indsigt i bibliotekernes anskaffelsespraksis med  

 hensyn til billedkunst, beskikkes efter indstilling fra Biblioteksstyrelsen.  

 Ministeren udpeger en næstformand blandt de medlemmer, som er beskikket  

 efter indstilling.
Bortset fra formanden kan umiddelbar genbeskikkelse af  

 udvalgets medlemmer ikke finde sted.
Biblioteksstyrelsen yder  

 sekretariatsbistand til udvalget.
 Stk. 3. Udvalget træffer den endelige administrative  

 afgørelse vedrørende fordelingen af  

 rådighedsbeløbet.
 Ikrafttræden m.v.
 § 29. Bekendtgørelsen træder i kraft  

 den 10. maj 1999 og har virkning fra den 1. januar 1999.
 Stk. 2. Bekendtgørelse nr. 312 af 6. maj 1997 om  

 biblioteksafgift ophæves.
Kulturministeriet, den 28. april  

 1999 Elsebeth Gerner Nielsen /K.
Groos 1)   Ifølge § 1,  

 nr. 2, 3 og 5, jf. § 2, 2. pkt., i lov nr. 1021 af 23. december 1998 om  

 ændring af lov om biblioteksafgift vil følgende personer  

 også blive berettiget til at modtage biblioteksafgift pr. 1. januar  

 2000:  

      1) Illustratorer, som over for Biblioteksstyrelsen dokumenterer, at  

 deres frembringelser særligt er udført til oversættelser,  

 gendigtninger, genfortællinger eller bearbejdelser af fremmedsprogede  

 værker til dansk.   

      2) Andre bidragydere til de i denne bekendtgørelses § 1,  

 stk. 1, nr. 1 og 3, nævnte bøger, såfremt det over  

 for Biblioteksstyrelsen dokumenteres, at der er tale om væsentlige  

 bidrag til en titel.
Dog udbetales der ikke afgift for bidrag, der er  

 frembragt som led i et ansættelsesforhold, som omfatter redaktionelt  

 arbejde.
De nævnte andre bidragydere modtager kun to tredjedele  

 afgift.
2)   Pr. 1. januar 2000 vil personer, der  

 over for Biblioteksstyrelsen dokumenterer både at have udført  

 omslags-illustrationen og andre illustrationer til samme bog, kunne få  

 omslagsillustrationen medregnet ved opgørelsen af vedkommendes samlede  

 illustrationsbidrag til bogen.
M.h.t. fristen for dokumentation se § 19,  

 stk. 2.
 3)   Pr. 1. januar 2000 vil der blive  

 tildelt dansk/fremmedsprogs og fremmedsprogs/dansk ordbøger 1/3 point  

 pr. side.
 4)   Pr. 1. januar 2000 vil der blive  

 tildelt dansk/fremmedsprogs og fremmedsprogs/dansk ordbøger  

 indlæst på lydbånd m.v. 1/6 point pr. minut.
5)   Med virkning fra 1. januar 2000 vil  

 Biblioteksstyrelsen i særlige tilfælde efter ansøgning  

 kunne fravige Nationalbibliografiens opdeling i primære og  

 sekundære bidragydere.
M.h.t. fristen for ansøgning se  

 § 19, stk. 2.
6)   Med virkning fra 1. januar 2000 vil  

 denne regel ikke gælde for årbøger.
Se dog også note  

 7.
 7)   Med virkning fra 1. Januar 2000 vil  

 denne regel også gælde for årbøger.
 8)   

  Med virkning fra 1. januar 2000 vil Biblioteksstyrelsen i særlige  

 tilfælde efter ansøgning kunne ændre denne fordeling.  

 M.h.t. fristen for ansøgning se § 19, stk. 2.
