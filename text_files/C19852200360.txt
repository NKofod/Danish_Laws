Indholdsoversigt I.
Almindelige bemærkninger.
II.
Fællesfaget.
III.
Tilvalgsfaget.
IV.
Selvstuderende.
V.
Eksamen.
I.
Almindelige bemærkninger.
Såvel lærer som studerende deltager i undervisningens  tilrettelæggelse ,  

 og det er et fælles ansvar for lærer og studerende, at undervisningen bliver  

 tilrettelagt på en for alle tilfredsstillende måde.
Det er dog lærerens  

 ansvar, at denne tilrettelæggelse bliver sådan, at bekendtgørelsens  

 minimumskrav vil kunne opfyldes.
 Faget lægger op til forskellige arbejdsformer fra individuelle former over  

 forskellige gruppeprægede former til en arbejdsform, hvor hele klassen er  

 engageret samtidig i samme situation; ingen af disse former vil dog være  

 velegnet til alle dele af stoffet.
Ifølge bekendtgørelsen om højere forberedelseseksamen § 13, stk. 2 skal  

 undervisningen omfatte træning i studiemetodik.
I forbindelse med tilegnelsen  

 af en matematisk tekst kan man pege på, at læseren kan have udbytte af at  

 stille sig spørgsmål som:
Hvilket problem behandles, og hvor er problemet formuleret? Hvor  

 bearbejdes problemet, og hvor er en eventuel løsning formuleret? Hvilke dele  

 af teksten er eksempler til belysning af problemet? Det kan endvidere være naturligt at pege på, at man i arbejdet såvel med  

 matematiske emner som i arbejdet med problemer, hvor matematikken optræder  

 som et hjælpemiddel, må have en vurderende holdning til teksten: Hvilke  

 konklusioner drages? Er grundlaget for anvendelsen af de matematiske begreber  

 tilstrækkeligt? I matematikundervisningen vil det være naturligt dels at diskutere  

 forskellige faser i tilegnelsen af matematiske begreber - herunder grader af  

 forståelse - og dels at diskutere nytten af at kunne formulere sig i et  

 præcist og almindeligt anerkendt sprog.
 Endelig skal det fremhæves, at man ikke må begrænse sig til at glæde sig  

 over en opnået forståelse af tekstens indhold, men derudover må levere den  

 personlige indsats, der er absolut påkrævet for at fastholde  

 (»lære«) det, man har forstået.
II.
Fællesfaget.
 I bekendtgørelsen er formålet med matematikundervisningen formuleret i to  

 dele: a) at de studerende opnår nogle matematiske kundskaber, som kan være  

 dem til nytte i andre fællesfag og i deres øvrige dagligdag, b) at de  

 studerende får et indtryk af matematisk metode og tankegang.
Ved valget af emner for undervisningen har man ladet punkt a) være  

 afgørende, men emnevalget alene sikrer ikke, at det under punkt a)  

 formulerede mål nås.
Alle hidtidige erfaringer tyder på, at den praktiske  

 relevans af et givet matematisk emne næppe erkendes, med mindre en eller  

 flere anvendelsessituationer tages op til seriøs behandling i selve  

 matematikundervisningen og i umiddelbar tilknytning til den rent matematiske  

 behandling af emnet.
I mange tilfælde vil en præsentation af sådanne  

 situationer forud for den matematiske behandling kunne begrunde emnets  

 tilstedeværelse i pensum og dermed virke ægte motiverende.
Uanset valget af  

 rækkefølge må det tillægges stor betydning, at man gennem talrige eksempler  

 bl.a. får lejlighed til at beskæftige sig med de vanskeligheder, som betinges  

 af forskelle i sprogbrug inden for matematikken og udenfor.
Ligeledes kan man  

 tage op, om matematikken er anvendt neutralt, eller om de matematiske  

 hjælpemidler er misbrugt i en bestemt hensigt.
 Formålets punkt b) vil kunne opfyldes i forbindelse med behandlingen af  

 bekendtgørelsens emner ved at tilrettelægge forløb, der sikrer, at de  

 studerende får indtryk af matematisk metode og tankegang.
 For at kunne opfylde formålsparagraffen må den studerende blandt andet  

 besidde en vis færdighed i manipulation med tal og symboler samt være  

 fortrolig med procentregning.
Undervisningens tilrettelæggelse vedrører såvel det faglige indhold som  

 den form, hvori tilegnelsen af dette faglige indhold opnås.
Medens de  

 studerende allerede ved starten af fællesfagsundervisningen vil kunne være  

 medbestemmende ved udvælgelsen af arbejdsformer og undervisningsprincipper,  

 vil de senere i forløbet også kunne inddrages i beslutninger, der vedrører  

 det faglige indhold.
Dette vil især gælde ved beslutningen om anvendelsen af  

 de frie timer.
 Bemærkninger til fællesfagets faglige punkter.
 Ad 1: Begreber fra mængdelære og logik; kombinatorik.
De almene begreber fra mængdelære og logik tænkes benyttet som et middel  

 til klargørelse af grundlæggende begreber og ræsonnementer og som grundlag  

 for en præcis matematisk udtryksmåde.
Begreber fra logikken og andre begreber  

 fra mængdelæren end de i bekendtgørelsen nævnte som fx foreningsmængde og  

 fællesmængde kan defineres i forbindelse med behandlingen af andre emner,  

 hvor man har mulighed for at benytte disse almene begreber.
 Der kræves ikke kendskab til en formel for andengradsligningens løsning.  

 Simple uligheder er sådanne, som kan reduceres til uligheder af første grad.  

 Begrebet numerisk værdi må omtales af hensyn til andre fag og det almindelige  

 arbejde med tallene; det er dog ikke tanken, at ligninger og uligheder, hvori  

 indgår numerisk værdi, skal gøres til genstand for behandling.
De studerende skal i ikke for komplicerede sammenhænge kunne anvende  

 multiplikationsprincippet og formlen for Kn,p.
Der kræves ikke noget alment  

 bevis for denne formel, men ideen bag et bevis illustreres ved passende  

 valgte eksempler.
De studerende skal endvidere kunne anvende en tabel over  

 Kn,p.
 Ad 2: Funktionsbegrebet.
Det er tilstrækkeligt at behandle funktioner, hvis billedmængde består af  

 tal.
Under funktioners monotoniforhold behandles begreberne voksende og  

 aftagende funktion samt en funktions største og mindste værdi inden for en  

 given definitionsmængde.
 Ad 3: Specielle funktioner; grafisk fremstilling.
 Uanset, hvilken definition af lineær funktion der anvendes, kræves det  

 ikke bevist, at denne er ækvivalent med andre beskrivelser af den lineære  

 funktion.
Ved behandling af eksponentialfunktionen understreges dennes udstrakte  

 rolle som beskrivelsesmiddel ved mange i praksis forekommende  

 problemstillinger.
Ved arbejdet med eksponentialfunktionen skal de studerende  

 opnå forståelse af indholdet i funktionalligningen, og de skal gennem  

 arbejdet med eksponentielt voksende og aftagende funktioner opnå fortrolighed  

 med begreberne fordoblings- og halveringskonstant.
 Forskellige måder at fastlægge en funktion på skal omfatte funktioner  

 fastlagt ved en regneforskrift, ved tabel, ved graf samt funktioner, der er  

 indbygget i en lommeregner.
 Behandlingen af funktioner fastlagt ved tabel skal blandt andet omfatte  

 (l+r) exp n.
 Som eksempler på funktioner indbygget i en lommeregner skal sin, cos, tan  

 og (l+r) exp n. behandles.
 Med udgangspunkt i den forelagte beskrivelse af en funktion skal nogle af  

 funktionens egenskaber behandles, og simple ligninger og uligheder, hvori  

 funktionen indgår, løses.
 I forbindelse med koordinatsystemer arbejdes også med eksempler på  

 koordinatsystemer med forskudte akser og med koordinatsystemer med  

 forskellige akseenheder.
 Det forudsættes, at de studerende bliver fortrolige med brugen af  

 enkeltlogaritmisk papir, herunder når til erkendelse af, at grafen for en  

 eksponentielt voksende eller aftagende funktion på enkeltlogaritmisk papir er  

 en ret linie.
 Ad 4: Deskriptiv statistik.
Begreberne hyppighed, frekvens, frekvensfordeling og kumuleret  

 frekvensfordeling forventes klargjorte gennem arbejdet med eksempler på  

 talmæssige beskrivelser af observationer.
Under grafiske beskrivelsesmidler  

 behandles bl.a. stolpediagram, histogram, trappediagram og sumpolygon.  

 Statistiske deskriptorer omfatter begreberne middeltal (aritmetisk  

 gennemsnit), typetal og fraktiler, herunder specielt medianen og de andre  

 kvartiler.
 Ad 5: Sandsynlighedsregning; statistik.
 Blandt eksemplerne på endelige sandsynlighedsfelter skal forekomme både  

 symmetriske og ikke-symmetriske sandsynlighedsfelter.
Det forventes, at de studerende gennem eksempler gøres bekendt med  

 stikprøveudtagning såvel med som uden tilbagelægning.
Behandlingen af  

 binomialtest kan indskrænkes til simple eksempler.
De studerende skal kunne  

 anvende en tabel over kumulerede sandsynligheder til brug ved arbejdet med  

 binomialtest og ved beregning af de enkelte sandsynligheder i fordelingen.
 Ad 6: Regnetekniske hjælpemidler.
 Arbejdet med de regnetekniske hjælpemidler finder sted i forbindelse med  

 behandlingen af de øvrige emner.
 Brug af lommeregneren skal omfatte de fire regningsarter samt  

 potensopløftning og roduddragning.
 ad 7: Frie timer.
 I bekendtgørelsen er der beskrevet to mulige anvendelser af de 20 frie  

 timer:
 Blandt de emner, der med størst udbytte kan tages op til behandling i de  

 frie timer, kan nævnes problemer, som de studerende vil kunne formulere på  

 baggrund af deres arbejde i andre fag.
ad a): Det vil i samarbejdet med et eller flere andre fag ofte være  

 naturligt at udvide behandlingen af de obligatoriske emner afpasset efter  

 anvendelsessituationen, men det er ikke noget krav.
Samarbejdet kan være et  

 integreret arbejde med et eller flere fag (som fx samfundsfag, geografi,  

 biologi, historie), men det kan også være et arbejde, hvor man i  

 matematiktimerne beskæftiger sig med problemer fra andre fag, der benytter  

 matematik som hjælpedisciplin.
ad b): Det er en forudsætning, at det pågældende emne er færdigbehandlet  

 på det tidspunkt, hvor de 20 timer starter.
Hovedvægten skal i de frie timer  

 lægges på en behandling, der rækker ud over det obligatoriske pensum.
 Algoritmer og edb kan behandles som en uddybning af punkt 6 eller indgå i  

 samarbejdet med et eller flere andre fag.
III.
TILVALGSFAGET.
 Af bekendtgørelsen fremgår, at formålet med matematikundervisningen er at  

 give det faglige grundlag for at gennemføre videregående uddannelser, der  

 anvender matematik.
Fællesfagets formål anvender betegnelsen »indtryk af«.
I  

 tilvalgsfagets formål er dette ændret til »kendskab« til.
Heri  

 ligger en afgørende forskel på fællesfaget og tilvalgsfaget, idet man i  

 tilvalgsfaget må give en mere dybtgående behandling af en række begreber,  

 metoder og tankegange.
 Trods denne forskel gælder det også i arbejdet med tilvalgsfaget - omend  

 timeplanen ikke i så høj grad som i fællesfaget vil tillade det - at  

 betydningen af et givet matematisk emne ofte bedst erkendes, når en eller  

 flere anvendelsessituationer tages op til behandling i forbindelse med den  

 matematiske behandling af emnet.
Visse emneområder eller delemner er obligatoriske både i fællesfaget og i  

 tilvalgsfaget.
Selv om sådanne emner allerede er behandlet i fællesfaget, vil  

 det i visse situationer være nødvendigt at videreføre behandlingen i  

 tilvalgsfaget.
Det kan skyldes, at emnet på tilvalgsfaget tilføres nye  

 betragtningsmåder og derfor skal tages op til fornyet behandling. (Eks.:  

 eksponentialfunktion). Det kan også skyldes, at de studerende gennem  

 fællesfagsundervisningen har opnået »indtryk« af et emne, mens de  

 gennem tilvalgsfagsundervisningen skal opnå »kendskab til« det  

 pågældende emne.
Behandlingen må derfor uddybes, selv om der ikke fremkommer  

 nye synsmåder. (Eks.: uligheder).
Undervisningens tilrettelæggelse vedrører såvel det faglige indhold som  

 den form, hvori indsigten i dette faglige indhold opnås.
På baggrund af  

 arbejdet med fællesfaget har de studerende her en større mulighed for at  

 deltage, ikke alene i udvælgelsen af arbejdsformer og  

 undervisningsprincipper, men også i beslutninger vedrørende det faglige  

 indhold, fx den rækkefølge i hvilken emnerne behandles.
Ifølge bekendtgørelsen er det i faget matematik kun muligt at udarbejde  

 den større skriftlige opgave for tilvalgsstuderende.
Den studerende vælger  

 under faglærerens rådgivning sit område inden for faget, og læreren stiller  

 opgaven inden for det valgte område.
Flere typer opgaver er naturligvis  

 tænkelige, men tre typer er måske inden for faget matematik særligt  

 nærliggende:
 I denne forbindelse må der advares mod opgaver, der under en kort titel  

 (fx vektorbegrebet) anmoder om en fremstilling af et stykke matematisk teori.
 En større skriftlig opgave, der inddrager flere fag, herunder matematik,  

 kan stilles, såfremt opgaven er knyttet sådan til et bestemt fag, at den  

 naturligt kan bedømmes af en lærer i det pågældende fag.
 Bemærkninger til tilvalgsfagets faglige punkter.
 Ad 1: Elementære funktioner.
De under tilvalgsfaget obligatoriske elementære funktioner har slet ikke  

 eller kun delvist været behandlet i fællesfagets undervisning.
Undersøgelsen  

 af disse funktioner må derfor påbegyndes eller genoptages i tilvalgsfaget.  

 Dette arbejde vil ofte med fordel og på naturlig måde kunne ske i sammenhæng  

 med og efterhånden som infinitesimalregningens emner indføres.
Efter disse  

 retningslinier kan fx andengradspolynomiet behandles.
 Potensfunktioner behandles i et sådant omfang, at man kan omskrive  

 rodstørrelser til potens med rational eksponent, med det formål at opnå  

 lettelser ved regning med sådanne størrelser.
 Under trigonometriske funktioner behandles sinus, cosinus og tangens.
 Endvidere behandles numerisk værdi.
 Åbent udsagn i to variable medtages i det omfang, det er fornødent for at  

 kunne beskrive punktmængder i planen, der afgrænses af funktionsgrafer og  

 rette linier.
 Ad 2: Sandsynlighedsregning.
I forbindelse med betinget sandsynlighed behandles afhængige og uafhængige  

 hændelser.
Formlerne for middelværdi og spredning af en binomialfordelt  

 stokastisk variabel forudsættes behandlet.
 Ad 3: Infinitesimalregning.
Gennem passende valgte eksempler indføres begreberne grænseværdi og  

 kontinuitet.
De vigtigste sætninger om kontinuerte funktioner må, efterhånden  

 som de bringes i anvendelse, belyses ved eksempler.
Det er ikke tanken, at  

 disse emner behandles eksakt.
 IV SELVSTUDERENDE.
 Vejledning af selvstuderende skal i almindelighed omfatte:
 Orientering om forudsætningerne for faget matematik på hf.
 Redegørelse for, hvordan formål og indhold er beskrevet i bekendtgørelse  

 og undervisningsvejledning.
 Orientering om eksisterende lærebogsmateriale og inden for et valgt  

 materiale hjælp til at afgrænse det obligatoriske pensum.
 Redegørelse for, hvordan niveau og omfang fremgår af de vejledende  

 opgaver, herunder eksamensopgaver.
 I tilknytning hertil kan den faglige vejledning omfatte emner, der er af  

 særlig interesse for den enkelte selvstuderende.
V.
EKSAMEN.
