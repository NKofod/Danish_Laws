 Udtalt at tilkendelse af fortsat mellemste invalidepension ikke var  

 til hinder for, at en pensionist kunne genoptage sit studium og eventuelt  

 modtage supplerende hjælp til uddannelsen efter bistandslovens § 42.
 REDEGØRELSE FOR SAGEN:
 En kvinde havde modtaget mellemste invalidepension fra 1970 på grund af en  

 bindevævslidelse.
 I 1980 blev sagen optaget til kontrol, efter at pensionisten havde bestået  

 studentereksamen i juni 1980.
I forbindelse med genoptagelsen af sagen oplystes det, at det sociale  

 udvalg havde bevilget hjælp til pensionisten efter bistandslovens § 42 til en  

 3-årig uddannelse (HA) på en handelshøjskole.
Pensionisten havde påbegyndt  

 studiet i september 1980.
 AFGØRELSEN, DER KLAGES OVER:
 Revaliderings- og pensionsnævnet besluttede at gøre den tidligere  

 tilkendte invalidepension hvilende i 3 år fra 1/12 1980, jfr. § 27, stk. 1, i  

 den dagældende lov om invalidepension (fra 1. januar 1984: lov om  

 invalidepension og førtidspension m.v. § 27, stk. 2).
 KLAGEN TIL ANKESTYRELSEN:
Sagen blev anket af pensionisten, som oplyste, at der i sommeren 1980 var  

 indtrådt en forværring af hendes lidelse.
Hun havde pr. 1. december 1980  

 frameldt sig studiet, og udbetalingen af mellemste invalidepension var  

 herefter genoptaget fra dette tidspunkt.
 SUPPLERENDE OPLYSNINGER EFTER ANKEN:
 Ankestyrelsen modtog supplerende lægelige oplysninger.
 ANKESTYRELSENS AFGØRELSE:
 Ankestyrelsen fandt, at pensionisten fortsat opfyldte betingelserne for at  

 få mellemste invalidepension efter invalidepensionslovens § 3, stk. 3, (fra  

 1. januar 1984: lov om invalidepension og førtidspension m.v. § 3, stk. 2,  

 nr. 1).
 Ankestyrelsen udtalte samtidig, at den fortsatte invalidepension ikke  

 ville være til hinder for, at ansøgeren genoptog sit HA-studium, om fornødent  

 med supplerende hjælp efter bistandslovens § 42, jfr. lov om invalidepension  

 § 27, stk. 4, (fra 1. januar 1984: lov om invalidepension og førtidspension  

 m.v. § 27, stk. 5).
 EFTER ANKESTYRELSENS AFGØRELSE:
I februar 1984 anmodede det sociale udvalg om en begrundelse for  

 ankestyrelsens afgørelse, specielt sidste afsnit.
Det oplystes i denne  

 forbindelse, at pensionisten, der havde fortsat sit studium og hidtil klaret  

 sig for sin pension, nu havde søgt supplerende hjælp efter bistandslovens §  

 42.
Ankestyrelsen fastholdt sin udtalelse, idet ankestyrelsen henviste til, at  

 § 27, stk. 5, i lov om invalidepension og førtidspension m.v. forudsætter, at  

 der kan være tale om revalidering, medens invalidepension modtages, idet der  

 kan blive tale om inddragelse af invalidepension, hvis en pensionist undlader  

 at underkaste sig revalideringsforanstaltninger.
Ankestyrelsen henviste  

 samtidig til sikringsstyrelsens vejledning om invalide- og førtidspension af  

 28. oktober 1983, afsnit 49, sidste stk., hvor det udtales, at man i nogle  

 til fælde kan lade pensionsretten bestå selv under mere langvarige  

 revalideringsforanstaltninger.
Heraf følger, at det ikke kan være udelukket  

 at yde eventuel nødvendig supplerende hjælp efter bistandslovens § 42 til  

 pensionister, der er under revalidering.
