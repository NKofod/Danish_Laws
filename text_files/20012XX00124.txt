Skriftlig fremsættelse (27. februar  

 2002) Beskæftigelsesministeren Herved tillader jeg mig for Folketinget at  

 fremsætte:
 Forslag til lov om ændring af lov om  

 arbejdsløshedsforsikring m.v., lov om Arbejdsmarkedets  

 Tillægspension, lov om en aktiv arbejdsmarkedspolitik og lov om  

 godtgørelse ved deltagelse i erhvervsrettet voksen- og efteruddannelse  

 (Tværfaglige arbejdsløshedskasser).
(Lovforslag nr.
L 122).
 Lovforslaget har til formål at gøre det  

 muligt at oprette tværfaglige arbejdsløshedskasser.
 Forslaget indeholder følgende  

 hovedelementer:
 1.	Adgang til at oprette tværfaglige arbejdsløshedskasser  

 og mulighed for at optage lønmodtagere og selvstændige  

 erhvervsdrivende i samme arbejdsløshedskasse.
 2.	Forhøjelse af kravet til en arbejdsløshedskasses  

 mindste medlemstal fra 5.000 til 10.000. Allerede anerkendte kasser skal  

 først opfylde det nye krav til medlemstallet ultimo 2007.
 3.	Ændringer som konsekvens af den ny kassestruktur:
A.
Tekniske ændringer af reglerne om deltidsforsikring.
B.
Reglerne om obligatorisk indbetaling af ATP bidrag for modtagere af  

 arbejdsløshedsdagpenge, uddannelsesgodtgørelse,  

 aktiveringsydelse og godtgørelse efter lov om godtgørelse ved  

 deltagelse i voksen- og efteruddannelse ændres fra kun at omfatte  

 medlemmer af arbejdsløshedskasser for lønmodtagere til at  

 omfatte medlemmer af alle arbejdsløshedskasser.
C.
Reglerne om særlig pensionsopsparing for de under pkt.
B  

 nævnte ydelsesmodtagere ændres ligeledes fra kun at omfatte  

 medlemmer af arbejdsløshedskasser for lønmodtagere til at  

 omfatte medlemmer af alle arbejdsløshedskasser.
D.
Reglerne om frivillig indbetaling af ATP-bidrag for modtagere af  

 efterløn og overgangsydelse ændres fra kun at omfatte medlemmer  

 af arbejdsløshedskasser for lønmodtagere til at omfatte  

 medlemmer af alle arbejdsløshedskasser.
Forslaget skønnes at medføre en merudgift  

 for det offentlige på ca. 3 mio. kr. i 2002 og derefter 8-10 mio. kr.  

 årligt, og en merudgift for de private arbejdsgivere på ca. 11  

 mio. kr. årligt.
Forslaget har herudover ingen væsentlige  

 økonomiske konsekvenser for det offentlige eller økonomiske  

 konsekvenser for erhvervslivet.
Forslaget skønnes at medføre mindre  

 administrative lettelser for borgerne.
Forslaget har ingen administrative  

 konsekvenser for det offentlige eller for erhvervslivet, og ingen  

 miljømæssige konsekvenser.
Forslaget indeholder ikke EU-retlige  

 aspekter.
 Det foreslås, at loven træder i kraft den 1.  

 september 2002.
 Idet jeg i øvrigt henviser til lovforslaget og de  

 ledsagende bemærkninger, skal jeg på regeringens vegne anbefale  

 forslaget til Tingets velvillige behandling.
