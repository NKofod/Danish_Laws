Varemærket RUBICON ikke forveksleligt  

 med varemærket RUBICOLOR År 1996, den 30. oktober afsagde  

 Patentankenævnet  (Grønning-Nielsen, Hans Chr.
Thomsen,  

 Finn Mikkelsen) følgende KENDELSE i sagen j.nr.
V 57/94:
Klage fra Biomedica Norden AB Sverige, v/Ostenfeld  

 Patentbureau A/S over Patentdirektoratets afgørelse af 10. august 1994 af  

 varemærkeansøgning VA 0300 1992.
 Den 15. januar 1992 indleverede klageren en  

 ansøgning om registrering af varemærket RUBICON (ordmærke)  

 for alle varer i klasse 5.
 I skrivelse af 1. juli 1992 udtalte Patentdirektoratet, at  

 det ansøgte varemærke var fundet forveksleligt med  

 følgende registrerede varemærker:
 VR 0894 1990 RUBICOLOR, VR 2024 1971 RUBIGAN, VR 3975 1972  

 RUBY og VR 3921 1987 ICON.
 Klageren begrænsede i den anledning den 23. oktober  

 1992 ansøgningen til at angå: Klasse 5:  

 Bakteriekulturpræparater og udtalte:
 "Under henvisning til Direktoratets skrivelse af 1. juli  

 1992 vedlægger vi en ny varefortegnelse, begrænset under hensyn  

 til de fremdragne modhold.
 Herefter må kollision med følgende  

 registreringer være fjernet:
VR 02.424 1971, RUBIGAN VR 03.975 1972, RUBY VR 03-921 1987, ICON Hvad angår den modholdte registrering VR 00.894  

 1990, RUBICOLOR, gør vi gældende, at den fornødne  

 mærke-lighed ikke er tilstede.
Visuelt adskiller mærkerne sig  

 derved, at RUBICOLOR har to bogstaver og én stavelse mere end RUBICON,  

 ligesom de to mærker har forskellige slutbogstaver.
 Auditivt adskiller mærkerne sig derved, at RUBICON  

 udtales med tryk på første stavelse, RUBICOLOR med tryk på  

 tredie stavelse.
Nok så væsentlig er forskellen på de to  

 mærkers begrebsindhold: RUBICON er oldtidens navn på den flod,  

 Cæsar gik over, med skæbnesvangre resultater, mens RUBICOLOR  

 fonetisk består af ordet RUBY samt såvel visuelt som fonetisk af  

 ordet COLOR, dvs. "rubinfarve". Mærket giver derfor associationer til  

 rubinfarvede ting eller rubinfarve, herunder farvestoffer til rubinrød  

 farvning.
Følgelig må risikoen for, at de to mærker  

 forveksles i praksis være forsvindende, og vi anmoder derfor  

 Direktoratet om at frafalde også dette modhold.
Som analogt  

 tilfælde kan vi nævne, at Direktoratet i VA 09.392 1990 UNIVAR  

 <w> frafaldt modholdet af VR 00.738 1941 UNIVERS <w>, formentlig  

 på grund af sidstnævnte mærkes begrebsindhold." Direktoratet frafaldt derefter i skrivelse af 6. maj 1993  

 modholdene af VR 2024 1971, VR 3975 1972 og VR 3921 1987. Man fastholdt dog,  

 at det ansøgte mærke er forveksleligt med VR 0894 1990 RUBICOLOR  

 med følgende begrundelse:
"Mærkerne er et trestavelsesord over for et  

 firestavelsesord, hvor de to første stavelser og de to første  

 bogstaver i tredje stavelse er fælles.
Mærkerne ligner  

 således hinanden auditivt og visuelt.
Uanset at RUBICON er oldtidens  

 navn på en bestemt flod og at RUBICOLOR eventuelt giver associationer  

 til rubin farve må mærkerne derfor anses for forvekslelige." I skrivelse af 8. juni 1994 fastholdt direktoratet, at det  

 ansøgte mærke er forveksleligt med VR 0894 1990 RUBICOLOR og  

 skrev bl.a.:
"Vi har her lagt vægt på, at de første  

 2 stavelser er identiske, samt at de næste 2 bogstaver "co" i sidste og  

 næstsidste stavelse er identiske, således at mærkerne  

 ligner hinanden visuelt og auditivt." Klageren skrev herefter den 6. januar 1994 følgende  

 til direktoratet:
"I sin skrivelse af 6. maj 1993 fastholder Direktoratet,  

 at det ansøgte mærke er forveksleligt med VR 00.894 1990  

 RUBICOLOR.
I sin begrundelse for fastholdelsen af modholdet siger  

 Direktoratet bl.a.: "Mærkerne ligner således hinanden  

auditivt og visuelt." (vor kursivering). Vi anmoder imidlertid  

 Direktoratet om at tage sin afgørelse op til fornyet overvejelse  

 på følgende grundlag:
Det ansøgte mærke RUBICON udtales med  

 stød efter den første vokal, som er kort.
I modsætning  

 hertil udtales det modholdte mærke uden stød efter første  

 vokal, som er lang.
Det er også en nærliggende mulighed, at  

 RUBICOLOR udtales med tryk på tredie stavelse.
Hertil kommer den store  

 auditive forskel på mærkedelene -COLOR og -CON.
 Derudover skal vi henvise til, at det ansøgte  

 mærke ligeledes er ansøgt i Sverige, nemlig under nr. 91-03699.  

 Denne svenske ansøgning omfatter samtlige varearter i klasse 5. Den  

 svenske varemærkemyndighed har imidlertid ikke modholdt den tilsvarende  

 svenske registrering (nr. 218 243) af ordmærket RUBICOLOR, som i klasse  

 5 omfatter følgende varearter:
"Farmaceutiske, veterinærmedicinske og hygiejniske  

 præparater; diætetiske præparater til medicinsk brug,  

 næringsmidler til spædbørn, plastre og forbindsstoffer,  

 materiale til tandplombering og til tandaftryk; desinfektionsmidler;  

 præparater til udryddelse af skadedyr og utøj; svampe- og  

 ukrudtsdræbende midler." (Indehaveren af den svenske RUBICOLOR-registrering, N.V.  

 Organon, Holland har tilsyneladende heller ikke fundet, at RUBICON er  

 forveksleligt med RUBICOLOR: dets datter- eller søsterselskab, Organon  

 Teknika B.V. har nemlig nedlagt indsigelse mod RUBICON, ikke under henvisning  

 til RUBICOLOR-mærket, men til mærkerne RUBENOSTICON og  

 RUBENOSTIKA.) Vi vedlægger til Direktoratets orientering kopi af  

 det svenske Patentverks afgørelse af 28. september 1993 (hvorved man  

 tilsidesætter den nedlagte indsigelse) samt af den svenske registrering  

 nr. 218 243, ordmærket RUBICOLOR.
På baggrund af den parallelle svenske sag opfordrer  

 vi Direktoratet til at frafalde modholdet af VR 00.894 1990 RUBICOLOR.
I  

 betragtning af, at svensk forvekslelighedspraksis traditionelt er strengere  

 end dansk, ville det være urimeligt at opretholde modholdet af  

 RUBICOLOR, når sidstnævnte mærke ikke er modholdt i  

 Sverige.
I denne forbindelse skal vi tillige henvise til Ankenævnets  

 afgørelse af 12. oktober 1993 i sagen V3/93, gående ud på,  

 at det ansøgte varemærke IDEA ikke var forveksleligt med  

 varemærket IKEA.
I sin afgørelse lagde Ankenævnet bl.a.  

 vægt på, at mærket IDEA (hvis afslag ankesagen omhandlede)  

 er blevet registreret i Sverige på trods af eksistensen i Sverige af  

 varemærket IKEA." Den 10. august 1994 afslog direktoratet ansøgningen  

 under henvisning til varemærkelovens § 15, stk. 1 og 2, idet det  

 ansøgte varemærke kan forveksles med det under VR 0894 1990  

 registrerede varemærke RUBICOLOR.
 Denne afgørelse har klageren ved skrivelse af 10.  

 oktober 1994 indbragt for Patentankenævnet med påstand om, at  

 Patentdirektoratets afgørelse omgøres, og at ansøgningen  

 fremmes til registrering.
 I ankebegrundelsen skriver klageren bl.a.:
"Registrering VR 03.975 1972, ordmærket RUBY (kopi  

 af registerudskrift vedlægges) omfatter bl.a. specifikke varearter i  

 klasse 5. Til trods herfor er den ifølge Patentdirektoratets  

 telefoniske oplysning ikke blevet modholdt mod registrering VR 00.894 1990,  

 ordmærket RUBICOLOR, som bl.a. omfatter samtlige varearter i klasse 5  

 (kopi af registerudskrift vedlægges). Dette til trods for at RUBY har  

 samme udtale som RUBI-, og til trods for at RUBY og RUBI- har samme  

 begrebsindhold, nemlig rubin.
Så meget desto mere må RUBICON  

 gå fri af RUBICOLOR, som at de to sidstnævnte mærker giver  

 klart forskellige associationer.
Som nævnt over for Direktoratet har  

 RUBICOLOR betydningen rubinfarve, medens RUBICON får beskueren til at  

 tænke på den flod, Cæsar overskred og dermed startede en  

 krig; "At gå over Rubicon" har derfor den afledte betydning "at  

 træffe en skæbnesvanger beslutning" eller "at foretage en  

 skæbnesvanger handling". Udtrykket er analogt med "at møde sit  

 Waterloo", d.v.s. "at lide afgørende nederlag". Det bestrides - og er  

 da heller ikke på nogen måde sandsynliggjort af  

 Patentdirektoratet - at de nævnte betydninger af RUBICON skulle  

 være ukendte her i landet.
At der efter praksis lægges vægt på  

 mærkers forskellige begrebsindhold illustreres bl.a. af  

 Ankenævnets afgørelser i sagerne V7/88 RODEO  ¹  

   RODIER samt V26/90 KONFEKTSILD  ¹  

   KONFETTI." Klageren har i skrivelse af 14. marts 1994 yderligere  

 uddybet ankebegrundelsen og anført:
"I ovennævnte sag vedlægger vi nu kopi af  

 klagerens tilsvarende svenske registrering af mærket RUBICON.
Som det  

 fremgår, omfatter registreringen samtlige varer i klasse 5. Vi  

 vedlægger tillige kopi af svensk varemærkeregistrering nr. 218  

 243, ordmærket RUBICOLOR, som bl.a. omfatter hovedvarefortegnelsen for  

 klasse 5.
 Vi gør gældende, at når de to  

 mærker kan sameksistere i Sverige, hvor man traditionelt oftere finder  

 to mærker forvekslelige end i Danmark, må det så meget  

 desto mere være muligt for de to mærker at kunne sameksistere i  

 Danmark.
Vi vedlægger tillige kopi af dansk registrering VR  

 08.368 RUBICON, som bl.a. omfatter "datahåndbøger og -manualer"  

 i klasse 16. Endelig vedlægger vi kopi af dansk registrering VR 03.975  

 1972 ordmærket RUBY, der i klasse 16 bl.a. omfatter "tryksager",  

 "bøger" og "instruktionsmateriale samt undervisningsmateriale".  

 Direktoratet har telefonisk oplyst, at man ikke har modholdt VR 03.975 1972  

 RUBY mod VR 08.368 RUBICON." Ankenævnet har behandlet sagen på sit  

 møde den 7. maj 1996.
 Klageren mødte ikke.
 Ankenævnet skal udtale:
Ved en sammenligning af det ansøgte varemærke  

 "RUBICON" med det af Direktoratet modholdte varemærke "RUBICOLOR"  

 findes der såvel visuelt som auditivt at være en sådan  

 forskel, at det ansøgte ikke er forveksleligt med det modholdte.  

 Herefter og under hensyn til mærkernes forskellige begrebs- indhold bestemmes:
 Det af Patentdirektoratet modholdte varemærke findes  

 ikke til hinder for registrering af det ansøgte.
