Nr BR 6 Beretning over Udvalgsstrukturen i Energiministeriet   

 Nr 6 1991-92, 1. samling Afgivet af Det Energipolitiske Udvalg Afgivet: 19911218 I et samråd i Det Energipolitiske Udvalg den 3. oktober 1991 redegjorde ministeren for sin stilling til udvalgsstrukturen i Energiministeriet.
Med skrivelse af 29. november 1991 sendte energiministeren udvalget et oplæg vedrørende Energiministeriets overordnede udvalgsstruktur.
Det fremgik af skrivelsen, at den nye struktur skulle have virkning fra den 1. januar 1992.
 Herefter udtaler et flertal (Socialdemokratiets, Socialistisk  

 Folkepartis, Centrum-Demokraternes og Det Radikale Venstres medlemmer af  

 udvalget) følgende:
 Energiministeren har bl.a. i samråd den 3. oktober 1991 og med skrivelse  

 af 29. november 1991 til udvalget orienteret om overvejelserne vedrørende  

 udvalgsstrukturen i Energiministeriet.
Flertallet har tidligere over for ministeren tilkendegivet som sin  

 indstilling, at den udvalgsstruktur, der så sent som for et år siden blev  

 fastlagt, bør fastholdes indtil videre.
I denne forbindelse skal det  

 understreges, at den for et år siden besluttede udvalgsstruktur stadig ikke  

 er gennemført i praksis.
 Flertallet skal derfor henstille, at udvalgsstrukturen ikke ændres i  

 forhold til oplægget for et år siden.
 Et mindretal (Det Konservative Folkepartis, Venstres og Kristeligt  

 Folkepartis medlemmer af udvalget) ønsker at tilkendegive, at mindretallet  

 kan tiltræde energiministerens oplæg.
 Et andet mindretal (Fremskridtspartiets medlem af udvalget) ønsker  

 at udtale følgende:
Det er Fremskridtspartiets opfattelse, at Energiministeriet i bund og  

 grund er et overflødigt ministerium.
Den sammenlægning, som fandt sted efter  

 seneste valg, hvor den nuværende minister også er minister for industri, skal  

 gennemføres fuldt ud, således at Energiministeriet fuldt og helt sammenlægges  

 med Industriministeriet.
 I samme anledning kan man passende deregulere energiområdet i et sådant  

 omfang, at der kun er ca. 1/5 af de nuværende opgaver tilbage på  

 energiområdet.
 Det er ud fra disse betragtninger, at Fremskridtspartiet derfor må  

 fastslå, at spørgsmålet om den nuværende udvalgsstruktur virker aldeles  

 virkelighedsfjern og totalt ude af trit med den udvikling, som bør og skal  

 ske i retning af en kraftig nedprioritering af energiområdet som genstand for  

 offentlig regulering.
 De mange udvalg og øvrige organisatoriske opdelinger er alle uden behov og  

 i bedste fald skadelige for en ordentlig energipolitik.
 Fremskridtspartiet skal derfor indstille, at energiministeren viser  

 mandsmod og udnytter eksisterende lovgivnings alt for mange  

 ministerbeføjelser til at foretage en kraftig reduktion af det alt for store  

 ministerium.
 P.u.v.
