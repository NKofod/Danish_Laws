Moms Reference:
Momsloven § 3, § 11, stk. 3, § 14 og § 4 A  B.V., Holland's klage til Landsskatterettens skyldtes, at selskabets  

 filial i Danmark var ansat momspligtig af vareleverancer til kunder i  

 Danmark.
Det var oplyst, at det hollandske selskab, A B.V., med virkning fra den 1.  

 januar 1998 havde oprettet en dansk filial til at tage sig af salg af  

 selskabets produkter i Danmark.
Indtil dette tidspunkt havde A B.V.,  

 været repræsenteret i Danmark ved et  

 salgs-/repræsentationskontor, der ikke var momsregistreret.
Hensigten  

 med at kontoret i Danmark skulle have filialstatus var, at kontoret dermed  

 ville få fuldmagt til at indgå aftaler i selskabets navn.  

 Selskabet solgte kemikalier til industrielt brug.
Alle kunderne var derfor  

 momsregistrerede.
Filialen optog ordrer fra kunder i Danmark og fakturerede varerne.
Der var  

 ikke noget fysisk varelager i filialen.
Ordrerne blev videregivet direkte fra  

 filialen til selskabet i Holland, hvorfra den fysiske levering skete direkte  

 til de danske kunder.
Al administration foregik i selskabet i Holland,  

 herunder udprintning af fakturaskrivelser til kunderne.
Der var fremlagt et eksempel på en faktura, hvoraf det fremgik, at  

 det var filialen i Danmark, der stod som sælger.
Der skulle betales i  

 danske kroner til en bank i Danmark.
Repræsentanten havde oplyst, at  

 den anførte bankkonto var kontrolleret af A B.V. i Holland.
Han havde  

 ligeledes anført, at fakturaer i andre valutaer end danske kroner  

 skulle betales til en konto i en bank i England, der ligeledes var  

 kontrolleret af A B.V., Holland.
I følge fakturaen var  

 leveringsbetingelserne DDP, hvilket stod for Deliver, Duty, Paid.
På fakturaen var sælgers momsnummer (VAT REG.
NO) det  

 hollandske selskabs momsnummer og købers momsnummer, var den danske  

 kundes momsnummer.
Repræsentanten havde oplyst, at da varerne på  

 salgstidspunktet befandt sig i Holland, forlangte de hollandske regler, at  

 der blev redegjort momsmæssigt for leverancen, når varerne forlod  

 Holland og transporteredes til kunden i Danmark.
Set fra hollandsk side var  

 leverancen en momsfritaget EU-leverance, da varen blev leveret fysisk til  

 Danmark til en momsregistreret kunde i Danmark.
De hollandske  

 rapporteringsforpligtelser opfyldtes derfor ved, at A B.
V., Holland  

 anførte sit hollandske momsnummer og kundens danske momsnummer  

 på fakturaen, og derefter rapporterede leverancen som et momsfrit  

 EU-salg med salgslisterapportering til den danske købers momsnummer.
I  

 Danmark skulle der også ske en momsmæssig rapportering, idet der  

 skete en EU-erhvervelse.
Denne erhvervelse foretoges på den  

 foreliggende faktura af den danske køber.
Filialen var momsregistreret, men havde ønsket at fakturere de  

 danske kunder uden moms direkte fra Holland.
Dette vil medføre, at  

 filialen løbende skulle have moms udbetalt for udgifter til husleje,  

 driftsmateriel mv.
 Det var videre oplyst, at ændringen fra repræsentationskontor  

 til filial skattemæssigt havde medført fast driftssted i Danmark  

 for det hollandske selskab, som derfor for 1998 ville være  

 skattepligtige af filialens indkomst.
Told- og skatteregionen havde ved den påklagede afgørelse  

 fundet, at den danske filial var momspligtig af varesalget i Danmark, jf.  

 momslovens §§ 14, stk. 1 og 46, stk. 1. Regionen havde ved afgørelsen  

 henset til, at vareleverancer foretaget af filialen i Danmark, havde  

 leveringssted her i landet, hvorfor det påhvilede filialen at betale  

 moms af leverancer.
Regionen havde videre henvist til momslovens § 22, stk. 1  

 og anført, at erhvervelser skete i Danmark, når godet befandt  

 sig her efter afslutningen af forsendelsen eller transporten til erhververen.  

 Regionen havde videre bl.a. henvist til bestemmelsen i momslovens § 10, der  

 sidestillede overførelser af varer fra eget lager i et andet EU-land  

 med afgiftspligtig levering.
Det kunne ikke efter regionens opfattelse  

 lægges til grund for fastlæggelse af beskatningsstedet til et  

 andet sted (oprindelses-/salgslandet), at varen ikke fysisk blev leveret til  

 erhververen (fx. via eget lager her i landet med henblik på senere  

 levering til køber), respektive at det juridiske leveringstidspunkt  

 (risikoens overgang fra sælger til køber) blev fastlagt  

 anderledes.
Afgørende for fastlæggelsen af leveringsstedet var,  

 at varen befandt sig her.
Regionen havde henvist til momslovens § 46, stk. 2,  

 hvorefter betalingen af afgiften af varer fra andre EU-lande påhvilede  

 den afgiftspligtige person, der foretog en afgiftspligtig erhvervelse.  

 Leverancen til køber fandtes herefter at have leveringssted her i  

 landet, jf. lovens § 14, stk. 1, der omfattede indenlandske varesalg.
Momsen  

 skulle derfor betales af den afgiftspligtige person - i  

 nærværende sag, filialen - som foretog en afgiftspligtig  

 levering, jf. momslovens § 46, stk. 1.
 Selskabets revisor havde over for Landsskatteretten nedlagt påstand  

 om, at filialens leverancer havde deres momsmæssige leveringssted i  

 Holland, jf. momslovens § 14, hvorfor filialens salg til kunder i Danmark  

 ikke skulle belægges med moms.
Revisoren havde til støtte herfor gjort gældende, at  

 momslovens § 14, der fastlagde leveringsstedet for varer, måtte anses  

 at være i overensstemmelse med den tilsvarende bestemmelse i 6.  

 momsdirektivs artikel 8. Leveringsstedet skulle efter disse regler  

 fastlægges forskelligt, bl.a. afhængigt af om der i forbindelse  

 med leveringen skete en forsendelse mellem flere lande af varen.
Blev varen  

 leveret internt i et medlemsland, var leveringsstedet dette land, og lokal  

 moms skulle som følge deraf pålægges, jf. momslovens § 14,  

 stk. 1. Blev varen leveret fra ét medlemsland til et andet, var  

 leveringsstedet det land, hvor varen befandt sig på det tidspunkt, hvor  

 forsendelsen eller transporten til aftageren blev påbegyndt, jf.  

 momslovens § 14, stk. 1, nr. 2. Det var revisorens opfattelse, at der i den  

 foreliggende situation skete en forsendelse af varen mellem to lande, nemlig  

 Holland og Danmark som et direkte resultat af filialens salg af varen til  

 kunden.
For dette salg var leveringsstedet Holland, idet varen befandt sig  

 der, når forsendelsen til aftageren (den danske kunde)  

 påbegyndtes.
Revisoren fandt således ikke, at der var  

 holdepunkter for som antaget af regionen, at der forud for filialens salg var  

 sket en overførsel mellem selskabet i Holland og filialen i Danmark.  

 Revisoren havde videre anført, at det var korrekt, at der skete en  

 erhvervelse, men efter revisorens opfattelse skete denne erhvervelse af den  

 danske kunde, der overtog retten til som ejer at råde over en vare, der  

 blev forsendt eller transporteret til kunden fra et andet EU-land.
Den  

 tilhørende beregning af erhvervelsesmoms for de varer, der sendtes fra  

 Holland direkte til kunderne, skulle derfor foretages af kunderne.
Revisoren  

 havde anført, at der ikke var provenumæssige hensyn at tage i  

 sagen, idet alle filialens kunder var momsregistrerede og derfor kunne  

 foretage fradrag for momsen, hvorefter handlen var momsneutral.
 Det var videre anført, at reglerne om overførsler i  

 momslovens § 10 og § 11, stk. 3, ikke var relevante, idet der allerede  

 på forsendelsestidspunktet var indgået en aftale med en  

 køber om levering af varen.
 Det var endelig anført, at bestemmelserne om trekantshandel heller  

 ikke kunne anvendes, idet dette forudsatte 3 juridiske parter fra 3  

 forskellige EU-lande.
Det blev herefter gjort gældende, at varernes leveringssted var  

 Holland, hvorfor salget til kunderne i Danmark ikke skulle belægges med  

 moms.
Den danske køber havde haft en erhvervelse jf. momslovens § 11,  

 stk. 1, hvorfor det efter momslovens § 46, stk. 2, påhvilede  

 køberen at beregne den danske moms af erhvervelsen.
Under sagens behandling i Landsskatteretten havde Told- og Skattestyrelsen  

 bl.a. anført, at forudsætningen for, at filialen kunne  

 optræde som sælger af de pågældende varer, herunder  

 udstede faktura til kunden i filialens navn, nødvendigvis måtte  

 være, at filialen momsretligt havde erhvervet retten til som ejer at  

 råde over varen, hvorved filialen kunne videresælge varen til  

 slutkunden.
Det betød, at salget af varerne fra den danske filial til  

 filialens kunder i Danmark skulle behandles efter de danske momsregler, idet  

 varerne forinden salget måtte anses for overført af filialen til  

 Danmark til brug for filialens erhvervsmæssige virksomhed her i landet.
Revisor havde hertil bl.a. anført, at selskabsretligt ville  

 moderselskab og filial altid være en og samme juridiske enhed.  

 Momsloven afveg ikke, og kunne ikke afvige fra dette fundamentale  

 selskabsretlige princip, uanset at selskab og filial var momsregistreret i to  

 forskellige lande.
Da selskab og filial var én juridisk person, ville  

 filialen kunne råde over varen i Holland.
Det var videre anført,  

 at der ikke var sket en overførsel i 6. momsdirektivs og momslovens  

 forstand.
Varen var faktisk leveret fra Holland til den danske kunde og  

 befandt sig i Holland ved forsendelsen til kunden.
Leveringsstedet fandtes  

 således at være i Holland, jf. momslovens § 14, stk. 1. Det var  

 tillige anført, at reglerne i momslovens § 11, stk. 3, i denne  

 sammenhæng ikke var relevante, idet der på  

 forsendelsestidspunktet var indgået en aftale med en køber om  

 levering af varen.
 Landsskatteretten udtalte:
Filialen var momsregistreret i Danmark og drev selvstændig  

 økonomisk virksomhed, jf. momslovens § 3. Det havde da også  

 medført, at det hollandske selskab skattemæssigt havde  

 fået fast driftssted i Danmark.
Når dette sammenholdtes med, at  

 det af de fremlagte fakturaer fremgik, at filialen stod anført som  

 sælger, fandt retten, at varerne var overført til filialen  

 forinden dennes salg til kunderne, jf. momslovens § 11, stk. 3. Filialen var  

 derfor momspligtig af salget til de danske kunder, jf. momslovens § 14 og §  

 4.
 Den påklagede afgørelse blev stadfæstet.
