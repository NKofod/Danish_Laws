Skrivelse  

 angående fortolkning af § 9, stk. 3 i organisationsaftale for  

 landbrugsarbejdere,  

 gartneriarbejdere, gartnere og forsøgsmedarbejdere, om medregning af pauser  

 ved  

 opgørelsen af arbejdstiden Der har den 15. marts 2004 været afholdt faglig voldgift.  

 Ved den faglige voldgift er det blevet afgjort hvordan man skal fortolke  

 organisationsaftalens § 9, stk. 3, om medregning af pauser ved opgørelsen af  

 arbejdstiden for gartnere og gartneriarbejdere på bykirkegårde.
 Den faglige voldgift har afgjort, at organisationsaftalens §  

 9, stk. 3 fortolkes således, at der ved fornyelse af organisationsaftalen pr.  

 1. april 2002 mellem parterne er aftalt, at der indføres én og kun én betalt  

 daglig spisepause af indtil ½ times varighed med virkning fra 1. oktober  

 2003.
Organisationsaftalens § 9, stk. 3 skal derfor forstås  

 således, at én daglig spisepause af mindre end ½ times varighed, hvorunder  

 den  

 ansatte skal stå til rådighed for arbejdsgiveren og ikke kan forlade  

 arbejdsstedet, medregnes i arbejdstiden.
Andre pauser medregnes ikke.
 Eventuelle pauser om formiddagen og eftermiddagen medregnes  

 derfor ikke i arbejdstiden efter overenskomsten.
Der kan ved lokale aftaler eller efter praksis være indført  

 betalte pauser.
Sådanne aftaler og praksiser vil fortsat være gældende,  

 uafhængig  

 af indførelsen af en betalt spisepause.
 Ændringer af lokale aftaler eller praksis om pauser vil i  

 øvrigt skulle ske efter forhandling med de berørte medarbejdere inden for de  

 rammer, der er anført i organisationsaftalens § 9 stk. 4.
 Såfremt der efter lokale forhandlinger ikke kan opnås  

 enighed om arbejdstidens tilrettelæggelse, herunder pausers beliggenhed og  

 længde, vil ledelsen kunne gennemføre de nødvendige ændringer med et passende  

 kortere varsel.
 Hvis ændringerne imidlertid medfører helt eller delvis  

 bortfald af hidtil betalte pause, vil ændringen kun kunne gennemføres med et  

 varsel på 3 måneder, med mindre andet er aftalt, jf. § 4 i rammeaftalen af 6.  

 oktober 1999 om decentrale arbejdstidsaftaler.
