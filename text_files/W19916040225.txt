Finanstilsynet var berettiget til overfor en klager at afvise at  

 foretage en konkret bedømmelse efter bank- og sparekasselovens § 1, stk. 6,  

 af en klage over et pengeinstitut.
Klagen var omfattet af  

 Pengeinstitutankenævnets kompetence.
 Klager har i skrivelse af 15. august 1989 klaget over, at Finanstilsynet i  

 skrivelse af 11. august 1989 (j.nr. 7620 A.1.6.1., 1-5) afviste at behandle  

 en klage på det formueretlige område over en bank.
 Sagens omstændigheder er følgende:
 I foråret 1988 hævede en søn af klager i bankens afdeling i København ved  

 en række lejligheder beløb på ialt kr. 22.500,- fra klagers konto, som førtes  

 i bankens hovedsædeafdeling i ........ Udbetalingerne fandt sted ved, at  

 klagers søn henvendte sig i afdelingen og udfyldte udbetalingsbilag med  

 kontonummer, beløb samt underskriften ........
Ved skrivelse af 7. juni 1988 meddelte bankens afdeling i København, at  

 banken selvfølgelig ville godskrive klager beløbet, idet fejlen lå hos  

 banken.
Banken oplyste dog samtidig, at den ville søge regres for beløbet hos  

 klagers søn.
Ved skrivelse af 15. juni 1988 til bankens direktion meddelte klager  

 imidlertid, at han kun ønskede beløbet refunderet, såfremt banken  

 tilkendegav, at man frafaldt at søge regres imod hans søn.
Ved skrivelse af  

 6. juli 1988 tilbød banken herefter klager, at man mod klagers kaution ville  

 yde sønnen et lån på kr. 22.500,- til en rente svarende til bankens højeste  

 indlånsrente.
Ved skrivelse af 10. juli 1988 afviste klager dette tilbud.
 Klager indbragte herefter den 3. maj 1989 sagen for  

 Pengeinstitutankenævnet med påstand om, at banken tilpligtes at betale klager  

 kr. 22.500,- med tillæg af rente og at anerkende ikke i forbindelse hermed at  

 kunne gøre regres for beløbet imod klagers søn.
Ved kendelse af 29. juni 1989 tog Pengeinstitutankenævnet ikke klagers  

 påstand til følge.
Ankenævnets begrundelse er sålydende:
»Indklagede har tilbudt at erstatte klageren det beløb på 22.500,00  

 kr., der uretmæssigt er hævet af klagerens søn.
Der findes ikke at være noget  

 grundlag for at pålægge indklagede at undlade at gøre et regreskrav gældende  

 mod klagerens søn, efter at betaling til klageren er sket, idet det følger af  

 almindelige regler, at der i så fald tilkommer indklagede et sådant  

 regreskrav.'14. juli 1989 indbragte klager sagen for Finanstilsynet, der ved  

 skrivelse af 11. august 1989 meddelte:
 »...I denne anledning skal man meddele, at tilsynet efter oprettelsen  

 af Pengeinstitutankenævnet er ophørt med at behandle klager over  

 pengeinstitutter.
 Ifølge Pengeinstitutankenævnets vedtægter har nævnet kompetance til at  

 træffe afgørelse i tvister mellem et pengeinstitut og dets privatkunder.  

 Nævnets kendelse er ikke juridisk forpligtende for sagens parter, som har  

 mulighed for at gå videre til domstolene.
Tilsynet kan derfor ikke tage stilling til den forelagte klage og må, som  

 Pengeinstitutankenævnet, henvise Dem til eventuelt at indbringe sagen for  

 domstolene...« Klager indbragte herefter Finanstilsynets afgørelse for Erhvervsankenævnet  

 ved skrivelse af 15. august 1989.
Ved skrivelse af 20. september 1989 anmodede ankenævnet klager om at  

 indbetale gebyret på 2.000 kr. for behandling af sagen i nævnet, jf. § 7 i  

 bekendtgørelse nr. 204 af 29. marts 1988 om Industriministeriets  

 Erhvervsankenævn.
Til brug for sine overvejelser om at ville betale gebyret  

 og dermed opretholde klagen anmodede klager herefter den 21. september 1989  

 ankenævnet om en forhåndsudtalelse.
I den anledning oplyste nævnet i  

 skrivelse af 10. oktober 1989 til klager, at det ankenævnet kan og skal tage  

 stilling til er om Finanstilsynet har været berettiget til at afvise at  

 behandle sagen og at en kendelse derfor vil gå ud på enten at Finanstilsynet  

 skal behandle sagen eller at det accepteres at behandlingen er afvist.
Klager  

 har herefter indbetalt gebyret.
 I en redegørelse fra Finanstilsynet af 27. september 1989 til ankenævnet  

 udtalte tilsynet:
»...Efter tilsynets opfattelse er der tale om en formueretlig  

 konflikt, som tilsynet ikke har beføjelse til at tage stilling til.
Man har  

 derfor måttet henvise klager til at forelægge sagen for domstolene, hvilket  

 kan ske, selvom Pengeinstitutankenævnet har truffet afgørelse i sagen, jf.  

 ankenævnets vedtægter § 11, stk. 1. ...
Tilsynet mener fortsat ikke at kunne foretage sig yderligere i sagen, idet  

 bemærkes, at man ganske savner grundlag for at anse bankens standpunkt i  

 sagen for stridende imod god pengeinstitutpraksis, jf. bank- og  

 sparekasselovens § 1, stk. 6...« I skrivelse af 17. januar 1990 til ankenævnet har Finanstilsynet henvist  

 til tilsynets tidligere udtalelser i sagen og dermed fastholdt ikke at ville  

 behandle klager på det formueretlige område fra kunder over pengeinstitutter  

 efter oprettelsen af Pengeinstitutankenævnet.
 Ankenævnet skal udtale:
Bestemmelsen i bank- og sparekasselovens § 1, stk. 6 må efter  

 forarbejderne anses for at være et led i Finanstilsynets almindelige  

 tilsynsforpligtelse med pengeinstitutter.
Desuagtet har tilsynet praktiseret  

 reglen således, at man på grundlag af henvendelser fra kunder i  

 pengeinstitutter i hvert enkelt tilfælde har realitetsbehandlet klagen og  

 besvaret henvendelser overfor klageren, Finanstilsynet har herved principielt  

 alene bedømt og kunnet bedømme klagen i forhold til den retlige standard, der  

 er anført i § 1, stk. 6. Efter det for ankenævnet oplyste har baggrunden for  

 tilsynets praksis bl.a. været, at kunder i pengeinstitutter ikke havde andre  

 klagemuligheder i lighed med andre forbrugerklager, der kunne indbringes for  

 Forbrugerklagenævnet.
Dette forhold blev ændret ved oprettelse af Pengeinstitutankenævnet, der  

 trådte i virksomhed den 1. august 1988. Ifølge vedtægterne for  

 Pengeinstitutankenævnet, der er godkendt af Forbrugerklagenævnet i medfør af  

 § 12 i lov om forbrugerklagenævnet, jf.
Industriministeriets  

 lovbekendtgørelse nr. 282 af 10. maj 1988 behandler nævnet bl.a. klager  

 vedrørende private kundeforhold.
Behandlingen kan principielt angå samtlige  

 omstændigheder i retsforholdet mellem parterne, medmindre spørgsmålet ved lov  

 er henlagt til en offentlig myndighed.
 Det bemærkes endvidere, at afgørelser truffet af Pengeinstitutankenævnet  

 ikke kan indbringes for Finanstilsynet eller Industriministeriets  

 Erhvervsankenævn.
 Finanstilsynet vil som følge af det anførte normalt være berettiget til at  

 afvise overfor klageren at foretage en konkret bedømmelse efter § 1, stk. 6  

 af en klage over pengeinstitutter, såfremt klagen er omfattet af  

 Pengeinstitutankenævnets kompetence.
 Med disse bemærkninger stadfæstes Finanstilsynets afgørelse af 11. august  

 1989, hvorefter tilsynet har afvist at behandle klagen.
