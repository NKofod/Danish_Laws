Ingen Den 15. august l992 udsendte Ankestyrelsen 9 afgørelser om tilkendelse af  

 pension til ansøgere, der var HIV-positive eller havde AIDS.
Afgørelserne,  

 der var behandlet på et principielt møde i Ankestyrelsen, er samlet i  

 SM-Sociale Meddelelser nr.
P-7-92.
Årsagen til udsendelsen er, at det hidtidige bedømmelsesgrundlag er  

 ændret, jf. beskrivelsen af hidtidig og ny praksis i resuméet af SM  

 P-7-92 sidst i dette nummer.
Det har medført stigende usikkerhed om  

 anvendelsen af den praksis, der var fastlagt.
Dette kan ses af de udsendte  

 afgørelser, hvoraf flere er blevet ændret ved behandlingen her i styrelsen.
 Ankestyrelsen har indhentet oplysninger om den aktuelle lægefaglige viden  

 om HIV og AIDS for at få klarlagt, om de hidtidige præmisser stadigvæk var  

 holdbare.
 Ved undersøgelsen kom det frem, at der især er 2 forhold, der har ændret  

 sig.
 For det første har det vist sig, at det såkaldte "AIDS-related  

 Complex" (ARC) ikke er så anvendeligt, som man troede, da  

 sygdomstilstanden er meget dårligt defineret.
For det andet er gruppen af patienter med AIDS i udbrud udvidet meget  

 betydeligt.
Det skyldes dels, at førstegangspåvisningen af komplikationer( *  

 1) nu sker på et langt tidligere tidspunkt i sygdomsforløbet end før, og dels  

 at behandlingen er blevet mere effektiv.
Følgen heraf er, at det har vist sig, at patienter med den tidligt  

 stillede AIDS-diagnose kan have en periode på flere år, hvor erhvervsevnen  

 ikke er nedsat af betydning.
Det indebærer, at der alene ud fra diagnosen  

 AIDS ikke er helbredsmæssigt grundlag for tilkendelse af pension i de meget  

 tidlige faser -hvor erhvervsevnen ikke i øvrigt synes påvirket.
Som det  

 fremgår af sygdommens faseopdeling i resuméet af SM P-7-92, kan den  

 tidligt diagnosticerede AIDS, i pensionsmæssig sammenhæng sidestilles med den  

 fase l af sygdommen, som man tidligere har arbejdet med - hvor der er  

 konstateret HIV-smitte, men ingen symptomer i øvrigt af betydning for  

 erhvervsevnen.
Det er klart, at overgangen fra l. fase af sygdommen til de efterfølgende  

 faser kan være vanskelig at bedømme.
Det fremgår af flere af de sager, der  

 blev udsendt.
Der kan også for den enkelte være forskellige tærskler,  

 afhængigt af om ansøgeren f. eks. har et fysisk krævende arbejde, hvor en  

 svækkelse af almentilstanden hurtigt slår igennem, eller om der er tale om  

 ikke fysisk krævende arbejde, samt hvilke ressourcer, den enkelte nu har.
 Det har ikke med den nye praksis været hensigten at skærpe den hidtidige  

 praksis, men alene at tilpasse praksis til det, man nu ved om sygdommen og de  

 deraf følgende påvirkninger af erhvervsevnen.
(* 1)Som eksempler på den tidlige påvisning af komplikationer kan nævnes Cryptosporidiumi tarmsystemet, Candida i mundhule, svælg og spiserør eller Pneumocystis Carinii i luftrør.
De latinske betegnelser dækker over svampe- og cellesnylteinfektioner.
