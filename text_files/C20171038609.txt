Rigsadvokatmeddelelsen, afsnittet: Forbud mod ophold i bestemte ejendomme 1. Overblik og tjekliste Retningslinjerne indeholder vejledning om anvendelse af lov nr. 907 af 15. oktober 1996 om forbud mod ophold i bestemte ejendomme (Rockerloven). Loven er ændret ved § 1 i lov nr. 406 af 26. juni 1998 og ved § 2 i lov nr. 672 af 8. juni 2017.
2. Politiets efterforskning og sagsbehandling 3. Forberedelse 4. Jura Ved lov nr. 907 af 15. oktober 1996 om forbud mod ophold i bestemte ejendomme blev der indført adgang til midlertidigt at forbyde enkeltpersoner  og i visse tilfælde enhver person  at tage ophold i rockerborge mv.
Lovens forbudsordning er begrundet i hensynet til beskyttelse af naboer, forbipasserende og personer, som i øvrigt måtte befinde sig i nærheden af ejendommen og som er udenforstående i forhold til rocker- og bandegrupperingernes voldelige konflikter.
Et forbud medfører, at en ejendoms egnethed som angrebsmål bliver stærkt begrænset, og at faren for naboer og forbipasserende dermed mindskes.
5. Straf og andre retsfølger Overtrædelse af et opholdsforbud straffes efter lovens § 2 med fængsel i indtil 2 år.
Strafferammen indebærer, at bøde ikke kan anvendes.
Der skal normalt nedlægges påstand om fængsel i 60 dage i førstegangstilfælde.
Det fremgår af forarbejderne til lov nr. 672 af 8. juni 2017 om ændring af straffeloven, lov om forbud mod ophold i bestemte ejendomme og lov om fuldbyrdelse af straf m.v. (Styrket indsats mod rocker- og bandekriminalitet m.v.), de almindelige bemærkninger pkt. 1.1 og bemærkningerne til de enkelte bestemmelser § 2, nr. 4.
