 U havde i forbindelse med L's fraflytning krævet en fuldstændig  

 nymaling og nytapetsering.
 Nævnet fandt ikke, at lejer skulle hæfte for slid og ælde, jfr.
 lejelovens § 98, stk. 1.
 Man fandt, at det lå uden for nævnets kompetence at fastsætte en  

 beløbsramme for, hvad arbejderne måtte koste.
Afgørelse af 09.04.1986 fra Huslejenævnet i Ribe L mod U (sag 6/1986) U havde i forbindelse med L's fraflytning krævet en fuldstændig nymaling  

 og nytapetsering.
 Nævnet fandt ikke, at lejer skulle hæfte for slid og ælde, jfr. lejelovens  

 § 98, stk. 1. Det blev herefter alene pålagt lejer at hæfte for en  

 udspartling og maling af de tapetserede vægge.
 Herudover skulle lejer hæfte for udbedringen af nogle mindre mangler.
 Nævnet fandt, at det faldt uden for nævnets kompetence at sætte en  

 beløbsramme for, hvad arbejderne måtte koste.
 I huslejenævnets afgørelse hedder det bl.a.:
 »I en hertil indsendt skrivelse har De anmodet huslejenævnet om at  

 tage stilling til en uenighed mellem Dem og Deres tidligere udlejere ...  

 vedrørende Deres forpligtelse til istandsættelse af lejligheden efter Deres  

 fraflytning.
 Det fremgår af sagen, at udlejerne efter en gennemgang af det lejede har  

 krævet, at der foretages fuldstændig nymaling og nytapetsering af hele  

 lejligheden.
 De har som lejer bestridt, at De er forpligtet til at bekoste en  

 istandsættelse af lejligheden i det omfang, udlejeren har krævet, idet De dog  

 kan anerkende, at spartling og maling af tapetserede vægflader påhviler Dem.  

 Endvidere har De anerkendt, at udspartling og maling af vægge i bryggerset er  

 en udgift, der påhviler Dem.
 Efter at have besigtiget lejemålet har huslejenævnet truffet følgende  

 eenstemmige afgørelse:
 Indledningsvis bemærkes, at nævnet er af den opfattelse, at  

 lejekontraktens § 4 skal forstås i overensstemmelse med § 3, stk 5 i de  

 almindelige bestemmelser og § 98, stk. 1, i lejeloven.
 Følgende istandsættelsesarbejder skal udføres for lejerens regning:
 1. Samtlige tapetserede vægge udspartles og males.
 2. Vægge i bryggers udspartles og males.
 3. Trappetrin lakeres.
 4. Vinduer med koblede rammer lakeres/smøres.
 5. Lister ved køkkenbord og badeværelsesbord på 1. sal slibes og lakeres.
 6. Komfur istandsættes, løs kogeplade fastgøres, ovn efterses.
 7. Kontakt på emhætte fastgøres.
 Huslejenævnet finder, at lejligheden iøvrigt fremstår som nyistandsat,  

 hvorfor alene udgifter i forbindelse med ovennævnte vedligeholdelsesarbejder  

 findes at kunne pålægges lejeren.
