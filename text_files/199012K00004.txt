Nr LSF 4 Forslag til Lov om ændring af forskellige afgiftslove (Afgiftsomlægninger  

 m.v.) Fremsat af skatteministeren (Fogh Rasmussen) den 2. oktober 1990 § 1 I lov om merværdiafgift (Momsloven), jf. lovbekendtgørelse nr. 629 af 20.  

 oktober 1988, som senest ændret ved lov nr. 825 af 19. december 1989,  

 affattes § 2, stk. 3, litra h, 1. pkt., således: »Udlejning og  

 bortforpagtning af fast ejendom.«.
§ 2 I lov om lønsumsafgift for virksomheder inden for den finansielle sektor,  

 jf. lov nr. 830 af 19. december 1989, foretages følgende ændringer:
 1. Lovens titel affattes således:
 »Lov om lønsumsafgift«.
 2. Efter § 1 indsættes:
» § 1 a.
Den, der for egne ejendomme ved ansat personale  

 foretager administration af aftaler om benyttelse af husrum og lokaliteter  

 m.v., tilhørende den faste ejendom, betaler en afgift til statskassen, jf.  

 dog stk. 3.
 Stk. 2. Afgiftspligt påhviler tillige den, der ved ansat personale  

 varetager viceværtfunktioner på ejendomme som nævnt i stk. 1, jf. dog stk. 3.
 Stk. 3. Afgiftspligten efter stk. 1 og stk. 2 gælder ikke for den,  

 der er afgifts- og registreringspligtig efter momsloven for afsætning af  

 ejendomsadministration eller viceværtfunktioner.
 Stk. 4. Stk. 3 finder ikke anvendelse på offentlige  

 virksomheder.«.
 3. § 2, stk. 1, affattes således:
 »Afgiftspligtige skal anmeldes til registrering hos den regionale  

 told- og skatteforvaltning, jf. dog stk. 2.«.
 4. § 2, stk. 3, affattes således:
 »Stk. 3. Offentlige virksomheder er undtaget fra  

 registreringspligten for de i § 1, stk. 1, nævnte aktiviteter, jf. dog stk.  

 4.«.
 5. § 2, stk. 4, affattes således:
 »Stk. 4. Skatteministeren kan bestemme, at offentlige  

 virksomheder skal registreres for aktiviteter nævnt i § 1, stk. 1.«.
 6. § 4 affattes således:
 » § 4. Afgiften er 2 pct. af afgiftsgrundlaget for de i § 1,  

 stk. 1, nævnte virksomheder.
 Stk. 2. Afgiften er 11,6 pct. af afgiftsgrundlaget for de i § 1 a,  

 stk. 1 og stk. 2, nævnte aktiviteter.«.
 7. I § 5, stk. 1, indsættes efter  

 »Afgiftsgrundlaget«: »efter § 1«.
 8. I § 5 indsættes efter stk. 1 som nyt stk:
 »Stk. 2. Afgiftsgrundlaget efter § 1 a er den samlede lønsum for de  

 afgiftspligtige aktiviteter med tillæg af 90 pct.«.
 Stk. 2 bliver herefter stk. 3.
 9. I afsnit III indsættes efter § 13:
»  § 13 a.
Ubetalt afgift og rentebeløb kan inddrives ved  

 indeholdelse i løn m.v., hos den pågældende efter reglerne for inddrivelse af  

 personlige skatter i kildeskatteloven.
Skatteministeren kan fastsætte nærmere  

 regler om fremgangsmåden i forbindelse med lønindeholdelse, herunder om straf  

 af bøde for overtrædelse af reglerne.
§ 13 b.
Reglerne om eftergivelse og henstand i momslovens § 39 d  

 finder tilsvarende anvendelse på afgift, renter, gebyrer og administrative  

 bøder efter denne lov.
Reglerne finder ligeledes anvendelse på beløb, som  

 personer er pligtige at betale som erstatning for selskabers manglende  

 betaling af afgift.«.
§ 3 I lov om arbejdsmarkedsbidrag, jf. lovbekendtgørelse nr. 795 af 15.  

 december 1988, som senest ændret ved lov nr. 889 af 29. december 1989,  

 foretages følgende ændringer:
 1. § 1 affattes således:
 » § 1. Der betales et bidrag til statskassen af erhvervsmæssig  

 virksomhed, anden økonomisk virksomhed, der består i levering af ydelser mod  

 vederlag, samt ejendomsadministration og viceværtfunktioner i egne  

 ejendomme.«.
 2. I § 2 indsættes som stk. 3:
 »Stk. 3. Bidragspligten omfatter endvidere ejendomsadministration og  

 viceværtfunktion, som er afgiftspligtig efter § 1 a i lønsumsafgiftsloven.  

 Dette gælder dog ikke for virksomheder, der er bidragspligtige efter § 2,  

 stk. 1, nr. 1 eller nr. 2, og opgør bidragsgrundlaget efter § 7, § 8, stk. 1,  

 nr. 1, eller § 9, stk. 1, nr. 1.«.
 3. I § 3, stk. 4, indsættes efter »§ 2, stk. 1, nr.  

 2,»: »eller er bidragspligtige efter § 2, stk. 3«.
 4. I § 4, stk. 1, ændres »§§ 7-9,» til: »§§  

 7-9 a,».
 5. Efter § 9 indsættes:
» § 9 a.
For bidragspligtige efter § 2, stk. 3, beregnes  

 bidragsgrundlaget som den samlede lønsum for de bidragspligtige aktiviteter  

 med tillæg af 90 pct.«.
 6. § 10, stk. 4, 1. pkt., affattes således:
 »Virksomheder nævnt i bilaget til loven og bidragspligtige efter § 2,  

 stk. 3, skal senest 3 måneder og 20 dage efter opgørelsesperiodens udløb til  

 told- og skattevæsenet angive bidragsgrundlaget efter § 8, stk. 1, nr. 2, §  

 9, stk. 1, nr. 2, eller § 9 a, og bidragets størrelse.«.
§ 4 I lov om afgift af visse olieprodukter, jf. lovbekendtgørelse nr. 621 af  

 14. oktober 1988, som ændret senest ved lov nr. 574 af 14. august 1990,  

 foretages følgende ændringer:
 1. I § 1, stk. 2, indsættes efter »til  

 fyringsformål« : »eller som drivmiddel i motorkøretøjer«.
 2. I § 8, stk. 2, ændres »for hvilken« til:  

 »i den udstrækning«.
 3. § 9, stk. 3, affattes således:
»Stk. 3. Skatteministeren kan fastsætte regler om fritagelse  

 for eller godtgørelse af afgift af olie, der anvendes til jernbane~ og  

 færgedrift.
Skatteministeren kan fastsætte regler om delvis godtgørelse, jf.  

 § 10, stk. 2, 2.-3. pkt., af afgift af olie, der anvendes i  

 personmotorkøretøjer, der med tilladelse efter lov om buskørsel anvendes til  

 rutekørsel.«.
 4. § 10, stk. 2, affattes således:
»Stk. 2. Afgiften efter stk. 1 tilbagebetales i samme omfang,  

 som virksomheden har fradragsret for indgående merværdiafgift for olie og  

 varme.
For olieprodukter, der anvendes som drivmiddel i registrerede  

 motorkøretøjer, ydes der kun delvis tilbagebetaling af afgiften.
Det ikke  

 tilbagebetalingsberettigede beløb udgør 95 øre pr. l.
Til dokumentation af  

 tilbagebetalingsbeløbet skal virksomheden kunne fremlægge fakturaer eller  

 særskilte opgørelser, hvoraf størrelsen af afgiften fremgår, jf. § 11, stk.  

 4, og § 13, stk. 3 og 4.«.
 5. I § 10 indsættes som stk. 5:
 »Stk. 5. Skatteministeren kan fastsætte bestemmelser om dokumentation  

 for at olieprodukter, for hvilke der er ydet fuld tilbagebetaling af afgiften  

 efter stk. 2, 1. pkt., ikke er anvendt i registrerede motorkøretøjer.  

 Skatteministeren kan herunder fastsætte regler om farvning af sådanne  

 olieprodukter.«.
 6. § 24, nr. 2), affattes således:
 »2) Klager over de af told- og skattevæsenet efter § 18, stk. 2, og §  

 26, stk. 2, 2. pkt., trufne afgørelser.«.
 7. § 26, stk. 2, affattes således:
»Stk. 2. Såfremt en virksomhed har fået udbetalt for meget i  

 godtgørelse efter §§ 9 a, 10 og 11, afkræves den for meget udbetalte  

 godtgørelse til betaling senest 14 dage efter påkrav.
Kan størrelsen af den  

 for meget udbetalte godtgørelse ikke opgøres på grundlag af virksomhedens  

 regnskaber, kan told- og skattevæsenet foretage en skønsmæssig ansættelse af  

 beløbet.
Reglerne i § 18, stk. 2 og 3, finder tilsvarende anvendelse.«.
§ 5 I lov om afgift af gas, jf. lovbekendtgørelse nr. 620 af 14. oktober  

 1988, som ændret senest ved § 23 i lov nr. 825 af 19. december 1989,  

 foretages følgende ændringer:
 1. I § 1 indsættes som stk. 3:
 »Stk. 3. Af en blanding af de i stk. 2 nævnte produkter og andre  

 varer svares der afgift af hele blandingen efter satsen i stk. 2, såfremt  

 blandingen er anvendelig til fyringsformål eller som drivmiddel i  

 motorkøretøjer.«.
 2. I § 6, stk. 2, ændres »for hvilken« til:  

 »i den udstrækning«.
 3. § 8, stk. 2, affattes således:
»Stk. 2. Afgiften efter stk. 1 tilbagebetales i samme omfang,  

 som virksomheden har fradragsret for indgående merværdiafgift for gas og  

 varme.
For gas, der anvendes som drivmiddel i registrerede motorkøretøjer,  

 ydes der kun delvis tilbagebetaling af afgiften.
Det ikke  

 tilbagebetalingsberettigede beløb udgør 67 øre pr. l.
Til dokumentation af  

 tilbagebetalingsbeløbet skal virksomheden kunne fremlægge fakturaer eller  

 særskilte opgørelser, der kan danne grundlag for opgørelsen af  

 tilbagebetalingsbeløbet, jf. § 9, stk. 4, og § 11, stk. 3 og 4.«.
 4. I § 8 indsættes som stk. 5:
 »Stk. 5. Skatteministeren kan fastsætte bestemmelser om dokumentation  

 for at gas, for hvilken der er ydet fuld tilbagebetaling af afgiften efter  

 stk. 2, 1. pkt., ikke er anvendt i registrerede motorkøretøjer.«.
 5. § 22, nr. 2), affattes således:
 »2) Klager over de af told- og skattevæsenet efter § 16, stk. 2, og §  

 24, stk. 3, 2. pkt., trufne afgørelser.«.
 6. § 24, stk. 3, affattes således:
»Stk. 3. Såfremt en virksomhed har fået udbetalt for meget i  

 godtgørelse efter § 7, stk. 2, § 8 og § 9, afkræves den for meget udbetalte  

 godtgørelse til betaling senest 14 dage efter påkrav.
Kan størrelsen af den  

 for meget udbetalte godtgørelse ikke opgøres på grundlag af virksomhedens  

 regnskaber, kan told- og skattevæsenet foretage en skønsmæssig ansættelse af  

 beløbet.
Reglerne i § 16, stk. 2 og 3, finder tilsvarende anvendelse.«.
§ 6 I lov om tobaksafgifter, jf. lovbekendtgørelse nr. 614 af 14. oktober  

 1988, som ændret senest ved § 9 i lov nr. 825 af 19. december 1989, foretages  

 følgende ændringer:
 1. § 1, litra B, affattes således:
»B.
For cigaretpapir til en cigaret 3 øre«.
 2. § 1, litra C, affattes således:
»C.
For pladetobak, spunden og granuleret tobak samt for anden  

 røgtobak med en snitbredde på mindst 1,5 mm 275 kr.pr.kg«.
 3. § 1, litra D, affattes således:
»D.
For anden røgtobak end nævnt i punkt C 350 kr. pr.kg«.
 4. I § 6 ændres i 1. pkt. »2 måneder« til:  

 »1 måned«.
§ 7 Stk. 1. Loven træder i kraft den 1. januar 1991, jf. dog stk.  

 2-6.
 Stk. 2. I perioden fra den 1. januar 1991 til og med den 31.  

 december 1991 udgør det ikke tilbagebetalingsberettigede beløb efter § 4, nr.  

 4, 80 øre pr. 1.
 Stk. 3. I perioden fra den 1. januar 1991 til og med den 31.  

 december 1991 udgør det ikke tilbagebetalingsberettigede beløb efter § 5, nr.  

 3, 56 øre pr. l.
 Stk. 4. § 4 og § 5 finder anvendelse på forbrug af olieprodukter  

 og gas i registrerede motorkøretøjer fra den 1. januar 1991, henholdsvis den  

 1. januar 1992.
 Stk. 5. De ændrede afgifter i § 6 finder anvendelse på de varer,  

 der den 1. januar 1991 ved døgnets begyndelse findes i ustemplet stand hos  

 virksomheder, der fremstiller eller indfører røgtobak og cigaretpapir, samt  

 på varer som fra nævnte dag fremstilles eller angives til fortoldning.
 Stk. 6. § 6, nr. 4, finder anvendelse ved køb af stempelmærker fra  

 den 1. januar 1992.
§ 8 Stk. 1. Virksomheder, der ved lovens ikrafttræden har lager af  

 røgtobak i stemplet stand, som får nedsat afgiften efter § 6, kan få  

 godtgjort den del af afgiftsdifferencen, der overstiger 200 kr.
 Stk. 2. Det er en betingelse for at opnå afgiftsgodtgørelse efter  

 stk. 1, at en specificeret opgørelse over den godtgørelse, som kræves, er  

 Told- og Skatteregionerne i hænde senest den 15. januar 1991. Godtgørelsen  

 kan gøres betinget af, at virksomheden fremlægger nærmere dokumentation.
 Stk. 3. Den, der forsætligt eller groft uagtsomt afgiver urigtige  

 eller vildledende oplysninger eller fortier oplysninger til brug ved  

 beregning af afgiftsgodtgørelsen efter denne paragraf, straffes med bøde. §  

 27, stk. 3 og 4, og § 27 a i lov om tobaksafgifter finder tilsvarende  

 anvendelse.
Bemærkninger til lovforslaget Indledning Lovforslaget er et led i regeringens marginalskattepakke, der består af i  

 alt 6 lovforslag.
Det samlede formål med de 6 lovforslag er at sænke  

 marginalskatterne og tilvejebringe finansiering heraf.
 Der henvises til bemærkningerne til det samtidig hermed fremsatte forslag  

 til lov om ændring af forskellige skattelove (Marginalskattelettelser m.v.),  

 hvor der dels redegøres nærmere for baggrunden for de fremsatte lovforslag,  

 dels gives en kort beskrivelse af indholdet af alle 6 lovforslag.
Almindelige bemærkninger a.
Efter den gældende momslov er erhvervsmæssig afsætning af  

 viceværtfunktioner omfattet af afgiftspligten.
Præsteres sådanne ydelser  

 alene i egne ejendomme er de ikke omfattet af afgiftspligten.  

 Ejendomsadministration er, uanset om ydelsen afsættes til fremmede eller  

 præsteres i egne ejendomme, ikke omfattet af afgiftspligten.
 Ved lovforslaget foreslås erhvervsmæssig afsætning af  

ejendomsadministration (salg til fremmede) gjort afgiftspligtig efter  

moms loven.
Ejendomsadministration er som udgangspunkt momspligtig efter EF's 6.  

 momsdirektiv, men medlemslandene kan i en overgangsperiode undtage sådanne  

 ydelser fra moms.
Danmark har benyttet sig af denne mulighed.
Da EF har til  

 hensigt at tage bl.a. denne undtagelse op til fornyet behandling med henblik  

 på en ophævelse, vil den foreslåede ændring stemme overens med EF's  

 momsharmoniseringsplaner.
 Ejerlejlighedsforeningers afsætning af viceværtydelser til medlemmerne har  

 hidtil været fritaget for moms, jf. momslovens § 4, stk. 2. Fritagelsen  

 bortfalder som følge af den foreslåede ændring.
b.
For at opnå en afgiftsmæssig ligestilling går forslaget dernæst ud på  

 ved en ændring af lov om lønsumsafgift for virksomheder inden for den  

 finansielle sektor at indføre en særlig lønsumsafgift for  

ejendomsadministration og viceværtfunktioner i egne ejendomme,  

 der udlejes helt eller delvis.
c.
Endvidere foreslås, at privat og socialt udlejningsbyggeri skal betale  

 arbejdsmarkedsbidrag af ejendomsadministration og viceværtfunktioner  

 præsteret til eget brug, medmindre virksomhederne opgør  

 arbejdsmarkedsbidraget efter momsmetoden.
Derved bliver området ligestillet  

 med ejerlejlighedsforeninger.
d.
Herudover foreslås det, at olieafgiftsloven ændres, så  

afgiftsgodtgørelsen nedsættes for olie m.v. forbrugt i registrerede  

 motorkøretøjer.
Nedsættelsen vil i 1991 udgøre 80 øre pr. l og fra 1992 95  

 øre pr. l.
e.
En lignende nedsættelse foreslås for gas, der anvendes i  

 registrerede motorkøretøjer.
f.
Endelig foreslås en omlægning af tobaksbeskatningen.
For at  

 modvirke den udvikling, som har fundet sted i form af hjemmerulning af  

 cigaretter på grundlag af groftskåren pibetobak, foreslås det, at  

 afgiftsforskellen mellem groftskåren pibetobak og finskåren cigarettobak  

 indsnævres.
I dag anvendes næsten udelukkende groftskåren pibetobak til  

 hjemmerulning.
Endvidere foreslås en forhøjelse af afgiften på cigaretpapir.
 Det foreslås yderligere, at virksomhedernes kredit ved køb af  

 stempelmærker til cigaretter nedsættes fra 2 måneder og 5 dage til 1 måned og  

 5 dage. Ændringen foreslås dog først at få virkning fra den 1. januar 1992.
 Der henvises til det samtidig fremsatte forslag til lov om ændring af  

 forskellige skattelove (Marginalskattelettelser m.v.), hvor de administrative  

 virkninger af de 6 lovforslag, som indgår i regeringens marginalskattepakke,  

 er beskrevet.
Momsloven, lov om afgift af gas og lov om tobaksafgifter, er senest ændret  

 ved lov nr. 825 af 19. december 1989, jf.
Folketingstidende 1989-90, sp. 66,  

 336, 3348, 3741; tillæg A, sp. 143; tillæg B, sp. 113; tillæg C, sp. 73.
Lov om lønsumsafgift for virksomheder inden for den finansielle sektor er  

 indført ved lov nr. 830 af 19. december 1989, jf.
Folketingstidende 1989-90,  

 sp. 2848, 3130, 3430, 4043; tillæg A, sp. 2259; tillæg B, sp. 285; tillæg C,  

 sp. 221.
Lov om arbejdsmarkedsbidrag er senest ændret ved lov nr. 889 af 29.  

 december 1989, jf.
Folketingstidende 1989-90, sp. 2848, 3130, 3431, 4105;  

 tillæg A, sp. 2281; tillæg B, sp. 301, 417; tillæg C, sp. 285.
Lov om afgift af visse olieprodukter er senest ændret ved lov nr. 574 af  

 14. august 1990, jf.
Folketingstidende 1989-90, sp. 11258, 11262, 11351,  

 11377; tillæg A, sp. 5897; tillæg B, sp. 2175; tillæg C, sp. 1053.
Provenumæssige konsekvenser 1. Ejendomsadministration m.v.
 Forslaget om momspligt skønnes at give ca. 100 mill. kr. på helårsbasis.
Forslaget om arbejdsmarkedsbidrag skønnes at give et bidragsprovenu på ca.  

 90 mill. kr. på helårsbasis.
Udvidelsen af bidragspligten indebærer, at  

 virksomhederne m.v. opnår kompensationsbeløb for ATP og  

 arbejdsskadeforsikringen, hvilket giver et provenutab.
Forudsat at  

 kompensationsbeløbet efter forslaget til finanslov for 1991 nedsættes fra de  

 nuværende 2.966,40 kr. pr. ansat til 2.066,40 kr. pr. ansat, skønnes  

 provenutabet til ca. 25 mill.kr. på helårsbasis.
Nettoprovenuet af forslaget  

 om arbejdsmarkedsbidrag skønnes herefter til ca. 65 mill.kr. på helårsbasis.
 Forslaget om lønsumsafgift skønnes at give et afgiftsprovenu på ca. 500  

 mill. kr. på helårsbasis.
Den samlede provenuvirkning efter fradrag af kompensationsbeløbet for ATP  

 og arbejdsskadeforsikring skønnes i alt at være henved 700 mill. kr. på  

 helårsbasis.
På grund af tidsforskydning i angivelserne i forhold til  

 optjeningsperioden skønnes det indtægtsførte provenu i 1991 at blive ca. 350  

 mill. kr.
Ved provenuskønnene er der ikke taget hensyn til mulige virkninger  

 på udgifterne til boligsikring og boligydelse.
 2. Dieselafgift m.v.
Nedsættelsen af afgiftsgodtgørelsen for olie til vejtransport med 80 øre  

 pr. liter i 1991 og i alt 95 øre pr. liter fra 1992 skønnes at forøge  

 olieafgiftsprovenuet med ca. 900 mill. kr. i 1991 og ca. 1,1 mia. kr. i 1992  

 som helårsvirkning, hvorved Energistyrelsens skøn over dieselolieforbruget  

 til vejtransport er lagt til grund.
Af provenuet anslås ca. 5/6 at vedrøre  

 lastvognene m.v. og ca. 1/6 busser m.v.
Afgiften må antages i vidt omfang at  

 blive overvæltet på forbrugerpriserne gennem højere fragtrater m.v.
 På grund af tidsforskydning i angivelserne i forhold til  

 optjeningsperioden skønnes det indtægtsførte provenu at blive ca. 700 mill.  

 kr. i 1991 og knap 1,1 mia. kr. i 1992.
Det bemærkes, at dieselafgiften vil indebære, at den tunge trafik i højere  

 grad kommer til at dække vejslid og miljøomkostninger gennem en form for  

 brugerbetaling.
Tilpasning til EF nødvendiggør ligeledes højere afgift på  

 olie til vejtransport.
 Den tilsvarende nedsættelse af afgiftsgodtgørelsen for gas til  

 vejtransport med 56 øre pr. liter i 1991 og i alt 67 øre pr. liter fra 1992  

 skønnes at forøge afgiftsprovenuet med ca. 10 mill. kr. i 1991 og ca. 12  

 mill. kr. som helårsvirkning fra 1992.
 3. Røgtobakafgift.
Omlægningen af tobaksafgiften skønnes samlet at give et årligt merprovenu  

 på 750 mill. kr., heraf 150 mill. kr. i moms og arbejdsmarkedsbidrag og 600  

 mill. kr. i tobaksafgift.
Der er ved provenuberegningen lagt til grund, at  

 det nuværende forbrug af røgtobak til hjemmerulning af cigaretter fremover  

 stort set alene vil bestå af fintskåret tobak, samt at hjemmerulningen af  

 cigaretter vil aftage.
Skønnet er forbundet med en vis usikkerhed.
 4. Kredittid for cigaretafgift.
 Nedsættelse af kredittiden for indbetaling af afgifterne på cigaretter  

 medfører, at der bliver indbetalt 500 mill. kr. ekstra en gang for alle i  

 1992. Herved mindskes statens renteudgifter varigt med 50 mill. kr. årligt.  

 Såfremt den mindre likviditetsfordel for tobaksindustrien overvæltes fuldt ud  

 i højere cigaretpriser, vil en pakke med 20 stk. stige med 25 øre.  

 Detailværdiafgiften heraf samt moms og arbejdsmarkedsbidrag skønnes i så fald  

 at indbringe et merprovenu på i alt 35 mill. kr. årligt ved uændret forbrug.
Bemærkninger til lovforslagets enkelte bestemmelser Til § 1 Efter momslovens § 2, stk. 3, litra h, 1. pkt., er udlejning,  

 bortforpagtning og administration af fast ejendom undtaget fra  

 afgiftspligten.
Som ejendomsadministration anses ifølge Momsnævnets praksis en aftale  

 mellem ejer og administrator om, at administratoren skal varetage den løbende  

 ejendomsadministration.
En sådan aftale kan f.eks. omfatte regnskab over  

 ejendommens indtægter og udgifter, den løbende udlejning, udfærdigelse af  

 lejekontrakter, opkrævning af leje, foranstaltninger til renholdelse,  

 reparation og vedligeholdelse, betaling af regninger vedr. skatter, brændsel,  

 el, vand m.v.
Ved ændringsforslaget ophæves den gældende undtagelsesbestemmelse for  

 administration af fast ejendom i momslovens § 2, stk. 3, litra h.
Herefter  

 vil erhvervsmæssig omsætning af ydelser (salg til fremmede) vedrørende  

 administration af fast ejendom være omfattet af afgiftspligten.
Omfattet af  

 afgiftspligten bliver således de tjenesteydelser vedrørende  

 ejendomsadministration, der ifølge praksis efter den gældende lov er undtaget  

 fra moms, jf. ovenfor.
 Udlejning og bortforpagtning af fast ejendom er fortsat momsfri efter  

 momslovens § 2, stk. 3, litra h, 1. pkt.
Til § 2 Til nr. 2 Afgiften skal efter den foreslåede § 1 a, stk. 1 og 2, betales af  

 lønsum anvendt til varetagelse af ejendomsadministration og  

 viceværtfunktioner på egne ejendomme.
Om den nærmere fastlæggelse af de  

 nævnte aktiviteter henvises henholdsvis til bemærkningerne til § 1 og § 3.
 Omfattet af afgiftspligten bliver f.eks. offentlige og private udlejere,  

 sociale boligselskaber, boligforeninger m.v.
Det er herved, som nævnt under de almindelige bemærkninger pkt. b, en  

 forudsætning for afgiftspligten for viceværtfunktioner, at disse udføres i  

 tilknytning til et eller flere lejemål.
Således er eksempelvis  

 viceværtfunktioner på offentlig ejede bygninger, der anvendes af det  

 offentlige uden at være udlejet, ikke omfattet af afgiftspligten.
 Afgiften foreslås i § 2, nr. 8, beregnet på grundlag af lønsummen efter  

 samme regler, som gælder ifølge arbejdsmarkedsbidragsloven og den gældende  

 lønsumsafgiftslov.
Ændringen af momsloven foreslået i § 1 medfører, at virksomheder, som  

 sælger ejendomsadministration m.v. til fremmede, skal betale moms heraf.  

 Disse virksomheder skal efter § 11, stk. 1, i den gældende momslov derfor  

 også betale moms af tilsvarende ydelser præsteret til eget brug.
Endvidere  

 har udlejere mulighed for at lade sig frivilligt momsregistrere for udlejning  

 til erhvervsformål.
Hvis udgifter til administration og viceværtsydelser er  

 indregnet i lejebeløbet, betales der også i disse tilfælde moms af ydelserne.  

 Formålet med den foreslåede bestemmelse i stk. 3 er at undgå, at  

 ydelserne bliver pålagt både moms og lønsumsafgift.
Der skal således ikke  

 betales afgift af ydelsen i tilfælde, hvor ydelsen er belastet af moms.
De nævnte regler om, at virksomheder, som skal betale moms af salg af  

 ejendomsadministration m.v. til fremmede, også skal betale moms af  

 tilsvarende ydelser præsteret til eget brug, gælder ikke for offentlige  

 virksomheder.
Det foreslås derfor i stk. 4, at undtagelsen i stk. 3  

 ikke gælder offentlige virksomheder.
Offentlige udlejere skal således i alle  

 tilfælde betale lønsumsafgift af ejendomsadministration m.v. præsteret i egne  

 ejendomme, såfremt de udlejes helt eller delvist.
Til nr. 3 og 4 Bestemmelserne indeholder regler for registrering af de afgiftspligtige  

 efter § 1 a, som svarer til reglerne efter den gældende lov.
Det er afgørende  

 for registreringspligten, at de pågældende ved ansat personale præsterer de i  

 § 1 a nævnte ydelser, dvs. ejendomsadministration og viceværtfunktioner.
 Den gældende bundgrænse på 80.000 kr. i lovens § 2, stk. 2, vil også gælde  

 denne kreds af afgiftspligtige.
For at tilvejebringe en afgiftsmæssig ligestilling er offentlige  

 udlejningsvirksomheder omfattet af afgifts- og registreringspligten.
Den  

 gældende undtagelse for offentlige virksomheder i relation til den  

 finansielle sektor opretholdes.
Til nr. 5 Der er tale om en konsekvensændring.
Til nr. 6 Bestemmelsen indeholder de nærmere regler om afgiftssatser.
Det foreslås i nr. 6, at afgiftssatsen for ejendomsadministration og  

 viceværtfunktioner fastsættes til 11,6 pct. af afgiftsgrundlaget.
Valget af  

 sats er betinget af, at afgiftsgrundlaget er lønsummen med tillæg af 90 pct.,  

 jf. bemærkningerne til nr. 7-8. Afgiftsbeløbet opgjort på denne måde svarer  

 til 22 pct. af lønsummen uden tillæg.
Til nr. 7-8 Bestemmelsen indeholder de nærmere regler om afgiftsgrundlaget.
Af hensyn til både de afgiftspligtiges og told- og skattevæsenets  

 administration bør afgiftsgrundlaget opgøres efter samme regler, som gælder  

 efter arbejdsmarkedsbidragsloven og den gældende lønsumsafgiftslov.
Det  

 foreslås derfor i nr. 8, at afgiftsgrundlaget fastsættes til den samlede  

 lønsum vedrørende de afgiftspligtige aktiviteter med tillæg af 90 pct.  

 Opgørelse af lønsummen skal ske efter samme regler som efter de nævnte love.
Til nr. 9 Den foreslåede regel i § 13 a skal ses i sammenhæng med, at der i  

 afgiftslovene og lov om arbejdsmarkedsbidrag er hjemmel til at give påbud om  

 lønindeholdelse for de pågældende beløb.
 Den foreslåede regel i § 13 b om eftergivelse og henstand er en konsekvens  

 af, at tilsvarende bestemmelser er indsat i den øvrige afgiftslovgivning ved  

 lov nr. 825 af 19. december 1989.
Til § 3 Udførelse af viceværtfunktioner sker ofte gennem et  

 ansættelsesforhold, hvor boligforeningen, udlejeren, ejerlejlighedsforeningen  

 m.v. ansætter personale til at udføre en række opgaver.
Det kan dreje sig om  

 f.eks. snerydning, græsslåning, trappevask, diverse reparations- og  

 vedligeholdelsesarbejder m.m.
Anvendelsen af loven om arbejdsmarkedsbidrag har ledt til en forskel  

 mellem på den ene side privat og socialt udlejningsbyggeri og på den anden  

 side ejerlejlighedsforeninger m.fl. for så vidt angår viceværtydelser  

 præsteret i egne ejendomme.
Førstnævnte anses ikke for bidragspligtige, fordi  

 viceværtydelsen betragtes som en del af den momsfrie udlejning af fast  

 ejendom, for hvilken der ikke skal svares arbejdsmarkedsbidrag, jf. lov om  

 arbejdsmarkedsbidrag § 2, stk. 2, nr. 3. Sidstnævnte anses derimod for  

 bidragspligtig, fordi der er tale om en selvstændig ydelse, der er omfattet  

 af § 1 i lov om arbejdsmarkedsbidrag om bidrag af anden økonomisk virksomhed.
Til nr. 1-2 Ændringen af momsloven foreslået i § 1 medfører sammen med reglerne i den  

 gældende arbejdsmarkedsbidragslov, at virksomheder, som sælger  

 ejendomsadministration m.v. til fremmede, skal betale moms og bidrag heraf.  

 Disse virksomheder skal også betale moms og bidrag af tilsvarende ydelser  

 præsteret til eget brug.
Ved lovforslagets § 3, nr. 1-2, foreslås, at der af administration af egne  

 ejendomme og af viceværtfunktioner, der udføres på egne ejendomme, skal  

 betales arbejdsmarkedsbidrag.
Dette sker ved en henvisning til den samtidig  

 foreslåede nye § 1 a i lov om lønsumsafgift for virksomheder inden for den  

 finansielle sektor, jf. bemærkningerne til § 2. Henvisningen til  

 lønsumsafgiftsloven betyder, at virksomheder som er omfattet af dennes § 1 a,  

 skal svare arbejdsmarkedsbidrag af de der nævnte aktiviteter.
Det drejer sig  

 om privat og socialt udlejningbyggeri, hvor virksomheden, boligselskabet,  

 boligforeningen m.v. præsterer ejendomsadministration m.v. til eget brug.  

 Bidragspligten efter denne bestemmelse omfatter således ikke virksomheder,  

 der skal betale moms og bidrag, jf. ovenfor.
Ifølge de gældende regler i arbejdsmarkedsbidragsloven betaler  

 virksomhederne bidrag efter enten momsmetoden eller lønsumsmetoden.
Bidrag af  

 ejendomsadministration m.v. på grundlag af lønsummen efter den foreslåede §  

 2, stk. 3, bør derfor alene betales af de virksomheder, der skal afregne  

 bidrag for de nævnte ydelser efter lønsumsmetoden.
 Det foreslås derfor også, at virksomheder som tillige er bidragspligtige  

 for andre aktiviteter og som opgør bidragsgrundlaget efter  

 arbejdsmarkedsbidragslovens § 7, § 8, stk. 1, nr. 1, eller § 9, stk. 1, nr. 1  

 (momsmetoden), ikke skal betale bidrag af ejendomsadministration og  

 viceværtydelser.
Til nr. 3 og 4 Der er tale om konsekvensændringer.
Til nr. 5 Efter reglerne i den gældende arbejdsmarkedsbidragslov kan kun  

 virksomheder omfattet af bilaget til loven beregne bidrag på grundlag af  

 lønsummen.
Da udvidelsen af bidragspligten får virkning for andre  

 virksomheder end de nævnte virksomheder, foreslås det i § 3, nr. 5, at der  

 indsættes en ny bestemmelse herom som § 9 a.
Efter denne skal bidragspligtige  

 efter forslagets § 3, nr. 2, også opgøre bidragsgrundlaget efter  

 lønsumsmetoden, som er den samlede lønsum af de afgiftspligtige aktiviteter  

 efter § 1 a i lønsumsafgiftsloven med tillæg af 90 pct.
Der henvises til  

 bemærkningerne til § 2, nr. 2.
Til nr. 6 Der er tale om konsekvensændringer som følge af, at bidragsgrundlaget skal  

 opgøres efter lønsumsmetoden.
Til § 4 Der foreslås en nedsættelse af godtgørelsen af afgift af olieprodukter,  

 der anvendes i registrerede motorkøretøjer.
 Efter de gældende regler får momsregistrerede virksomheder godtgjort  

 afgift af olie i samme omfang, som virksomhederne har fradragsret for  

 indgående moms af olie.
 Denne godtgørelse foreslås nedsat med 95 øre pr. l for olieprodukter, der  

 anvendes i motorkøretøjer registreret efter færdselsloven.
 Det foreslås samtidig, at nedsættelsen også kommer til at gælde den  

 kollektive vejtrafik ved at afgiftsgodtgørelsen for rutekørsel nedsættes  

 tilsvarende.
Efter olieafgiftsloven skal der af blandinger af afgiftspligtige produkter  

 eller af disse produkter og andre varer betales afgift af hele blandingen  

 efter satsen på det produkt, der har den højeste afgiftssats efter loven,  

 hvis blandingen er anvendelig til fyringsformål.
Det foreslås at udvide denne  

 bestemmelse til også at gælde blandinger anvendelige som drivmiddel i  

 motorkøretøjer.
 Det foreslås, at nedsættelsen finder sted i 2 trin pr. 1. januar 1991 og  

 pr. 1. januar 1992, så det ikke godtgørelsesberettigede beløb udgør 80 øre  

 pr. l i perioden 1. januar - 31. december 1991 (§ 7, stk. 2) og fra 1. januar  

 1992 95 øre pr. l.
Det foreslås, at skatteministeren bemyndiges til at fastsætte særlige krav  

 til virksomhedernes dokumentation for opdelingen af olieprodukter anvendt i  

 registrerede motorkøretøjer og olie til anden anvendelse.
Endvidere  

 bemyndiges skatteministeren til at fastsætte regler om farvning af  

 olieprodukter.
 Olieafgiftslovens kontrolbestemmelser m.v. vedrører hovedsageligt  

 virksomheder registreret efter olieafgiftsloven, d.v.s. olieselskaber,  

 oliehandlere og storforbrugere m.v.
Ved at differentiere tilbagebetalingen af olieafgiften til de  

 momsregistrerede virksomheder efter anvendelse skønnes det nødvendigt at  

 fastsætte særlige kontrolbestemmelser.
Det er hensigten, at  

 dokumentationskravet især skal opfyldes ved, at virksomhederne for hvert  

 køretøj, der benyttes erhvervsmæssigt, foretager et kilometer- og  

 tankningsregnskab.
 Det foreslås i tilknytning hertil, at der indsættes en hjemmel til at  

 foretage skønsmæssige ansættelser over for virksomhederne i de tilfælde, hvor  

 olieprodukter, for hvilke der er ydet fuld tilbagebetaling af afgiften,  

 alligevel er anvendt til vejtransport.
Til § 5 Det foreslås at nedsætte godtgørelsen af afgift af gas, der anvendes i  

 registrerede motorkøretøjer, svarende til nedsættelsen for olie.
Forslaget er  

 nødvendigt for at opretholde den nugældende afgiftsmæssige balance mellem de  

 to typer drivmidler.
 Ligesom for olieprodukter får momsregistrerede virksomheder godtgjort  

 afgift af gas i samme omfang, som virksomhederne har fradragsret for  

 indgående moms af gas.
Denne godtgørelse foreslås nedsat med 67 øre pr. l for gas, der anvendes i  

 registrerede motorkøretøjer.
Forholdsmæssigt svarer dette til nedsættelsen  

 for olien.
Det foreslås, at nedsættelsen finder sted i 2 trin pr. 1. januar  

 1991 og pr. 1. januar 1992, så det ikke godtgørelsesberettigede beløb udgør  

 56 øre pr. l. i perioden 1.januar - 31. december 1991 (§ 7, stk. 3) og fra 1.  

 januar 1992 67 øre pr. l.
 Der foreslås indsat en bestemmelse om afgiftsberigtigelse af blandinger af  

 gas og andre varer svarende til olieafgiftslovens for at forhindre eventuelle  

 omgåelsesmuligheder.
 Ligesom for olien foreslås det, at skatteministeren bemyndiges til at  

 fastsætte særlige kontrolbestemmelser, ligesom der gives told~ og  

 skattevæsenet adgang til at foretage skønsmæssige ansættelser.
Til § 6 og § 8 Igennem 1980-erne er tobaksprovenuet blevet udhulet ved en stadig større  

 udbredelse af hjemmerulning af cigaretter.
Dette er sket, fordi det har vist  

 sig muligt at anvende den billige (grovskårne) pibetobak i stedet for den  

 dyrere (finskårne) cigarettobak.
Der anvendes efterhånden næsten udelukkende  

 pibetobak til hjemmerulning.
For at begrænse denne udvikling foreslås det, at afgiften af pibetobak  

 forhøjes fra 128,90 kr. pr. kg til 275 kr. pr. kg.
Samtidig foreslås det at  

 sænke afgiften for cigarettobak fra 531 kr. pr. kg til 350 kr. pr. kg,  

 således at afgiftsforskellen på de to typer røgtobak indsnævres.
 Endvidere foreslås det at forhøje afgiften på cigaretpapir fra 2 øre pr.  

 stk. til 3 øre pr. stk.
 Økonomien i hjemmerulning kan illustreres ved følgende tabel, der viser  

 udgiften til en cigaret:
Efter omlægningen af tobaksbeskatningen vil prisen på en pakke  

 cigarettobak (40 g) falde med omkring 9 kr.
Selv om omsætningen af denne vare  

 i dag er beskeden, kan virksomhederne (tobakshandlere, grossister og  

 producenter) ligge med lagre af allerede afgiftsberigtiget røgtobak, som  

 efter afgiftsnedsættelsen ikke vil kunne sælges uden tab.
Det foreslås derfor  

 (§ 8), at de handlende godtgøres afgiftsforskellen, idet det af  

 administrative grunde dog foreslås, at der ikke gives godtgørelse for de  

 første 200 kr.
Virksomhederne har i dag en kredit ved køb af stempelmærker.
Den udgør for  

 cigaretter 2 måneder og 5 dage.
Det foreslås at begrænse kredittiden til 1  

 måned og 5 dage fra den 1. januar 1992.
Til § 7 Det foreslås, at loven træder i kraft den 1. januar 1991.
 Desuden indeholder stk. 2 og 3 det første trin af nedsættelsen af det  

 beløb, som godtgøres for olie og gas m.v., der anvendes i motorkøretøjer.
 Endelig foreslås det, at nedsættelsen af kredittiden for køb af  

 stempelmærker til cigaretter først får virkning fra den 1. januar 1992.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om merværdiafgift (Momsloven), jf. lovbekendtgørelse nr. 629 af 20.  

 oktober 1988, som senest ændret ved lov nr. 825 af 19. december 1989,  

 affattes § 2, stk. 3, litra h, 1. pkt., således: »Udlejning og  

 bortforpagtning af fast ejendom.«.
§ 2. - - - Stk. 3. - - - h.
Udlejning, bortforpagtning og administration af fast ejendom.  

 Afgiftspligtig er dog udlejning af værelser i hoteller, gæstgiverier,  

 moteller og lign., udlejning af værelser i virksomheder, der udlejer for  

 kortere tidsrum end 1 måned, samt udlejning af camping, parkerings- og  

 reklameplads.
- - - § 2 I lov om lønsumsafgift for virksomheder inden for den finansielle sektor,  

 jf. lov nr. 830 af 19. december 1989, foretages følgende ændringer:
 1. Lovens titel affattes således:
 »Lov om lønsumsafgift«.
 2. Efter § 1 indsættes:
» § 1 a.
Den, der for egne ejendomme ved ansat personale  

 foretager administration af aftaler om benyttelse af husrum og lokaliteter  

 m.v., tilhørende den faste ejendom, betaler en afgift til statskassen, jf.  

 dog stk. 3.
 Stk. 2. Afgiftspligt påhviler tillige den, der ved ansat personale  

 varetager viceværtfunktioner på ejendomme som nævnt i stk. 1, jf. dog stk. 3.
 Stk. 3. Afgiftspligten efter stk. 1 og stk. 2 gælder ikke for den,  

 der er afgifts- og registreringspligtig efter momsloven for afsætning af  

 ejendomsadministration eller viceværtfunktioner.
 Stk. 4. Stk. 3 finder ikke anvendelse på offentlige  

 virksomheder.«.
 3. § 2, stk. 1, affattes således:
 »Afgiftspligtige skal anmeldes til registrering hos den regionale  

 told- og skatteforvaltning, jf. dog stk. 2.«.
 4. § 2, stk. 3, affattes således:
 »Stk. 3. Offentlige virksomheder er undtaget fra  

 registreringspligten for de i § 1, stk. 1, nævnte aktiviteter, jf. dog stk.  

 4.«.
 5. § 2, stk. 4, affattes således:
 »Stk. 4. Skatteministeren kan bestemme, at offentlige  

 virksomheder skal registreres for aktiviteter nævnt i § 1, stk. 1.«.
 § 2. Virksomheder, der er afgiftspligtige, skal anmeldes til  

 registrering hos den regionale told- og skatteforvaltning, jf. dog stk. 2.
- - - Stk. 3. Offentlige virksomheder er undtaget fra  

 registreringspligten, jf. dog stk. 4.
 Stk. 4. Skatteministeren kan bestemme, at offentlige virksomheder  

 skal registreres.
 6. § 4 affattes således:
 » § 4. Afgiften er 2 pct. af afgiftsgrundlaget for de i § 1,  

 stk. 1, nævnte virksomheder.
 Stk. 2. Afgiften er 11,6 pct. af afgiftsgrundlaget for de i § 1 a,  

 stk. 1 og stk. 2, nævnte aktiviteter.«.
 § 4. Afgiften er 2 pct. af afgiftsgrundlaget.
 7. I § 5, stk. 1, indsættes efter  

 »Afgiftsgrundlaget«: »efter § 1«.
 8. I § 5 indsættes efter stk. 1 som nyt stk:
 »Stk. 2. Afgiftsgrundlaget efter § 1 a er den samlede lønsum for de  

 afgiftspligtige aktiviteter med tillæg af 90 pct.«.
 Stk. 2 bliver herefter stk. 3.
 § 5. Afgiftsgrundlaget er virksomhedens samlede lønsum med tillæg  

 af 90 pct.
- - - 9. I afsnit III indsættes efter § 13:
» § 13 a.
Ubetalt afgift og rentebeløb kan inddrives ved  

 indeholdelse i løn m.v., hos den pågældende efter reglerne for inddrivelse af  

 personlige skatter i kildeskatteloven.
Skatteministeren kan fastsætte nærmere  

 regler om fremgangsmåden i forbindelse med lønindeholdelse, herunder om straf  

 af bøde for overtrædelse af reglerne.
§ 13 b.
Reglerne om eftergivelse og henstand i momslovens § 39 d  

 finder tilsvarende anvendelse på afgift, renter, gebyrer og administrative  

 bøder efter denne lov.
 Reglerne finder ligeledes anvendelse på beløb, som personer er pligtige at  

 betale som erstatning for selskabers manglende betaling af afgift.«.
§ 3 I lov om arbejdsmarkedsbidrag, jf. lovbekendtgørelse nr. 795 af 15.  

 december 1988, som senest ændret ved lov nr. 889 af 29. december 1989,  

 foretages følgende ændringer:
 1. § 1 affattes således:
 » § 1. Der betales et bidrag til statskassen af erhvervsmæssig  

 virksomhed, anden økonomisk virksomhed, der består i levering af ydelser mod  

 vederlag, samt ejendomsadministration og viceværtfunktioner i egne  

 ejendomme.«.
 § 1. Der betales et bidrag til statskassen af erhvervsmæssig  

 virksomhed og anden økonomisk virksomhed, der består i levering af ydelser  

 mod vederlag.
 2. I § 2 indsættes som stk. 3:
 »Stk. 3. Bidragspligten omfatter endvidere ejendomsadministration og  

 viceværtfunktion, som er afgiftspligtig efter § 1 a i lønsumsafgiftsloven.  

 Dette gælder dog ikke for virksomheder, der er bidragspligtige efter § 2,  

 stk. 1, nr. 1 eller nr. 2, og opgør bidragsgrundlaget efter § 7, § 8, stk. 1,  

 nr. 1, eller § 9, stk. 1, nr. 1.«.
 3. I § 3, stk. 4, indsættes efter »§ 2, stk. 1, nr.  

 2,»: »eller er bidragspligtige efter § 2, stk. 3«.
§ 3. - - - Stk. 4. Organisationer, foreninger, fonde m.v., der leverer  

 ydelser nævnt i § 2, stk. 1, nr. 2, skal kun anmeldes til registrering, hvis  

 de beskæftiger lønnet arbejdskraft.
 4. I § 4, stk. 1, ændres »§§ 7-9,» til: »§§  

 7-9 a,».
 § 4. Virksomheder, der ikke skal svare afgift efter  

 merværdiafgiftslovens § 4, stk. 1, og virksomheder med et bidragsgrundlag  

 efter §§ 7-9, der ikke overstiger 3.000 kr. årligt, skal ikke registreres.
- - - 5. Efter § 9 indsættes:
» § 9 a.
For bidragspligtige efter § 2, stk. 3, beregnes  

 bidragsgrundlaget som den samlede lønsum for de bidragspligtige aktiviteter  

 med tillæg af 90 pct.«.
 6. § 10, stk. 4, 1. pkt., affattes således:
 »Virksomheder nævnt i bilaget til loven og bidragspligtige efter § 2,  

 stk. 3, skal senest 3 måneder og 20 dage efter opgørelsesperiodens udløb til  

 told- og skattevæsenet angive bidragsgrundlaget efter § 8, stk. 1, nr. 2, §  

 9, stk. 1, nr. 2, eller § 9 a, og bidragets størrelse.«.
§ 10. - - - Stk. 4. Virksomheder nævnt i bilaget til loven skal senest 3  

 måneder og 20 dage efter opgørelsesperiodens udløb til toldvæsenet angive  

 bidragsgrundlaget efter § 8, stk. 1, nr. 2, eller § 9, stk. 1, nr. 2, og  

 bidragets størrelse.
Samme dag er sidste rettidige indbetalingsdag.  

 Angivelsen skal være underskrevet af virksomhedens ansvarlige ledelse.  

 Bidraget forfalder til betaling den 1. i den måned, hvor fristen for  

 indbetaling udløber.
- - - § 4 I lov om afgift af visse olieprodukter, jf. lovbekendtgørelse nr. 621 af  

 14. oktober 1988, som ændret senest ved lov nr. 574 af 14. august 1990,  

 foretages følgende ændringer:
 1. I § 1, stk. 2, indsættes efter »til  

 fyringsformål«: »eller som drivmiddel i motorkøretøjer«.
§ 1. - - - Stk. 2. Af en blanding af de i stk. 1 nævnte produkter eller disse  

 produkter og andre varer svares der afgift af hele blandingen efter satsen på  

 det produkt, der har den højeste afgiftssats efter denne lov, såfremt  

 blandingen er anvendelig til fyringsformål.
 2. I § 8, stk. 2, ændres »for hvilken« til:  

 »i den udstrækning«.
§ 8. - - - Stk. 2. Registrerede virksomheder, som opgør den afgiftspligtige  

 mængde efter § 7, stk. 2, kan yderligere fradrage den mængde olie, for  

 hvilken der kan ske tilbagebetaling efter § 10, samt olie, der er gået tabt  

 ved brand, lækage eller lignende.
 3. § 9, stk. 3, affattes således:
»Stk. 3. Skatteministeren kan fastsætte regler om fritagelse  

 for eller godtgørelse af afgift af olie, der anvendes til jernbane~ og  

 færgedrift.
Skatteministeren kan fastsætte regler om delvis godtgørelse, jf.  

 § 10, stk. 2, 2.-3. pkt., af afgift af olie, der anvendes i  

 personmotorkøretøjer, der med tilladelse efter lov om buskørsel anvendes til  

 rutekørsel.«.
§ 9. - - - Stk. 3. Skatteministeren kan fastsætte regler om fritagelse for  

 eller godtgørelse af afgift af olie, der anvendes til jernbane~ og færgedrift  

 samt af personmotorkøretøjer, der med tilladelse efter lov om buskørsel  

 anvendes til rutekørsel, og busser, der er afgiftsberigtiget efter  

 registreringsafgiftslovens § 6, stk. 1, nr. 1, og som anvendes til  

 turistkørsel.
 4. § 10, stk. 2, affattes således:
»Stk. 2. Afgiften efter stk. 1 tilbagebetales i samme omfang,  

 som virksomheden har fradragsret for indgående merværdiafgift for olie og  

 varme.
For olieprodukter, der anvendes som drivmiddel i registrerede  

 motorkøretøjer, ydes der kun delvis tilbagebetaling af afgiften.
Det ikke  

 tilbagebetalingsberettigede beløb udgør 95 øre pr. l.
Til dokumentation af  

 tilbagebetalingsbeløbet skal virksomheden kunne fremlægge fakturaer eller  

 særskilte opgørelser, hvoraf størrelsen af afgiften fremgår, jf. § 11, stk.  

 4, og § 13, stk. 3 og 4.«.
§ 10. - - - Stk. 2. Afgiften efter stk. 1 tilbagebetales i samme omfang, som  

 virksomheden har fradragsret for indgående merværdiafgift for olie og varme.  

 Til dokumentation af tilbagebetalingsbeløbet skal virksomheden kunne  

 fremlægge fakturaer eller særskilte opgørelser, hvoraf størrelsen af afgiften  

 fremgår, jf. § 11, stk. 4, og § 13, stk. 3 og 4.
 5. I § 10 indsættes som stk. 5:
 »Stk. 5. Skatteministeren kan fastsætte bestemmelser om dokumentation  

 for at olieprodukter, for hvilke der er ydet fuld tilbagebetaling af afgiften  

 efter stk. 2, 1. pkt., ikke er anvendt i registrerede motorkøretøjer.  

 Skatteministeren kan herunder fastsætte regler om farvning af sådanne  

 olieprodukter.«.
 6. § 24, nr. 2), affattes således:
 »2) Klager over de af told- og skattevæsenet efter § 18, stk. 2, og §  

 26, stk. 2, 2. pkt., trufne afgørelser.«.
§ 24. - - - 2) Klager over de af toldvæsenet efter § 18, stk. 2, trufne afgørelser.
 7. § 26, stk. 2, affattes således:
»Stk. 2. Såfremt en virksomhed har fået udbetalt for meget i  

 godtgørelse efter §§ 9 a, 10 og 11, afkræves den for meget udbetalte  

 godtgørelse til betaling senest 14 dage efter påkrav.
Kan størrelsen af den  

 for meget udbetalte godtgørelse ikke opgøres på grundlag af virksomhedens  

 regnskaber, kan told- og skattevæsenet foretage en skønsmæssig ansættelse af  

 beløbet.
Reglerne i § 18, stk. 2 og 3, finder tilsvarende anvendelse.«.
§ 26. - - - Stk. 2. Såfremt en virksomhed har fået udbetalt for meget i  

 godtgørelse efter §§ 9 a, 10 og 11, afkræves den for meget udbetalte  

 godtgørelse til betaling senest 14 dage efter påkrav.
§ 5 I lov om afgift af gas, jf. lovbekendtgørelse nr. 620 af 14. oktober  

 1988, som ændret senest ved § 23 i lov nr. 825 af 19. december 1989,  

 foretages følgende ændringer:
 1. I § 1 indsættes som stk. 3:
 »Stk. 3. Af en blanding af de i stk. 2 nævnte produkter og andre  

 varer svares der afgift af hele blandingen efter satsen i stk. 2, såfremt  

 blandingen er anvendelig til fyringsformål eller som drivmiddel i  

 motorkøretøjer.«.
 2. I § 6, stk. 2, ændres »for hvilken« til:  

 »i den udstrækning«.
§ 6. - - - Stk. 2. Registrerede virksomheder, som opgør den afgiftspligtige  

 mængde efter § 5, stk. 2, kan yderligere fradrage den mængde gas, for hvilken  

 der kan ske tilbagebetaling efter § 8, samt gas, der er gået tabt ved brand,  

 lækage eller lignende.
 3. § 8, stk. 2, affattes således:
»Stk. 2. Afgiften efter stk. 1 tilbagebetales i samme omfang,  

 som virksomheden har fradragsret for indgående merværdiafgift for gas og  

 varme.
For gas, der anvendes som drivmiddel i registrerede motorkøretøjer,  

 ydes der kun delvis tilbagebetaling af afgiften.
Det ikke  

 tilbagebetalingsberettigede beløb udgør 67 øre pr. l.
Til dokumentation af  

 tilbagebetalingsbeløbet skal virksomheden kunne fremlægge fakturaer eller  

 særskilte opgørelser, der kan danne grundlag for opgørelsen af  

 tilbagebetalingsbeløbet, jf. § 9, stk. 4, og § 11, stk. 3 og 4.«.
§ 8. - - - Stk. 2. Afgiften efter stk. 1 tilbagebetales i samme omfang, som  

 virksomheden har fradragsret for indgående merværdiafgift for gas og varme.  

 Til dokumentation af tilbagebetalingsbeløbet skal virksomheden kunne  

 fremlægge fakturaer eller særskilte opgørelser, der kan danne grundlag for  

 opgørelsen af tilbagebetalingsbeløbet, jf. § 9, stk. 4, og § 11, stk. 3 og 4.
 4. I § 8 indsættes som stk. 5:
 »Stk. 5. Skatteministeren kan fastsætte bestemmelser om dokumentation  

 for at gas, for hvilken der er ydet fuld tilbagebetaling af afgiften efter  

 stk. 2, 1. pkt., ikke er anvendt i registrerede motorkøretøjer.«.
 5. § 22, nr. 2), affattes således:
 »2) Klager over de af told- og skattevæsenet efter § 16, stk. 2, og §  

 24, stk. 3, 2. pkt., trufne afgørelser.«.
§ 22. - - - 2) Klager over de af toldvæsenet efter § 16, stk. 2, trufne afgørelser.
 6. § 24, stk. 3, affattes således:
»Stk. 3. Såfremt en virksomhed har fået udbetalt for meget i  

 godtgørelse efter § 7, stk. 2, § 8 og § 9, afkræves den for meget udbetalte  

 godtgørelse til betaling senest 14 dage efter påkrav.
Kan størrelsen af den  

 for meget udbetalte godtgørelse ikke opgøres på grundlag af virksomhedens  

 regnskaber, kan told- og skattevæsenet foretage en skønsmæssig ansættelse af  

 beløbet.
Reglerne i § 16, stk. 2 og 3, finder tilsvarende anvendelse.«.
§ 24. - - - Stk. 3. Såfremt en virksomhed har fået udbetalt for meget i  

 godtgørelse efter § 7, stk. 2, § 8 og § 9, afkræves den for meget udbetalte  

 godtgørelse til betaling senest 14 dage efter påkrav.
§ 6 I lov om tobaksafgifter, jf. lovbekendtgørelse nr. 614 af 14. oktober  

 1988, som ændret senest ved § 9 i lov nr. 825 af 19. december 1989, foretages  

 følgende ændringer:
 1. § 1 , litra B, affattes således:
»B.
For cigaretpapir til en cigaret 3 øre«.
 2. § 1, litra C, affattes således:
»C.
For pladetobak, spunden og granuleret tobak samt for anden  

 røgtobak med en snitbredde på mindst 1,5 mm 275 kr.pr.kg«.
 3. § 1, litra D, affattes således:
»D.
For anden røgtobak end nævnt i punkt C 350 kr.pr.kg«.
§ 1. - - - B.
For cigaretpapir til en cigaret 2 øre C.
For pladetobak, spunden og granuleret tobak samt for anden røgtobak med  

 en snitbredde på mindst 1,5 mm 128 kr. 90 øre pr. kg D.
For anden røgtobak end nævnt i punkt C 531 kr. 00 øre pr. kg 4. I § 6 ændres i 1. pkt. » 2 måneder« til:  

 »1 måned«.
§ 6. Efter regler fastsat af Skatteministeriet kan der mod  

 sikkerhed tilstås virksomhederne en kredit ved køb af stempelmærker til  

 cigaretter på 2 måneder og 5 dage og til de øvrige i § 1 nævnte varer på 3  

 måneder.
Sker betaling ikke rettidigt, skal der betales 1,3 pct. i månedlig  

 rente for hver påbegyndt måned fra den 1. i den måned, i hvilken  

 kreditperioden udløber, dog mindst 50 kr.
