 I medfør af § 18, stk. 3 og § 25, stk. 1 og 3 i bekendtgørelse nr. 307 af  

 10. juni 1981 om visse kreditinstitutter fastsættes:
§ 1 Der skal udarbejes kvartalsbalance, foreløbigt årsregnskab og et endeligt  

 årsregnskab affattet i overensstemmelse med den i bilag 1 indeholdte  

 vejledning og fællesnormerne L.A., L.B. og L.C.
§ 2 Kvartalsbalancen indsendes senest 15 arbejdsdage efter udløbet af det  

 foregående kvartal i et af direktionen underskrevet eksemplar.
§ 3 Foreløbig resultatopgørelse og status m.v. samt eventuelle ekstra noter  

 indsendes såvidt muligt inden udgangen af januar måned underskrevet af  

 direktionen i to eksemplarer.
Tilsynet underrettes, såfremt pengeinstituttet  

 foretager ændringer i det allerede indsendte foreløbige materiale vedrørende  

 resultatopgørelse og status ved indsendelse af to eksemplarer af de sider  

 hvorpå der er foretaget rettelser med angivelse af dato for rettelsen.
§ 4 Det reviderede og godkendte årsregnskab indsendes - i to af bestyrelsen og  

 direktionen underskrevne eksemplarer - tillige med afskrift af  

 revisionsprotokollen vedrørende årsregnskabet til tilsynet inden 10 dage  

 efter godkendelsen af generalforsamlingen og senest 4 måneder eftr  

 regnskabsårets udløb.
§ 5 Indsendelse af kvartalsbalance i den her foreskrevne form finder for  

 kreditinstituttr første gang sted for januar kvartal 1983.
§ 6 For kreditinstitutter der i henhold til bekendtgørelse om visse  

 kreditinstitutter § 32 1. pkt. driver anden virksomhed end den i  

 bekendtgørelse om visse kreditinstitutter § 1, stk. 1 nævnte, kan tilsynet  

 bestemme, at disse institutter skal aflægge årsregnskab efter andre regler  

 end de i denne bekendtgørelse nævnte, indtil forholdet er bragt i  

 overensstemmelse med § 1, stk. 3, 1. pkt. i bekendtgørelse om visse  

 kreditinstitutter.
§ 7 Denne bekendtgørelse træder i kraft den 1. januar 1983.
Tilsynet med banker og sparekasser København, den 25. november 1982 Knud Agbo c.
A.
Otholm Bilag 1 Bilag til bekendtgørelse om visse kreditinstitutters regnskabsaflæggelse  

 m.v.
I.
KVARTALSBALANCE MED BILAG (Fællesform LA).
Debet Debetpost 1. Kassebeholdning.
 Herunder posteres sedler og mønt, indestående på postgiro, checks, kuponer  

 og udtrukne obligationer (forfaldne).
 Debetpost 2. Tilgodehavender i banker og sparekasser.
 Posten omfatter både tilgodehavender i indenlandske og i udenlandske  

 pengeinstitutter.
 Mellemværende med vekselerere og andelskasser m.v. må ikke posteres her,  

 men skal bogføres under udlån eller indlån.
 Debetpost 3. Obligationer.
 Køb og salg af fonds skal bogføres til de kurser, hvortil transaktionerne  

 har fundet sted.
 Vedhængende renter må ikke indgå i »Obligationer«, men beløbet  

 skal bogføres under kreditpost 8. Renter og provision (netto).
Ved forfald af en obligation mindskes den post, hvor obligationen er  

 posteret med obligationens indløsningsværdi.
En udtrukken, men endnu ikke  

 forfalden, obligation skal forblive på den post, hvor den hører til indtil  

 forfald.
Under denne post bogføres konvertible obligationer bortset fra konvertible  

 obligationer, de er udstedt som ansvarlig indskudskapital, der posteres under  

 debetpost 5. Aktier m.v.
Under obligationer posteres endvidere  

 partialobligationer, der er uopsigelige og til fast rente.
Andre  

 partialobligationer posteres under debetpost 6. Udlån.
 Debetpost 4. Uopsigelige pantebreve til fast rente.
 Herunder posteres alle uopsigelige pantebreve til fast rente bortset fra  

 partialobligationer.
 Køb og salg af pantebreve skal bogføres til de kurser, hvortil  

 transaktionen har fundet sted.
 En ikke indtægtsført underkurs skal være fratruket aktivet.
 Debetpost 5. Aktier m.v.
Herunder posteres alle aktier.
Endvidere posteres ansvarlig  

 indskudskapital i andre virksomheder, egne beviser for ansvarlig  

 indskudskapital, andelsbeviser, anpartsbeviser og beviser for indbetalt  

 garantikapital samt unoterede certifikater i investeringsforeninger og  

 lignende.
 I kvartalsbalancen skal køb og salg af aktier bogføres til de kurser,  

 hvortil transaktionerne har fundet sted.
 Ved ansvarlig indskudskapital forstås indskud, som ved likvidation træder  

 tilbage for de øvrige kreditorer, men som fyldestgøres før egenkapital.
 Der henvises i øvrigt til de generelle bemærkninger til debetpost 3.  

 Obligationer.
 Egne aktier værdiansættes efter reglerne i AL § 101.
 Debetpost 6. Udlån.
 Fordringer til retslig incasso posteres under udlån.
 Hensættelser på udlån fratrækkes de respektive udlån.
 Uopsigelige pantebreve til fast rente posteres under debetpost 4.  

 Uopsigelige pantebreve til fast rente. Øvrige pantebreve herunder pantebreve  

 udstedt til eller tiltransporteret kreditinstituttet samt andre lån med  

 oprindelig aftalt løbetid på 10 år og derover, hvor lånet er baseret på andet  

 pant i debitors faste ejendom (ejerpantebrev, skadesløsbrev), posteres her.
 Uopsigelige pantebreve til variabel rente, hvor det på grund af  

 rentefastsættelsesvilkårene i pantebrevet ikke er muligt at bringe renten op  

 på den til enhver tid værende markedsrente, posteres her.
Doskonteringskreditter, leasingaktiver og factoringfordringer posteres  

 her.
Disse finansieringsformer skal specificeres i en note.
 Leasingaktiver, der erhverves i årets løb, skal forblive bogført til  

 anskaffelsesprisen indtil regnskabsårets udløb.
 Debetpost 7. Garantidebitorer.
 Der henvises til omtalen af modsvarende kreditpost 3. Afgivne garantier.
 Debetpost 8. Faste ejendomme.
Såfremt kreditinstituttet midlertidigt har overtaget en ejendom i  

 forbindelse med afvikling af et engagement, skal denne medtages på  

 ejendomskontoen med et beløb svarende til ejendommens kontante friværdi  

 (differencen mellem handelsværdien og prioritetsgælden omregnet til  

 kontanter) med tillæg af eventuel prioritetsgæld.
Den kontante friværdi  

 krediteres debetpost 6. Udlån, og prioritetsgælden posteres under kreditpost  

 7. Andre kreditposter.
 Med hensyn til postering af ejendomsinteresser henvises til bemærkningerne  

 under aktivpost 11. faste ejendomme.
 Debetpost 9. Maskiner og inventar m.v.
 Denne post omfatter f.eks. kreditinstituttets inventar, kontormaskiner,  

 transportmidler, edb-anlæg, boksanlæg og aktiverede ombygningsomkostninger i  

 lejede lokaler.
 Debetpost 10. 11. 12.
Her posteres debetposter der ikke kan indplaceres under de øvrige poster  

 og som er af en sådan betydning, at de ikke kan posteres under post 13. Andre  

 debetposter.
Arten skal anføres.
 Debetpost 13. Andre debetposter.
Herunder posteres forskellige debitorer, tilgodehavende renter, goodwill,  

 børs- og stempelmærker m.v., forudbetalt skat i form af fratrukket kuponskat  

 vedrørende kreditinstituttets værdipapirporteføljer, lejebinding i  

 Grundejernes Investeringsfond og bogføringsdifferencer.
Herudover må der ikke  

 posteres udgiftsposter, der skal tages til udgift i resultatopgørelsen.
Terminsforretninger skal bogføres under denne post, i det omfang de er  

 udækkede.
Modposten posteres under andre kreditposter.
 Dækkede terminsforretninger skal anføres i en note.
Kredit Kreditpost 1. Indlån.
Herunder posteres indlån af enhver art, som ikke hidrører fra banker og  

 sparekasser.
Såfremt en væsentlig del af indlånene ikke er på anfordring  

 anføres i en note, fordelingen på anfordring og med opsigelsesvarsel,  

 opsigelsesvarslets længde skal anføes.
 Kreditpost 2. Gæld til banker og sparekasser.
 Posten omfatter både gæld til indenlandske og udenlandske  

 pengeinstitutter.
 Kreditpost 3. Afgivne garantier.
Under denne post posteres finansgarantier som kreditinstituttet har  

 afgivet overfor bl.a. pengeinstitutter, for pantebreve, samt andre garantier,  

 herunder arbejdsgarantier.
Posten skal stemme overens med debetpost 7.  

 Garantidebitorer.
 kreditpost 4. Obligationskreditorer.
 I ne note specificeres de enkelte serier.
 Kreditpost 5. 6.
Her posteres kreditposter der ikke kan indplaceres under de øvrige poster  

 og som er af en sådan betydning, at de ikke kan posteres under post 7. Andre  

 kreditposter.
Arten skal anføres.
 Kreditpost 7. Andre kreditposter.
 Under denne post posteres prioritetsgæld i ejendomme som kreditinstituttet  

 har erhvervet i eget navn.
 Under denne post skal i kvartalsbalancen f.eks. bogføres ikke hævet  

 udbytte og tantieme samt bogføringsdifferencer.
Under post 7. bogføres også kapitaliserede pensionsforpligtelser og  

 skyldige feriepenge og eventuel skyldig husleje m.v.
Der henvises til  

 bemærkningerne under passivpost 7. Andre passiver.
 Under denne post må i kvartalsbalancen kun medtages egentlige  

 kreditorkonti, altså ikke indtægtsposter, der ved årsopgørelsen skal føes til  

 indtægt i resultatopgørelsen.
 Vedrørende terminsforretninger henvises til bemærkningerne under debetpost  

 13. Andre debetposter.
 Kreditpost 8. Renter og provision (netto) m.v.
Foruden rente- og provisionsindtægter og renteudgifter bogføres her rente  

 af obligationer og udbytte af aktier, rente af ansvarlig indskudskapital m.v.  

 samt andre indtægter.
Endvidere posteres herunder tilbagebetalt skat og  

 fordringer, der er endelig tabt, såfremt der ikke er foretaget hensættelser  

 på disse fordringer.
 I kvartalsbalancen skal »Årets nettoresultat« i tiden indtil  

 regnskabets godkendelse på generalforsamlingen posteres under denne post, men  

 uden særskilt specifikation.
 Foretages opskrivning af faste ejendomme i forbindelse med  

 regnskabsaflæggelsen, skal opskrivningsbeløbet posteres under kreditpost 8.  

 Renter og provision (netto) m.v. indtil godkendelsen på generalforsamlingen.
Regulering af investeringsfond kan dog ske før generalforsamlingens  

 godkendelse.
Dette gælder også overkurs ved aktieudvidelse, der henlægges til  

 reserverne i overensstemmelse med reglerne i aktieselskabslovens § 111, stk.  

 2.
 Bortset fra disse reguleringer skal reserverne stå uændret, indtil  

 overskudsfordelingen er vedtaget af generalforsamlingen.
 Kreditpost 9. Ansvarlig indskudskapital m.v.
 Vedrørende definition af ansvarlig indskudskapital se bemærkningerne til  

 debetpost 5. Aktier m.v.
 Tillæg, der ydes i forbindelse med tilbagebetaling af ansvarlig  

 indskudskapital, posteres under kreditpost 7. Andre kreditposter, i takt med  

 udgiftsføringen af tillægget.
 Såfremt konvertibel ansvarlig indskudskapital ombyttes med et nominelt  

 aktiebeløb, der overstiger den ansvarlige indskudskapital, skal denne  

 difference behandles på tilsvarende måde som ved udstedelse af fondsaktier.
 Kreditpost 10. Egenkapital.
10.1 Aktiekapital/Indskudskapital 10.2 Reserver, omfatter Lovpligtig reservefond Opskrivningsfond Investeringsfond (ubeskattet) Øvrige reservefonds.
 Se iøvrigt bemærkninger under status.
 Supplerende oplysninger:
 Sammen med kvartalsbalance indsendes kontrolskemaer til tilsynet med  

 banker og sparekasser, indeholdende:
1. En opgørelse i hemhold til Bktg. § 8 (soliditet)  

 L.A. 3 2. En opgørelse i henhold til Bktg. § 15  

 (kassebeholdning) L.A. 4.
II.
STATUS (Fællesform LB) Idet der iøvrigt med hensyn til de enkelte posters indhold henvises til  

 bemærkningerne under kvartalsbalance med bilag, skal følgende anføres.
AKTIVER Aktivpost 3. Obligationer.
 Vedrørende værdioptagelse henvises til bekendtgørelse om visse  

 kreditinstitutter § 20, stk. 1 og 5. Udtrukne obligationer optages til en  

 skønnet værdi (en tilbagediskontering fra forfaldstidspunktet til  

 opgørelsestidspunktet foretages med en rentefod, der svarer til den  

 gennemsnitlige obligationsrente pr. 31. december). Udtrukne obligationer med  

 forfald 2. januar optages dog til pari på statusbalancen ultimo det  

 foregående år.
 Vedrørende postering af terminsforretninger henvises til debetpost 13.  

 Andre debetposter.
 Aktivpost 4. Uopsigelige pantebreve til fast rente.
Værdien af de pantebreve, der er opført under denne post, skal reguleres i  

 overensstemmelse med kursudviklingen for sådanne pantebreve.
Vedrørende  

 værdioptagelse henvises iøvrigt til bekendtgørelsen § 20, stk. 5. En  

 ikke-indtægtsført underkurs på pantebreve skal være fratrukket aktivet.
 Aktivpost 5. Aktier m.v.
 Vedrørende værdioptagelse henvises til bekendtgørelsen § 20, stk. 1 og 5.
 Aktivpost 6. Udlån.
 Se bemærkningerne under debetpost 6. Udlån.
 Leasingaktiver må højst optages til værdien i handel og vandel.
 Aktivpost 8. 9. og 10.
 Se bemærkningerne til debetpost 10. 11. og 12.
 Aktivpost 11. Faste ejendomme.
 Vedrørende værdioptagelse henvises til bekendtgørelse om visse  

 kreditinstitutter § 19.
 Der skal ved værdiansættelsen bl.a. tages hensyn til ejendommens  

 prioritering.
 Alle ejendomme, som kreditinstituttet har erhvervet i eget navn, skal  

 bogføres på ejendomskontoen.
 Aktier i ejendomsselskaber posteres under aktivpost 5. Aktier m.v.
 Lån til disse selskaber posteres under aktivpost 6. Udlån.
 Aktivpost 13. Andre aktiver.
 Herunder posteres tilgodehavende renter og provision.
PASSIVER Passivpost 5. 6.
 Se bemærkningerne under kreditpost 5. og 6.
 Passivpost 7. Andre passiver.
 Herunder posteres forudbetalt og skyldig rente og diskonto.
 Under denne post bogføres endvidere kapitaliserede pensionsforpligtelser.
 Om disse gælder:
 Ubetingede pensionstilsagn, der ikke dækkes ved tegning af forsikring  

 eller på anden aktuarmæssig måde, skal opføres i balance med den  

 kapitaliserede værdi.
 Indeholder pensionstilsagnet alene en ret til en ydelse, der træder  

 tilbage for kreditor, men som skal fyldestgøres før egenkapitalen i tilfælde  

 af likvidation, kræves der ingen henlæggelse til en pensionsfond, men  

 oplysning - i form af en note til regnskabet - om ydelsens kapitaliserede  

 beløb.
 Passivpost 9. Egenkapital.
Under denne post må foruden indbetalt aktiekapital eller indskudskapital  

 kun posteres virkelige reserver, det vil sige reserver, hvis fulde pålydende  

 skønnes i behold.
Konti, der skal virke som korrektiver til de under  

 aktiverne opførte værdier, må ikke opføres under reserver eller iøvrigt  

 blandt passiver, men skal fradrages vedkommende aktivgruppe, således at  

 aktiverne i de offentliggjorte kvartalsbalancer og status fremtræder med  

 deres reelle værdi.
 Et eventuelt underskud skal fratrækkes egenkapitalen.
 Bevægelser på egenkapitalkonti skal altid passere resultatopgørelsen.
Når et kreditinstitut sammensluttes med et andet kreditinstitut, skal den  

 egenkapital, der tilgår det overtagende kreditinstitut, ikke passere  

 resultatopgørelsen.
I en note skal oplyses, hvilket beløb egenkapitalen i den  

 anledning er øget med og navnet på det selskab, der overtages.
Tilsvarende  

 oplysninger skal gives i årsberetningen.
 Noter til status:
 Ud over noter vedrørende ændrede vurderings- og regnskabsprincipper, samt  

 noter der er krævet ovenfor, skal der gives følgende særlige oplysninger som  

 noter til de regnskabsposter, hvortil de hører:
 1. Såfremt en realisation af kreditinstituttets  

 aktiver til den i status angivne værdi vil udløse en beskatning, skal dette  

 oplyses i overensstemmelse med de i aktieselskabslovgivningen gældende  

 regler.
 2. Er der optaget lån mod obligationer eller mod andre  

 gældsbreve med ret til rente, hvis størrelse helt eller delvis er afhængig af  

 det udbytte, som selskabets aktier afkaster, eller af årets overskud, skal  

 for hvert lån angives det udestående lånebeløb samt den aftalte forrentning.
 3. Fondstransaktioner omkring ultimo regnskabsåret,  

 såfremt den pr. 31.12. bogførte beholdning på afgørende måde afviger fra  

 beholdningen opgjort efter et dispositionsprincip.
 4. Beløbet for de af kreditinstituttet pantsatte  

 obligationer, aktier, pantebreve o.lign.
III.
RESULTATOPGØRELSEN.
 Alle indtægter og udgifter skal periodeafgrænses.
 Der må ikke finde nettoposteringer sted, medmindre det direkte er  

 foreskrevet.
 1. Renteindtægter m.v.
 1.1 Rente og provision af udlån.
 1.2 Rente m.v. af pantebreve.
 1.3 Rente af obligationer og udbytte af aktier m.v.
 1.4 Rente af tilgodehavender i banker og sparekasser,.
 1.5 Øvrige renteindtægter.
 Ad 1.1 Herunder føres alle indtægter hidrørende fra aktivpost 6. Udlån  

 incl. stiftelsesprovision.
 Indtægter af leasingaktiver opgøres efter fradrag af afskrivninger.
I tilfælde, hvor et kreditinstitut yder lån til en kurs under pari, må en  

 efter omstændighederne passende del af kursforskellen - dog højst 3 pct. af  

 lånets pålydende - tages til indtægt for det regnskabsår, hvori lånet er  

 ydet.
Resten tages til indtægt i de følgende års regnskaber i forhold til  

 lånets restgæld og restløbetid, jfr. bekendtgørelse om visse  

 kreditinstitutter § 21.
 Ad 1.2 Herunder føres rente og indtægtsført underkurs af uopsigelige  

 pantebreve til fast rente - jfr. omtalen under debetpost 4. Uopsigelige  

 pantebreve til fast rente - Underkursen indtægtsføres efter samme regler som  

 anført ovenfor, dog uden den nævnte begrænsning på 3 pct.
Ad 1.3 Herunder posteres alle indtægter, hidrørende fra aktivposterne 3.  

 Obligationer og 5. Aktier m.v.
Posten omfatter, foruden rente og udbytte af  

 obligationer og aktier, renteindtægter af garantikapital og ansvarlig  

 indskudskapital.
 Kurtage må ikke posteres her, men skal indtægtsføres under kursgevinst.
 Udbytte af aktier kan først indtægtsføres, når udbyttet er forfaldent.
Ad 1.4 Herunder føres alle renteindtægter vedrørende aktivpost 2.  

 Tilgodehavende i banker og sparekasser.
Endvidere føres rente af giro under  

 denne post.
 Rente af tilgodehavender hos andelskasser og vekselerere må ikke posteres  

 her, men skal posteres under 1.1 Rente og provision af udlån.
 2. Renteudgifter.
2.1 Rente til indlån 2.2 Rente til banker og sparekasser.
 2.3 Rente til ansvarlig indskudskapital og garantikapital.
 2.4 Rente til obligationskreditorer.
 2.5 Øvrige renteudgifter.
 Ad 2.1 Herunder føres alle renteudgifter vedrørende passivpost 1. Indlån.
 Posten omfatter således rente til indlån med fradrag af dekortrenter.
 Ad 2.2 Herunder føres alle renteudgifter vedrørende passivpost 2. Gæld til  

 banker og sparekasser.
Såfremt der ved tegning af indlån eller ansvarlig indskudskapital er givet  

 løfte om et tillæg f.eks. i forbindelse med tilbagebetaling af den ansvarlige  

 kapital, skal der under henholdsvis post 2.1 og 2.3 udgiftsføres en  

 forholdsmæssig andel af dette tillæg.
Det er dog en forudsætning herfor, at  

 indskyderne kun f.eks. i forbindelse med likvidation eller fusion har krav på  

 en forholdsmæssig del af tillægget.
 Ad 2.4 Herunder posteres alle renteudgifter vedrørende passivpost 4.  

 Obligationskreditorer.
 Ad 2.5 Herunder posteres øvrige renteudgifter dog ikke renter af  

 prioritetsgæld, der skal posteres under 4.2 Nettoresultat af drift af fast  

 ejendom.
 3. Avance og kursregulering af fremmed valuta.
 Herunder posteres alle kursavancer/-tab på handel med fremmed valuta,  

 kurssikringsfradrag/-tillæg i forbindelse med valutaterminsforretninger samt  

 valutakursreguleringer af aktiver og passiver i fremmed valuta.
 Avancen ved kursregulering fremkommer som forskellen mellem primokurser  

 eller en senere anskaffelseskurs og den pr. 31.12. gældende middelkurs.
 Såfremt nettoresultatet bliver negativt, skal avancen på fremmed valuta  

 anføres med et negativt fortegn, og ordet »tab« skal anføres i  

 parentes efter teksten.
Kurssvingninger på værdipapirer i udenlandsk valuta som følge af  

 valutakursændring posteres under denne post.
Den resterende regulering i form  

 af svingninger i selve kursen for værdipapiret posteres under kursregulering  

 tilsvarende som for et værdipapir i danske kroner.
 Kursreservationer foretaget af kreditinstituttet posteres under 10.2  

 Opskrivning/nedskrivning af valutamellemværender.
 Posten omfatter ikke rente af tilgodehavende i fremmed valuta, der føres  

 under indtægtspost 1. Renteindtægter m.v.
 4. Andre ordinære indtægter.
4.1 Garantiprovision 4.2 Nettoresultat af drift af fast ejendom (plus/minus) 4.3 Øvrige ordinære indtægter.
 Ad 4.1 Herunder føres indtægter vedrørende aktivpost 7. Garantidebitorer,  

 herunder provision i forbindelse med garantistillelse for udlandslån.
 Ad 4.2 Nettoresultat af drift af fast ejendom omfatter overskud af  

 ejendomme anført under aktivpost 11. Faste ejendomme, og prioritetsrenter.
 Provisioner i forbindelse med betalinger til og fra udlandet og i  

 forbindelse med formidling af udlandslån, samt inkassoprovision m.v. posteres  

 under denne post.
 Endvidere omfatter posten alle årligt tilbagevendende ordinære indtægter  

 ved kreditinstitutvirksomhed, der ikke kan posteres under andre poster.
 5. Omkostninger.
 5.1 Lønninger og vederlag til bestyrelse og direktion m.v.
 5.2 Lønninger til personale m.v.
5.3 5.4 5.5 5.6 Øvrige omkostninger.
Ad 5.1 Denne post omfatter lønninger og vederlag incl. evt. pensionsbidrag  

 til repræsentantskab, bestyrelse og direktion.
Posten skal indeholde evt.  

 tantieme.
 Ad 5.2 Herunder føres foruden den egentlige løn, feriepenge (se passivpost  

 7. Andre passiver), ATP, beløb ydet til lønmodtagernes garantifond, beløb  

 ydet til sygedagpengeordningen, arbejdsgivernes overenskomstmæssige  

 pensionsbidrag til endnu ikke pensionerede medarbejdere, løbende bidrag til  

 pensionerede medarbejdere, samt jubilæumsgratiale.
Ad 5.3, 5.4, 5.5 Her posteres særlige omkostninger af stor betydning for  

 det enkelte kreditinstitut.
Arten angives.
 Ad 5.6 »Øvrige omkostninger« omfatter f.eks. diæter,  

 kørselsgodtgørelse, honorarer til eksterne revisorer, kassedifferencer,  

 repræsentation, forsikringer af enhver art, herunder vagttjeneste og  

 alarmsystemer, afgift til organisationer og tilsynet med banker og  

 sparekasser, husleje og intern lejeværdi af lokaler i egne ejendomme,  

 kontorudgifter, reparation og vedligeholdelse, annoncer, reklamer, rejser og  

 kursusudgifter m.v.
 6. Afskrivninger og hensættelser.
 6.1 Udlån og garantidebitorer.
 6.2 Maskiner og inventar m.v.
 6.3 Faste ejendomme.
 6.4 Andre aktiver.
 Afskrivninger og hensættelser skal ske i overensstemmelse med god  

 regnskabsskik og under hensyntagen til værdioptagelsesreglerne.
I forbindelse med udarbejdelsen af resultatopgørelsen skal der foretages  

 en nøje gennemgang af samtlige udestående fordringer og en individuel  

 bedømmelse af den risiko, som de enkelte engagementer måtte rumme.
Herefter  

 foretages sådanne afskrivninger eller hensættelser til tab på disse  

 fordringer, som kreditinstituttets ledelse skønner nødvendig.
 Afskrivninger og hensættelser skal ikke alene ske for så vidt angår  

 konstaterede men også for sandsynliggjorte tab.
I det omfang der er tale om en hensættelse og ikke et endeligt afskrevet  

 tab, skal kreditinstituttet bogføre beløbet på en hensættesleskonto.
Denne  

 konto fratrækkes den debet/aktivpost, hvor hensættelsen er foretaget, således  

 at aktiverne fremtræder med deres virkelige værdi.
Ved hensættelse på garantier overføres en til hensættelsen svarende andel  

 af garantien til post 13. Andre aktiver, og post 7. Andre passiver.
Herefter  

 krediteres andre aktiver for den foretagne hensættelse, der udgiftsføres  

 under post 6.1 Udlån og garantidebitorer.
 Overførsel af hensættelser kan finde sted fra en individuel fordring til  

 en anden og fra en lånekategori til en anden, uden at beløbet behøver at  

 passere resultatopgørelsen.
Tilbageføring af tilskrevne renter må ikke finde sted.
For debitorer, der  

 har standset betalingerne eller er erklæret konkurs, kan indtægtsføring af  

 renter ophøre i det omfang, renten kan anses som uerholdelig.
Indgår renten  

 alligevel på et senere tidspunkt, skal den indtægtsføres under post 1.1 Rente  

 og provision af udlån.
 Ad 6.1 Herunder føres alle afskrivninger og hensættelser på udestående  

 fordringer incl. garantier samt afskrivninger på fordringer til retslig  

 inkasso.
 Ad 6.2 Posten omfatter afskrivninger på maskiner, inventar,  

 transportmidler, edb-anlæg, indretning af lejede lokaler og boksanlæg i det  

 omfang, det ikke er bygget sammen med ejendommen, d.v.s., at det lader sig  

 flytte til anvendelse andre steder, samt leasingaktiver.
 Ad 6.3 Afskrivning på fast ejendom inkluderer ombygningsomkostninger, der  

 er aktiveret.
 Ad 6.4 herunder foretages afskrivninger på goodwill, der i henhold til  

 bekendtgørelse om visse kreditinstitutter § 20, stk. 4 årligt afskrives med  

 et rimeligt beløb, dog mindst 25 pct.
 7. Ekstraordinære indtægter og udgifter.
 7.1 Indgået på tidligere afskrevne fordringer.
 7.2 Øvrige ekstraordinære indtægter.
 7.3 Ekstraordinære udgifter.
 Ad 7.1 Herunder posteres beløb indgået på tidligere afskrevne fordringer,  

 såvel beløb, der tages til indtægt fra korrektivkonto, som beløb, der har  

 været endeligt afskrevet.
 Ad 7.2 Herunder føres alle indtægter, der ikke er årligt tilbagevendende,  

 f.eks. fortjeneste ved salg af fast ejendom.
 Endvidere posteres her kursgevinst som følge af indfrielse af  

 prioritetsgæld.
 Ad 7.3 Ekstraordinære udgifter omfatter f.eks. tab ved salg af egne  

 ejendomme, samtlige omkostninger i forbindelse med kreditinstituttets eget  

 jubilæum, omkostninger ved et kreditinstituts stiftelse, provision til  

 trediemand i forbindelse med optagelse af ansvarlig indskudskapital, ved  

 forhøjelse af aktie- eller indskudskapital eller ved erhvervelse af ansvarlig  

 indskudskapital, hvorefter disse omkostninger ikke må opføres som et aktiv.  

 Endvidere alle udgifter, der ikke er årligt tilbagevendende.
 8. Kursreguleringer.
 8.1 Kursgevinst/kurstab på obligationer (plus/minus).
 8.2 Kursgevinst/kurstab på aktier (plus/minus).
 8.3 Kursgevinst/kurstab på pantebreve (plus/minus).
 Ad 8.1 og 8.2 Den samlede kursregulering incl. kurtage på  

 kreditinstituttets obligations- og aktiebeholdning, d.v.s. såvel realiseret  

 som urealiseret gevinst og tab (incl. udtrækning) skal nettoposteres under  

 disse poster.
Ved beregning af årets kursgevinst eller kurstab (såvel realiseret som  

 urealiseret) skal udgangspunktet tages i de officielt noterede kurser  

 henholdsvis primo og ultimo og ikke i de kurser som fondsbeholdningen måtte  

 være optaget til i det enkelte kreditinstitut.
For unoterede papirers  

 vedkommende skal kursen fastsættes i overensstemmelse med bekendtgørelse om  

 visse kreditinstitutter § 20, d.v.s., de må højst optages til den skønnede  

 værdi.
 Kursregulering af aktier i ejendomsdatterselskaber som følge af  

 opskrivning/nedskrivning af aktiver, der er bestemt til eje eller vedvarende  

 brug - jfr. bekendtgørelse om visse kreditinstitutter § 19 - skal foretages  

 under kapitalbevægelser som forlods regulering.
Ad 8.3 Herunder føres kursreguleringer af uopsigelige pantebreve til fast  

 rente - jfr. aktivpost 4. uopsigelige pantebreve til fast rente og pantebreve  

 med variabel rente i det omfang, pantebrevene ikke fuldt ud kan følge  

 markedsrenten.
Der henvises i øvrigt til bemærkningen under  

 resultatopgørelsesposterne 8.1 og 8.2.
 9. Skatter.
 9.1 Beregnet skat af årets indkomst.
 9.2 Efterregulering af tidligere års beregnet skat (plus/minus).
 Ad 9.1 Her posteres beregnet skat af årets indkomst.
 Ad 9.2 Såfremt der måtte opstå difference mellem faktisk betals skat og  

 beregnet skat, foretages efterregulering under denne post.
 10. Kursreservationer.
 10.1 Opskrivning/nedskrivning af noterede obligationer og aktier  

 (plus/minus).
 10.2 Opskrivning/nedskrivning af valutamellemværender (plus/minus).
 Ad 10.1 Denne post skal fremstå som resultat af ændring i  

 vurderingsprincippet ved opgørelsen af fondsbeholdningen i forhold til det  

 foregående år, d.v.s., foretages der en reservation eller en ændring i en  

 allerede foretagen reservation, skal denne regulering posteres her.
 Ad 10.2 Under denne post posteres reservationer på gæld eller  

 tilgodehavender i udenlandsk valuta eller ændringer af tidligere års  

 foretagne reservationer.
 11. Beløb til forlods henlæggelse.
 11.1 Overkurs ved aktieudvidelse.
 11.2 Opskrivning af anlægsaktiver.
 11.3 Overførsel fra opskrivningsfond.
 11.4 Øvrige beløb, der skal henlægges forlods.
 Ad 11.1 Overkurs ved aktieudvidelse skal, såfremt omkostningerne ikke  

 tages over driften, med fradrag af omkostninger ved kreditinstituttets  

 stiftelse eller aktiekapitalens forhøjelse henlægges til lovpligtig  

 reservefond, jfr. aktieselskabslovens § 111, stk. 2.
 Ad 11.2 Med hensyn til opskrivning af anlægsaktiver henvises til  

 bekendtgørelse om visse kreditinstitutter § 19, stk. 4.
 Ad 11.4 Under øvrige beløb der skal henlægges forlods, posteres bl.a.  

 overførsel fra en reserve til en anden og overførsel fra reserver til  

 aktiekapitalen (fondsaktier).
 12. Forlods henlagt.
 12.1 Til nedskrivning på andre til vedvarende brug bestemte aktiver.
 12.2 Fondsaktieemission.
 12.3 Henlæggelse til opskrivningsfond.
 12.4 Henlæggelse til lovpligtig reservefond.
 12.5 Henlæggelse til andre reserver.
 Herunder angives, til hvilke reserver (evt. aktiekapital) eller formål de  

 forlods henlæggelser er foretaget.
 Post 11. Beløb til forlods henlæggelse, skal bestemme med post 12. Forlods  

 henlagt.
 13. Overførsler.
 13.1 Fra forrige år.
 13.2 Fra investeringsfond.
 13.3 Fra frie reserver.
 13.4 Fra lovpligtig reservefond.
 14. Underskud.
 14.1 Årets underskud.
 14.2 Underskud fra tidligere år.
 Såfremt årets resultat efter overførsel fra/til vedtægtshjemlet  

 kursreguleringsfond og efter opskrivning/nedskrivning af obligationer og  

 aktier viser underskud, skal dette om muligt dækkes ved overførsler under  

 post 13. Overførsler.
 Underskud, der ikke kan dækkes af overførsler, skal overføres til næste  

 år.
 Til disposition.
 Med hensyn til fordelingen af det til disposition værende beløb gælder,  

 foruden kreditinstituttets vedtægter, bestemmelserne i bekendtgørelsen § 26.  

 Anvendelsen af det til disposition værende beløb skal fremgå af  

 resultatopgørelsen.
 Årsberetningen.
 Med hensyn til reglerne for udarbejdelse af årsberetningen henledes  

 opmærksomheden på bestemmelserne i bekendtgørelse om visse kreditinstitutter  

 § 17, stk. 1 og § 22.
 Koncernregler.
 Hvis kreditinstituttet er omfattet af Aktieselskabs-loven § 2 om koncerner  

 kan tilsynet bestemme efter hvilke regler koncernregnskabet skal aflægges.
