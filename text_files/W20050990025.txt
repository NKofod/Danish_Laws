Afslag  

 på VEU-godtgørelse, løsarbejder, steward på færgelinie,tab af  

  

 indtægt og arbejdsmulighed Ankenævnet har behandlet Deres klage vedrørende VEU-godtgørelse i  

 forbindelse med kursusdeltagelse på møde den 15. juni 2005.
Nævnet traf denne A F G Ø R E L S E De er ikke berettiget til VEU-godtgørelse i forbindelse med Deres  

 deltagelse i kurserne brancherettet elementær brandbekæmpelse og  

 sikkerhed  

 og førstehjælp afholdt fra den 5. til 9. juli 2004.
 Ifølge § 7, stk. 1, i bekendtgørelse om godtgørelse ved deltagelse  

 i erhvervsrettet voksen- og efteruddannelse har beskæftigede lønmodtagere  

 mv.,  

 som deltager i erhvervsrettet voksen- og efteruddannelse, ret til godtgørelse  

 for tab af indtægt eller arbejdsmulighed som følge af kursusdeltagelse.
Ankenævnet har ved afgørelse lagt vægt på den modtagne  

 dagsplan/vagtplan i perioden 16. juni til 10. oktober 2004, hvor De arbejdede  

 som løsarbejder for Y- Arbejdsgiver.
Vagtplanen Viser, at der har været tale  

 om  

 spredte vagter uden noget fast mønster.
Vagterne lå endvidere med få dages  

 til  

 flere ugers mellemrum.
 AF har oplyst, at De ikke har været tilmeldt AF som ledig.
 Ankenævnet finder, at der ikke er dokumenteret eller tilstrækkelig  

 sandsynliggjort, at De har haft tab af indtægt eller arbejdsmulighed i  

 kursusperioden fra 5. juli til 9. juli 2004. De er derfor ikke berettiget til  

 VEU-godtgørelse i forbindelse med kursusdeltagelsen.
 Ankenævnet henviser til §§ 1 og 4, stk. 6, i lov om godtgørelse  

 ved deltagelse i erhvervsrettet voksen- og efter uddannelse, jf.  

 lovbekendtgørelse nr. 106 af 18. februar 2004 samt 7, stk. 1 i  

 Undervisningsministeriets  

 bekendtgørelse nr. 1255 af 29. december 2003 om godtgørelse ved deltagelse i  

 erhvervsrettet voksen- og efteruddannelse.
 Ankenævnet tiltræder således AF´s afgørelse af 11. august 2004.
På ankenævnets vegne Xxxxxx  

  

 fuldmægtig De kan læse om afgørelsens faktiske og retlige grundlag på de  

 følgende sider.
 Kopi til:
AF i X Amt 1. Sagsforløb Det fremgår af sagens oplysninger, at De den 6. juli 2004 søgte om  

 VEU-godtgørelse og befordringstilskud i forbindelse med AMU-kurser afholdt på  

 Esbjerg Brandskole i perioden 5. juli til 9. juli 2004.
Ifølge ansættelsesbevis har De siden 16. juni 2004 været ansat som  

 løsarbejder ved Y-Arbejdsgiver hvor De havde løst arbejde som Steward.
De  

 havde  

 første vagt den 16. juni og den sidste vagt den 10. oktober 2004.
2. Arbejdsformidlingens  

 afgørelse AF i Århus traf den 11. august 2004 denne afgørelse:
  


  

 Brancherettet elementær  

 brandbekæmpelse & Sikkerhed og førstehjælp ved rengøringsarbejde AF-Regionskontoret har modtaget din ansøgning om VEU-godtgørelse i  

 forbindelse med ovennævnte kurser på AMU-Vest fra 5. til 9. juli 2004.
 Der gives afslag på ansøgningen om VEU-godtgørelse, jf. § 7, stk.  

 1, i bekendtgørelse nr. 1255 af 29.12.03 om godtgørelse ved deltagelse i  

 erhvervsrettet voksen- og efteruddannelse (VEU) der fastslår, at beskæftigede  

 lønmodtagere, selvstændige erhvervsdrivende og ledige med ret til selvvalgt  

 uddannelse, har ret til VEU-godtgørelse, når der foreligger tab af  

 arbejdsindtægt  

 eller arbejdsmulighed.
 Ifølge din ansættelseskontrakt er du ansat som løsarbejder, og  

 efter du, ifølge medsendte vagt/arbejdsplan for juli 2004, ikke har vagter  

 under uddannelsen, anses du ikke for at have tab af indtægt, hvorfor der  

 gives  

 afslag på din ansøgning om VEU-godtgørelse.
Der bevilges befordringstilskud. 3. Klagen til ankenævnet De skrev i brev af 6. september 2004:
 Angående ansøgning om VEU-godtgørelse, hvortil afslag er modtaget  

 den 12/8 2004.
 Jeg ønsker at klage over afgørelsen, da den efter min mening ikke  

 er i overensstemmelse med bekendtgørelsen på området (nr. 1255 af 29.12.03).
Afslaget begrundes med, at jeg ikke har noget tab af indtægt pga.  

 manglende vagter under uddannelsen, men disse manglende vagter er naturligvis  

 grundet i netop denne uddannelse.
Da det desuden i bekendtgørelsen anføres,  

 at  

 ikke kun tab af indtægt men også tab af arbejdsmulighed giver ret til  

 uddannelsesgodtgørelse, er jeg uforstående overfor afslaget, da min vagtplan  

 for perioden viser et stabilt og højt (1/2 til 1/1) timeantal.
 Der er altså tale om et fast ansættelsesforhold, hvortil der  

 kræves en erhvervsrettet uddannelse, som medfører tab af arbejdsmulighed i en  

 uge, og jeg ønsker derfor at fastholde min ansøgning.
 Jeg er desuden uforstående overfor afslagets fuldstændigt  

 manglende stillingtagen til netop dette tab af arbejdsmulighed, som det i  

 bekendtgørelsen på området ellers tydeligt fremgår giver ret til  

 uddannelsesgodtgørelse.
AF´s bemærkninger til klagen 4. AF skrev i brev af  

 29. september 2004:
AF-Regionskontoret har modtaget din klage over vort afslag på din  

 ansøgning om VEU-godtgørelse.
Vi finder imidlertid ikke, at der er fremkommet  

 nye oplysninger i sagen, og fastholder derfor vort afslag af 11. august 2004,  

 og videresender hermed din klage til Arbejdsmarkedets Ankenævn, der vil  

 træffe  

 den endelige administrative afgørelse.
Ved en fejl fra min side kan jeg oplyse, at vi også burde have  

 henvist til § 7, stk. 1 i vejledning nr. 11 af 11.02.2004 til bekendtgørelse  

 nr. 1255 af 29. december 2003, hvor arbejdsmulighed er defineret som:  

 Deltagere, som er i beskæftigelse, vil som udgangspunkt have tab af  

 arbejdsindtægt.
Dog vil der foreligge tab af arbejdsmulighed, når deltageren  

 er  

 deltidsbeskæftiget og tilmeldt Arbejdsformidlingen som fuldtidssøgende (kopi  

 vedlagt.) 5. Nyt efter klagen Under sagens behandling har sekretariatet for Arbejdsmarkedets Ankenævn  

 til brug for sagens behandling indhentet yderligere oplysninger til sagen.
 AF har i brev af 16. november 2004 oplyst, at ansøger ikke har  

 været tilmeldt Arbejdsformidlingen som arbejdssøgende.
Mols-Linien har i brev af 12. januar 2005 oplyst, at De  

 udelukkende var ansat som løsarbejder uden at der var aftalt noget timeantal.  

 Løsarbejdere indkaldes efter behov.
Vagtplaner blev udarbejdet månedsvis.
De  

 ville med stor sandsynlighed have været beskæftiget under kursusperioden.  

 Deres  

 arbejdsgiver udbetalte ikke løn under kurset.
Sekretariatet har i øvrigt fra såvel Dem og Deres tidligere  

 arbejdsgiver indhentet dagsplan/vagtplan vedrørende hele den periode (16.  

 juni  

 til 10. oktober 2004) De arbejdede for Y Det fremgår heraf at De i ovennævnte periode på 17 uger havde 25  

 vagter og arbejdede i 188 timer og 45 minutter.
Vagterne, som var spredte  

 uden  

 fast mønster, lå med fra få dages til ugers mellemrum.
Y- arbejdsgiver har herudover på forespørgsel fra sekretariatet  

 ved brev af 25. februar 2005 oplyst, at de månedlige vagtplaner udarbejdes af  

 vagtplanlæggere.
Vagtplanerne er gældende fra den 16. i en måned til den 15.  

 i  

 den følgende måned.
På telefonisk forespørgsel har Y-arbejdsgiver den 8. marts 2004  

 uddybende oplyst, at vagtplanlægningen foretages af administrationskontoret,  

 som først besætter vagterne med de faste medarbejdere.
De ledige pladser, som  

 der vil være flest af i feriesæsonen, udfyldes med afløsere.
Vagtplanerne  

 udsendes til alle.
En afløser har således via vagtplanen kendskab til,  

 hvornår  

 han næste gang skal have vagt ifølge vagtplanen.
 De oplysninger som sekretariatet har modtaget fra Y-arbejdsgiver  

 blev fremsendt til Dem den 8. marts 2005 med anmodning om eventuelle  

 bemærkningen  

 inden 14 dage.
(De har ikke fremsat bemærkninger inden nævnte frist.) 6. Regler Lovbekendtgørelse nr. 106  

 af 18. februar 2004 om godtgørelse ved deltagelse i erhvervsrettet voksen- og  

 efter uddannelse.
§ 1.  

  

 Loven har til formål at skabe økonomisk grundlag  

 for, at voksne fortrinsvis kortuddannede, kan deltage i erhvervsrettet  

 voksen-  

 og efteruddannelse til og med erhvervsuddannelsesniveau.
Dette formål sikres  

 ved,  

 at deltagerne under uddannelsen kan opnå godtgørelse for tab af indtægt eller  

 arbejdsmulighed.
 § 4.
 stk. 6  

.  


  

 Undervisningsministeren kan fastsætte nærmere regler om godtgørelse.
Undervisningsministeriets  

 bekendtgørelse nr. 1255 af 29. december 2003 om godtgørelse ved deltagelse i  

 erhvervsrettet voksen- og efteruddannelse (VEU) Afsnit II Ret til godtgørelse Kapitel 3 Godtgørelse til deltagere for tab af indtægt eller arbejdsmulighed § 7.  

 Beskæftigede  

 lønmodtagere, selvstændige erhvervsdrivende og ledige med ret til selvvalgt  

 uddannelse, jf. § 2, som deltager i uddannelse efter § 1, stk. 2, har ret til  

 godtgørelse for tab af indtægt eller arbejdsmulighed som følge af  

 deltagelsen,  

 jf. dog § 3 og § 8.
 Stk. 2.  

  

 Som indtægt efter stk. 1 regnes arbejdsfortjeneste  

 som lønmodtager eller selvstændig erhvervsdrivende.
