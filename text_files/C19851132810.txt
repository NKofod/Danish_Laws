1. I henhold til lov om landvæsensretter  

 (lovbekendtgørelse nr. 133 af 6. marts 1970), der fra den 1. november 1983 er  

 overført fra miljøministeriet til justitsministeriet, jfr. bekendtgørelse nr.  

 510 af 28. oktober 1983, gælder udnævnelsen af formænd og stedfortrædere for  

 formændene for landvæsensnævnene samt af nævnsmænd for perioder, der falder  

 sammen med valgperioderne for kommunalrådene.
Der skal derfor, når de  

 nyvalgte kommunalråd er trådt sammen, foretages udnævnelser til  

 landvæsensnævnene for den kommende 4-årsperiode efter reglerne i lovens §§ 3  

 og 4, jfr. nedenfor pkt. 2-6.
 De hidtidige formænd, stedfortrædere og nævnsmænd fortsætter med at  

 fungere, indtil nyudnævnelse har fundet sted.
2. For hvert af de i miljøministeriets bekendtgørelse  

 nr. 526 af 7. oktober 1975 fastsatte nævnsområder skal amtsrådet efter lovens  

 § 3 udnævne en fast formand.
Denne kan være fælles for flere områder.
Ingen  

 kan fungere som formand efter det fyldte 70. år.
På samme måde skal udnævnes  

 en stedfortræder for formanden.
Stedfortræderen kan samtidig være nævnsmand.
3. For hver kommune skal kommunalbestyrelsen udnævne 2  

 nævnsmænd.
Tidligere i medfør af § 4, stk. 1, 2. pkt., meddelte godkendelser  

 af en forhøjelse af antallet af nævnsmænd anses for bortfaldet.
Ingen kan  

 fungere som nævnsmand efter det fyldte 70. år.
Den, der er fyldt 60 år, er  

 ikke forpligtet til at modtage udnævnelse.
På samme måde er den, der har  

 fungeret i 4 år, ikke forpligtet til at modtage udnævnelse før efter udløbet  

 af en valgperiode.
4. Den, som første gang udnævnes til formand,  

 stedfortræder eller nævnsmand, skal straks efter udnævnelsen afgive en  

 skriftlig erklæring på ære og samvittighed om at ville varetage hvervet med  

 upartiskhed og omhu.
Erklæringen afgives til den myndighed, der har udnævnt  

 den pågældende.
 5. Der er taget initiativ til en ændring af lov om  

 landvæsensretter, men et resultat af disse overvejelser kan ikke forventes at  

 foreligge i indeværende år, hvorfor amtsrådene og kommunalbestyrelserne  

 anmodes om at foretage de foreskrevne valg inden udgangen af januar måned  

 1986.
6. Kommunalbestyrelserne anmodes om at give  

 vedkommende amtsråd underretning om, hvem der er valgt til nævnsmænd i den  

 pågældende kommune.
Oplysningerne herom bedes videregivet til de udnævnte  

 formænd.
Amtsrådene anmodes på samme måde om at give justitsministeriet  

 underretning om, hvem der er valgt til formænd og stedfortrædere i  

 landvæsensnævnene indenfor amtskommunen.
 P.M.V.
 E.B.
