Offererstatningslovens § 10  politianmeldelse mv., nævnets j.nr. 18-520-13554 Ansøgeren blev på et diskotek slået med et knytnæveslag, der ramte tæt på ansøgerens ene øje.
Hændelsen blev først anmeldt til politiet 18 dage efter hændelsen.
Det fremgik af politirapporterne, at ansøgeren i første omgang ikke havde anmeldt forholdet, da ansøgeren ikke troede, at han havde fået skader ud over et blåt øje.
Ved undersøgelse hos en øjenlæge 18 dage efter hændelsen blev det imidlertid konstateret, at knytnæveslaget havde medført en umiddelbar nedsættelse af synet på øjet med 60 %. Hændelsen blev anmeldt til politiet samme dag som undersøgelsen hos øjenlægen fandt sted.
Nævnet besluttede på denne baggrund at dispensere for den sene anmeldelse.
