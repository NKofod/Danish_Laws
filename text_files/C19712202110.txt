(Til samtlige seminarierektorer) Det meddeles herved, at undervisningsministeriet har opnået  

 bevillingsmæssig tilslutning til en ændring af reglerne for vederlag til  

 ledere af og lærere ved øvelsesskoler i forbindelse med undervisning af  

 lærerstuderende i praktisk skolegerning.
I henhold hertil fastsættes med  

 virkning fra 1. august 1970 nedenstående regler.
a.
Ledere af faste øvelseskoler.
Der ydes på grundlag af antallet af  

  studerende i de første 3 uddannelsesår (i undervisningsåret 1970-71 første 2  

 uddannelsesår) efter lov nr. 235 af 8. juni 1966  om uddannelse af lærere til  

 folkeskolen vederlag til ledere af de pågældende øvelsesskoler - herunder  

 såvel statsøvelsesskoler som kommunale og private øvelseskoler - i henhold  

 til følgende skala:
 Hertil kommer tillæg til grundbeløbet + dyrtidstillæg i overensstemmelse  

 med § 32 i lov nr. 13 af 18. juni 1969 om tjenestemandslønninger m.m. og  

 klassificering af tjenestemandsstillinger i staten, folkeskolen og  

 folkekirken (pr. 1. april 1970, 1. oktober 1970 og 1. april 1971 henholdsvis  

 55 pct. + 228,8 pct., 55 pct. + 243,2 pct. og 57 pct. + 250,4 pct.).
 Vederlaget fordeles mellem skoleinspektør og viceskoleinspektør efter  

 forholdet 4 : 1.
 Såfremt der er godkendt mere end en fast øvelseskole ved et seminarium,  

 foretages der forud herfor en deling af vederlaget efter forholdet mellem  

 antallet af studerende ved de respektive skoler.
 For så vidt angår klasser efter lov nr. 220 af 11. juni 1953 om  

  uddannelse af lærere til folkeskolen ydes der fortsat til ledere af faste  

 kommunale øvelsesskoler et vederlag på 630 kr. årlig pr. seminarieklasse for  

 indtil 2 klasser + dyrtidstillæg og 600 kr. årlig pr. seminarieklasse ud over  

 2 klasser + dyrtidstillæg.
b.
Ledere af supplerende øvelsesskoler.
Der ydes et vederlag på 0,25 kr.  

 pr. praktiktime + tillæg til grundbeløbet + dyrtidstillæg.
c.
Lærere ved faste og supplerende øvelsesskoler.
Der ydes de lærere ,  

 der ikke er placeret i særlige lønrammer for øvelsesskolelærere (lønrammerne  

 18 og 26), et vederlag på 4,80 kr. pr. praktiktime + tillæg til grundbeløbet  

 + dyrtidstillæg.
 Det bemærkes, at de under b. og c. angivne vederlag er gældende for  

 praktikundervisning efter både læreruddannelsesloven af 1954 og  

 læreruddannelsesloven af 1966, og at de skal ydes pr. læst  praktiktime  

 (inclusive konferencetimer). Der kan således ikke - som efter de hidtidige  

 regler for vederlag til lærere for timepraktik og periodepraktik - foretages  

 omregning til et månedligt beløb, der udbetales i 12 måneder, eller  

 tilsvarende omregning.
 Nærværende cirkulærskrivelse træder i stedet for ministeriets  

 cirkulærskrivelse af 12. december 1968 om vederlag til ledere og lærere i  

 forbindelse med praktikundervisning og praktikanttjeneste for  

 lærerstuderende, dog at reglerne i sidstnævnte cirkulærskrivelse om vederlag  

 til ledere af og lærere ved praktikantskoler opretholdes for  

 praktikanttjeneste efter 1. august 1970.
