 Der blev klaget over, at overlægen ikke foranledigede  

 tilstrækkelig undersøgelse af patientens knæ.
Klinisk undersøgelse af knæ Patientklagenævnet fandt, at overlægen ikke  

 havde udvist tilstrækkelig omhu og samvittighedsfuldhed ved sin  

 behandling af patienten.
 Nævnet fandt, at overlægen burde have henvist  

 patienten til nærmere undersøgelse hos en specialist, dels fordi  

 der var gået mere end en måned efter skaden, hvoraf patienten de  

 seneste 3 uger havde været fritaget for knæbelastende tjeneste og  

 fået gigtmedicin, uden at det havde haft virkning, dels fordi  

 overlægen ikke fandt det muligt at gennemføre en almindelig  

 diagnostisk knæundersøgelse, da patienten ikke kunne slappe  

 af.
 Det var nævnets opfattelse, at der derfor ikke var  

 tilstrækkelig grundlag for diagnosen overbelastning, hverken i  

 sygehistorien eller ved den kliniske undersøgelse.
