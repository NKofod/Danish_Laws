 Ref.:
FORMÅL 1. Denne bestemmelæse fastsætter de procedurer, der  

 skal følges i forbindelse med Arbejdstilsynets inspektioner på hjemmeværnets  

 tjenestesteder.
ARBEJDSTILSYNETS RETTIGHEDER 2. Arbejdstilsynet har i medfør af Arbejdmiljøloven  

 ret til at inspicere hjemmeværnets tjenestesteder, undtagen områder,  

 faciliteter, aktiviteter m.v., der er undtaget fra Arbejdsmiljølovens  

 bestemmelser.
Tilsynsførende skal kunne dokumentere deres tilhørsforhold til  

 arbejdstilsynet.
Ved inspektion af klassificerede områder skal den  

 tilsynsførende dokumentere, at han er militært sikkerhedsgodkendt hertil.
INSPEKTIONENS GENNEMFØRELSE 3. Hjemmeværnsregioners/Bornholms  

 Hjemmeværns/Hjemmeværnsskolens daglige leder af sikkerhedsarbejdet/en af  

 chefen udpeget person skal ledsage den tilsynsførende under inspektionen.
I  

 de enkelte arbejdsområder vil områdets sikkerhedsgruppe normalt blive anmodet  

 om at deltage.
INSPEKTIONSRAPPORT 4. Arbejdstilsynet udsteder i forbindelse med  

 inspektioner en tilsynsrapport.
Arbejdstilsynet kan heri påbyde forbedringer  

 af arbejdsmiljøet (påbud) eller forbyde arbejder (forbud).
VIRKNINGER AF PÅBUD OG FORBUD 5. Påbudte arbejdsmiljøforbedringer skal iværksættes.  

 Arbejdet må fortsættes i iværksættelsesperioden.
Forbud skal følges.
Arbejdet må ikke fortsættes, før Arbejdstilsynets  

 betingelser for at hæve forbudet er opfyldt.
ANKE 6. Forbud og påbud kan inden for 4 uger ankes til  

 højere instans.
Anken har opsættende virkning på påbud, men ikke på forbud.
DISPENSATION 7. Foreligger der særlige grunde, kan Arbejdstilsynet  

 dispensere fra gældende bestemmelser.
TILSYNSBOG 8. Arbejdstilsynets tilsynsrapporter skal opbevares i  

 et ringbind, der benævnes: Tilsynsbogen.
Tilsynsbogen skal være tilgængelig  

 for sikkerhedsorganisationens medlemmer og personellets  

 tillidsrepræsentanter.
Indeholder tilsynsrapporten klassificerede  

 oplysninger, skal den dog opbevares og behandles efter de herfor gældende  

 regler, idet der indføres oplysning i tilsynsbogen om, at tilsynsrapporten er  

 tilgået, samt hvortil henvendelse om adgang til rapporten skal rettes.
TJENESTESTEDETS BEHANDLING AF TILSYNSRAPPORTER 9. Hjemmeværnsregioner/Bornholms  

 Hjemmeværn/Hjemmeværnsskolen skal - Indføre tilsynsrapporten i tilsynsbogen, jf. pkt. 8.
 - Straks, af hensyn til de 4 ugers ankefrist, jf. pkt. 6, sende kopi af  

 tilsynsrapporten til Hærens Materielkommando og Hjemmeværnskommandoen.  

 Tjenestestedets bemærkninger/forslag til sagens videre behandling skal  

 anføres.
 - Indkalde sikkerhedsudvalget til behandling af modtagne påbud/forbud,  

 herunder påføre de bemærkninger, hvortil sagen måtte give anledning, samt  

 hvilke foranstaltninger der er/påtænkes iværksat for at efterkomme de  

 modtagne påbud/forbud.
 - Melde tilbage til Arbejdstilsynet som angivet i tilsynsrapporten.
 - Holde Hærens Materielkommando/Hjemmeværnskommandoen underrettet ved at  

 tilsende kopi af alle skrivelser sagen vedrørende.
 10. Hjemmeværnsregioner/Bornholms  

 Hjemmeværn/Hjemmeværnsskolen kan indhente råd og vejledning hos Hærens  

 Materielkommandos arbejdsmiljøinspektør samt hos Hjemmeværnskommandoen.
HÆRENS MATERIELKOMMANDOS BEHANDLING AF TILSYNSRAPPORTER 11. Hærens Materielkommando - Optager snarest muligt kontakt med Hjemmeværnskommandoen, samt øvrige  

 berørte myndigheder med henblik på at få afklaret, hvorvidt modtagne  

 påbud/forbud skal ankes eller om der skal søges dispensation.
 - Koordinerer i samråd med Hjemmeværnskommandoen det videre arbejde med  

 henblik på at opnå en ensartet løsning ved at tilsende andre  

 materielkommandoer, Forsvarets Bygningstjeneste og Forsvarets  

 Materielintendantur kopi af rapporten, såfremt denne vedrører disses ressort.
 - Underretter berørte myndigheder om fremsatte anker og  

 dispensationsansøgninger samt om ankeinstansens afgørelse.
 - Undersøger, om der ved andre materielkommandoer/tjenestesteder findes  

 forhold som de i tilsynsrapporten beskrevne.
 - Påser, at iværksættelsen af fornødne foranstaltninger for at imødegå  

 forbud/påbud gennemføres fuldt ud med henblik på at få disse  

 hævet/efterkommet, idet eventuelle udgifter forbundet med arbejdet afholdes,  

 jf. gældende bestemmelser.
