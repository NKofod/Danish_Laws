 I medfør af § 2, § 5, stk. 1 og 2, § 9 og § 16, stk. 3, i lov nr. 401 af  

 10. juni 1997 om opdræt af visse dyrearter og efter bemyndigelse fra  

 ministeren for fødevarer, landbrug og fiskeri fastsættes:
 § 1.  Landbrugsmæssigt opdræt af dyrearter, der ikke  

 traditionelt holdes som husdyr i Danmark, må ikke etableres, førend der er  

 meddelt tilladelse hertil fra Veterinærdirektoratet.
 Stk. 2.  Ansøgning om tilladelse, jf. stk. 1, indsendes  

 til Veterinærdirektoratet, Rolighedsvej 25, 1958 Frederiksberg C.
 Stk. 3.  Opdræt af de i stk. 1 nævnte dyrearter, der  

 allerede er etableret ved bekendtgørelsens ikrafttræden, skal anmeldes til  

 Veterinærdirektoratet inden den 1. oktober 1997.
 Stk. 4.  Undtaget fra bestemmelserne i stk. 1-3 er  

 opdræt af dyrearter, for hvilke der i medfør af lov nr. 341 af 14. maj 1992  

 om opdræt af vildt og ræve er fastsat nærmere bestemmelser eller for hvilke,  

 der fastsættes bestemmelser i medfør af lov nr. 401 af 10. juni 1997 om  

 opdræt af visse dyrearter.
 § 2.  I tilladelser meddelt i henhold til § 1, stk. 1,  

 kan der fastsættes vilkår for opdræt af den pågældende dyreart.
 § 3.  Veterinærdirektoratets udgifter til registrering  

 og tilsyn, jf. § 2, betales i henhold til bekendtgørelse om betaling for  

 autorisation, registrering, godkendelse, attestering, tilsyn eller kontrol  

 udført af Veterinærdirektoratet.
§ 4.  Med bøde eller hæfte straffes den, der Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens kapitel 5.
 § 5.  Bekendtgørelsen træder i kraft den 1. juli 1997.
 Stk. 2.  Samtidig ophæves bekendtgørelse nr. 122 af 16.  

 marts 1993 om anmeldelse af landbrugsmæssigt opdræt af vildt og ræve.
