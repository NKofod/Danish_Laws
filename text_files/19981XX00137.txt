Skriftlig fremsættelse (4. december  

 1998) Miljø- og energiministeren Herved tillader jeg mig for Folketinget at  

 fremsætte:
 Forslag til lov lov om ændring af lov om  

 vandforsyning m.v. (Gebyrer).
(Lovforslag nr.
L 115).
Forslaget indgår som et led i aftalen om finansloven  

 for 1999 mellem regeringen, Venstre, Det Konservative Folkeparti,  

 Centrum-Demokraterne og Kristeligt Folkeparti og som en del af  

 opfølgningen af aftalen om Vandmiljøplan II.
Efter forslaget  

 tilvejebringes en hjemmel for amterne til at opkræve gebyrer til  

 finansiering af amternes kortlægningsforpligtelse i henhold til loven  

 om beskyttelse af drikkevandsressourcer og vandforsyning (lov nr. 479 af 1.  

 juli 1998). Denne lov gennemfører de regionale foranstaltninger i  

 henhold til VMP II aftalen.
Gebyret foreslås opkrævet for de  

 indvindingstilladelser, som er meddelt af amtet i henhold til  

 vandforsyningslovens § 20. Udgifterne til kortlægning vil således  

 skulle opkræves direkte i det amt, som både har  

 kortlægningsforpligtelsen og kompetencen/administrationen i forbindelse  

 med meddelte indvindingstilladelser.
Kompetencen og finansieringen  

 følges således ad, når det drejer sig om beskyttelsen af  

 de regionale grundvandsressourcer, hvilket der blev lagt vægt på  

 ved Folketingets behandling af lov  nr. 479 af 1. juli 1998.
Gebyret skal dække de udgifter, det enkelte amt har  

 til kortlægning, i det omfang disse ikke allerede er omfattet af  

 amternes almindelige kortlægningsforpligtelse i henhold til  

 vandforsyningslovens § 10. Lovforslaget fastlægger et regelsæt  

 for opkrævning af et samlegebyr og ligger tæt op af de  

 gebyrregler, der gælder på affaldsområdet.
Der kan  

 således opkræves gebyrer for det arbejde, amterne udfører  

 i forbindelse med kortlægning af indsatsområder, herunder  

 udgifter til udarbejdelse af indsatsplaner og administration af  

 ordningen.
 Idet der i øvrigt henvises til lovforslaget med  

 bemærkninger anbefaler jeg det til Folketingets velvillige  

 behandling.
