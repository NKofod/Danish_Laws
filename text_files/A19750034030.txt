 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 Lovens område.
 § 1.  Ved foderstoffer forstås i denne lov alle  

 produkter, som er bestemt til opfodring.
 Stk. 2.  Produkter, der er bestemt til opfodring af  

 fisk, omfattes dog ikke af bestemmelserne i denne lov.
Stk. 3.  Lovens regler om emballering samt om, hvilke  

 oplysninger der skal gives ved salg, finder ikke anvendelse på a. foderstoffer, der ikke er bestemt til opfodring af dyrearter inden for  

 husdyrbruget, b. foderstoffer, der forhandles i den form, hvori de er indhøstet, c. foderstoffer, der fremkommer som biprodukter fra industriel virksomhed.
 For sådanne foderstoffer kan landbrugsministeren fastsætte særlige  

 emballerings- og oplysningsbestemmelser.
 Stk. 4.  Lovens regler om salg gælder også udbud til  

 salg, opbevaring i salgsøjemed, tilbud og enhver overgivelse til andre.
 Stk. 5.  Med undtagelse af § 9 kommer lovens  

 bestemmelser ikke til anvendelse for så vidt angår foderstoffer, der udføres  

 til udlandet eller transiteres på gennemgående fragtbrev.
 Almindelige bestemmelser.
§ 2.  Ved ethvert salg af foderstoffer skal sælgeren  

 give køberen de i denne lov eller i medfør af denne lov påbudte oplysninger.  

 Ved salg af et foderstof i løs vægt i partier på mindre end 50 kg skal disse  

 oplysninger dog kun gives, såfremt køberen fremsætter anmodning derom, og i  

 så fald på regningen for det pågældende parti.
Landbrugsministeren kan dog  

 foreskrive undtagelser herfra, ligesom han kan bestemme, at en vare ikke må  

 sælges i løs vægt.
 § 3.  Alle efter loven påbudte eller i medfør af denne  

 foreskrevne oplysninger skal fremtræde klart og tydeligt.
 Stk. 2.  Garantiangivelser for indhold af foderenheder,  

 omsættelig energi, råprotein, fordøjeligt råprotein, råfedt og lignende  

 næringsstofgrupper samt træstof skal altid ske ved enkelte, hele tal.
 Stk. 3.  Landbrugsministeren kan efter indstilling fra  

 foderstofudvalget, jfr. § 10, fastsætte, inden for hvilke grænser  

 foderstoffers virkelige indhold må afvige fra givne oplysninger.
 § 4.  Oplysning om stoffer, som er indeholdt i  

 foderstoffer, må kun gives, såfremt indholdet af de pågældende stoffer kan  

 kontrolleres ved analysemetoder, der er godkendt af landbrugsministeren.
 § 5.  Sælgeren hæfter for rigtigheden af de givne  

 oplysninger samt, medmindre udtrykkeligt forbehold er taget, tillige for, at  

 de solgte foderstoffer er sunde og gode, dvs. fri for stoffer, der må anses  

 for skadelige for dyrene, og for, at de hverken helt eller delvis er mugne,  

 harske, brankede eller på anden måde fordærvede.
 § 6.  Landbrugsministeren kan forbyde erhvervsmæssig  

 fremstilling og import af foderstoffer, der kan skade husdyrbrugsprodukterne  

 eller på anden måde være uhensigtsmæssige, og kan endvidere påbyde, at  

 fabrikanter og importører af foderstoffer skal give nærmere af ministeren  

 foreskrevne oplysninger om begrænsninger i foderstoffernes anvendelse.
 § 7.  Efter indstilling af foderstofudvalget kan  

 landbrugsministeren foreskrive, at andre oplysninger kan eller skal gives i  

 stedet for eller skal gives tillige med de i denne lov påbudte.
 § 8.  Emballage, indlægssedler, regninger, slutsedler,  

 prislister, cirkulærer, avertissementer, reklamer o.lign. vedrørende de af  

 denne lov omfattede foderstoffer må ikke indeholde omtale, direkte eller  

 indirekete, af det i § 22 omhandlede tilsyn så lidt som urigtige angivelser  

 om de udbudte foderstoffers indhold, beskaffenhed, anvendelse eller virkning,  

 navnlig ikke sådanne angivelser, som tilsigter at tillægge et foderstof  

 større brugsværdi, end det har, og der må ikke under nogen form henvises til  

 de i § 20 omhandlede autoriserede laboratorier, medmindre det sker under  

 angivelse af det pågældende laboratoriums navn.
 § 9.  Landbrugsministeren kan udfærdige sådanne  

 forskrifter, som er nødvendige for at gennemføre de af Det europæiske  

 økonomiske Fællesskab udstedte direktiver og beslutninger, eller som er  

 nødvendige for at anvende de af Fællesskabet udstedte forordninger.
 § 10.  Landbrugsministeren nedsætter et  

 foderstofudvalg med repræsentanter for forbruger- og producentorganisationer  

 samt den teknisk-biologiske sagkundskab og statens foderstofkontrol.
 Stk. 2.  Udvalget skal bistå ministeren ved  

 gennemførelse af denne lov samt følge udviklingen inden for den  

 biologisk-tekniske forskning på foderstofområdet og fremsætte indstilling til  

 ministeren om sådanne foranstaltninger på dette område, som det finder  

 fornødne, herunder bl.a. om ændring af de oplysninger, der skal gives ved  

 salg af foderstoffer, og om kontrolforanstaltninger.
 Emballagebestemmelser m.v.
§ 11.  Ministeren kan foreskrive, at foderstoffer kun  

 må forhandles i plomberet eller på anden mådet forseglet emballage eller i  

 anden af ministeren godkendt emballage.
Plomben eller forseglingen skal være  

 forsynet med fabrikantens navn eller, for så vidt det drejer sig om  

 importerede varer, med importørens navn.
Stk. 2.  Såfremt foderstoffer skal forhandles i  

 emballage som i stk. 1 anført, skal de foreskrevne oplysninger gives på  

 emballagen eller medfølge denne på en sådan måde, at de automatisk følger  

 varen gennem alle handelsled.
Oplysningerne skal gives samlet, medmindre  

 andet bestemmes af landbrugsministeren.
Såfremt indlægsseddel anvendes, skal  

 denne være nedlagt øverst i emballagen.
Udvendigt påtryk på emballage er ikke  

 tilladt, såfremt pakningsmaterialet er af en sådan beskaffenhed, at det kan  

 benyttes mere end een gang.
 Stk. 3.  Såfremt foderstoffer er anbragt i anden  

 emballage end den i stk. 1 angivne, eller såfremt foderstoffer udleveres i  

 løs vægt eller i tankvogn, således at de foreskrevne oplysninger ikke  

 automatisk følger med varen, skal oplysningerne meddeles skriftligt på  

 regningen for det pågældende parti.
Såfremt regningen ikke følger med varen, skal denne ledsages af en  

 følgeseddel med de foreskrevne oplysninger.
Såfremt slutseddel udstedes, skal  

 oplysningerne tillige medfølge denne.
 Ublandede foderstoffer.
 § 12.  For foderstoffer, der er fremstillet af eller  

 kun indeholder eet råstof, gælder følgende bestemmelser.
 Stk. 2.  Råstoffets navn skal på tydelig måde fremgå af  

 den betegnelse, hvorunder foderstoffet sælges.
 Stk. 3.  Ved salg af ublandede foderstoffer skal  

 sælgeren give følgende oplysninger.
a.
Navn og adresse på sælgeren eller på fabrikanten eller, for så vidt det  

 drejer sig om importerede varer, på importøren.
b.
Foderstoffets navn, jfr. stk. 2 og § 13.
c.
Angivelse af indholdet i det omfang, der er fastsat bestemmelse herom i  

 henhold til § 13, stk. 1, litra c.
Stk. 4.  Uanset bestemmelserne i § 14, stk. 1, kan  

 landbrugsministeren efter indstilling fra foderstofudvalget tillade, at der i  

 tilknytning til fremstilling og forarbejdning af et foderstof, der kun  

 indeholder et enkelt råstof foretages tilblanding af sådanne stoffer, der  

 skønnes af betydning for varens konservering, tekniske forabejdning eller  

 transportegnethed.
Ministeren fastsætter i hvert enkelt tilfælde  

 betingelserne for sådanne tilladelser og kan herunder fastsætte, at de i  

 dette stykke omhandlede forarbejdede foderstoffer ved salg betegnes ved  

 angivelse af navnet på det pågældende foderstof med samtidig oplysning om art  

 og mængde af det tilsatte stof.
Medmindre ministeren i betingelserne for  

 givne tilladelser fastsætter andet, kan de i dette stykke omhandlede  

 forarbejdede foderstoffer i øvrigt forhandles efter de regler, der gælder for  

 ublandede foderstoffer.
§ 13.  Landbrugsministeren kan efter indstilling fra  

 foderstofudvalget lade udarbejde en fortegnelse over foderstoffer med  

 angivelse af a.
Foderstoffets navn.
b.
Beskrivelse af foderstoffet.
c.
Krav med hensyn til foderstoffets indhold.
 Stk. 2.  Et foderstof, som er optaget i den i stk. 1  

 omhandlede fortegnelse, må ikke sælges under anden end den i fortegnelsen  

 anførte betegnelse.
 Foderblandinger.
 § 14.  Ved foderblandinger forstås i denne lov  

 foderstoffer, der er fremstillet af eller indeholder mindst to råstoffer,  

 organiske eller uorganiske, jævnfør dog § 12, stk. 4.
 Stk. 2.  Foderblandinger må ikke betegnes efter et  

 enkelt råstof, medmindre landbrugsministeren har meddelt tilladelse dertil,  

 og betegnelsen må ikke kunne fremkalde vildledende forestillinger om  

 blandingens art.
 Stk. 3.  I erhvervsmæssigt fremstillede foderblandinger  

 må kun indgå følgende stoffer, jfr. dog stk. 4.
a.
Foderstoffer, som er anført i den i § 13 stk. 1, anførte fortegnelse,  

 og som svarer til de i fortegnelsen anførte beskrivelser, medmindre andet er  

 fastsat i fortegnelsen.
b.
Levnedsmidler, der er egnet som foderstoffer.
c.
Stoffer, der er tilladt som tilsætningsstoffer til foderstoffer.
Stk. 4.  Uanset bestemmelserne i stk. 3 kan  

 landbrugsministeren efter indstilling fra foderstofudvalget tillade, at der i  

 foderblandinger indgår foderstoffer, som ikke er anført i den i § 13  

 omhandlede fortegnelse.
Ministeren fastsætter i hvert enkelt tilfælde  

 betingelserne for sådanne tilladelser.
 § 15.  Ensileret fisk og fiskeaffald skal ved salg  

 betegnes fiskeensilage.
Stk. 2.  Det er forbudt at lade fiskeensilage indgå i  

 foderblandinger.
Undtaget herfra er dog foderblandinger til pelsdyr og  

 blandinger bestående af fiskeensilage og et enkelt vegetabilsk foderstof, der  

 højst udgør 40 pct. af blandingen.
Disse blandinger må ikke indgå i andre  

 foderblandinger.
 § 16.  Landbrugsministeren kan efter indstilling fra  

 foderstofudvalget fastsætte bestemmelser om foderblandingers indhold af  

 sådanne stoffer, som er af særlig betydning for blandingernes værdi.
 § 17.  Ved salg af foderblandinger af enhver art skal  

 sælgeren give følgende oplysninger.
a.
Navn og adresse på fabrikanten eller, for så vidt det drejer sig om  

 importerede blandinger, på importøren.
b.
Tidspunktet for blandingens fremstilling.
c.
Navnene på de i blandingen indeholdte råstoffer.
d.
Vægtforholdet, hvori de enkelte råstoffer indgår.
e.
Angivelse af de dyr, for hvilke blandingen er bestemt.
 Stk. 2.  Ved salg af foderblandinger, som indeholder  

 organiske råstoffer, skal foruden de i stk. 1 anførte oplysninger angives  

 følgende.
I.
Foderblandinger med undtagelse af foderblandinger til fjerkræ og  

 pelsdyr.
a.
Indholdet af foderenheder pr. 100 kg, beregnet på en af statens  

 foderstofkontrol godkendt måde.
b.
Indholdet af fordøjeligt råprotein i procent, bestemt ved  

 pepsin-saltsyre-metoden.
c.
Indholdet af træstof angivet i procent.
II.
Foderblandinger til fjerkræ.
a.
Indholdet af kalorier omsættelig energi i kilokalorier (kcal.) pr. kg  

 foderblanding, beregnet på en at statens foderstofkontrol godkendt måde.
b.
Indholdet af fordøjeligt råprotein, bestemt ved pepsin-saltsyre-metoden  

 og angivet i gram pr. 3.000 kilokalorier omsættelig energi.
c.
Indholdet af træstof angivet i procent.
III.
Foderblandinger til pelsdyr.
a.
Indholdet af kalorier omsættelig energi i kilokalorier (kcal.) pr. kg  

 tørfoderblanding, beregnet på en af statens foderstofkontrol godkendt måde.
b.
Indholdet af fordøjeligt råprotein i procent, bestemt ved  

 pepsin-saltsyre-metoden.
c.
Indholdet af træstof angivet i procent.
 Tilsætningsstoffer.
 § 18.  Ved tilsætningsstoffer forstås i denne lov  

 stoffer, som er egnet til ved anvendelse i foderstoffer at påvirke disses  

 egenskaber eller den dyriske produktion.
Stk. 2.  Landbrugsministeren kan fastsætte bestemmelser  

 om tilsætning til foderstoffer af de i stk. 1 nævnte tilsætningsstoffer og om  

 salg og anvendelse af foderstoffer, hvori tilsætningsstoffer indgår.
Anden  

 anvendelse af tilsætningsstoffer til foderstoffer og af foderstoffer med  

 tilsætningsstoffer end fastsat i medfør heraf er forbudt.
 § 19.  Landbrugsministeren kan bestemme, at  

 fremstilling og indførsel her til landet af tilsætningsstoffer og af  

 foderstoffer indeholdende tilsætningsstoffer kun må finde sted i henhold til  

 autorisation.
 Stk. 2.  Ministeren kan fastsætte særlige bestemmelser  

 om den emballage, hvori foderstoffer indeholdende tilsætningsstoffer skal  

 sælges, og om, hvilke oplysninger der skal fremgå af emballagen.
 Stk. 3.  Landbrugsministeren kan fastsætte metoder for  

 undersøgelse af indhold af tilsætningsstoffer i foderstoffer.
 Autoriserede laboratorier.
 § 20.  Analytiske laboratorier, der foretager kemiske  

 undersøgelser af de af denne lov omhandlede foderstoffer, skal, såfremt de  

 ønsker at benytte den i stk. 2 angivne betegnelse, på nærmere vilkår  

 autoriseres af landbrugsministeren, der dog er berettiget til at nægte  

 autorisation, såfremt den pågældendes egns behov for autoriserede  

 laboratorier efter hans skøn er dækket.
Stk. 2.  Et autoriseret laboratorium er berettiget til  

 at benytte en af ministeren godkendt betegnelse, hvori ordet  

 »statsautoriseret« indgår.
Det må ikke benytte anden betegnelse,  

 hvori ordet »statsautoriseret« eller ord som  

 »statsanerkendt«, »autoriseret« eller lignende indgår,  

 medmindre lovhjemmel herfor foreligger.
 Stk. 3.  De autoriserede laboratorier skal foretage  

 undersøgelserne efter metoder og abejdsforskrifter, der fastsættes af  

 ministeren, som også fastsætter taksterne for undersøgelserne.
Stk. 4.  De autoriserede laboratorier er underkastet  

 tilsyn efter regler, der fastsættes af ministeren.
Udgifterne ved dette  

 tilsyn afholdes af laboratorierne efter nærmere af ministeren fastsatte  

 regler.
 Tilsyn m.v.
§ 21.  Såfremt en køber af et af de af denne lov  

 omfattede foderstoffer ønsker konstateret rigtigheden af de af sælgeren i  

 henhold til loven givne oplysninger, kan køberen lade udtage prøver efter  

 nærmere af landbrugsministeren fastsatte forskrifter og indsende disse til  

 undersøgelse på et af de i § 20 omhandlede autoriserede laboratorier.
For så  

 vidt angår konstatering af rigtigheden af oplysninger om foderstoffers  

 indhold af tilsætningsstoffer, kan prøve indsendes til undersøgelse på et  

 eller flere af ministeren dertil godkendte laboratorier.
 Stk. 2.  Udgifterne ved en af køberen foranlediget  

 undersøgelse afholdes af denne, medmindre undersøgelsen fastslår, at den  

 leverede vare ikke svarer til det af sælgeren angivne, i hvilke tilfælde  

 sælgeren skal betale udgifterne ved undersøgelsen.
§ 22.  Landbrugsministeren drager omsorg for, at der i  

 fornødent omfang føres tilsyn med, at de i denne lov indeholdte og i medfør  

 af denne lov påbudte bestemmelser overholdes.
Reglerne for udøvelsen af  

 tilsynet fastsættes af ministeren.
Stk. 2.  Tilsynet føres af statens forderstofkontrol.  

 Ved udøvelsen af tilsynet skal kontrollen have adgang til lokaler for  

 fremstilling eller opbevaring af foderstoffer, og kontrollen kan hos  

 fabrikanter, forhandlere og forbrugere af foderstoffer udtage og medtage  

 prøver af såvel færdigvarer som råvarer til nærmere undersøgelse.
Kontrollen  

 er endvidere berettiget til at blive gjort bekendt med foreliggende analyser  

 af færdigvarer og råvarer såvel som med fakturaer og følgesedler m.v.  

 vedrørende indkøb og salg af sådanne produkter.
 Stk. 3.  Ministeren kan efter indstilling fra  

 foderstofudvalget fastsætte regler for offentliggørelse af de  

 analyseresultater, som fremkommer ved det af statens foderstofkontrol udøvede  

 tilsyn.
Stk. 4.  Udgifterne ved tilsynet kan efter regler, der  

 fastsættes af ministeren, pålægges fabrikanter og importører af foderstoffer.  

 Ministeren kan af de pågældende forlange, at de på tro og love meddeler  

 tilsynet sådanne oplysninger om størrelsen af deres omsætning som fabrikanter  

 og/eller importører af de i loven omhandlede varer, at deres andel i de  

 nævnte udgifter kan fastsættes på basis heraf.
De til dækning af udgifterne  

 pålagte afgifter vil i tilfælde af manglende betaling kunne inddrives ved  

 udpantning.
 Straffebestemmelser.
 § 23.  Overtrædelse af bestemmelserne i § 2, stk. 1,  

 1. og 2. punktum, § 3, stk. 1 og 2, § 4, § 8, § 11, stk. 1, 2. punktum, og  

 stk. 2 og 3, § 12, stk. 2 og 3, § 13, stk. 2, § 14, stk. 2 og 3, § 15, § 17,  

 § 18, stk. 2, 2. punktum, § 20, stk. 2, 2. punktum, og stk. 3, og § 22, stk.  

 2, 2. og 3. punktum, straffes med bøde.
 Stk. 2.  På samme måde straffes den, der undlader at  

 efterkomme påbud eller forbud, der udstedes i medfør af loven.
 Stk. 3.  I forskrifter, der udstedes i medfør af loven,  

 kan der fastsættes straf af bøde for overtrædelse af bestemmelser i  

 forskrifterne.
Stk. 4.  Der kan pålægges en virksomheds ejer eller  

 bruger bødeansvar, selv om overtrædelsen ikke kan tilregnes ham som forsætlig  

 eller uagtsom.
For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
For bødeansvar fastsættes ingen forvandlingsstraf.
 Stk. 5.  Landbrugsministeren kan tilkendegive den  

 pågældende, at sagen kan afgøres uden retslig forfølgning, såfremt han  

 erkender sig skyldig i overtrædelsen og erklærer sig rede til inden for en  

 nærmere angivet frist, der efter begæring kan forlænges, at betale en i  

 tilkendegivelsen angivet bøde.
 Stk. 6.  Med hensyn til den i stk. 5 omhandlede  

 tilkendegivelse finder bestemmelsen i retsplejeloven om indhold af  

 anklageskrift i politisager tilsvarende anvendelse.
 Stk. 7.  Betales bøden i rette tid, eller bliver den  

 efter stedfunden vedtagelse inddrevet eller afsonet, bortfalder videre  

 forfølgning.
 Ikrafttrædelsesbestemmelser m.v.
 § 24.  Tidspunktet for lovens ikrafttræden fastsættes  

 af landbrugsministeren.
 Stk. 2.  Ved lovens ikrafttræden ophæves lov nr. 93 af  

 16. marts 1962 om handel med foderstoffer.
 § 25.  Loven gælder ikke for Færøerne og Grønland.
 Givet på Amalienborg, den 26. juli 1975.
 Under Vor Kongelige Hånd og Segl.
 MARGRETHE R.
/P.
Dalsager.
