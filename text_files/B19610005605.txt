 I henhold til §29 i lov nr. 226 af 11. juni 1954 om almindelig  

 arbejderbeskyttelse fastsætter socialministeriet herved følgende ændringer i  

 bekendtgørelse nr. 539 af 30. december 1950 om indretningen og brugen af  

 køleanlæg, således som denne er ændret ved bekendtgørelser af 25. maj 1956 og  

 8. maj 1957.
 § 12,  stk. 4,1. punktum, affattes således:
 De i stk. 1-3 givne bestemmelser kommer ikke til anvendelse på kølerum,  

 hvis temperatur ikke kommer under 0 grader C., på følgende betingelser: I  

 døren skal findes en klar glasrude af størrelse mindst 20 x 20 cm eller med  

 en diameter på mindst 20 cm.
 § 22,  stk. 2, 2. punktum, affattes således:
 Bestemmelserne i afsnit IV skal ved sådanne anlæg være opfyldt inden 1.  

 juli 1961.
 Socialministeriet, den 17. marts 1961.
Jul.
Bomholt.
/K.
Kampmann.
