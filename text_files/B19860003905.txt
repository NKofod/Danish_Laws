 I medfør af § 1, stk. 2, og § 5 i lov nr. 468 af 6. november 1985 om  

 særlig udbetaling til børnefamilier i 1986 fastsættes følgende:
 § 1.  Statsskattedirektoratet foranlediger udbetaling  

 af beløb efter lov nr. 468 af 6. november 1985 om særlig udbetaling til  

 børnefamilier i 1986.
Stk. 2.  Udbetaling foretages ved postgiroanvisning, ved  

 check eller gennem konti i pengeinstitutter eller postgiro.
På anvisningen  

 eller i følgeskrivelse til checken anføres foruden navn og personnummer på  

 modtageren navn og personnummer på de børn, som udbetalingen vedrører.
Hvis  

 udbetalingen overføres til en konto i et pengeinstitut eller til en  

 postgirokonto, anføres de i 2. pkt. nævnte oplysninger i den skrivelse, som  

 statsskattedirektoratet sender til modtageren af udbetalingen i forbindelse  

 med overførslen.
Stk. 3.  Ved udbetaling i medfør af lovens § 1, stk. 1,  

 eller i medfør af § 2, stk. 5, i denne bekendtgørelse anføres på  

 postgiroanvisningen, i følgeskrivelse til checken eller i den i stk. 2, 3.  

 pkt., omhandlede skrivelse, at udbetalingen sker under forudsætning af, at  

 modtageren den 1. januar 1986 § 2.  Amtsskatteinspektoraterne, for Københavns og  

 Frederiksberg kommuners vedkommende dog de pågældende kommuners  

 skattedirektorater, bemyndiges til som 1. instans at afgøre anmodninger om  

 udbetaling i medfør af lovens § 1, stk. 2.
 Stk. 2.  Anmodning om udbetaling efter lovens § 1, stk.  

 2, afgøres af det amtsskatteinspektorat henholdsvis skattedirektorat, under  

 hvis forretningsområde barnets bopælskommune pr. 1. januar 1986 henhører.  

 Afvigende bestemmelser herom kan fastsættes af statsskattedirektoratet.
Stk. 3.  Finder amtsskatteinspektoratet henholdsvis  

 skattedirektoratet, at en anmodning om udbetaling efter lovens § 1, stk. 2,  

 kan imødekommes, gives der statsskattedirektoratet meddelelse herom.
Finder  

 amtsskatteinspektoratet henholdsvis skattedirektoratet, at anmodningen ikke  

 kan imødekommes, underrettes ansøgeren skriftligt herom tillige med oplysning  

 om klageadgang.
 Stk. 4.  Statsskattedirektoratet foranlediger beløb  

 efter stk. 3 udbetalt snarest efter, at statsskattedirektoratet har modtaget  

 meddelelse herom fra amtsskatteinspektoratet eller skattedirektoratet.  

 Forinden udbetaling finder sted, påser statsskattedirektoratet, at ingen  

 anden skattepligtig i medfør af lovens § 1, stk. 1, er berettiget til  

 udbetaling af et beløb for det barn, for hvilket der anmodes om udbetaling.
 Stk. 5.  I tilfælde, hvor barnets forældre den 1. januar  

 1986 ikke var samlevende, og barnet på det nævnte tidspunkt havde bopæl hos  

 en af forældrene, kan statsskattedirektoratet dog foranledige beløbet  

 udbetalt til denne uden forudgående anmodning, såfremt den pågældende var  

 skattepligtig efter kildeskattelovens § 1.
 § 3.  Klager vedrørende udbetaling af beløb efter  

 lovens § 1, stk. 1, og § 2 afgøres af det amtsskatteinspektorat, under hvis  

 forretningsområde barnets bopælskommune pr. 1. januar 1986 henhører.  

 Afvigende bestemmelser herom kan fastsættes af statsskattedirektoratet.
Stk. 2.  Afgørelser truffet i medfør af § 2 i denne  

 bekendtgørelse kan indbringes for statsskattedirektoratet.
De af  

 statsskattedirektoratet som ankeinstans trufne afgørelser kan indbringes for  

 ministeren for skatter og afgifter.
