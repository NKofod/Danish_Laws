 En forening, der er dannet af forsikringsselskaber, foretager bl a tilsyn  

 og inspektion af brandalarmer og sprinkleranlæg, som medlemsselskabernes  

 forsikringstagere får installeret mod præmienedsættelse i forbindelse med en  

 forsikringsaftale, hvori forsikringstagerne forpligter sig til årlige tilsyn  

 og kontrol med anlægget.
 Arbejdet, der omfatter en gennemgang og besigtigelse af anlægget, men uden  

 brug af værktøj, vederlægges af forsikringstageren, der dog er henvist til at  

 afhjælpe fundne fejl og mangler ved egen foranstaltning og for egen regning.  

 Afhjælpes manglerne ikke, bortfalder den særlige rabat, som  

 forsikringsselskabet ellers yder.
 Det af foreningen udførte tilsyn og inspektion af brandalarmer og  

 sprinkleranlæg mod vederlag er omfattet af afgiftspligten, jf herved lovens §  

 2, stk 2.
 Tilsynet mv omfattes også af afgiftspligten, selv om vederlaget medregnes  

 i forsikringspræmien.
