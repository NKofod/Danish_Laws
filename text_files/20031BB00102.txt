Fremsat den 13. januar 2004 af Anne Baastrup (SF),  

 Aage Frandsen (SF),  

 Lene Garsdal (SF) og Villy Søvndal (SF) Forslag til folketingsbeslutning om en behandlingsgaranti for psykisk syge børn og børn med  

 behov for pædagogisk-psykologisk rådgivning Folketinget pålægger regeringen med virkning fra den 1.  

 januar 2005 at indføre en behandlingsgaranti på 2 måneder for børn med behov  

 for behandling i børnepsykiatrien eller med behov for psykologisk-pædagogisk  

 rådgivning og herunder sikre, at der etableres flere børnepsykiatriske  

 sengepladser.
Bemærkninger til forslaget Med dette forslag ønsker forslagsstillerne at få sat  

 forsvarligt og effektivt ind over for den lidelse og unødvendige usikkerhed,  

 der knytter sig direkte til manglende behandlingstilbud og lange ventelister,  

 og som rammer psykisk syge eller psykisk belastede børn ekstra hårdt.
Disse  

 børn og unge har jo allerede deres lidelser at slås med.
At et barn skal  

 vente  

 på psykiatrisk behandling, er helt urimeligt. 1 års ventetid for et psykisk  

 sygt barn, hvilket er tilfældet nogle steder, er en helt urimeligt stor del  

 af  

 barnets liv og barndom.
I den ventetid får barnet det kun dårligere.
Derfor  

 er  

 det afgørende, at man får fjernet de nuværende ventelister, og at der  

 etableres  

 et system, der gør det muligt at sikre, at ventelisterne ikke vokser igen.  

 Nedbringelse af ventetiden for selve undersøgelsen er ikke nok.
I dag oplever  

 psykisk syge børn og deres forældre ofte, at der bliver stillet en diagnose,  

 og  

 at barnet og de pårørende får skitseret et udviklingsperspektiv for sygdoms-  

 og  

 behandlingsforløbet, men at behandling og rådgivning ikke kan iværksættes på  

 grund af ventelister.
Det øger i urimelig grad presset på både barnet og  

 forældrene i situationen, men det øger også i en række tilfælde risikoen for,  

 at sygdommen forværres.
 Desuden ønsker forslagsstillerne at forbedre mulighederne  

 for behandling og i bedste fald at helbrede ved rettidig indgriben, men i alt  

 fald at tage forsvarligt hånd om de børn og unge, der må forvente et helt liv  

 som psykisk syge.
Endelig ønsker forslagsstillerne at forebygge en række af  

 de problemer, der ofte følger af psykiske lidelser, som enten ikke opfanges  

 rettidigt, eller som ikke imødegås med relevante, nødvendige og  

 tilstrækkelige  

 foranstaltninger.
Det er således forslagsstillernes intention med  

 etableringen  

 af en behandlingsgaranti for psykisk syge børn at forebygge den voldsomme  

 overrepræsentation af misbrug og/eller selvmord, der forekommer blandt  

 sindslidende og særligt ubehandlede eller fejlbehandlede sindslidende.
Status på området De tre psykiatriaftaler, der er indgået siden 1997, og en  

 særlig bevilling fra den nuværende regering har alle været utilstrækkelige  

 over  

 for de psykiatriske patienter, som er en af de allersvageste patientgrupper.  

 Der har hver gang været tale om puljeordninger og midlertidige bevillinger  

 med  

 karakter af lappeløsninger.
Til trods for de forventelige langsigtede  

 konsekvenser af en manglende indsats (misbrug, selvmord, forværrede  

 sygdomsbilleder, kriminalitet) har spørgsmålet alt for længe haft for ringe  

 opmærksomhed.
Trods det forhold, at den 4-årige psykiatriaftale, der blev  

 lanceret sidste år, især skulle blive til gavn for børn og unge under 18 år,  

 som lider af f.eks. depressioner, psykoser, DAMP osv., er ventelisterne  

 blevet  

 endnu længere.
Aftalen har medført, at amtspolitikere, læger og embedsmænd  

 har  

 stået i kø for at kritisere Indenrigs- og Sundhedsministeriets forvaltning af  

 aftalen.
Ministeriet har ikke før november 2003 fortalt de enkelte amter, i  

 hvilket omfang de får del i de 30 mio. kr., som var øremærket til at  

 nedbringe  

 ventelisterne i år.
Det er ikke rettidig omhu.
Det hverken forebygger,  

 opsamler, helbreder eller forbedrer vilkårene for psykisk syge børn.
Det sker på et tidspunkt, hvor flere psykiatriske  

 afdelinger oplever et stigende antal helt unge piger og drenge med psykiske  

 sygdomme.
Der er en svag tendens til, at flere af de 12-, 13- og 14-årige er  

 psykisk lidende eller syge, jf.
Berlingske Tidende den 18. november 2003. I  

 dagspressen har flere psykiatriske overlæger bl.a. påpeget, at det er en klar  

 tendens, at der er flere af de helt unge, der er meget dårlige og bliver  

 indlagt på døgnafsnit, ofte med karakteristiske psykotiske tilstande og  

 forvrænget virkelighedsopfattelse.
Ligeledes beskrives børn og unge, der  

 modtages på de sikrede afdelinger, som psykisk skrøbelige.
Dertil kommer det  

 store antal af indsatte i fængslerne, som har psykiatriske diagnoser.
En  

 rettidig indsats over for psykiske lidelser blandt børn og unge kunne således  

 forebygge en del af den  ofte alvorlige  kriminalitet, som  

 ulykkelige og  

 desperate sindslidende havner i.
Psykiske sygdomme er således ikke usædvanlige blandt børn  

 og unge.
En undersøgelse på Fyn viste, at 12 pct. af en gruppe 8-9-årige  

 havde  

 psykiske sygdomme, jf.
Berlingske Tidende den 17. november 2003. Tilsvarende  

 har en spørgeskemaundersøgelse blandt 670 børn og unge på Fyn og i  

 Nordjylland  

 peget på tiltagende psykiske problemer.
Undersøgelsen viste blandt andet, at  

 15  

 pct. af de unge har problemer med udadvendt vrede.
Undersøgelsen fastslog, at  

 totalt set har hvert syvende barn eller ung brug for hjælp på grund af  

 psykiske  

 problemer.
I erkendelse af problemerne på området udgav staten i  

 samarbejde med de kommunale parter i maj 2001 rapporten »Tilbuddene til  

 psykisk  

 svage børn og unge i undervisnings- og socialsektoren og samspillet med  

 sundhedssektorens tilbud«.
Heri blev der opstillet en række anbefalinger for  

 organiseringen af arbejdet med gruppen af børn og unge i amter og kommuner  

 med  

 henblik på at udnytte den samlede kapacitet bedst muligt.
Sundhedsstyrelsen har som led i psykiatriaftalen for  

 2000-2002 etableret en opfølgningsgruppe med repræsentation fra de relevante  

 parter.
Følgegruppen har til opgave at overvåge udviklingen og udbygningen på  

 det børne- og ungdomspsykiatriske område, bl.a. via en årlig  

 statusrapportering, samt at vurdere behovene for en indsats og på denne  

 baggrund i relevant omfang fremsætte supplerende eller justerende  

 anbefalinger  

 til Sundhedsstyrelsen.
Det er ofte fremgået af debatten, at der mangler sammenhæng  

 og kontinuitet mellem udskrivningen fra psykiatriske hospitaler og  

 efterfølgende tilbud i socialsektoren.
Nogle af de barrierer for sammenhæng  

 og  

 kontinuitet, der peges på, er dels, at de to sektorers forskellige faglige  

 udgangspunkter medfører problemer i forhold til samarbejde og koordinering,  

 og  

 dels, at det er vanskeligt at finde relevante udslusningstilbud og støtte til  

 forældre og pårørende.
Langtidsperspektiverne består selvsagt også i, at også  

 psykisk syge børn bliver ældre og dermed på et tidspunkt måske selv bliver  

 forældre.  



  

 Ifølge SFI,  

 jf. pressemeddelelse af 30. oktober 2003 fra SFI, bliver o  

  

  

 mkring  

 1 pct. af en årgang af unge indlagt mellem deres 15. og deres 27. år, fordi  

 de  

 har forsøgt at begå selvmord.
En ny dansk undersøgelse viser, at risikoen er  

 særlig stor for de unge, der har haft en barsk opvækst præget af forældre med  

 psykiske lidelser, langvarig arbejdsløshed eller vold i hjemmet.
SFI peger  

 på,  

 at flere af de unge har oplevet, at en af deres forældre har forsøgt  

 selvmord.  

 Risikoen er forøget for dem, der er vokset op i familier med et langvarigt  

 misbrug og kriminalitet.
Og de børn og unge, der er vokset op i hjem, der har  

 fungeret så dårligt, at de har måttet anbringes uden for hjemmet, har en  

 større  

 risiko for at forsøge selvmord end deres jævnaldrende.
Flere af de unge, der  

 har forsøgt selvmord, har fået en kort skolegang, har ikke nogen  

 erhvervsmæssig  

 uddannelse og har haft lange arbejdsløshedsperioder.
I al sin enkelhed har en  

 dårlig håndtering af de børn og unge, som i dag er voldsomt belastede af  

 psykiske lidelser, konsekvenser, der rækker langt frem i tiden.
Dårlige  

 diagnoser, fejlbehandling, utilstrækkelig rådgivning eller manglende  

 rettidighed kommer således til at ramme uforholdsmæssigt hårdt hos børn af  

 psykisk syge.
Et andet væsentligt aspekt handler om de belastende  

 opvækstvilkår i form af uvished og angst omkring egen lidelse, følelsen af  

 anderledeshed, modstand fra omgivelserne, tvangs- og vrangforestillinger  

 osv.,  

 og al den fremmedhed, det medfører i forhold til omgivelserne.
Alle disse  

 faktorer vil ofte være medvirkende til nedbryde de unges selvværd.
SFI peger  

 i  

 undersøgelsen »Forslag til handling« på, at en sikring af de unges skolegang,  

 uddannelse og erhvervsarbejde kan bryde den socialt vanskelige arv, og at man  

 med fordel kan tilbyde unge med psykiske problemer bedre behandling.  

 Undersøgelsen, der følger 84.000 børn født i 1966 fra deres 14. til deres 27.  

 år, er alene baseret på registeroplysninger, der belyser opvækst og  

 familieforhold.
 Der må også stilles krav til udviklingen af tilbud til  

 børnene inden for det sociale område i form af institutionspladser til de  

 dårligst stillede børn.
Samtidig skal der være uddannelsestilbud til børnene.  

 Amterne skal i højere grad være forpligtede til at yde den tilstrækkelige  

 undervisning i form af enten specialskoler, specialklasser eller  

 enkeltintegrering af børnene.
Den situation, vi f.eks. oplever i Københavns  

 Amt  

 lige nu, hvor der er en blokade i gang fra amtets side, er helt uholdbar.
Forslag til nye tiltag Der er for forslagsstillerne ikke tvivl om, at en større  

 økonomisk indsprøjtning på dette område  svarende til de 1,5 mia. kr.  

 på det  

 somatiske område (Løkkeposen)  rigtigt anvendt kan få stor og afgørende  

 betydning for fremtiden for de mange børn og unge, der er psykisk syge eller  

 på  

 vej til at blive det.
Forslagsstillerne er opmærksomme på, at mangelen på  

 kvalificeret personale kan betyde, at det kan være vanskeligt at løse  

 problemet  

 her og nu, men forslagsstillerne finder, at det er muligt og afgørende, at  

 der  

 her og nu sættes ind med en bred vifte af tilbud til disse børn og unge.  

 Dette  

 kan øge muligheden for, at eventuelle problemer opdages hurtigt, og at  

 behandling kan iværksættes tilsvarende hurtigt.
Dette kan i sig selv være  

 medvirkende til at reducere ventelisterne til egentlig psykiatrisk behandling  

 og antallet af indlæggelser.
 En behandlingsgaranti er altså ikke fuldstændig  

 urealistisk, men mulig, hvis behandlingen tænkes ind i et større perspektiv  

 og  

 ses som mange forskellige tiltag, og hvis man er villig til at afsætte de  

 fornødne ressourcer til det.
Skriftlig fremsættelse Anne Baastrup  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en behandlingsgaranti for psykisk syge børn og børn  

 med  

 behov for pædagogisk-psykologisk rådgivning.
(Beslutningsforslag nr.
B 102).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
