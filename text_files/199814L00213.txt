Betænkning afgivet af Arbejdsmarkedsudvalget den 10.  

 december 1998 Betænkning over Forslag til lov om ændring af lov om  

 arbejdsløshedsforsikring m.v. og lov om seniorydelse (Efterlønsbevis, medlemsbidrag) Udvalget har behandlet lovforslaget i nogle møder  

 og har herunder stillet spørgsmål til arbejdsministeren, som  

 denne har besvaret skriftligt.
 Endvidere har udvalget modtaget  

 skriftlige og/eller mundtlige henvendelser fra:
Dansk Fibromyalgi Forening, Dansk Forfatterforening, LO, Slagelse, SiD, Sønderjylland, Specialarbejderforbundet i Danmark og Westh, Mogens A., Klampenborg.
 Der er af arbejdsministeren og af et mindretal stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Centrum-Demokraternes, Det Radikale Venstres og  

 Kristeligt Folkepartis medlemmer af udvalget) lovforslaget til  

vedtagelse med de af arbejdsministeren stillede  

 ændringsforslag.
 Et mindretal (Socialistisk Folkepartis medlem af udvalget)  

 indstiller lovforslaget til forkastelse ved 3. behandling.  

 Lovforslaget rummer første del af finanslovsaftalens afsnit om »Den  

 moderne efterløn«, som det hedder i Arbejdsministeriets sprogbrug.
 Lovforslaget indeholder det såkaldte  

 efterlønsgarantibevis, som gælder, indtil andet vedtages, og de  

 nye a-kasse-kontingentsatser.
A-kasse-kontingentet, som i dag er på 3.996 kr. om  

 året, er i år 2001 på 3.312 kr. alene for  

 dagpengeforsikring og 3.864 kr. for efterlønsbidrag.
I alt: 7.179 kr.
 A-kasse-kontingent, som i dag for  

 efterlønsmodtagere på trin 1 er 1.998 kr. og på trin 2 er  

 999 kr., stiger for alle efterlønsmodtagere til 3.312 kr.
Tidligere udgjorde bidraget for efterlønsmodtagere  

 ½ (100 pct.-sats) og ¼ (82 pct.-sats) af a-kasse-kontingent.
Da fremtidens  

 sats bliver 91 pct., burde a-kasse-kontingentet for efterlønsmodtagere  

 være 2.656 kr. (37 pct. af 7.179 kr.), hvis det relative forhold  

 a-kasse-kontingenterne imellem skulle opretholdes.
 Socialistisk Folkeparti er imod, at der gennemføres  

 en forhøjelse af a-kasse-kontingentet, da det er socialt urimeligt, at  

 alle uanset indtægt skal bidrage i samme omfang.
Men ud over kontingentstigningen er det yderst  

 problematisk, at efterlønsbidraget er særskilt - at  

 efterlønnen er privatiseret.
Det kan betyde, at de mennesker, der ikke  

 tror, de får brug for ordningen, ikke bidrager solidarisk, og at de  

 mennesker, der har en dårlig økonomi, ikke har råd til at  

 betale bidraget.
Det vil gøre ordningen meget skrøbelig.  

 Derudover opstår der et socialt problem, når nogen af  

 økonomiske grunde er udenfor.
Derfor kan den del af aftalen i  

 virkeligheden blive grundlaget for, at den solidariske  

 efterlønsordning reelt afvikles.
Socialistisk Folkeparti er tilhænger af forandringer  

 i efterlønnen.
Men det er noget helt andet end de forringelser af  

 efterlønnen og den ødelæggelse af de solidariske  

 elementer i efterlønnen, som dette lovforslag indebærer og  

 bebudede forslag lægger op til.
 Hovedproblemet med de ændringer, som regeringen har  

 aftalt med de fire borgerlige partier, er, at de fjerner mange af de  

 solidariske elementer i efterlønsordningen, og at de gør det  

 ringere for mange, som har brug for efterlønnen.
Socialistisk Folkeparti ønsker en mere fleksibel  

 efterlønsordning.
Men det, som regeringen med dette forslag og andre  

 forslag lægger op til, præmierer i urimelig grad dem, der vil  

 tjene mange penge ved siden af efterlønnen, idet  

 efterlønsmodtageren må arbejde ubegrænset ved siden af,  

 men med en modregning på 68 kr. pr. arbejdstime.
Tidligere måtte  

 man kun arbejde 200 timer ved siden af, men til gengæld uden  

 modregning.
Den bebudede nye ordning er derfor en forringelse for dem, der  

 gerne vil arbejde i begrænset omfang ved siden af, men er til stor  

 fordel for dem, der vil arbejde meget ved siden af.
Dvs. et eksempel på  

 det modsatte af solidaritet.
Socialistisk Folkeparti er tilhænger af langt  

 større fleksibilitet med et bundfradrag før modregning på  

 30.000 kr. og med et loft over, hvor meget man kan tjene ved siden af og  

 samtidig få efterløn.
Det ville være til gavn for  

 SiD'eren, der gerne vil have en mindre biindtægt, og ville samtidig  

 løse problemerne for de efterlønsmodtagere, der ved siden af  

 gerne vil skrive en bog, fiske eller lave frivilligt arbejde - noget  

 finanslovsaftalens »moderne efterløn« ikke tager højde for.
Socialistisk Folkeparti er enig i, at der skal ske  

 modregning i kapitalpension ligesom i løbende pensionsudbetaling.
Men  

 Socialistisk Folkeparti ønsker et bundfradrag, der er større  

 end det, regeringen har aftalt med sine forligspartnere.
Til gengæld  

 kunne modregningsprocenten være højere.
 Socialistisk Folkeparti er imod de mange usolidariske  

 elementer i »den moderne efterløn«, som urimeligt favoriserer dem, der  

 har kræfter til og mulighed for at udskyde efterlønnen, og som  

 indebærer, at man kan få 100 pct. dagpengesats og ikke kun 91  

 pct., hvis man kan holde ud, til man runder 62 år, at man ikke  

 får modregning i kapitalpension, hvis man kan holde ud, til man runder  

 de 62, og at man får udbetalt en skattepræmie på 100.000  

 kr., hvis man kan holde ud og arbejder i mindst 30 timer om ugen, til man er  

 65 år.
 Man kan således hente mange penge, hvis man har  

 kræfter til at holde ud og har et arbejde, og der er mange penge at  

 gå glip af for dem, der som 60-årige må holde op på  

 grund af nedslidning.
Derfor indstiller Socialistisk Folkeparti lovforslaget til  

 forkastelse.
Socialistisk Folkeparti vil hverken stemme for eller imod de  

 stillede ændringsforslag, uanset at enkelte forslag gør  

 lovforslaget lidt mindre brutalt.
Socialistisk Folkeparti har hverken lod  

 eller del i lovforslaget, og ændringsforslagene indebærer kun  

 småændringer.
 Et andet mindretal (Dansk Folkepartis medlem af udvalget)  

 indstiller lovforslaget til forkastelse ved 3. behandling, men kan  

 stemme for de af mindretallet stillede ændringsforslag.
Et tredje mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
Mindretallet kan dog  

 stemme for de af et mindretal stillede ændringsforslag.
Enhedslisten kan for det første ikke stemme for en  

 lovgivning, som indebærer en forsikringspræmie, uden på  

 forhånd at kende en bebudet efterfølgende lovgivning, der skal  

 indeholde forsikringsbetingelserne.
Folketinget skal reelt behandle  

 lovforslag, der endnu ikke er fremsat.
Det kan Enhedslisten ikke  

 acceptere.
For det andet opfatter Enhedslisten denne lov som  

 begyndelsen til en privatisering af efterlønnen, hvilket Enhedslisten  

 er stærk modstander af.
Arbejdsløshedsforsikring er og skal  

 være en kollektiv forsikring, fordi ledighed er et fælles ansvar.  

 Det er ikke spor anderledes, når det gælder efterløn.
De  

 veluddannede og velstillede, som har et godt og spændende job og  

 alligevel regner med at blive på arbejdsmarkedet, behøver ikke  

 længere betale til de nedslidte.
De kan vælge bidraget fra.
 De langtidsarbejdsløse eller de, som på anden  

 måde kommer ud for sociale begivenheder, kan føle sig fristet  

 til at spare bidraget for at få en stram økonomi til at  

 hænge sammen, og fordi det alligevel er uoverskueligt at se så  

 langt ud i fremtiden.
At gøre efterlønnen individuel er efter  

 Enhedslistens mening det samme som at skyde ordningen i sænk.
Det er at  

 sløjfe solidariteten med de svageste på arbejdsmarkedet.
Hertil kommer, at der er en berettiget usikkerhed om,  

 hvorvidt man vil kunne blive modregnet i sin opsparede efterlønskonto,  

 hvis man mister dagpengeretten og ryger på bistandshjælp.
Det er  

 uklart, fordi finansministeren ikke har afklaret, om der er tale om et  

 særtilfælde, der kræver adskillige ændringer i  

 serviceloven, eller om det dækker over, at man ikke tænker sig,  

 at sådanne personer skal have kontingentet tilbagebetalt.
 Enhedslisten vil protestere imod, at Folketinget reelt  

 behandler komplekst lovstof ved at jaske det igennem i løsrevne dele  

 og på baggrund af (ofte modstridende) presseforlydender.
 Med de seneste ændringsforslag, hvorefter  

 kontingentindbetalingen er udskudt til 1. april, mens resten af lovforslaget  

 træder i kraft 1. januar, er det blevet endnu mere uoverskueligt.  

 Enhedslisten skal dog tilføje, at man er indstillet på at  

 støtte de af arbejdsministeren stillede ændringsforslag om en  

 udskydelse til 1. april 1999, såfremt ændringsforslagene om en  

 udskydelse af lovens ikrafttræden til den 1. juli 1999 forkastes.
 Enhedslisten ønsker lovforslaget til fornyet  

 udvalgsbehandling mellem 2. og 3. behandling med henblik på yderligere  

 afklaring af lovforslagets konsekvenser.
Ændringsforslag Til § 1 Af	et mindretal (DF), tiltrådt af et mindretal  

 (EL):
 1) I den under nr. 3 foreslåede affattelse af § 75  

 b, stk. 2, 3. pkt., ændres »1. januar« til: »1. juli«.
 Af	arbejdsministeren, tiltrådt af et flertal (S, V,  

 KF, CD, RV og KRF):
 2) Den under nr. 3 foreslåede affattelse af § 75 b,  

 stk. 2, 3. pkt., affattes således:
»For medlemmer født før den 1. april 1959  

 skal efterlønsbidraget være indbetalt fra den 1. april 1999, jf.  

 dog § 77, stk. 5.« 3) I det under nr. 4 foreslåede § 75 b, stk. 5,  

 ændres »§ 62« til: »§ 62, stk. 1, nr. 1«.
 4) I den under nr. 5 foreslåede ændring af §  

 75 b, stk. 7, der bliver stk. 9, ændres »§ 62« til: »§ 62, stk. 1,  

 nr. 1«.
 5) Efter nr. 8 indsættes som nyt nummer:
»01. I § 76, stk. 1, 5. pkt., ændres »§ 52 c, stk. 2«  

 til: »§ 52 a, stk. 3, 2. pkt.«« 6) I den under nr. 10 foreslåede affattelse af §  

 77, stk. 4, 2. pkt., ændres »5,5 gange dagpengenes størrelse  

 i 2000« til: »6 gange dagpengenes størrelse i 2000«.
 7) I den under nr. 10 foreslåede affattelse af §  

 77, stk. 5, indsættes som nr. 5:
»5)	Medlemmer under 35 år.« Til § 2 Af	et mindretal (DF), tiltrådt af et mindretal  

 (EL):
 8) I det under nr. 2 foreslåede § 2, stk. 2,  

 ændres »1. januar 1999« til: »1. juli 1999«.
 Af	arbejdsministeren, tiltrådt af et flertal (S, V,  

 KF, CD, RV og KRF):
 9) Det under nr. 2 foreslåede § 2, stk. 2,  

 affattes således:
»Stk. 2. For medlemmer født før den  

 1. april 1959 skal efterlønsbidraget være indbetalt fra den 1.  

 april 1999, jf. dog § 77, stk. 5, nr. 4, i lov om  

 arbejdsløshedsforsikring m.v.« Til § 3 Af	et mindretal (DF), tiltrådt af et mindretal  

 (EL):
 10) Datoen »1. januar« ændres til: »1. juli«.
 Af	arbejdsministeren, tiltrådt af et flertal (S, V,  

 KF, CD, RV og KRF):
 11) Paragraffen affattes således:
»§ 3 Loven træder i kraft den 1. januar 1999. § 1, nr. 1, 3 og 9-11, og §  

 2 træder dog først i kraft den 1. april 1999.« Bemærkninger Til nr. 1, 8 og 10 Ændringsforslagene indebærer, at lovforslaget  

 først træder i kraft den 1. juli 1999.
Til nr 2-7, 9 og 11 Ændringsforslagene er en konsekvens af beslutningen  

 om at udskyde ikrafttrædelsesdatoen til 1. april 1999 for den del af  

 lovforslaget, der vedrører de nye kontingentregler for  

 arbejdsløshedsforsikring og efterløn.
Forslagene er en del af  

 aftalen om finansloven for 1999 mellem regeringen, Venstre, Det Konservative  

 Folkeparti, Centrum-Demokraterne og Kristeligt Folkeparti.
Ad nr. 2 De foreslåede ændringer betyder, at der  

 først fra den 1. april 1999 stilles krav om indbetaling af  

 efterlønsbidrag.
Endvidere præciseres det, at de særlige  

 fritagelsesregler for betaling af efterlønsbidrag i lovforslagets § 1,  

 nr. 10, om affattelsen af § 77, stk. 5, også finder anvendelse på  

 denne gruppe.
Ad nr. 3 og 4 Ved de foreslåede ændringer præciseres  

 det i overensstemmelse med finanslovsaftalen, at efterlønsbeviset  

 alene sikrer ret til efterløn for medlemmer, som ikke står til  

 rådighed for arbejdsmarkedet, når dette skyldes sygdom.
 Ligeledes præciseres det, at et medlem, der  

 genindtræder i efterlønsordningen, kun kan genindtræde,  

 hvis den manglende rådighed skyldes sygdom.
Ad nr. 5 I lovforslaget er det i de almindelige bemærkninger  

 anført, at dele af forslag til lov om ændring af lov om  

 arbejdsløshedsforsikring m.v. (Udvidet ungeindsats, afkortning af  

 dagpengeperioden, fremrykning af aktivperioden m.v.) (L 32) overflyttes til  

 nærværende lovforslag af tekniske og samordningsmæssige  

 grunde.
Det forventes, at L 32 træder i kraft den 1. januar 1999.
 Dette medfører, at den foreslåede udskydelse  

 af ikrafttrædelsesdatoen i nærværende lovforslag til den 1.  

 april 1999 gør det nødvendigt, at der konsekvensrettes i den  

 gældende lovs § 76, stk. 1, 5. pkt., om kontingentbetaling for unge  

 under 25 år, for tidsrummet 1. januar til 1. april 1999. Fra den 1.  

 april 1999 gælder bestemmelsen i § 77, stk. 3, nr. 1, som  

 foreslået i § 1, nr. 10.
Ad nr. 6 Udskydelsen af ikrafttrædelsen af de nye  

 bidragssatser til den 1. april 1999 medfører et provenutab for staten  

 i 1999 på omkring 0,4 mia. kr., således at provenuet i 1999 nu  

 anslås til 1,3 mia. kr.
Det foreslås derfor, at bidragssatsen for  

 efterlønnen i år 2000 forhøjes fra 5,5 gange dagpengenes  

 størrelse til 6 gange dagpengenes størrelse, hvilket  

 skønnes at give et merprovenu på omkring 0,4 mia. kr.
Det  

 betyder, at det skønnede provenu for år 2000 nu anslås til  

 3,4 mia. kr.
Det bemærkes, at forudsætningen om, hvor mange der  

 vil betale det særlige efterlønsbidrag, er uændret, jf.  

 lovforslagets økonomiske konsekvenser.
Ad nr. 7 Det foreslås præciseret, at medlemmer under 35  

 år ikke skal indbetale bidrag til efterlønsordningen.
 Det fremgår af lovforslagets § 1, nr. 10, om § 77,  

 stk. 4, at bidraget til efterlønsordningen opkræves af alle  

 medlemmer, jf. dog stk. 5, som ikke skriftligt har tilkendegivet, at de  

 ønsker at fravælge bidraget.
Det er endvidere anført i bemærkningerne til  

 § 1, nr. 10, ad § 77, stk. 1-5, at dette navnlig vil være relevant for  

 unge medlemmer.
Det foreslås derfor, at det sikres, at ingen medlemmer  

 under 35 år i en årrække indbetaler efterlønsbidrag,  

 som ikke kan medregnes til opfyldelse af anciennitetskravet.
Det bemærkes, at der senere vil blive fremsat  

 lovforslag om indførelse af en ny fleksibel efterlønsordning,  

 herunder at det nuværende anciennitetskrav på 20 år inden  

 for de sidste 25 år hæves til 25 år inden for de sidste 30  

 år.
Som følge heraf vil aldersgrænsen i den  

 foreslåede § 77, stk. 5, nr. 5, samtidig blive foreslået  

 ændret tilsvarende, det vil sige fra 35 til 30 år.
 Medlemmerne vil ved det fyldte 35. år blive omfattet  

 af lovforslagets hovedregel om, at efterlønsbidraget automatisk  

 opkræves af alle medlemmer, som ikke skriftligt tilkendegiver, at de  

 ønsker at fravælge bidraget, jf. lovforslagets § 1, nr. 10, om §  

 77, stk. 4. Det forudsættes, at arbejdsløshedskassen i  

 forbindelse med opkrævningen af efterlønsbidraget vejleder  

 medlemmerne om muligheden for at fravælge efterlønsbidraget,  

 samt om konsekvenserne heraf.
Ad nr. 9 Forslaget er en konsekvensændring af, at  

 ikrafttrædelsesdatoen udskydes til den 1. april 1999.
 Samtidig præciseres det, at den særlige  

 fritagelsesregel for betaling af efterlønsbidrag i lovforslagets § 1,  

 nr. 10, om affattelsen af § 77, stk. 5, nr. 4, også finder anvendelse  

 på denne gruppe.
Ad nr. 11 Det foreslås, at ikrafttrædelsesdatoen som  

 udgangspunkt fastsættes til den 1. januar 1999, dog således at de  

 nye regler om medlemsbidrag først træder i kraft den 1. april  

 1999.
Carsten Hansen (S)    Poul Erik Dyrlund (S) fmd.    Bjarne  

 Laustsen (S)    Anne-Marie  Meldgaard (S)    Ole Vagn Christensen (S)    Ole  

 Sohn (SF) nfmd.    Susanne Clemensen (CD)    Anders Samuelsen (RV)    Jette  

 Gottlieb (EL) Charlotte Antonsen (V)    Eva Kjer Hansen (V)    Ulla  

 Tørnæs (V)    Jens Vibjerg (V)    Knud Erik Kirkegaard (KF)  

  Bendt Bendtsen (KF)    Mogens Andreasen (DF)    Ole M.
Nielsen (KRF) Fremskridtspartiet havde ikke medlemmer i udvalget.
