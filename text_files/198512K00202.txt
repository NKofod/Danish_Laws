Nr LSF 202 Forslag til Lov om ændring af lov om en særlig stempelafgift ved  

 overdragelse af offentlige værdipapirer (Stempelafgift af aktier og  

 obligationer) Fremsat af Thoft (SF) Agerschou (SF) Jes Lunde (SF) Rahbæk Møller (SF)  

 Gert Petersen (SF) Ebba Strange (SF) Søvndal (SF) den 14. marts 1986 § 1 I lov nr. 313 af 20. december 1915 om en særlig stempelafgift ved overdragelse af offentlige værdipapirer (børsstempelloven), som ændret ved lov nr. 135 af 30. marts 1946 og senest ved lov nr. 150 af 11. april 1984, foretages følgende ændringer:
 1. I § 1, stk. 1, indsættes efter »offentlige værdipapirer«  

 ordene:
», herunder obligationer, pantebreve og andre tinglyste fordringer,».
2. I § 3, stk. 1, ændres »1 kr. for hver 200 kr.« til: »3  

 kr. for hver 200 kr.«.
§ 2 Loven træder i kraft den 1. april 1986.
BEMÆRKNINGER TIL LOVFORSLAGET Almindelige bemærkninger Aktionærer og obligationsejere har i de senere år og uden at betale skat kunnet indkassere ganske store formuer på grund af kursstigningerne.
Det er lovforslagets formål at inddrage dele af disse fortjenester til det offentlige på et tidspunkt, hvor det offentlige har behov for nye indtægter.
I modsætning til de af regeringen foreslåede afgifter, herunder momsforhøjelser og yderligere afgifter på daglige forbrugsgoder - alle forslag, der rammer netop de dele af befolkningen, som i forvejen er blevet hårdt ramt af denne regerings sparekniv, finder forslagsstillerne, at en forhøjelse af stempelafgifterne for en gangs skyld vil ramme netop den gruppe mennesker, som har haft størst økonomisk fremgang i de senere år.
Lovforslagets provenuemæssige virkninger vil være mellem 5 og 10 mia kr. svarende til en forhøjelse af momsen på 2-3 procentpoints.
Aktieomsætningen i 1985 på Københavns Fondsbørs, der antages at omsætte ca. 10 pct. af den samlede aktieomsætning i landet androg 13,6 mia kr. - svarende til en total aktieomsætning på 136 mia kr.
Obligationsomsætningen i 1985 på Københavns Fondsbørs som antages at udgøre ca. 3 pct. af den samlede obligationsomsætning i landet androg 78,8 mia kr. - svarende til en total obligationsomsætning på 2626 mia kr.
Hertil kommer afgift af pantebrevsomsætningen.
 Med uændret omsætning vil afgiften således indbringe over 40 mia kr.
 årligt, nemlig 1,5 pct. af den totale omsætning.
Imidlertid vil en følge af forslagets gennemførelse være en drastisk reduktion af de såkaldte marginspekulationer - og således være med til at give en roligere børsudvikling uden de store dag til dag-udsving, som vi kender i dag.
I alt må det forventes, at stempelafgiften vil indbringe mellem 5 og 10 mia kr.
I finansloven for 1986 forventes den bestående stempelafgift som hidtil kun har omfattet aktier, at indbringe ca. 265 mill. kr.
Bemærkninger til lovforslagets enkelte bestemmelser Til nr. 1 Formålet er, at afgiftsreglerne også skal omfatte alle obligationer, pantebreve og andre tinglyste fordringer, hvor i dag kun aktier er omfattet af reglerne for stempelafgift.
Til nr. 2 Formålet med denne ændring er en 3-dobling af den nuværende afgift på aktiehandler og en ligestilling af obligationer, pantebreve og andre tinglyste fordringer hermed.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget 1. I § 1, stk. 1, indsættes efter »offentlige værdipapirer«  

 ordene:
», herunder obligationer, pantebreve og andre tinglyste fordringer,».
--/ § 1. Ved overdragelse af aktier og lignende offentlige værdipapirer gennem  

 køb og bytte skal der betales stempelafgift efter nedenstående regel.  

 Afgiften betales også ved overdragelse af tegningsret til sådanne papirer og  

 af interimsbeviser for disse.
/-- 2. I § 3, stk. 1, ændres »1 kr. for hver 200 kr.« til: »3  

 kr. for hver 200 kr.«.
--/ § 3. 1) Opgørelsen skal forsynes med stempel i forhold til de overdragne  

 papirers samlede værdi med 1 kr. for hver 200 kr. eller del deraf.
Hvis den  

 ene af parterne er vekselerer, og hvis overdragelsen for hans vedkommende  

 ikke sker for egen regning, men i kommission, nedsættes afgiften til det  

 halve.
Hvad der i denne lov er fastsat for det tilfælde, at en part er  

 vekselerer, gælder også banker, vekselmæglere eller andre, der driver sådan  

 omsætning med offentlige værdipapirer, at de er pligtige til at føre bøger  

 efter lov nr. 98 af 10. maj 1912.
 2) Hvis overenskomst om køb eller bytte af offentlige værdipapirer  

 afsluttes i udlandet, og den ene af parterne er bosat i udlandet, svares  

 stempelafgiften med halvdelen af det beløb, hvormed opgørelsen efter den  

 under 1) givne regel ellers skulle stemples.
 3) Ved køb beregnes stemplet efter den betingede købesum, ved bytte efter  

 samtlige overdragne papirers værdi på det pågældende tidspunkt.
