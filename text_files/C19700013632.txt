Skattedepartementet har den 8. maj 1970 udsendt cirkulære om modregning og tilbagebetaling af udbytteskat (* 1).
Efter cirkulærets punkt 9 kan kildeskattedirektoratet tillade, at begæring om tilbagebetaling af udbytteskat efter kildeskattelovens § 67,  stk. 3, fra ikke-skattepligtige institutioner  

 m.v. kan fremsættes direkte over for kildeskattedirektoratet (i stedet for gennem skatterådet/direktoratet for Københavns skattevæsen). Man skal herved meddele sådan tilladelse til følgende institutioner m.v., der er undtaget fra skattepligt efter selskabsskattelovens § 3, stk. 1:
a.
Staten og dens institutioner.
b.
Kommunerne og kommunale virksomheder og institutioner.
c.
Boligselskabernes Garantifond og Landsbyggefonden for det almennyttige  

 Byggeri.
d.
Danmarks nationalbank.
e.
Arbejdsmarkedets Tillægspension.
f.
Pensionskasser, der er undergivet tilsyn efter loven om tilsyn med  

 pensionskasser.
Begæring om tilbagebetaling skal som hidtil ske ved fremsendelse af "Attest for udbetalt udbytte" (U 1) underskrevet på den øverste del af blankettens bagside af den, der begærer tilbagebetalingen.
Attester fra ovennævnte institutioner m.v., som skatterådene/direktoratet for Københavns skattevæsen fremtidig måtte modtage, kan videresendes til kildeskattedirektoratet uden attestation vedrørende skattepligtsforholdet.
Nærværende tilladelse omfatter ikke de af de pågældende institutioner m.v. eventuelt bestyrede legater og fonds m.v.
Modregning eller tilbagebetaling til sådanne sker som hidtil (d.v.s. efter reglerne i cirkulærets punkt 5 og 9).
 Kildeskattedirektoratet, den 4. juni  

 1970.
 Knud Jensen.
/Birger Sørensen (* 1) Jfr. cirkulære nr. 110 af 8. maj 1970, Ministerialtidende A.
 1970, side 326 (U.a.).
