Betænkning afgivet af Forsvarsudvalget den 24. januar 2006 Betænkning over Forslag  

 til folketingsbeslutning om udvidelse af det danske bidrag til den  

 internationale sikkerhedsstyrke ISAF i Afghanistan [af  

 udenrigsministeren (Per Stig Møller)] 1. Udvalgsarbejdet Beslutningsforslaget blev fremsat den 12. januar 2006 og var til  

 1. behandling den 19. januar 2006. Beslutningsforslaget blev efter 1.  

 behandling henvist til behandling i Forsvarsudvalget.
Møder Udvalget har behandlet beslutningsforslaget i 2 møder.
Spørgsmål Udvalget har stillet 84 spørgsmål til forsvarsministeren og  

 udenrigsministeren til skriftlig besvarelse, som disse for størstedelens  

 vedkommende har besvaret.
Spørgsmål 83 og 84 ventes besvaret inden 2.  

 behandling af beslutningsforslaget.
Et af udvalgets spørgsmål til  

 forsvarsministeren og dennes svar herpå er optrykt som bilag 2 til  

 betænkningen.
Samråd Udvalget har stillet 2 spørgsmål til forsvarsministeren til  

 skriftlig besvarelse.
Forsvarsministeren har besvaret spørgsmålene i et  

 samråd  

 med udvalget den 24. januar 2006.
2. Indstillinger og politiske bemærkninger Et  

  

 flertal  

  

 i udvalget (udvalget med undtagelse af SF og EL) indstiller  

 beslutningsforslaget til  

  

 vedtagelse uændret.
Socialdemokratiets medlemmer af udvalget støtter  

 beslutningsforslaget om en styrket indsats i Afghanistan.
Tilslutningen  

 hviler  

 på følgende bemærkninger:
   

 	  

 Den internationale  

 sikkerhedsstyrke ISAF er til stede i Afghanistan under ledelse af NATO og med  

 et solidt FN-mandat i ryggen, hvilket giver indsatsen i Afghanistan en  

 betydelig  

 grad af legitimitet, og det er af afgørende betydning for Socialdemokraternes  

 tilslutning.
   

 	  

 Socialdemokraterne  

 støtter en optrapning og styrkelse af indsatsen i det sydlige og østlige  

 Afghanistan,  

 da ustabilitet i disse områder er en trussel mod genopbygnings- og  

 demokratiseringsprocessen.
   

 	  

 Socialdemokraterne  

 støtter en udvidelse af den danske styrke, der bringer antallet af soldater  

 op  

 på 360, hvilket nærmer sig Socialdemokraternes ønske om en styrke på ca. 400  

 soldater.
   

 	  

 Det sydlige Afghanistan  

 er sikkerhedsmæssigt et farligt område, og der er derfor behov for et robust  

 mandat, hvilket understreger indsatsens karakter af fredskabelse snarere end  

 blot opretholdelse af sikkerhed.
   

 	  

 Socialdemokraterne  

 understreger nødvendigheden af at fastholde fokus på den civile  

 genopbygningsindsats  

 og den humanitære indsats i Afghanistan, herunder særlig opmærksomhed på  

 menneskerettigheder, pigers og kvinders adgang til undervisning, udvikling af  

 de fattige landområder, etablering af demokratiske institutioner og  

 etablering  

 af de nationale administrative systemer i landet.
   

 	  

 Socialdemokraterne  

 understreger, at aftalen »Afghanistan Compact« til afløsning af  

 Bonn-aftalerne  

 fra 2001 vil forpligte Afghanistan til at fortsætte  

 demokratiseringsprocessen, og  

 at der vil blive sat fokus på alternativer til opiumproduktionen og den deraf  

 følgende meget alvorlige kriminalitet og destruktive samfundsøkonomi.
 På den baggrund støtter Socialdemokraterne forslaget og  

 understreger hermed, at det internationale samfund fortsat bør støtte  

 stabiliseringsprocessen politisk, militært og økonomisk.
 Dansk Folkepartis medlemmer af udvalget anerkender vigtigheden  

 af, at hele Afghanistan på sigt vil kunne komme under den afghanske  

 centralregerings myndighed for herigennem at øge stabiliteten for  

 civilbefolkningen og understøtte reformarbejdet i Afghanistan.
 Dansk Folkeparti støtter således forslaget, men vil samtidig  

 gerne holde regeringen fast på løbende at vurdere det danske bidrags  

 sammensætning med henblik på at sikre en effektiv opgavevaretagelse.
Det er vigtigt, at de danske soldater, som er på missioner i  

 udlandet, kontinuerligt uddannes til opgaven, får veldefinerede opgaver og  

 kender deres rettigheder og pligter.
Ligeledes er det vigtigt at udstyre de  

 udsendte med ordentligt og professionelt militærudstyr, så vi ikke igen skal  

 opleve, at der eksempelvis mangler pansrede køretøjer i Afghanistan ved  

 indsatsens start.
Det Radikale Venstres medlem af udvalget støtter  

 regeringens forslag om udvidelse af mandatet for det danske militære bidrag  

 til  

 den internationale sikringsstyrke ISAF i Afghanistan.
Følgende overvejelser  

 ligger til grund for tilslutningen  

  

 :
   

 	  

 Den danske deltagelse  

 i ISAF hviler på et klart folkeretligt grundlag, enighed i NATO og en  

 opfordring fra den afghanske regering.
   

 	  

 Det afghanske folk har  

 gennem stemmeurnerne valgt demokratiet og en central regering.
  

 	  

 Kun en central  

 regering og troværdige lokale administrative og politiske strukturer kan give  

 afghanerne  

 en sikker fremtid.
Konsolidering af magten under den demokratisk valgte  

 regering i Kabul er ligeledes en forudsætning for at bekæmpe både terrorisme  

 og  

 heroinproduktion i Afghanistan.
Begge dele udgør centrale globale trusler.
   

 	  

 Udvidelsen af det danske  

 bidrag til ISAF er nødvendig for at opfylde NATOs målsætning om at  

 kunne skabe  

 forudsætningerne for et konsolideret afghansk styre i alle regioner af  

 Afghanistan.  

 Dog står det klart, at udvidelsen af det danske bidrag til Helmand- og  

 Kandaharprovinserne indebærer betydelige risici for det udsendte danske  

 personel.
  

 	  

 Idet ISAF i Helmand-  

 og Kandaharprovinserne vil skulle skabe fred snarere end opretholde denne, er  

 det nødvendigt, at de udsendte danske soldater sikres bedst muligt, uden at  

 man  

 dermed fratager dem muligheden og ansvaret for at udføre deres opgaver.
Det  

 er  

 således afgørende, at den danske deltagelse sammensættes med soldaternes  

 sikkerhed for øje.
Endvidere er det afgørende, at ISAF fortsat udvikler  

 planer  

 og systemer, der kan sikre sikkerheden for udsendt personel, herunder  

 evakuering i nødstilfælde.
  

 	  

 Med udsendelse af  

 dansk personel i de såkaldte Provisional Reconstruction Teams (PRT) vil det  

 udsendte danske personel skulle udføre udviklingsprojekter eller medvirke  

 hertil.
Det er centralt, at udviklingsprojekterne prioriteres ud fra  

 udviklingshensyn og i overensstemmelse med de afghanske planer og  

 prioriteter.
 På baggrund af ovenstående hviler Det Radikale Venstres  

 tilslutning til det foreliggende beslutningsforslag på følgende bemærkninger:
   

 	  

 Det danske bidrag bør  

 være opstillet fleksibelt i forhold til den konkrete situation, som  

 udgangspunkt  

 med fokus på at kunne skabe sikkerhed for afghanerne samt sikre egen  

 sikkerhed,  

 men i stigende grad for at medvirke til udvikling af konkrete projekter til  

 udbredelse af lokale politiske og administrative strukturer.
   

 	  

 Det danske bidrag bør  

 hvile på klare målsætninger, der i det daglige kan guide de udsendte soldater  

 og  

 den øvrige danske indsats.
  

 	  

 Folketinget skal  

 løbende holdes orienteret om udviklingen i de danske områder og om  

 udviklingen  

 i Afghanistan generelt.
Denne orientering skal indeholde en evaluering af  

 udviklingen i forhold til de fastsatte mål.
 Et  

  

 mindretal  

  

 i udvalget (SF og EL) indstiller beslutningsforslaget til  

  

 forkastelse.
Socialistisk Folkepartis medlem af udvalget bemærker, at udvidelsen  

 af det danske bidrag til ISAF i Afghanistan er udtryk for en markant  

 optrapning  

 af den danske militære indsats i Afghanistan.
Det er i den forbindelse  

 problematisk, at der har været så kort tid til en grundig offentlig  

 diskussion om  

 konsekvenserne af denne optrapning.
FE tegner et dystert trusselsbillede af situationen.
Helmand- og  

 Kandaharprovinserne i det sydlige Afghanistan er langt farligere områder at  

 operere i sammenlignet med det øvrige Afghanistan.
Taleban og terrorgrupper  

 har  

 et solidt fodfæste i denne region.
De danske styrker kan således forventes at  

 komme i direkte kamphandlinger, hvilket også fremgår af ISAFs  

 operationsplan  

 10302. Det er svært at identificere klare skillelinjer mellem den amerikanske  

 kamp imod terror (Enduring Freedom) og ISAF-styrkens aktiviteter.
De danske  

 styrker vil uvægerligt blive opfattet som en del af den amerikanske krig.  

 Risikoen  

 for danske tab vil være betydelig.
Den civile del af missionen forekommer at være uklar og meget  

 løst formuleret.
Det er uklart, hvor mange civile hjælpeorganisationer der  

 p.t.  

 er i området, ligesom det er uklart, hvordan forholdet mellem den militære  

 indsats og den civile genopbygning er tænkt sammen.
Det fremgår, at ISAF skal bidrage til bekæmpelse af  

 opiumsproduktionen.
Styrkerne skal ikke direkte afbrænde opiumsmarker, men  

 indgå i forskellige støttefunktioner.
Socialistisk Folkeparti har bemærket,  

 at  

 forsvarsministeren er bevidst om farerne ved en involvering i afbrænding af  

 opiumsmarker.
Det er imidlertid usandsynligt, at lokalbefolkningen vil kunne  

 foretage en sondring mellem indirekte og direkte støtte, og der foreligger en  

 stor risiko for, at ISAF vil få en stor del af lokalbefolkningen imod sig,  

 fordi ISAF vil blive anset for at være medvirkende til, at  

 eksistensgrundlaget  

 for lokale bønder forsvinder.
Der er således gode forudsætninger for, at der  

 kan blive skabt en bred alliance vendt imod den fremmede militære  

 tilstedeværelse.
Konsekvenserne af et lignende scenarie har vi set i Irak, hvor  

 sikkerhedssituationen er blevet konstant forværret med den militære  

 tilstedeværelse.
Efter Socialistisk Folkepartis opfattelse er der stor  

 sandsynlighed for, at der vil ske en tilsvarende negativ udvikling i  

 Afghanistan.
Enhedslistens medlem af  

 udvalget tror ikke på den linje,  

 som denne øgede militære indsats er en del af.
Der burde i langt højere grad  

 satses på civil udvikling.
Desuden er den vestlige militære indsats under  

 amerikansk ledelse stærkt kompromitteret af bombninger, der har ramt civile,  

 af tortur-sager med mord  

 og mishandlinger til følge, af overtrædelser af krigens love og andre  

 menneskerettighedskrænkelser.  

 En fredsbevarende indsats kan således bedst ydes af styrker fra andre lande.  

 Endelig er det meget uklart, h  

 vilke opgaver de danske soldater præcis skal udføre i det sydlige  

 Afghanistan.
Det står dog klart, at indsatsen bliver meget farligere end den  

 hidtidige danske militære indsats i Afghanistan, og det står klart, at  

 sandsynligheden for, at danske styrker kan blive involveret i kamphandlinger,  

 vokser.
Ikke mindst derfor er det uforståeligt, at et flertal ønsker at få  

 denne vedtagelse igennem på ganske få dage, selv om den konkrete indsættelse  

 i de nye opgaver først skal ske om flere måneder.
 Siumut, Tjóðveldisflokkurin, Fólkaflokkurin og Inuit Ataqatigiit var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Gitte Lillelund Bech (V)  

  

  nfmd.  

  

 Jens Hald Madsen (V)   

 Kristian Pihl Lorentzen (V)   

 Karsten Nonbo (V)   

 Marion Pedersen (V)   

 Hans Kristian Skibby (DF)   

 Peter Skaarup (DF)   

 Allan Niebuhr (KF)  

  

  fmd.  

  

 Tom Behnke (KF)   

 Per Kaalund (S)   

 Mette Gjerskov (S)   

 Jeppe Kofod (S)   

 Bjarne Laustsen (S)   

 Anne‑Marie Meldgaard (S)   

 Morten Helveg Petersen (RV)   

 Holger K.
Nielsen (SF)   

 Frank Aaen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende B 64 Bilagsnr.
Titel 1 Udkast til tidsplan for udvalgets behandling af  

 beslutningsforslaget 2 Situations- og trusselsvurdering for Afghanistan af  

 Forsvarets Efterretningstjeneste 3 1. udkast til betænkning Oversigt over spørgsmål og svar vedrørende B 64 Spm.nr.
Titel 1 Spm. om, hvordan de 12.000 soldater i Afghanistan  

 fordeler sig på lande, til forsvarsministeren og udenrigsministeren, og  

 forsvarsministerens  

 svar herpå 2 Spm. om dansk deltagelse i Provisional Reconstruction  

 Teams, til forsvarsministeren og udenrigsministeren, og udenrigsministerens  

 svar herpå 3 Spm. om opbygningen af lokale administrative og politiske  

 strukturer, til forsvarsministeren og udenrigsministeren, og  

 udenrigsministerens  

 svar herpå 4 Spm. om, hvorvidt ISAF stiller tilstrækkelige  

 sikkerhedsforanstaltninger til rådighed, til forsvarsministeren og  

 udenrigsministeren, og forsvarsministerens svar herpå 5 Spm. om forveksling af ISAF-styrker med amerikanske  

 styrker, til forsvarsministeren og udenrigsministeren, og forsvarsministerens  

 svar herpå 6 Spm. om retningslinjer for, hvornår missionen er slut,  

 til forsvarsministeren og udenrigsministeren, og udenrigsministerens svar  

 herpå 7 Spm. om en fredsbevarende indsats, til forsvarsministeren  

 og udenrigsministeren, og udenrigsministerens svar herpå 8 Spm. om NATOs reviderede operationsplan, til  

 forsvarsministeren og udenrigsministeren, og forsvarsministerens svar herpå 9 Spm. om konsekvensen af forslaget, til forsvarsministeren  

 og udenrigsministeren, og forsvarsministerens svar herpå 10 Spm. om genovervejelse af det danske bidrag til ISAF, til  

 forsvarsministeren og udenrigsministeren, og udenrigsministerens svar herpå 11 Spm. om, hvorvidt danske virksomheder har investeret i  

 Afghanistan, til forsvarsministeren og udenrigsministeren, og  

 udenrigsministerens  

 svar herpå 12 Spm. om ministerens kommentar til et citat i Human Watch  

 World Report 2006, til forsvarsministeren og udenrigsministeren, og  

 udenrigsministerens  

 svar herpå 13 Spm. om andre landes afvisning af udvidelse af mandatet,  

 til forsvarsministeren og udenrigsministeren, og forsvarsministerens svar  

 herpå 14 Spm. om behandling af fanger, til forsvarsministeren og  

 udenrigsministeren, og forsvarsministerens svar herpå 15 Spm. om overlevering af fanger til amerikansk varetægt,  

 til forsvarsministeren og udenrigsministeren, og forsvarsministerens svar  

 herpå 16 Spm. om tilbageholdelse af fanger, til forsvarsministeren  

 og udenrigsministeren, og forsvarsministerens svar herpå 17 Spm. om, hvorvidt de danske tropper kun opererer i  

 Afghanistan, til forsvarsministeren og udenrigsministeren, og  

 forsvarsministerens  

 svar herpå 18 Spm. om overskridelse af grænsen til Afghanistans  

 nabolande, til forsvarsministeren og udenrigsministeren, og  

 forsvarsministerens  

 svar herpå 19 Spm. om opiumsproduktionen, til forsvarsministeren og  

 udenrigsministeren, og forsvarsministerens svar herpå 20 Spm. om omlægning af opiumsproduktionen, til  

 forsvarsministeren og udenrigsministeren, og udenrigsministerens svar herpå 21 Spm. om menneskerettighedskrænkelser, til  

 forsvarsministeren og udenrigsministeren, og udenrigsministerens svar herpå 22 Spm. om konservativ islamistisk politik, til  

 forsvarsministeren og udenrigsministeren, og udenrigsministerens svar herpå 23 Spm. om genovervejelse af engagementet i Afghanistan, til  

 forsvarsministeren og udenrigsministeren, og udenrigsministerens svar herpå 24 Spm. om den afghanske befolknings holdning til de  

 udenlandske styrker, til forsvarsministeren og udenrigsministeren, og  

 udenrigsministerens  

 svar herpå 25 Spm. om kendskab til et hemmeligt fængsel i Kabul, til  

 forsvarsministeren og udenrigsministeren, og forsvarsministerens svar herpå 26 Spm. om kendskab til tortur og mishandlinger i amerikansk  

 varetægt, til forsvarsministeren og udenrigsministeren, og  

 udenrigsministerens  

 svar herpå 27 Spm. om psykologisk krigsførelse, til forsvarsministeren  

 og udenrigsministeren, og forsvarsministerens svar herpå 28 Spm. om »soldatens kort«, til forsvarsministeren og  

 udenrigsministeren, og forsvarsministerens svar herpå 29 Spm. om medansvar for tortur eller mishandling af fanger,  

 til forsvarsministeren og udenrigsministeren, og forsvarsministerens svar  

 herpå 30 Spm. om den præcise sammensætning af den udsendte danske  

 styrke, til forsvarsministeren og udenrigsministeren, og forsvarsministerens  

 svar herpå 31 Spm. om civile tab, til forsvarsministeren og  

 udenrigsministeren, og forsvarsministerens svar herpå 32 Spm. om erstatningstildeling til afghanske civile, til  

 forsvarsministeren og udenrigsministeren, og forsvarsministerens svar herpå 33 Spm. om en strategi for fredsinitiativer, til  

 forsvarsministeren og udenrigsministeren, og udenrigsministerens svar herpå 34 Spm. om større hensyn til civile, til forsvarsministeren  

 og udenrigsministeren, og udenrigsministerens svar herpå 35 Spm. om fejlagtige luftangreb, til forsvarsministeren og  

 udenrigsministeren, og udenrigsministerens svar herpå 36 Spm. om retningslinjer for ransagninger i private hjem,  

 til forsvarsministeren og udenrigsministeren, og forsvarsministerens svar  

 herpå 37 Spm. om tilladelse før luftangreb, til forsvarsministeren  

 og udenrigsministeren, og forsvarsministerens svar herpå 38 Spm. om genopbygning i Helmandprovinsen, til forsvarsministeren  

 og udenrigsministeren, og udenrigsministerens svar herpå 39 Spm. om dansk hjemsendelsespolitik, til forsvarsministeren  

 og udenrigsministeren, og udenrigsministerens svar herpå 40 Spm. om vurdering af tab af danske soldater, til forsvarsministeren  

 og udenrigsministeren, og forsvarsministerens svar herpå 41 Spm. om den humanitære indsats i Afghanistan, til forsvarsministeren  

 og udenrigsministeren, og udenrigsministerens svar herpå 42 Spm. om orientering af Det Udenrigspolitiske Nævn forud  

 for ændringer i styrkens sammensætning, til forsvarsministeren og  

 udenrigsministeren,  

 og udenrigsministerens svar herpå 43 Spm. om orientering af Det Udenrigspolitiske Nævn vedr.  

 tilfangetagelser, til forsvarsministeren og udenrigsministeren, og  

 forsvarsministerens  

 svar herpå 44 Spm. om, hvad der sker med de danske soldaters fanger, til  

 forsvarsministeren og udenrigsministeren, og forsvarsministerens svar herpå 45 Spm. om genopbygning af Helmandprovinsen, til forsvarsministeren  

 og udenrigsministeren, og forsvarsministerens svar herpå 46 Spm. om, hvilke midler de danske og de internationale  

 styrker har til rådighed i Helmandprovinsen, til forsvarsministeren og  

 udenrigsministeren, og forsvarsministerens svar herpå 47 Spm. om rådighedsbeløb til civile opgaver i  

 Helmandprovinsen, til forsvarsministeren og udenrigsministeren, og  

 forsvarsministerens  

 svar herpå 48 Spm. om rådighedsbeløb til civile opgaver i Afghanistan, til  

 forsvarsministeren og udenrigsministeren, og forsvarsministerens svar herpå 49 Spm. om afbrænding af bønders opiumsmarker, til forsvarsministeren  

 og udenrigsministeren, og forsvarsministerens svar herpå 50 Spm. om antinarkoindsatsen, til forsvarsministeren og  

 udenrigsministeren, og forsvarsministerens svar herpå 51 Spm. om en indsats mod narkogrupper, til forsvarsministeren  

 og udenrigsministeren, og forsvarsministerens svar herpå 52 Spm. om projekter med hensyn til alternativ produktion, til  

 forsvarsministeren og udenrigsministeren, og udenrigsministerens svar herpå 53 Spm. om afsatte midler til alternativ produktion, til forsvarsministeren  

 og udenrigsministeren, og udenrigsministerens svar herpå 54 Spm. om den ansvarlige for iværksættelse af alternativ  

 produktion, til forsvarsministeren og udenrigsministeren, og  

 udenrigsministerens  

 svar herpå 55 Spm. om logistisk støtte til bekæmpelse af  

 opiumsmarkerne, til forsvarsministeren og udenrigsministeren, og  

 forsvarsministerens  

 svar herpå 56 Spm. om definitionen af de danske soldaters opgaver i  

 Afghanistan, til forsvarsministeren og udenrigsministeren, og  

 forsvarsministerens  

 svar herpå 57 Spm. om drøftelse af de danske soldaters opgaver i  

 Afghanistan, til forsvarsministeren og udenrigsministeren, og  

 udenrigsministerens  

 svar herpå 58 Spm. om en tidsramme for dansk militær indsats i  

 Afghanistan, til forsvarsministeren og udenrigsministeren, og  

 udenrigsministerens  

 svar herpå 59 Spm. om, hvor mange lande der deltager aktivt i  

 Afghanistan, til forsvarsministeren og udenrigsministeren, og  

 forsvarsministerens  

 svar herpå 60 Spm. om den civile udviklingsrådgiver, til forsvarsministeren  

 og udenrigsministeren, og udenrigsministerens svar herpå 61 Spm. om beskyttelse af de civile udviklingsrådgivere, til  

 forsvarsministeren og udenrigsministeren, og forsvarsministerens svar herpå 62 Spm. om soldaternes civile uddannelsesmæssige baggrund,  

 til forsvarsministeren og udenrigsministeren, og forsvarsministerens svar  

 herpå 63 Spm. om soldaters ressourcer, til forsvarsministeren og  

 udenrigsministeren, og forsvarsministerens svar herpå 64 Spm. om de danske soldaters sproglige kompetencer, til forsvarsministeren  

 og udenrigsministeren, og forsvarsministerens svar herpå 65 Spm. om undervisning vedrørende gidseltagningsituationer,  

 til forsvarsministeren og udenrigsministeren, og forsvarsministerens svar  

 herpå 66 Spm. om kontakt med de lokale afghanske militser, til forsvarsministeren  

 og udenrigsministeren, og forsvarsministerens svar herpå 67 Spm. om kontakt med soldaternes pårørende, til  

 forsvarsministeren og udenrigsministeren, og forsvarsministerens svar herpå 68 Spm. om de eventuelle psykiske problemer, til forsvarsministeren  

 og udenrigsministeren, og forsvarsministerens svar herpå 69 Spm. om materiel i Afghanistan, til forsvarsministeren og  

 udenrigsministeren, og forsvarsministerens svar herpå 70 Spm. om udsendelsesperioden, til forsvarsministeren og  

 udenrigsministeren, og forsvarsministerens svar herpå 71 Spm. om oversendelse af en operationsplan, til forsvarsministeren  

 og udenrigsministeren, og forsvarsministerens svar herpå 72 Spm. om iværksættelse af alternativ produktion i  

 Helmandprovinsen, til forsvarsministeren og udenrigsministeren, og  

 forsvarsministerens  

 svar herpå 73 Spm. om opfølgning på spm. 57 om de danske soldaters  

 opgaver i Afghanistan, til forsvarsministeren og udenrigsministeren, og  

 udenrigsministerens  

 svar herpå 74 Spm. om den civile udviklingsrådsgivers indsats, til  

 forsvarsministeren og udenrigsministeren, og udenrigsministerens svar herpå 75 Spm. om den civile udviklingsrådsgivers  

 operationsmuligheder, til forsvarsministeren og udenrigsministeren, og  

 udenrigsministerens  

 svar herpå 76 Spm. om beskyttelse af den civile udviklingsrådgiver, til  

 forsvarsministeren og udenrigsministeren, og forsvarsministerens svar herpå 77 Spm. om de danske soldaters støtteopgaver, til  

 forsvarsministeren og udenrigsministeren, og forsvarsministerens svar herpå 78 Spm. om en begrundelse for den korte tidsfrist, til  

 forsvarsministeren og udenrigsministeren, og udenrigsministerens svar herpå 79 Spm. om en fælles indsats i Afghanistan, til  

 forsvarsministeren og udenrigsministeren, og udenrigsministerens svar herpå 80 Spm. om mishandlede og torturerede afghanere, til  

 forsvarsministeren og udenrigsministeren, og udenrigsministerens svar herpå 81 Spm. om opfølgning til spm. 42 vedrørende orientering af  

 Det Udenrigspolitiske Nævn, til forsvarsministeren og udenrigsministeren, og  

 udenrigsministerens  

 svar herpå 82 Spm. om opfølgning på spm. 7 vedrørende forståelsen af  

 svaret, til forsvarsministeren og udenrigsministeren, og udenrigsministerens  

 svar herpå 83 Spm. om begrundelse for tidsterminerne, til  

 forsvarsministeren og udenrigsministeren.
84 Spm. om oversendelse af ministerens talepapir fra  

 samrådet den 24. januar 2006, til forsvarsministeren.
Oversigt over samrådsspørgsmål vedrørende B 64 Samråds-spm.nr.
Titel A Samrådsspm. om uddybelse af svar på spørgsmål 49,  

 forsvarsministeren B Samrådsspm. om uddybelse af svar på spørgsmål 56, til  

 forsvarsministeren Bilag 2 Et af udvalgets spørgsmål og forsvarsministerens  

 svar  

 herpå Spørgsmål og svar er optrykt efter ønske fra Socialistisk  

 Folkeparti Spørgsmål 77:
Hvilke støtteopgaver kan danske soldater positivt komme ud for  

 at skulle udføre i Afghanistan i forbindelse med antinarkoindsatsen? Svar:
 Som det fremgår af ISAFs operationsplan 10302, pkt. 3., b., (2),  

 (b) (som fremsendt i besvarelsen af spørgsmål 8 til B 64), vil den  

 internationale sikkerhedsstyrke i Afghanistan (ISAF), herunder det danske  

 bidrag udveksle/dele informationer med de afghanske myndigheder.  

 Informationer  

 kunne omfatte oplysninger om opiumsproduktion m.v.
 Som det yderligere fremgår af ISAFs operationsplan 10302, Annex  

 C, tillæg 3, pkt. 4. (som fremsendt i besvarelsen af spørgsmål 8 til B 64),  

 skal støtten til den afghanske regerings antinarkotikaprogram holdes inden  

 for  

 magtanvendelsesdirektivet samt under hensyntagen til den varierende rolle og  

 evne  

 ved styrkerne i de aktuelle områder.
 Der er ikke på nuværende tidspunkt planlagt nogen specifik dansk  

 militær støtte til den afghanske regerings antinarkotikaprogram, men dette  

 kunne eksempelvis omfatte midlertidig indkvarterings- og forplejningsstøtte  

 samt transportstøtte.
 Der henvises i øvrigt til besvarelsen af spørgsmål 55 til B 64.
