Bekendtgørelse om behandling af dyr af  

 hesteslægten med visse lægemidler I medfør af § 7 a, stk. 9, § 7 b og § 19, stk. 3 i lov om  

 dyrlægegerning, jf. lovbekendtgørelse nr. 825 af 30. august  

 2000, § 32, stk. 1-2, § 42 og § 43, stk. 2 i lov nr. 351 af 2. juni 1999 om  

 sygdomme og infektioner hos dyr samt § 37, § 61 og § 78, stk. 3 i lov nr. 471  

 af 1. juli 1998 om fødevarer m.m. (fødevareloven),  

 fastsættes:
§ 1. Ved »maksimalgrænseværdi« forstås i denne bekendtgørelse: » maksimalgrænseværdi for  

 restkoncentrationer«, defineret  

 som »den maksimale koncentration  

 af restindholdet af veterinærmedicinske præparater (udtrykt som  

 mg/kg eller m  

 g/kg på grundlag af den ferske vares vægt), som kan accepteres af  

 Fællesskabet som tilladt ifølge lovgivningen eller anerkendt som  

 værende acceptabel i eller på levnedsmidler« , jf.
Rådets forordning  

 (EØF) nr. 2377/90 af 26. juni 1990 om en fælles  

 fremgangsmåde for fastsættelse af  

 maksimalgrænseværdier for restkoncentrationer af  

 veterinærmedicinske præparater i animalske levnedsmidler, med  

 senere ændringer (EF-tidende nr.
L 224 af 18. august 1990 s.1), art. 1,  

 stk.1, litra b.
 Stk. 2. Ved »mikrochip«  

 forstås i denne bekendtgørelse en ISO-certificeret transponder,  

 der er beregnet på permanent anbringelse i et dyrs væv i  

 identifikationsøjemed, og som af leverandøren er  

 forprogrammeret med et nummer, der kan aflæses med en  

 universalaflæser.
 Stk. 3. Ved »lægemiddel«  

 forstås i denne bekendtgørelse lægemidler bestemt til dyr,  

 der har opnået markedsføringstilladelse fra  

 Lægemiddelstyrelsen eller er godkendt til markedsføring i Den  

 Europæiske Union (Fællesskabsmarkedsføringstilladelse)  

 efter regler fastlagt herom af Rådet for Den Europæiske Union,  

 eller lægemidler, der af Lægemiddelstyrelsen er godkendt til  

 behandling af sygdomme hos mennesker, eller lægemidler, der i henhold  

 til lov om lægemidler tilberedes på et apotek efter  

 dyrlægeordinering (magistrelle lægemidler).
 § 2. En dyrlæge kan til behandling af dyr af  

 hesteslægten anvende lægemidler for hvis aktive indholdsstoffer,  

 der ikke er fastsat en maksimalgrænseværdi for den  

 pågældende dyreart, såfremt vedkommende hos dyret har  

 diagnosticeret en sygdom, hvis behandling forudsætter anvendelse af et  

 sådant lægemiddel.
§ 3. Dyr af hesteslægten, der behandles med  

 lægemidler, som er omfattet af § 2, skal senest i forbindelse med  

 behandlingen mærkes med mikrochip.
Hvis mærkningen sker i  

 forbindelse med behandlingen, skal mikrochippen isættes af en  

 dyrlæge.
 Stk. 2. Når heste mærkes med mikrochip, skal  

 chippen placeres midt på venstre side af dyrets hals ved overgangen  

 mellem muskel og spækkam.
 § 4. Undtaget fra bestemmelserne i § 3 er dyr af  

 hesteslægten, der før den 25. maj 2002 er blevet mærket  

 med en mikrochip som defineret i §1, stk. 2.
§ 5. Dyr af hesteslægten, der er behandlet i  

 henhold til § 2 må ikke indleveres til slagtning med henblik på  

 anvendelse til konsum.
Efter dyrets død skal det indleveres til  

 destruktion.
Stk. 2. I forbindelse med behandling i henhold til § 2  

 skal den behandlende dyrlæge på en formular, der svarer til  

 bilaget til denne bekendtgørelse, attestere, at behandlingen udelukker  

 dyret fra anvendelse til konsum, jf. dog § 6. Formularen skal rekvireres i  

 Fødevaredirektoratet, Mørkhøj Bygade 19, 2860  

 Søborg.
Ejeren eller dennes repræsentant skal samtidig med sin  

 underskrift på formularen bekræfte, at dyret på intet  

 tidspunkt vil blive leveret til slagtning til konsum.
Stk. 3. Attestationen indsendes i original til  

 Fødevaredirektoratet, Mørkhøj Bygade 19, 2860  

 Søborg.
En kopi af attestationen skal i mindst 5 år opbevares af  

 den behandlende dyrlæge, og skal på forlangende forevises  

 repræsentanter for Fødevaredirektoratet.
En anden kopi skal i  

 hele dyrets levetid opbevares af dyrets aktuelle ejer eller dennes  

 repræsentant og skal ledsage dyret ved enhver flytning eller  

 overdragelse, og på forlangende forevises repræsentanter for  

 Fødevaredirektoratet.
 Stk. 4. Efter dyrets død skal ejeren indsende sin  

 kopi af formularen til Fødevaredirektoratet med ejerens  

 påtegning om dato for dyrets destruktion.
 § 6. Hvis dyr af hesteslægten er udelukket  

 fra konsum som anført i § 5, stk. 1, skal den i § 5, stk. 2 og 3  

 omhandlede attestation ikke udfærdiges ved fornyet behandling i henhold  

 til § 2. I sådanne tilfælde skal den behandlende dyrlæge i  

 stedet på ejerens kopi af attestationen påføre  

 behandlingsdato, anvendt lægemiddel, dosering og  

 administrationsrute.
 § 7. Udgifter i forbindelse med trykning og  

 udsendelse af den i § 5 nævnte formular afholdes af  

 Fødevaredirektoratet.
 Stk. 2. Alle øvrige udgifter i medfør af  

 denne bekendtgørelse er Fødevaredirektoratet uvedkommende.
 § 8. Overtrædelse af § 2, § 3, § 5 eller §  

 6, 2. pkt., straffes med bøde.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 9. Bekendtgørelsen træder i kraft  

 den 25. maj 2002.
Fødevaredirektoratet, den 16. maj  

 2002 P.D.V.Birte Broberg /Cammy Wong Bilag 1 Dyrlæge- og ejererklæring for dyr af  

 hesteslægten, der er behandlet med lægemidler der udelukker dyret  

 fra konsum jf. § 5, stk. 2 og 3, i bekendtgørelse  

 om behandling af dyr af hesteslægten med visse lægemidler.
I.
Dyrlægeerklæring Ejer:
 Navn:
 Adresse:
 Tlf.nr.:
Daglig ansvarlig Navn:
 Adresse:
 Tlf.nr.:
 Oplysninger om dyret:
 Navn:
 Fødselsår:
 Køn:
 Evt. reg.nr.:
 Race:
 Evt. brænde-/frysemærke:
 Signalement:
 Grafisk beskrivelse:
 Obligatorisk ID-mærkning med chip:
 Chipnummer:
Chippen er aflæst d.d. og har følgende  

 nummer:____________________ Chipplacering:
Dyret  

 er chipmærket efter den 25. maj 2002 og chippen er placeret midt  

 på venstre side af halsen på overgang mellem muskel og  

 spækkam eller:
Dyret er  

 chipmærket før den 25. maj 2002. Chippen er ved  

 aflæsning d.d. fundet at have følgende placering:  

______________________________________________________________ Foretagen medicinsk behandling:
 Dato for behandling:
Dyret er behandlet med følgende lægemiddel, der  

 indeholder aktive indholdsstoffer, der ikke er opført i bilag I, II  

 eller III i Rådets forordning (EØF) 2377/90 ..
Ejeren/ejerens repræsentant er gjort bekendt med, at  

 behandlingen for altid udelukker dyret fra anvendelse til konsum.
Dyret skal  

 ved sin død destrueres efter de til enhver tid gældende regler  

 herfor.
Dyrlægens stempel .
Dato Dyrlægens underskrift II.
Erklæring fra ejeren eller dennes  

 repræsentant:
Undertegnede ejer/repræsentant for ejer  

 for det ovenfor beskrevne dyr er gjort bekendt med ovenstående  

 information og erklærer, at dyret aldrig vil blive anvendt til konsum.  

 Jeg erklærer endvidere, at kopi af denne  

 dyrlæge-/ejererklæring vil følge dyret ved enhver  

 flytning.
Kopien vil følge dyret ved en eventuel overdragelse, og den  

 nye ejer vil blive informeret om, at dyret ikke må anvendes til konsum.  

 Når dyret dør, vil det blive destrueret efter de til enhver tid  

 gældende regler herfor.
Dato .
Underskrift, ejer/ejers repræsentant Erklæringen skal indsendes i original  

 til Fødevaredirektoratet, Mørkhøj Bygade 19, 2860  

 Søborg.
Dyrlægen og ejeren (eller dennes repræsentant)  

 beholder hver en kopi af erklæringen 1)   Bekendtgørelsen indeholder  

 bestemmelser, der gennemfører dele af Kommissionens beslutning  

 2000/68/EF af 22. december 1999 om ændring af beslutning  

 93/623/EØF og om identifikation af hovdyr til opdræt og som  

 brugsdyr (EF-tidende nr.
L 23 af 28. januar 2000, s.72). I  

 bekendtgørelsen er endvidere medtaget visse bestemmelser fra  

 Rådets forordning 2377/90 af 26. januar 1990 om en fælles  

 fremgangsmåde for fastsættelse af  

 maksimalgrænseværdier for restkoncentrationer af  

 veterinærmedicinske præparater i animalske produkter (EF-tidende  

 nr.
L 224 af 18. august 1990, s. 1-8). Ifølge art. 249 i EF-traktaten  

 gælder en forordning umiddelbart i hver medlemsstat.
Gengivelsen af  

 disse bestemmelser i bekendtgørelsen er således begrundet i  

 praktiske hensyn og berører ikke den nævnte forordnings  

 umiddelbare gyldighed i Danmark.
