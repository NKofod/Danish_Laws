Selvstændig, midlertidigt afskåret fra fortsat  

 virksomhedsudøvelse,  

  

 ophør, fisker Ankenævnet har behandlet  

 Deres sag på møde den 6. februar 2003.
Nævnet traf følgende A F G Ø R E L S E De har ikke ret til dagpenge  

 ved Deres ledigmeldelse den 4. januar 2002 hvor De var midlertidigt afskåret  

 fra fortsat virksomhedsudøvelse.
BEGRUNDELSE Ankenævnet lægger ved  

 afgørelsen Deres oplysninger til grund, herunder at i  

 	  

    

 Deres fiskefartøj blev beskadiget den  

 19. december 2001 idet De ved udsejlingen fra xxx tørnede molen i  

 	  

    

 Skibet blev ført ind i molen af en  

 stærk, tværgående strøm.
De kunne ikke afværge sammenstødet da De mærkede  

 strømmen i  

 	  

    

 Deres partner styrede fartøjet mens De  

 stod på dækket og holdt øje med indsejlingen i  

 	  

    

 De udviste stor agtpågivenhed i  

 	  

    

 De har fisket i 17 år mens Deres partner  

 har fisket siden 1956.
Ankenævnet har endvidere  

 lagt til grund at i  

 	  

    

 Der ikke foreligger målinger af  

 strømforholdene i xxx i  

 	  

    

 Danmarks Meteorologiske Institut har  

 oplyst at der den 19. december 2001 ved xxx var vind fra nordvest.
Vinden  

 blæste med 35-40 knob i timen=65-75 km.
Der var vindstød på 23-24 m pr.  

 sekund.  

 Vejret stilnede af ud på aftenen.
Det fremgår af reglerne at  

 retten til dagpenge under midlertidigt ophør med selvstændig virksomhed er  

 betinget af at medlemmet dokumenterer at ophøret skyldes at virksom-heden er  

 udsat for en ekstraordinær begivenhed der ikke kan tilregnes medlemmet.
Ved  

 ekstraordinære begivenheder forstås at den pågældende begivenhed skal ligge  

 uden for den almindelige erhvervsrisiko for den pågældende virksomhed, og at  

 den ikke må være sædvanlig eller påregnelig for driften af virksomheden.
Som allerede anført lægger  

 ankenævnet Deres forklaring til grund om at skibet blev ført ind i molen af  

 en  

 stærk, tværgående strøm, og at De ikke kunne afværge sammenstødet da De  

 mærkede  

 strømmen.
Nævnet lægger imidlertid vægt på at der ikke den pågældende dag i  

 xxx  

 er dokumentation for at vind-, vejr- eller strømforholdene kan karakteriseres  

 som usædvanlige eller upåregnelige for fiskeriet i Danmark.
Ankenævnet henviser til Arbejdsministeriets  

 bekendtgørelse nr. 603 af 25. juni 2001 af lov om arbejdsløshedsforsikring  

 m.v.  

 § 57, stk. 6, og Direktoratet for  

 Arbejdsløshedsforsikringens bekendtgørelse nr. 626 af 20. juli 1995 om  

 udbetaling af dagpenge til selvstændige erhvervsdrivende, der midlertidigt er  

 afskåret fra fortsat virksomhedsudøvelse § 2, stk. 1, nr. 1 og nr. 2.
 Ankenævnet  

    

 tiltræder således direktoratets afgørelse af  

 13. maj 2002.
På ankenævnets vegne xxx fuldmægtig De kan læse om afgørelsens  

 faktiske og retlige grundlag på de følgende sider.
 Kopi til:
xxx Arbejdsdirektoratet + akter 1. Sagsforløb Direktoratet fremstiller  

 sagen på følgende måde:
Deres partner xxx har på  

 skadesrapport af 20. december 2001 oplyst, at De og han den 19. december 2001  

 beskadigede Deres fiskefartøj xxx idet De ved indsejling [Der var tale om  

 udsejling fra xxx.
Ankenævnets sekretariat.] til xxx tørnede molen.
De har på ledighedserklæring  

 af 10. januar 2002 meldt Dem ledig under midlertidigt ophør med drift af  

 selvstændig virksomhed.
De har på ledighedserklæringen oplyst, at De driver  

 selvstændig virksomhed som fisker med fartøjet xxx at virksomheden er Deres  

 hovedbeskæftigelse, at De bruger 100 timer ugentligt på virksomheden, og at  

 De  

 er tilmeldt AF den 20. december 2001. (Det fremgår af ledighedserklæringen at  

 De er tilmeldt arbejdsformidlingen den 4. januar 2002. Ankenævnets  

 sekretariat.) De har videre oplyst, at De  

 er totalt afskåret fra at drive virksomheden fra den 20. december 2001, at  

 virksomheden ikke har et varelager, at De ikke under driftsstoppet har haft  

 indtjening i virksom-heden, at De ikke får eller forventer at få anden  

 forsikringsydelse som erstatning som følge af driftsstoppet, og at De ikke  

 har  

 ansat personale under driftsstoppet.
 På omfangserklæring,  

 modtaget i a-kassen den 23. januar 2002, har De yderligere oplyst, at Deres  

 arbejdsopgaver i virksomheden består i at fiske, at rense fisk, at ise fisk,  

 at  

 styre fartøjet, at lave mad, at gøre rent og at bøde garn.
 A-kassen har den 1. februar  

 2002 truffet afgørelse om, at De ikke har ret til dagpenge, da det  

 midlertidige  

 ophør ikke skyldes en ekstraordinær begivenhed, der ikke kan tilregnes Dem.
De har ved brev af 27.  

 februar 2002 klaget over a-kassens afgørelse.
De har i klagen anført, at De  

 mener at have forsikret Dem mod uforudsete begivenheder, og at De ikke mener,  

 at skaden kan tilregnes Dem.
 A-kassen har den 5. marts  

 2002 fastholdt sin afgørelse og sendt sagen til direktoratet.
 Direktoratet har den 15.  

 marts 2002 bedt Dem beskrive forløbet nærmere, herunder at forklare hvad  

 årsagen har været til, at De kom så tæt på molen.
 De har i brev af 24. marts  

 2002 oplyst, at skibet blev ført ind i molen af en stærk tværgående strøm, og  

 at De ikke kunne afværge sammenstødet, da De mærkede strømmen.
 De har videre forklaret, at  

 Deres partner styrede fartøjet, mens De stod på dækket og holdt høje med  

 indsejlingen.
Endelig har De understreget,  

 at De har udvist stor agtpågivenhed, og at De har fisket i 17 år, mens Deres  

 partner har fisket siden 1956. Sekretariatet er med de  

 anførte tilføjelser enig i fremstillingen.
2. Direktoratets afgørelse Direktoratet traf den 13.  

 maj 2002 følgende afgørelse:
 Den 6. marts 2002 har  

 direktoratet modtaget Deres klage over en afgørelse, som  

 Arbejdsløs-hedskassen  

 for Selvstændige Erhvervsdrivende (a-kassen) har truffet den 1. februar 2002.
 Ifølge afgørelsen har De  

 ikke ret til dagpenge under midlertidigt ophør med drift af selvstændig  

 virksomhed.
Direktoratet har truffet  

 følgende Afgørelse De har ikke ret til dagpenge  

 under midlertidigt ophør ved Deres ledigmeldelse den 20. december 2001.
Begrundelse For at være  

 dagpengeberettiget skal et medlem være ledigt.
Under visse betingelser kan en  

 selvstændig erhvervsdrivende, der er midlertidigt afskåret fra fortsat  

 virksomhedsudøvelse, modtage dagpenge.
For at De har ret til  

 dagpenge ved midlertidigt ophør, er det blandt andet en betingelse, at De er  

 midlertidigt afskåret fra at udøve selvstændig virksomhed, og at ophøret  

 skyldes, at virksomheden er udsat for ekstraordinære begivenheder, der ikke  

 kan  

 tilregnes Dem.
Der henvises til § 57, stk. 6, i lov om  

 arbejdsløshedsforsikring  

 m.v., jf. lovbekendtgørelse nr. 603 af 25. juni 2001, og § 2, stk. 1, nr. 1  

 og  

 2, i bekendtgørelse nr. 626 af 20. juli 1995 om udbetaling af dagpenge til  

 selvstændige erhvervsdrivende, der midlertidigt er afskåret fra fortsat  

 virksomhedsudøvelse.
 Ved ekstraordinære  

 begivenheder forstås, at den pågældende begivenhed skal ligge uden for den  

 almindelige erhvervsrisiko for den pågældende virksomhed, og at den ikke må  

 være sædvanlig eller påregnelig for driften af virksomheden.
 Direktoratet finder ikke, at  

 påsejling af en mole, som har været årsag til Deres midlertidige ophør, er en  

 begivenhed, der er upåregnelig for Dem.
 Det er således direktoratets  

 opfattelse, at påsejling ikke er en ekstraordinær begivenhed, men at det  

 derimod må anses for at være en påregnelig risiko inden for Deres erhverv som  

 fisker.
 Direktoratet finder heller  

 ikke, at Deres midlertidige ophør skyldes en begivenhed, der ikke kan  

 tilregnes  

 Dem.
 Direktoratet har herved lagt  

 vægt på, at påsejlingen er begrundet i Deres egne forhold og må anses for at  

 kunne tilregnes Dem, og at De som skibsfører var ansvarlig for, at der blev  

 udvist den fornødne agtpågivenhed til søs.
De har derfor ikke ret til  

 dagpenge under midlertidigt ophør ved Deres ledigmeldelse den 20. december  

 2001. 3. Klagen til ankenævnet Ved indankningen den 23. maj 2002 anførte De:
 Vi har i dag d. 13 - 5  

 modtaget brev om, at direktoratet har truffet afgørelse i vores sag; hvilket  

 betyder at vi ikke kan få dagpenge efter vores ulykke med fiskekutteren d.  

 19/12 2001. v/ gøre havn.
 Begrundelsen er den samme  

 som ASE giver, nemlig at der ikke er tale om en ekstraordinær begivenhed og  

 at  

 det er vores egen skyld at vi påsejlede molen p.g.a. manglende agtpågivenhed.
Tænk om man brugte samme  

 paragraffer og regler for alle arbejdsduelige i landet.
Vi ved godt at vi er  

 selvstændige, vi er udmærket klar over hvilke risici der er ved erhvervet som  

 fisker.
Vi har før ligget stille p.g.a. motorskift, der hører med til driften  

 af et skib.
Vi har haft blæsevejrdage og andre vejrforhold som isvinter (der  

 ikke var landsdækkende, og derfor kan man heller ikke "få noget").  

 Vi  

 har sikret os på en måde vi troede var forsvarlig når man som vi - kom ud for  

 et uheld!, men nej! Tænk om man sagde til  

 "Pedersen, der bliver fyret; Der er ikke tale om en ekstraordinær  

 begivenhed, der er sgu så mange der bliver fyret nu til dags!! Og hvem siger  

 det ikke er din egen skyld!...
Skulle en A-kasse netop ikke  

 varetage hver enkelt medlems sag - de bliver da betalt så rigeligt.
Hvis ikke  

 der hér er tale om en ekstraordinær begivenhed, vi ikke kan være skyld i, da  

 der kom en tværgående strøm, ja så står verden ikke længere...
Vi kan kun sige, at vi  

 finder afgørelsen forkert og at vi klager over den på det kraftigste.
Vi  

 mener  

 at det nu må være på tide, at I kigger på de regler og paragraffer I henviser  

 til, da de under ingen omstændigheder kan hjælpe en fisker når der er behov  

 for  

 det!!! 4. Direktoratets bemærkninger til klagen Direktoratet udtalte den 31.  

 maj 2002:
 Direktoratet sender klage  

 over afgørelse af 13. maj 2002.
 Der er ikke kommet nye  

 oplysninger, der giver direktoratet anledning til at ændre afgørelsen.
 Bilagsfortegnelse og alle  

 bilag i sagen vedlægges.
Kopi af brevet er sendt til  

 medlemmet og a-kassen. 5. Nyt efter klagen På forespørgsel fra  

 ankenævnets sekretariat meddelte arbejdsløshedskassen den 14. oktober 2002  

 telefonisk at De er tilmeldt arbejdsformidlingen den 4. januar 2002.
 Ankenævnets sekretariat  

 meddelte Dem den 4. november 2002:
Til brug for ankenævnets  

 behandling af sagen skal nævnets sekretariat spørge Dem om De kan dokumentere  

 at der på tidspunktet for fiskefartøjets sammenstød med molen ved xxx den 19.  

 december 2001 var ekstraordinære begivenheder der ikke kan tilregnes Dem, der  

 forårsagede hændelsen. De meddelte den 18. november  

 2002 ankenævnets sekretariat:
I brev d. 4-11-02, beder I  

 os dokumentere, at vi under påsejlingen d. 19. dec 2001 v/ xxx var udsat for  

 ekstraordinære begivenheder således at påsejling ikke kunne undgås.
Vi har  

 ikke  

 videokamera ombord, og det har ikke været muligt for os, at finde vidner som  

 var tilstede under  

    

 påsejlingen (det var  

 i øvrigt også mørkt). Vi kan kun gentage vores forklaring, og så håbe, at I  

 derigennem kan se, at der er tale om ekstraordinære begivenheder, og at det  

 ikke ligefrem er noget vi har gjort med vilje....
V/ anløb til xxx havn d.  

 19/12, hvor vi skulle ind og proviantere, var der ingen bemærkninger om stærk  

 strøm.
Da vi 2 timer senere forlod xxx havn og påsejlede molen v/  

 indsejlingen  

 var der imidlertid opstået en stærk tværgående strøm.
Påsejlingen var  

 uundgåelig  

 trods stor omhu ! Da det er en lille havn, er der ingen døgnbemandet  

 havnefogedvagt, hvorfor vi valgt at fortsætte rejsen til xxx, trods  

 vandindtag,  

 da vi alligevel ikke kunne komme på bedding i xxx.
V/ ankomst til xxx  

 kontaktedes forsikringsselskabet med henblik på besigtigelse af skaden.
Vi vil desuden understrege,  

 at fiskeskipper xxx tidl. har sejlet under vanskelige forhold, og at han  

 aldrig  

 har været udsat for havari.
Vi mener ikke at vi kan pålægges skyld, vi mener  

 at  

 der var tale om ekstraordinære begivenheder som vi trods omhu og  

 agtpågivenhed  

 ikke kunne undgå i situationen.
I det hele taget finder vi det stærkt  

 betænkeligt, at man som medlem af en A-kasse ikke tages mere seriøst.
Det  

 eneste vi ber om er lidt kompensation, efter at vi p.g.a. ulykken blev  

 afskåret fra fiskeri i en lang periode.
Vi mistede både indtægt fra  

 vintersæsonen og skulle desuden betale af egen lomme til reparation.
Dét er  

 der  

 da ingen der gør med vilje.
Vi troede, at som medlem af xxx var vi som  

 selvstændige godt forsikret.....Vi har spekuleret...; Hvad med lastbil- eller  

 taxa chaufføren, der bliver påkørt/mister herredømmet - bliver afskåret fra  

 at  

 drive sin virksomhed - vil han heller ikke kunne få dagpenge ? Vil han også  

 få  

 at vide, at dét er en erhvervsrisiko, at det er hans egen skyld fordi han  

 ikke  

 udviste stor agtpågivenhed og omhu ? Ankenævnets sekretariat  

 meddelte Dem den 22. november 2002:
Ankenævnets sekretariat har  

 den 18. november 2002 modtaget Deres brev hvori De bl.a. anfører at da De den  

 19. december 2001 skulle ind og proviantere ved xxx havn, var der ingen  

 bemærkninger om stærk strøm.
De bedes redegøre for hvad der ligger heri.
Hvem  

 var det der ingen bemærkninger havde ? De meddelte den 29. november  

 2002 ankenævnets sekretariat:
 Du beder om nærmere  

 redegørelse for strømforhold i havet; Uden at skulle komme med en stor  

 afhandling om strømforhold i farvande i Danmark, kan jeg sige følgende:
I havet skifter vandstanden  

 2 gange i døgnet (ebbe og flod), dette gælder overalt.
Dette medfører  

 ændringer  

 i strømforhold, der yderligere kan påvirkes af vind og vejr.
Ligesåvel som en  

 erfaren og agtpågiven bilist i glat føre kan mærke der er glat, kan man på  

 havet mærke om der er kraftig strøm.
Der var ingen bemærkninger om stærk  

 strøm,  

 da vi sejlede ind i havnen.  

    

 (Vejrudsigt  

 var ok, og skibet kunne manøvreres let) Disse bemærkninger er xxx, der som  

 tidl. nævnt er en erfaren skipper.
Vi var ikke i havnen i lang tid, hvorfor  

 vi  

 ikke forventede store forandringer i strømforhold, da vi sejlede ud.
Trods  

 stor  

 agtpågivenhed, kunne vi ikke undgå sammenstød med molen, da vi sejlede ud.  

 Dette skyldes en opstået stærk tværstrøm, en strøm vi ikke var bekendt med  

 ville være så stærk.
Slutteligt vil jeg gerne  

 påpege, at jeg finder det kedeligt og sørgeligt, hvis enhver selvstændig  

 erhvervsdrivende skal vente så længe på en afgørelse.
Og jeg kunne godt tænke  

 mig at vide, hvilke situationer fiskere kan få dagpenge ud fra, hvis ikke i  

 denne  

 situation...Vi forsikrer os selv mod sygdom og ulykke for skibet og os selv.  

 Kan jeg som fisker egentlig bruge en A- kasse til noget ? Det kunne være  

 dejligt at vide, også i forhold til andre fiskere; for mine kolleger er ret  

 nysgerrige m.h.t. udfaldet, og hvilke konsekvenser det fører til for deres  

 medlemsskab......
God JUL ! På forespørgsel fra  

 ankenævnets sekretariat meddelte Danmarks Meteorologiske Institut den 9.  

 december 2002 telefonisk at der ikke måles strømforhold i xxx.
Den 19.  

 december  

 2001 var der ved xxx vind fra nordvest.
Vinden blæste med 35-40 knob i  

 timen=65-75 km.
Der var vindstød på 23-24 m pr. sekund.
Vejret stilnede af ud  

 på aftenen.
 Ankenævnets sekretariat  

 meddelte den 22. december 2002 Deres partner:
Vedlagt fremsendes kopi af  

 ankenævnets sekretariats brev af 4. november 2002 til Deres partner, Deres  

 partners brev af 18. november 2002 til sekretariatet, sekretariatets brev af  

 22. november 2002 til Deres partner, Deres partners brev af 29. november 2002  

 til sekretariatet og oplysning af 9. december 2002 fra Danmarks  

 Meteorologiske  

 Institut.
Sekretariatet skal venligst anmode om at måtte modtage Deres  

 bemærkninger inden 10 dage. Ankenævnets sekretariat  

 meddelte Dem den 22. december 2002:
Vedlagt fremsendes  

 telefonisk indhentet oplysning fra Danmarks Meteorologiske Institut om  

 vejrforholdene ved xxx den 19. december 2001. De bedes meddele ankenævnets  

 sekretariat om De har bemærkninger hertil.
Deres bemærkninger bedes venligst  

 fremsendt inden 10 dage. Deres ægtefælle meddelte den  

 2. januar 2003 ankenævnets sekretariat:
Som det ses måles der ikke  

 strømforhold i xxx, det er faktisk få steder der måles i Danmark.
Men det er  

 tydeligt, at der var vind  som vi før har skrevet  og dette kan  

 resultere i  

 tværstrømme.
Så vi kan kun se, at dette støtter vor forklaring. Ankenævnets sekretariat  

 meddelte den 23. januar 2003 Deres partner:
Ankenævnets sekretariat er  

 uden svar på sit brev af 22. december 2002 hvorfor sekretariatet skal meddele  

 Dem at såfremt Deres svar ikke er modtaget inden 5 dage, vil sagen blive  

 behandlet på det foreliggende grundlag. 6. Regler Arbejdsministeriets bekendtgørelse nr. 603 af 25.  

 juni 2001 af lov om arbejdsløshedsforsikring m.v.
§ 57 Stk. 6.  

  

 Direktøren for Arbejdsdirektoratet kan efter forhandling  

 med Landsarbejdsrådet fastsætte regler om dagpenge til selvstændige  

 erhvervsdrivende, der er afskåret midlertidigt fra fortsat  

 virksomhedsudøvelse  

 på grund af ekstraordinære begivenheder, der ikke skyldes medlemmets forhold.
Direktoratet for Arbejdsløshedsforsikringens  

 bekendtgørelse nr. 626 af 20. juli 1995 om udbetaling af dagpenge til  

 selvstændige erhvervsdrivende, der midlertidigt er afskåret fra fortsat  

 virksomhedsudøvelse § 2.  

  

 Retten til dagpenge under midlertidigt ophør er betinget af,  

 at medlemmet dokumenterer, 1)  

 	  

    

 at medlemmet  

 midlertidigt er afskåret fra at udøve selvstændig virksomhed, 2)  

 	  

    

 at ophøret skyldes,  

 at virksomheden er udsat for ekstraordinære begivenheder, der ikke kan  

 tilregnes medlemmet, og Stk. 2 (Direktoratets vejledning af 20. juli 1995 til  

 bekendtgørelsen Til § 2, stk. 1,  

  

 b)  

 ophøret skyldes, at virksomheden er udsat for ekstraordinære begivenheder,  

 der  

 ikke kan tilregnes medlemmet Det midlertidige ophør skal  

 være begrundet i begivenheder, der ligger uden for den almindelige  

 erhvervsrisiko for den pågældende virksomhed.
Midlertidigt ophør som følge af  

 sæsonmæssig drift vil ikke medføre ret til dagpenge.
 Den pågældende begivenhed må  

 ikke være sædvanlig eller påregnelig for driften af den pågældende  

 virksomhed.
Der skal være tale om noget  

 usædvanligt og ikke hyppigt forekommende både for erhvervet som sådant og for  

 den konkrete virksomhed.
F.eks. vil dårligt vejr ikke være usædvanligt for  

 virksom-heder i Danmark, selv om en del erhvervsdrivende derved midlertidigt  

 kan blive afskåret fra at drive virksomheden.
Derimod vil en isvinter med  

 vedvarende kuldegrader kunne være en ekstraordinær begivenhed, der kan  

 medføre  

 ret til dagpenge, f.eks. for fiskere på grund af tilfrysning af havne og  

 farvande.
Begivenheden må ikke kunne  

 tilregnes medlemmet.
Begivenheden må således ikke skyldes medlemmets egne  

   

 eventuelt ansattes  forhold eller manglende overholdelse af gældende  

 regler,  

 ligesom medlemmet ikke må have kunnet afværge begivenheden ved almindelig  

 agtpågivenhed.
 Driftsstop som følge af  

 forsømmelighed eller lovovertrædelser fra medlemmets side vil være en  

 begivenhed, der kan tilregnes medlemmet, og vil derfor ikke berettige til  

 dagpenge.
 Derimod vil der kunne  

 udbetales dagpenge ved påbud/forbud fra myndighedernes side, når disse  

 påbud/forbud er af ekstraordinær og ikke sædvanlig karakter, som medfører, at  

 der ikke kan udøves virksomhed i en periode.
Det er af afgørende  

 betydning, at der fremlægges dokumentation for, at virksomheden er tvunget  

 til  

 at lukke.
Karakteren af dokumentationen afhænger af den konkrete situation,  

 herunder årsagen til ophøret.
Som eksempler kan nævnes, at  

 der ved fiskerihindringer på grund af is og forurening kan fremlægges  

 erklæring  

 fra havnefogder og miljømyndigheder.
Ved brand, vand og frostskader kan der  

 fremlægges erklæring om skadens omfang og karakter fra forsikringsselskaber.
Såfremt det bliver  

 nødvendigt at lukke virksomheden som følge af vejarbejde med opgravninger og  

 vejspærringer, kan erklæring om lukning indhentes fra kommune, amt eller den,  

 der forestår vejarbejdet.
Der vil dog ikke kunne udbetales dagpenge, hvis den  

 selvstændige i øvrigt modtager erstatning som følge af lukningen.
Hvis virksomheden lukkes af  

 en offentlig myndighed som følge af f.eks. sundhedsfare, kan der fremlægges  

 en  

 erklæring om lukningen fra myndigheden som dokumentation.
Der kan dog ikke  

 udbetales dagpenge, såfremt den selvstændige selv er skyld i lukningen,  

 f.eks.  

 hvis årsagen er dårlig renholdelse eller ikke forskriftsmæssig indretning,  

 ombygning m.v.
Som eksempel på, hvornår der kan udbetales dagpenge kan  

 nævnes,  

 at en restaurationsvirksomhed må lukke midlertidigt, fordi myndighederne  

 bliver  

 opmærksomme på faren ved defekte byggematerialer, som f.eks. asbestlofter, og  

 at der netop i denne virksomhed konstateres asbest i lokalerne.
Der må ikke være tale om en  

 påregnelig eller tilbagevendende begivenhed.
F.eks. kan stop for  

 muslingefiskeri i Limfjorden på grund af forurening blive en så hyppig og  

 tilbagevendende begivenhed, at det ikke længere kan siges at være en  

 ekstraordinær situation.
 Endvidere kan pludseligt  

 indførte handelsrestriktioner som følge af f.eks. politiske forhold begrunde,  

 at der kan udbetales dagpenge til selvstændige, som rammes af  

 virksomhedslukninger på grund af, at levering af råmaterialer forhindres.
