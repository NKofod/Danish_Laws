Sambeskatning  acontoskat   

 skatteafregning og fordeling af rentegodtgørelseog restskattetillæg samt  

 underskudsfremførsel Spørgsmål Svar Spørgsmål 1.  

 Besvares med et "ja", se indstilling og begrundelse.
 Spørgsmål 2.  

 Besvares med et "ja", se indstilling og begrundelse.
 Spørgsmål 3.  

 Besvares med et "nej", se indstilling og begrundelse.
Beskrivelse af de faktiske forhold Koncernen består  

 af et moderselskab, der ejer mindre end 50 % af aktiekapitalen men mere end  

 50  

 % af stemmerne i flere datterselskaber.
Desuden ejer hvert datterselskab  

 samtlige aktier i et eller flere datterdatterselskaber.
 Som følge af lov  

 nr. 426 af 26. juni 2005 (L121) bliver alle selskaberne sambeskattet og i den  

 forbindelse er moderselskabet udpeget som administrationsselskab for  

 koncernen,  

 jf. selskabsskattelovens § 31, stk. 6. Alle betalinger til og fra SKAT vil  

 derfor blive afregnet gennem moderselskabet/administrationsselskabet.
 Da koncernen i  

 administrativ henseende ønsker at sætte et ekstra led ind mellem  

 administrationsselskabet og de enkelte datterdatterselskaber, forespørges  

 der,  

 om datterselskaberne kan indsættes som  

 "mellemadministrationsselskaber"  

 mellem administrationsselskabet og de respektive datterdatterselskaber i den  

 enkelte underkoncern.
 Koncernen  

 påtænker derfor at afregne acontoskat mv. efter følgende model:
Acontoskat I første omgang  

 fordeles den ordinære acontoskat til underkoncernerne, som herefter fordeler  

 acontoskatten mellem de enkelte selskaber i denne underkoncern.  

 Datterdatterselskaberne indbetaler deres andel af den ordinære acontoskat til  

 mellemadministrationsselskabet, der herefter indbetaler den samlede  

 underkoncerns acontoskat til administrationsselskabet.  

 Administrationsselskabet  

 betaler herefter koncernens samlede ordinære acontoskat til SKAT senest den  

 20.  

 marts og 20. november.
Fordelingsmetoden sker ud fra de seneste tre års  

 selvangivne indkomstskat.
Endvidere betaler  

 selskaberne i de enkelte underkoncerner frivillig acontoskat, såfremt dette  

 er  

 ønsket i forhold til den enkelte underkoncerns forventninger til  

 skattebetalingen.
Betaling heraf sker til administrationsselskabet, der  

 betaler  

 den frivillige acontoskat sammen med koncernens samlede acontoskat til SKAT  

 senest den 20. marts og 20. november.
 Koncernen ønsker  

 internt at allokere betalinger fra den enkelte underkoncern ved indbetaling  

 til  

 administrationsselskabet, for at underkoncernen ikke stilles dårligere end  

 hvis  

 underkoncernen var selvstændigt sambeskattet.
Overskydende  

 skat eller restskat Koncernen ønsker  

 i forbindelse med overskydende skat og restskat, at dette fordeles via  

 mellemadministrationsselskaberne.
 Har en  

 underkoncern samlet netto overskydende skat, bliver denne tillagt den samme  

 godtgørelse, som hvis underkoncernen var selvstændigt sambeskattet (for 2005  

 =  

 1,9 %).
 Såfremt en  

 underkoncern samlet har restskat, vil denne som udgangspunkt blive tillagt et  

 tillæg, som hvis underkoncernen var selvstændigt sambeskattet (for 2005 = 5,4  

 %).
 Hvis koncernen  

 samlet set har nettooverskydende skat, vil underkoncernen med restskat kun  

 blive opkrævet et tillæg på 1,9 %, og den eventuelle fordel, der kan være ved  

 sambeskatningen, vil tilfalde underkoncernen med restskat.
 Afregning af  

 henholdsvis overskydende skat/restskat sker når udbetaling/betaling forfalder  

 i  

 henhold til årsopgørelsen og vil ske mellem administrationsselskabet og  

 mellemadministrationsselskaberne.
Skattemæssige  

 underskud Koncernen ønsker  

 også i forbindelse med skattemæssige underskud at anvende datterselskaberne  

 som  

 mellemadministrationsselskaber, forstået på den måde, at skattemæssigt  

 underskud  

 i et selskab inden for den enkelte underkoncern anvendes af et andet selskab  

 i  

 den samme underkoncern.
Kun i tilfælde  

 af at en underkoncern samlet set har skattemæssigt underskud vil det blive  

 udnyttet  

 i de øvrige underkoncerner.
Det overførte underskud fordeles forholdsmæssigt  

 mellem de øvrige underkoncerner baseret på den enkelte underkoncerns samlede  

 skattepligtige indkomst.
I forbindelse  

 med en underkoncerns udnyttelse af skattemæssige underskud fra en anden  

 underkoncern  

 bliver denne koncern honoreret med skatteværdien af det udnyttede underskud  

 (for 2005 = 28 %). De selskaber i en underkoncern, som udnytter underskuddet,  

 betaler skatteværdien heraf til mellemadministrationsselskabet.
Såfremt der  

 overføres/udnyttes underskud til/fra en anden underkoncern, modtager/betaler  

 mellemadministrationsselskabet godtgørelsen fra/til administrationsselskabet.  

 De enkelte selskaber bliver herefter godtgjort/ opkrævet skatteværdien af det  

 overførte underskud af mellemadministrationsselskabet.
Godtgørelse/betaling  

 af  

 udnyttede underskud sker i forbindelse med afregning af den endelige skat.
Efterfølgende  

 reguleringer til skatteansættelserne Efterfølgende  

 reguleringer til skatteansættelserne i de enkelte selskaber vil blive henført  

 til det pågældende selskab, og restskat eller overskydende skat afregnes  

 mellem  

 administrationsselskabet og den pågældende underkoncern inklusive faktiske  

 tillæg og godtgørelser.
Afregning sker når udbetaling/betaling forfalder i  

 henhold til ny årsopgørelse.
Forrentning af  

 interne fordringer Datterselskaberne  

 i underkoncernen forpligter sig til at betale eller betaler deres andel af  

 den  

 ordinære acontoskat til mellemadministrationsselskab senest den 20. marts og  

 20. november.
Betaling af  

 acontoskat og restskat fra mellemadministrationsselskaberne til  

 administrationsselskabet forventes at blive foretaget på forfaldstidspunktet,  

 således at der ikke fremkommer interne fordringer.
Tilsvarende forventes  

 overskydende skat fordelt til rette modtager på tilbagebetalingstidspunktet.
 Skulle der mod  

 forventning opstå interne fordringer som følge af manglende betaling af  

 acontoskat  

 og restskat og manglende fordeling af overskydende skat, vil disse fordringer  

 blive forrentet med markedsrenten i overensstemmelse med arms længde  

 princippet.
Spørgers opfattelse Ved lov nr. 426  

 af 6. juni 2005 (L121) indførtes obligatorisk fuld fordeling af skatten af  

 sambeskatningsindkomsten i en national sambeskatning, jf.  

 selskabsskattelovens  

 § 31, stk. 6.
Det er spørgers  

 opfattelse, at lovforarbejderne til L121 har været ganske beskedne med hensyn  

 til angivelse af principperne for fordeling af acontoskat, skattemæssige  

 underskud, overskydende skat, restskat osv. mellem selskaber omfattet af den  

 nationale sambeskatning.
Foreningen af Statsautoriserede Revisorer (FSR)  

 stillede under lovens forberedelse en række spørgsmål til de foreslåede  

 sambeskatningsregler og Skatteministeriets besvarelse (jf.
TfS 2006,173)  

 indeholder bl.a. følgende svar vedrørende fortolkning af  

 fordelingsprincippet:
"... nogle  

 selskaber i koncernen [kan] have overskydende skat og andre restskat.
I disse  

 tilfælde vil koncernens eventuelle overskydende skat/restskat altid være  

 mindre  

 end summen af overskydende skat/restskat på enkeltselskabsniveau.
Sambeskatning  

 vil imidlertid i disse tilfælde samlet set altid indebære en fordel for  

 koncernen som følge af, at restskattetillægget er større end godtgørelsen af  

 overskydende skat.
En mistet godtgørelse på 1,9 pct. modsvares således af et  

 sparet restskattetillæg på 5,4 pct.
Efter  

 skatteministeriets opfattelse kan koncernen frit fastlægge en  

 fordelingsprocedure for denne fordel.
Til gengæld er det et krav, at  

 fordelingsproceduren ligger fast og gælder for alle selskaber.
Det er et krav,  

 at ingen selskaber stilles dårligere som følge af fordelingen, end  

 selskaberne  

 ville være blevet, hvis de blev beskattet som enkeltselskaber uden  

 sambeskatning.
Det er således et krav, at et selskab, der har overskydende  

 skat, mindst modtager en godtgørelse på 1,9 pct. heraf.
Derimod er det muligt  

 at fastlægge en fordeling, hvor et selskab, der har restskat, kun betaler 1,9  

 pct.
Af restskatten til det/de selskaber, hvis overskydende skat har nedbragt  

 selskabets restskat.
Hvis koncernen samlet set har restskat, skal selskabet  

 betale tillæg på 5,4 pct. af sin forholdsmæssige del af koncernens  

 restskat." Foruden de  

 ovenfor anførte principper anfører forarbejderne til L121 tillige nogen  

 overordnede  

 retningslinjer til den obligatoriske fulde fordelingsmetode.
Disse  

 retningslinjer beskrives nedenfor, og det er spørgers vurdering, at den  

 opstillede model dels ligger inden for rammerne af forarbejderne til L121,  

 dels  

 sikrer, at ikke kun de enkelte selskaber, men også underkoncernerne ikke  

 stilles dårligere som følge af fordelingen, end hvis de blev beskattet som  

 selvstændige sambeskatninger.
Acontoskat Det fremgår af  

 den nye bestemmelse i selskabsskattelovens §  

 29 A, stk. 3, at det er administrationsselskabet, der  

 forestår indbetalingen af acontoskat.
Skatteministeriet har bemærket følgende  

 til bestemmelsen:
Ovenstående  

 betyder, at de sambeskattede selskaber som et minimum skal forpligte sig til  

 at  

 betale deres andel af acontoskatten - såvel ordinær som eventuel frivillig -  

 men der stilles ikke krav om samtidig betaling.
Såfremt de sambeskattede  

 selskaber ikke betaler deres respektive andel af acontoskatten til  

 administrationsselskabet senest den 20. marts og 20. november, opstår en  

 fordring som skal forrentes på markedsvilkår fra henholdsvis den 20. marts og  

 20. november.
Herudover skal administrationsselskabet forestå indbetalingen  

 af  

 acontoskatten til SKAT.
Formålet med  

 lovbestemmelsen i L121 er således, at de enkelte selskaber i koncernen  

 løbende  

 betaler deres respektive andel af acontoskatten - ordinær såvel som eventuel  

 frivillig.
Af administrative hensyn skal betalingen foregå via  

 administrationsselskabet.
 Overskydende  

 skat eller restskat m.v.
 Ved indførelsen  

 af national sambeskatning blev følgende nye stk. 2 tilføjet til SEL § 29 B:
"For  

 sambeskattede selskaber beregnes den samlede indkomstskat, restskat eller  

 overskydende skat for indkomståret hos administrationsselskabet, jf. § 31,  

 stk.  

 4. Acontoskat for selskaber der ved indkomstårets udløb indgår i en  

 sambeskatning, indgår fuldt ud i skatteberegningen." Herudover  

 fremgår det af SEL § 31, stk. 4, 7. pkt.:
"Administrationsselskabet  

 forestår indbetalingen af den samlede indkomstskat, inkl. restskat, tillæg og  

 renter." Skatteministeren  

 har bemærket følgende til dette:
Af ovenstående  

 kan udledes, at hvis koncernens indkomstskat overstiger de samlede  

 acontoskattebetalinger,  

 hvorved en restskat samt tillæg udløses, skal de sambeskattede selskaber  

 forpligte sig til at betale deres andel af restskatten og  

 restskattetillægget.  

 Der stilles således ikke krav om, at selve betalingen skal finde sted på  

 dette  

 tidspunkt.
Hvis restskatten ikke samtidig betales, opstår en fordring som  

 skal  

 forrentes på markedsvilkår fra den 20. november i året efter det indkomstår,  

 skatten vedrører.
Tilsvarende hvis overskydende skat og godtgørelse udløses,  

 vil administrationsselskabet modtage beløbet samt en godtgørelse fra SKAT,  

 som  

 skal tilbageføres til de sambeskattede selskaber, beløbet vedrører.
I det  

 omfang beløbet ikke betales, opstår en fordring mod administrationsselskabet  

 som skal forrentes med markedsrenten.
Formålet med  

 lovbestemmelsen i L121 er således, at det enkelte selskab i sambeskatningen  

 skal betale den skat som kan henføres til selskabet, og herudover skal  

 modtage  

 eller betale den godtgørelse eller tillæg som knytter sig til den for meget  

 eller for lidt indbetalte acontoskat.
Herudover udtaler Skatteministeren i  

 svaret til FSR, at i tilfælde af, at sambeskatning indebærer en fordel for  

 koncernen, må et selskab gerne stilles bedre end havde det været beskattet  

 som  

 enkeltselskab uden for sambeskatningen.
Skattemæssige  

 underskud - rækkefølgen for udnyttelse af underskud Ved indførelsen  

 af L121 blev der tilføjet følgende nye stk. 2 til selskabsskattelovens § 31,  

 som regulerer rækkefølgen for opgørelsen af sambeskatningsindkomsten:
"For  

 sambeskattede selskaber opgøres en sambeskatningsindkomst, der består af  

 summen  

 af den skattepligtige indkomst for hvert enkelt selskab omfattet af  

 sambeskatningen opgjort efter skattelovgivningens almindelige regler med de  

 undtagelser, der gælder for sambeskattede selskaber ...  

 Sambeskatningsindkomsten opgøres efter, at der i hvert enkelt selskab er  

 modregnet fremførselsberettigede underskud fra tidligere indkomstperioder.
Er  

 sambeskatningsindkomsten positiv, fordeles overskuddet forholdsmæssigt mellem  

 de overskudsgivende selskaber.
Er sambeskatningsindkomsten for et indkomstår  

 negativ, fordeles underskuddet forholdsmæssigt mellem de underskudsgivende  

 selskaber og fremføres hos det pågældende selskab til modregning for  

 efterfølgende indkomstår.
Underskud i et selskab vedrørende perioder inden  

 sambeskatningen kan kun modregnes i overskud i det pågældende selskab.
Ved  

 fremførsel af underskud modregnes de ældste underskud først." Rækkefølgen for  

 udnyttelse af underskud i koncernen vil svare til ovenstående.
Ifølge den  

 foreslåede model vil et sambeskattet selskabs underskud dog først blive  

 udnyttet inden for underkoncernen, for sikre, at ingen underkoncern stilles  

 dårligere end hvis den blev den beskattet som ved en selvstændig  

 sambeskatning.
 Endelig får SKAT  

 den betaling som SKAT skal have uanset rækkefølgen for udnyttelse af  

 skattemæssige  

 underskud i koncernen.
Skattemæssige  

 underskud - fordelingsprincippet ved udnyttelse af underskud Ved indførelsen  

 af L121 blev der tilføjet følgende nye stk. 6 til selskabsskattelovens § 31,  

 som regulerer fordelingsprincippet ved et sambeskattet selskabs udnyttelse af  

 andet sambeskattet selskabs skattemæssige underskud:
"Ved  

 udnyttelse af underskud i danske selskaber skal administrationsselskabet  

 forpligte sig til betaling til underskudsselskabet af et beløb svarende til  

 ...  

 skatteværdien af det udnyttede underskud senest på dagen for rettidig  

 skattebetaling ... Danske selskaber ... hvis indkomstskat betales af  

 administrationsselskabet,  

 eller som udnytter underskud i danske selskaber ..., skal forpligte sig til  

 betaling  

 til administrationsselskabet af et beløb svarende til henholdsvis den betalte  

 indkomstskat og skatteværdien af underskudsudnyttelsen.
Betalingerne som  

 nævnt  

 i dette stykke har ingen skattemæssige konsekvenser for betaleren eller  

 modtageren." Skatteministeriet  

 har hertil bemærket følgende:
"...  

 administrationsselskabet [skal] ved udnyttelse af underskud i danske  

 selskaber... forpligte sig til betaling af et beløb til underskudsselskabet  

 svarende til  

 skatteværdien (28 pct.) af det udnyttede underskud.
Det skal ske senest på  

 tidspunktet for rettidig skattebetaling ... Eftersom det ikke er  

 administrationsselskabet  

 der har gavn af underskudsudnyttelsen, skal det danske selskab, som udnytter  

 underskud, refundere betalingen over for administrationsselskabet.
Disse  

 betalinger har ingen skattemæssige konsekvenser for betaleren eller  

 modtageren.  

 Det er betalingen af de pågældende beløb der ingen skattemæssige konsekvenser  

 har.
Betales beløbet ikke senest på tidspunktet for rettidig skattebetaling  

 ...  

 vil beløbet skulle forrentes på markedsvilkår i overensstemmelse med  

 armslængde  

 princippet.
Renterne vil være fradragsberettigede for betaleren og  

 skattepligtige  

 for modtagere,"  

 jf. bemærkningerne til § 31, stk. 6 i § 1, nr. 16 i  

 L121.
 Udnytter et  

 sambeskattet selskab således et skattemæssigt underskud, skal selskabet  

 refundere skatteværdien heraf til det underskudsgivende selskab, og  

 refusionen  

 skal ske via administrationsselskabet.
 Efter koncernens  

 vurdering, følger den foreslåede model ovenstående retningslinjer, blot er  

 der  

 indsat et mellemadministrationsselskab som administrerer  

 godtgørelsen/betalingen af skatteværdien af det udnyttede underskud i dennes  

 underliggende datterselskaber.
 Koncernen mener  

 således at have fundet en model for fordeling af indkomstskatter, som ligger  

 inden  

 for rammerne af bestemmelserne i L121, hvorfor det er spørgers opfattelse, at  

 spørgsmålene kan besvares bekræftende.
SKATs indstilling og begrundelse AD spørgsmål 1 Ifølge  

 selskabsskattelovens §  

 29 A  

 skal selskaber  

 betale indkomstårets forventede indkomstskat i løbet af indkomståret.
Denne  

 skat benævnes acontoskat.
 Ifølge §  

 29 A  

 stk. 3 beregnes der ikke ordinær acontoskat for et  

 selskab, der ved den seneste foreliggende skatteansættelse indgår i en  

 sambeskatning efter § 31 eller §  

 31 A, med mindre  

 selskabet er administrationsselskab.
Af § 31, stk. 4  

 følger, at administrationsselskabet forestår den samlede indbetalingen af den  

 samlede indkomstskat.
Dette gælder også restskat, tillæg og renter.
Koncernen har  

 henvist til betænkning af 18. maj 2005 samt svar på spørgsmål til L121 fra  

 FSR  

 i bilag 18, hvorved skatteministeren fremsatte bemærkninger til betaling af  

 acontoskat i sambeskatningskredsen samt hvorledes selskaberne forpligter sig  

 over for hinanden i forbindelse med betaling af acontoskatten, jf. det  

 ovenfor  

 anførte.
Svaret vedrørende betalingen af acontoskat er endvidere gentaget i  

 skatteministerens svar på spørgsmål 70 til L121.
Af § 31, stk. 4  

 og af skatteministerens svar fremgår, at acontoskatten indbetales af  

 administrationsselskabet.
Endvidere følger, at hvert enkelt sambeskattet  

 selskab kun hæfter for den del af indkomstskatten, acontoskatten og  

 restskatten  

 samt tillæg og renter, der vedrører den del af indkomsten, som fordeles til  

 selskabet.
 Selskaberne skal  

 forpligte sig til at indbetale acontoskatten til administrationsselskabet.  

 Sker  

 dette ikke, opstår der en fordring mellem selskaberne på tidspunktet for  

 rettidig skattebetaling.
Herudover har  

 Skatteministeren i et svar til FSR (jf.
SAU alm. del - bilag 74, folketingsår  

 2005/06, offentliggjort i TfS 2006,173) anført, at en koncern frit kan  

 fastlægge en fordelingsprocedure i en situation, hvor nogle af  

 datterselskaberne  

 har overskydende skat samtidig med, at andre selskaber har restskat.
Det er  

 dog  

 et krav, at der foreligger en fast fordelingsprocedure for denne fordel og  

 fordelingsproceduren er gældende for alle selskaber samt at ingen selskaber  

 stilles dårligere som følge af fordelingen, end selskaberne ville være  

 blevet,  

 hvis de blev beskattet som enkeltselskaber uden sambeskatning.
Det er SKATS  

 opfattelse, at det følger af Skatteministerens svar til Folketingets  

 Skatteudvalg i bilag 18 og svar til FSR i bilag 74, at selskabsskattelovens §  

 31, stk. 4 ikke forhindrer, at koncernen frit kan indrette sig med etablering  

 af mellemadministrationsselskaber, der skal styre underkoncernernes  

 skatteafregninger i forhold til administrationsselskabet.
Der er i den  

 forbindelse  

 henset til ejerforholdene i koncernen.
 Det skal  

 bemærkes, at de enkelte datterselskaber (mellemadministrationsselskaberne) og  

 datterdatterselskaber fortsat hæfter for sin andel af indkomstskat,  

 acontoskat  

 og restskat samt tillæg og renter, der vedrører den del af indkomsten, som  

 fordeles til selskabet indtil der sker betaling til administrationsselskabet,  

 jf. selskabsskattelovens § 31, stk. 4. Datterdatterselskaberne hæfter således  

 fortsat indtil mellemadministrationsselskaberne har videreoverdraget  

 datterdatterselskabernes betalinger til administrationsselskabet.
 SKAT skal dog  

 henlede opmærksomheden på, at der kan opstå forpligtelser, der ikke er uden  

 skattemæssige  

 betydninger for de involverede selskaber, eksempelvis i forholdet mellem  

 datterselskabet  

 og mellemadministrationsselskabet.
 SKAT indstiller,  

 at spørgsmål 1 besvares med et "ja".
Ad spørgsmål  

 2 Af § 31, stk. 4  

 følger endvidere, at hvert enkelt sambeskattet selskab kun hæfter for den del  

 af indkomstskatten, acontoskatten og restskatten samt tillæg og renter, der  

 vedrører den del af indkomsten, som fordeles til selskabet.
 Som også anført  

 af spørgeren, er formålet med bestemmelsen, at det enkelte selskab i  

 sambeskatningen  

 skal betale den skat, der kan henføres til selskabet, samt herudover betale  

 den  

 restskat eller modtage den godtgørelse som knytter sig til den for lidt/for  

 meget indbetalte acontoskat.
 Det følger dog  

 af § 29 B, stk. 2, at for sambeskattede selskaber beregnes den samlede  

 indkomstskat,  

 restskat eller overskydende skat for indkomståret hos  

 administrationsselskabet.
 § 29 B, stk. 2  

 indebærer, at såfremt blot ét selskab i sambeskatningen har overskydende  

 skat,  

 vil den overskydende skat betyde en fordel for koncernen i beregning af  

 restskattetillæg/rentegodtgørelse.
 Som anført af  

 spørgeren har skatteministeren i svaret til FSR i bilag 74, anført, at  

 koncernen, efter skatteministeriets opfattelse, frit kan fastlægge en  

 fordelingsprocedure for denne fordel forudsat fordelingen er fast og gældende  

 for alle selskaber samt fordelingen ikke indebærer, at et selskab stilles  

 dårligere end hvis det var et enkeltselskab uden for sambeskatningen.
 SKAT finder, at  

 den af koncernen opstillede model, beskriver en procedure, der ligger fast  

 for  

 alle selskaber, og ikke stiller et selskab ringere end var dette beskattet  

 uden  

 for sambeskatningen.
 SKAT indstiller  

 derfor, at spørgsmål 2 besvares bekræftende.
Ad Spørgsmål 3 Fordeling af  

 underskud i en sambeskatningskreds fremgår af § 31, stk. 2. Heraf følger, at  

 såfremt  

 sambeskatningsindkomsten for et indkomstår er negativ, fordeles underskuddet  

 forholdsmæssigt,  

 mellem de underskudsgivende selskaber og fremføres hos det pågældende selskab  

 til modregning i efterfølgende indkomstår.
 Af § 31, stk. 6  

 følger endvidere, at ved udnyttelse af underskud i danske selskaber skal  

 administrationsselskabet forpligte sig til at betale et beløb svarende til  

 skatteværdien af det udnyttede underskud til underskudsselskabet.
 Et selskab, der  

 udnytter underskud i andre sambeskattede selskaber, skal derfor forpligte sig  

 til  

 betaling af et beløb svarende til skatteværdien af underskudsudnyttelsen til  

 administrationsselskabet.
 Koncernen har  

 opstillet en model, hvorefter et selskabs underskud først bliver udnyttet  

 inden  

 for underkoncernen for at sikre, at ingen underkoncern derved stilles  

 dårligere  

 end hvis underkoncernen blev beskattet som en selvstændig  

 sambeskatning.
Når anvendelsen  

 af et underskud først benyttes i den underkoncern, hvor det underskudsgivende  

 selskab hører under, betyder dette en forringelse i forhold til den  

 situation,  

 hvor der sker fuld fordeling mellem alle selskaber.
Det skal dog  

 understreges,  

 at intet selskab stilles ringere end selskabet ville være blevet, hvis det  

 blev  

 beskattet som et enkeltselskab uden sambeskatning.
 Fordelingen af  

 underskud er imidlertid bestemt i § 31, stk. 2. Det er derfor SKATs  

 opfattelse  

 at uanset, at intet selskab stilles ringere, end var dette beskattet som et  

 selskab uden sambeskatning, er der ikke hjemmel til at underskud først  

 fordeles  

 inden for en underkoncern.
 Efter SKATs  

 opfattelse skal fordelingen foretages i overensstemmelse med § 31, stk. 2,  

 der  

 beskriver fuld fordeling mellem alle selskaber.
 SKAT indstiller  

 derfor, at spørgsmål 3 besvares benægtende.
Skatterådets afgørelse og begrundelse Skatterådet  

 tiltrådte SKATs indstilling.
Svaret er bindende for skattemyndighederne i følgende periode Svaret er  

 bindende for skattemyndighederne i 5 år fra afgørelsens dato.
