Nr BTL 235 Betænkning over Forslag til lov om ændring af lov om ændring af lov om  

 social bistand og lov om ændring af lov om social pension m.v. (Udskydelse af  

 revision af reglerne om private børnepasningsordninger, varmetillæg og  

 udlægning af tilkendelseskompetencen i sager om førtidspension)   

 Nr L 235 1992-93, 1. samling Afgivet af Socialudvalget Afgivet: 19930429 Udvalget har behandlet lovforslaget i nogle møder.
 Endvidere har udvalget modtaget en skriftlig henvendelse fra De  

 Samvirkende Invalideorganisationer.
 Herefter indstiller et flertal (udvalget med undtagelse af Det  

 Konservative Folkepartis og Venstres medlemmer lovforslaget til vedtagelse  

 uændret .
 Et mindretal (Det Konservative Folkepartis og Venstres medlemmer af  

 udvalget) vil ved 3. behandling af lovforslaget stemme hverken for eller imod  

 lovforslaget og bemærker, at mindretallet finder det meget uheldigt, at  

 revision af reglerne om private børnepasningsordninger, varmetillæg og  

 udlægning af tilkendelseskompetencen i sager om førtidspension udskydes til  

 1993-94, henholdsvis 1994-95.
 Dermed er der skabt tvivl om, hvilken politik regeringen vil føre på disse  

 områder.
Der skal ikke være tvivl om, at mindretallet ønsker at gøre puljeordninger  

 til en permanent ordning.
Der er gode erfaringer med puljeordninger, og de er  

 blevet et vigtigt alternativ til de offentlige pasningsordninger.
 Forældre skal også fremover sikres mulighed for at oprette deres egen  

 pasningsordning og kunne tilrettelægge pasningsordningen efter behov.
Med hensyn til udlægning af tilkendelseskompetencen i sager om  

 førtidspension er det efter mindretallets opfattelse rigtigt at give  

 kommunerne kompentencen på dette område.
Det vil fremme en bedre og hurtigere  

 afgørelse af sager, ligesom der er brug for en forenkling af strukturen på  

 dette område.
Endelig finder mindretallet, at der bør findes en afklaring på reglerne  

 for varmetillæg så hurtigt som muligt.
Det er uholdbart at fortsætte med  

 forskellige ordninger.
 Der er ingen grund til at forsinke lovgivningen på disse områder, hvorfor  

 mindretallet hverken vil stemme for eller imod lovforslaget.
Peder Sass (S) Bjarne Laustsen (S) Jørn Pedersen (S) Jan Petersen (S)  

 Grete Schødts (S) Taanquist (S) nfmd.
Lilli Gyldenkilde (SF) Bente Juncker  

 (CD) Pia Christmas-Møller (KF) Per Tærsbøl (KF) Grethe Fenger Møller (KF)  

 Else Winther Andersen (V) Eva Kjer Hansen (V) Bertel Haarder (V) Tom Behnke  

 (FP) Dorit Myltoft (RV) Lysholm Christensen (KRF) fmd.
