Et pengeinstitut markedsførte indlånskonti, hvor renten relateredes  

 til diskontoen f.eks. ved anvendelse af klausulen »diskontoen + X %  

 p.a.«.
Ensidig ændring af renten fra pengeinstituttet uden en samtidig  

 ændring i diskontoen anset for at være i strid med god markedsføringsskik,  

 selvom renteniveauet i samfundet generelt havde ændret sig og selvom det af  

 pengeinstituttets alm.
 bestemmelser fremgik, at pengsinstituttet til enhver tid fastsatte de  

 betingelser og satser, der skulle være gældende vedr. rente, validering,  

 provisioner og gebyrer og de nævnte betingelser og satser til enhver tid  

 kunne ændres af pengeinstituttet uden varsel.
2.16. Pengeinstitutters markedsføring I den forløbne beretningsperiode har FO ved flere lejligheder i medfør af  

 markedsføringslovens regler udtalt sig om banker og sparekassers praksis ved  

 stedfundne renteændringer.
Det drejer sig om klager indbragt for Tilsynet med  

 Banker og Sparekasser, og hvor Tilsynet har forelagt spørgsmålet om den  

 markedsføringsretlige side af sagen for FO til udtalelse.
1. I flere pengeinstitutter har renten for forskellige former for konti  

 været knyttet til ændringer i diskontoen.
Typisk har en sådan konto været  

 forrentet med »diskontoen + X% p.a.«.
Fra flere pengeinstitutters  

 side har det bl.a. været gjort gældende, at Nationalbankens diskonto de  

 sidste par år ikke har været anvendt som regulator af renten eller målestok  

 for rente- niveauet her i landet, hvorfor forudsætningerne for det omhandlede  

 rentevilkår ikke længere er til stede.
Banken eller sparekassen har derfor  

 følt sig berettiget til at ændre vilkåret om kontoens forrentning.
Endvidere  

 har der været henvist til bankens/sparekassens almindelige  

 forretningsbetingelser.
Disse gælder for ethvert mellemværende mellem  

 pengeinstituttet og dets kunder - medmindre andet fremgår af særlige  

 kontraktsbestemmelser eller i øvrigt er aftalt mellem parterne.
Efter de  

 almindelige forretnings- bestemmelser fastsætter pengeinstituttet selv til  

 enhver tid de betingelser og satser, der gælder vedrørende rente, validering,  

 provisioner og gebyrer, og de nævnte betingelser og satser kan til enhver tid  

 ændres af pengeinstituttet uden varsel.
FO har på baggrund heraf udtalt, at  

 således som rentevilkåret har været fastsat, har det været egnet til at give  

 forbrugeren indtryk af, at den angivne relation til diskontoen har været det  

 endelige fastsatte rentevilkår, således at renten ikke har været undergivet  

 andre ændringer end dem, der fulgte af ændringer i diskontoen.
En henvisning  

 til de almindelige forretningsbetingelser kan ikke naturligt forstås således,  

 at forretningsbestemmelser om rente- fastsættelse gælder ved siden af det  

 særligt aftalte rentevilkår.
En ensidig ændring i et løbende  

 kontomellemværende af et så centralt aftalevilkår som renten, må kræve en  

 klar aftalemæssig baggrund.
Endvidere udtalte FO, at en henvisning til  

 bristede forudsætninger i et aftaleforhold, hvor vilkåret er fastsat af  

 pengeinstituttet selv, og hvor dette må formodes at have den betydeligste  

 indsigt, ikke findes at give en tilstrækkelig klar hjemmel for en ensidig  

 ændring af rentevilkåret.
FO fandt således, at de foretagne renteændringer  

 ikke var i overensstemmelse med god markedsføringsskik.
 Offentliggjort i Forbrugerombudsmandens Beretning 1986, s. 42-43.
