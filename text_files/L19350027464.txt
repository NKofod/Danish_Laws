 Ved kongelig Resolution af 1. Juni 1935 har Danmark ratificeret den i  

 København den 19. November 1934 indgaaede Konvention mellem Danmark, Finland,  

 Island, Norge og Sverige om Arv og Dødsboskifte, efter at der ved Lov Nr. 88  

 af 30. Marts 1935 var blevet meddelt regeringen Bemyndigelse til ved kongelig  

 Anordning at sætte Konventionens Bestemmelser i Kraft.
 Konventionen har følgende Ordlyd:
 Konvention mellem Danmark, Finland, Island, Norge og Sverige om Arv og  

 Dødsboskifte.
 Hans Majestæt Kongen af Danmark og Island, republikken Finlands Præsident,  

 Hans Majestæt Norges Konge og Hans majestæt Kongen af Sverige, hvilke er  

 kommet overens om at afslutte en Konvention om Arv og Dødsboskifte, har  

 udnævnt til deres befuldmægtigede:
 Hans Majestæt Kongen af Danmark og Island:
 For Danmark:
Sin Udenrigsminister, Dr. phil.
Peter Rochegune Munch; For Island:
Overordentlig Gesandt og befuldmægtiget Minister, Hr.
Sveinn Bjørnsson; Republikken Finlands Præsident:
Republikkens overordentlige Gesandt og befuldmægtigede Minister i  

 København, Dr. phil Rolf Thesleff; Hans Majestæt Norges Konge:
Sin overordentlige Gesandt og befuldmægtigede Minister i København, Hr.  

 Hans Emil Huitfeldt; Hans Majestæt Kongen af Sverige:
Sin Charge d'affaires a.i. i København, Hr.
Knut Richard Thyberg; hvilke, behørigt befuldmægtigede, er kommet overens om følgende Artikler:
I.
Arv og uskiftet Bo.
 Artikel 1.
Naar en Statsborger i en af de kontraherende Stater ved sin Død var bosat  

 i en af de andre Stater, skal Retten til Arv ifølge Loven bestemmes efter  

 Loven i den Stat, hvor han havde Bopæl.
Havde den afdøde ikke de sidste fem  

 Aar været bosat i denne Stat, skal dog Loven i den Stat, hvor han var  

 Statsborger, komme til Anvendelse, saafremt nogen Arving eller Legatar, for  

 hvem det har retlig Betydning, begærer det.
Skulde Arven efter  

 Statsborgerlandets Lov tilfalde Staten, kan saadan Begæring ikke fremsættes.
Begæring om Anvendelse af Statsborgerlandets Lov skal være fremsat inden  

 seks Maaneder fra Dødsfaldet.
Er Skifte ikke sluttet ved Udløbet af denne  

 Frist, kan begæring dog fremsættes indtil Skiftets Slutning.
Efter at et  

 Skifte er sluttet, kan den, der har deltaget i Skiftet, ikke fremsætte  

 Begæring.
 Bestemmelserne i denne Artikel om Retten til Arv finder ogsaa Anvendelse  

 paa en efterlevende Ægtefælles lovbestemte Ret til at beholde Boet uddelt i  

 Tilfælde, hvor den afdøde ikke efterlod sig Livsarvinger, samt paa saadan Ret  

 til Underholdsbidrag af et Dødsbos Midler, som efter Loven i den Stat, hvor  

 den afdøde var Statsborger, tilkommer en Arving udover hans Arvelod.
 Artikel 2.
Var den afdøde bosat i en Stat, hvor Loven giver en efterlevende Ægtefælle  

 Ret til hensidden i uskiftet Bo med Livsarvinger, kommer denne Lov til  

 Anvendelse, ogsaa naar den afdøde var Statsborger i en af de andre Stater.  

 Havde han ikke været bosat i førstnævnte Stat de sidste fem Aar kan dog en  

 Livsarving straks eller senere kræve Skifte, hvis dette er hjemlet ved Loven  

 i den Stat, hvor den afdøde var Statsborger.
Denne Ret tilkommer ikke en  

 Livsarving, hvis den efterlevende Ægtefælle, da Ægteskabet blev indgaaet, var  

 Statsborger i den Stat, hvor den afdøde var bosat.
 Naar der efter begæring som nævnt i første Stykke skal foretages Skifte  

 efter en svensk Statsborger, har den efterlevende Ægtefælle den Ret til ved  

 Skiftet at udtage Midler til en vis Værdi, som er fastsat i svensk Lov.
 Artikel 3.
Var den afdøde bosat i en Stat, hvor Loven ikke giver en efterlevende  

 Ægtefælle Ret til hensidden i uskiftet Bo med Livsarvinger, skal Ægtefællen  

 dog have den Ret til at hensidde i uskiftet Bo, som maatte være hjemlet ved  

 Loven i den Stat, hvor den afdøde var Statsborger, saafremt den afdøde ikke  

 havde været bosat i førstnævnte Stat de sidste fem Aar.
De Forretninger, som  

 Statsborgerlandets Lov henlægger til Skifteretten eller anden offentlig  

 Myndighed udføres i saa Fald af den almindelige underret i den Stat, hvor den  

 afdøde var bosat.
Er ogsaa den efterlevende Ægtefælle bosat der, og  

 foreskriver Statsborgerlandets Lov Tilsyn med Forvaltningen af Boet, udøves  

 Tilsynet af en dertil af Retten beskikket tilsynsførende (god man).  

 Foreligger der en af Retten registreret Opgørelse over Boets Ejendele og Gæld  

(bouppteckning), kommer Bestemmelser i Statsborgerlandets Lov om  

 Udfærdigelse af saadanne Opgørelser ikke til Anvendelse.
 Artikel 4.
Er der i Medfør af dansk Lov truffet Bestemmelse om, at der skal beskikkes  

 Tilsynsværge for Enke, som vil hensidde i uskiftet Bo, faar Bestemmelsen kun  

 Virkning, saafremt Enken ved Mandens Død var bosat i Danmark.
Bosætter hun  

 sig senere i en af de andre Stater, bortfalder Tilsynsværgemaalet.
 Artikel 5.
 Bestemmelserne i Artiklerne 2, 3 og 4 om Adgangen til at hensidde i  

 uskiftet Bo med Livsarvinger finder tilsvarende Anvendelse paa Adgangen til  

 at hensidde i uskiftet Bo med Adoptivbarn eller dets Livsarvinger.
 Artikel 6.
 Den, som i Henhold til Artiklerne 1, 2 eller 3 begærer Statsborgerlandets  

 Lov anvendt, skal om fornødent godtgøre, at de nævnte Betingelser foreligger,  

 og fremlægge Oplysninger om Indholdet ad Statsborgerlandets Lov.
 Artikel 7.
 Ved Deling af Ægtefælles Bo efter den enes eller begges Død forholdes der  

 forsaavidt ikke andet følger af Artikel 2, 2 Stykke, efter de Regler, som i  

 Artiklerne 3 og 6 i Konvention af 6. Februar 1931 er givet om Ægtefælles  

 Formueforhold.
 Artikel 8.
Testamente, der er oprettet af en Arvelader, som ved sin Død var  

 Statsborger i en af Staterne og bosat i en af dem, skal i henseende til  

 Formen anses for gyldigt, saafremt der ved Oprettelsen er gaaet frem efter  

 Loven i den af Staterne, hvor testamentet er oprettet, eller hvor Testator  

 ved Oprettelsen var bosat eller var Statsborger.
Tilbagekaldelse af et  

 Testamente skal anses for gyldig, naar Testator er gaaet frem efter Loven i  

 den af Staterne, hvor han ved Tilbagekaldelsen var bosat eller var  

 Statsborger.
 Artikel 9.
Den Alder og Myndighed, som kræves til Oprettelse eller Tilbagekaldelse af  

 testamentet, bedømmes efter Loven i den af Staterne, hvor Testator ved  

 Oprettelsen eller Tilbagekaldelsen var bosat.
Havde han da ikke de sidste fem  

 Aar været bosat i denne stat, er testamentet eller Tilbagekaldelsen ogsaa  

 gyldig, hvis Betingelserne ifølge Statsborgerlandets Love var til Stede.
 Artikel 10.
 Spørgsmaal om Testamentets eller Tilbagekaldelsens Ugyldighed paa Grund af  

 Testators Sindstilstand eller paa Grund af Svig, Vildfarelse, Tvang eller  

 anden utilbørlig Paavisning bedømmes efter Loven i den af Staterne, hvor  

 Testator var bosat, da Testamentet blev oprettet eller tilbagekaldt.
 Artikel 11.
Bestemmelser i finsk eller svensk Lov om, at et testamente efter Testators  

 Død skal indleveres til retten inden en vis Tid  

(testamentsbevakning), faar ogsaa Anvendelse paa et testamente efter  

 en Statsborger i en anden af Staterne, saafremt han ved Dødsfaldet var bosat  

 i Finland eller Sverige.
Det samme gælder bestemmelser i finsk eller svensk  

 Lov om, at en Arving, som vil angribe et Testamentes Gyldighed, skal rejse  

 Sag inden en vis Tid, efter at testamentet er forkyndt for ham  

(testamentsklander).
 Artikel 12.
 Spørgsmaal om den bindende Virkning af Dødsgaver, Arvepagter og Arveafkald  

 overfor Arveladeren skal, naar denne ved sin Død var Statsborger i en af  

 Staterne, afgøres efter Loven i den af Staterne, hvor han var bosat da  

 Aftalen blev truffet.
 Det samme gælder Spørgsmaal om, hvorvidt Midler, som en Arving har  

 modtaget af Arveladeren, medens denne levede, skal anses som Forskud paa Arv.
 Artikel 13.
 De særlige regler, som i nogen af Staterne gælder om en Arvings Ret til  

 fast Ejendom med Tilbehør eller om en Arveladers adgang til ved Testamente at  

 raade over saadan Ejendom til Fordel for enkelte Arvinger, finder Anvendelse  

 paa Ejendom i denne Stat.
Retten til ved Testamente at træffe fideikommissariske Bestemmelser  

 vedrørende fast Ejendom eller andre Bestemmelser over saadan Ejendom til  

 Fordel for ufødte bedømmes ligeledes efter Loven i den Stat, hvor Ejendommen  

 ligger.
Paa Retten til at træffe saadanne Bestemmelser angaaende andet end  

 fast Ejendom kommer denne Konvention ikke til Anvendelse.
 Artikel 14.
 Efterlader en Statsborger i en af Staterne sig Adoptivbarn, og er  

 Adoptionsbevillingen i en af disse Stater meddelt med Forbehold om Ret for  

 Adoptanten til uafhængig af Adoptionen at raade over sine Efterladenskaber,  

 skal dette Forbehold have Gyldighed ogsaa i de andre Stater.
 Artikel 15.
 Spørgsmaal om, Forbrydelse af Retten til Arv eller Legat og om Adgang til  

 at gøre en Arving arveløs bedømmes, naar Arveladeren var Statsborger i en af  

 Staterne, efter Loven i den af Staterne, hvor han ved sin Død var bosat.
 Artikel 16.
 Om Forældelse af Retten til Arv eller Legat efter en Statsborger i en af  

 Staterne gælder Loven i den af Staterne, hvor Arveladeren ved sin Død var  

 bosat.
II.
Arveladerens Gæld.
 Artikel 17.
Arvingers Ansvar for Gæld efter en Statsborger i en af Staterne eller for  

 Opfyldelse af Legat eller testamentarisk Paalæg bedømmes efter Loven i den af  

 Staterne, hvor Arveladeren ved sin Død var bosat.
Det samme gælder ansvaret  

 for Opfyldelse af Underholdspligt, som paahvilede den afdøde overfor Barn  

 udenfor Ægteskab eller et saadant Barns Moder.
 Artikel 18.
 Præklusivt Proklama, som er udstedt i Boet efter en Statsborger i en af  

 Staterne, faar ikke Virkning med Hensyn til kendte Fordringer, naar  

 Fordringshaveren er bosat i en af de andre Stater og ikke i Tide faaet  

 særskilt Meddelelse om Proklamaet og dets Virkning eller paa anden Maade er  

 blevet bekendt dermed.
III.
Skiftebehandling.
 Artikel 19.
 Behandlingen af et Dødsbo og Skifte mellem den afdødes Arvinger og den  

 efterlevende Ægtefælle skal, naar den afdøde var Statsborger i en af Staterne  

 og var bosat i en af dem, foregaar efter Loven i den Stat, hvor han ved sin  

 Død var bosat, og skal høre under Retterne i denne Stat, forsaavidt Loven  

 henlægger Behandlingen til Retten.
 Har en efterlevende Ægtefælle, som er Statsborger i en af Staterne,  

 hensiddet i uskiftet Bo, og skal Boet skiftes, foregaar Behandlingen efter  

 Loven i den af Staterne, hvor den efterlevende Ægtefælle er eller ved sin Død  

 var bosat, og i den Udstrækning, hvori Loven foreskriver det, under  

 Medvirkning af denne Stats Retter.
 Behandlingen af Boet skal ogsaa omfatte Formue, som findes i de andre  

 Stater.
 Artikel 20.
En efterlevende Ægtefælles Ret til paa Skift at udtage visse Ejendele med  

 eller uden Vederlag bedømmes efter den Lov, som ifølge Artikel 19 er  

 bestemmende for behandlingen af Boet.
Det samme gælder Ægtefællens Adgang til  

 paa Skifte at opnaa Udsættelse med Udbetalingen af en Arvelod, mod at  

 Arvingen faar Panteret for sin Fordring, dog saaledes at Panteret i Ejendele,  

 som findes i de andre Stater, kun kan stiftes efter der gældende Regler.
 Artikel 21.
 Tvistigheder om Retten til Arv eller Legat efter nogen, som var  

 Statsborger i en af Staterne og var bosat i en af dem, om en efterlevende  

 Ægtefælles Rettigheder og om Fordringer, som gøres gældende mod Dødsboet og  

 ikke mod Arvingerne eller Ægtefællen personlig, hører under Retterne i den  

 Stat, hvis Lov efter Artikel 19 er bestemmende for Behandlingen af Boet.
Er Parterne enige, kan Sagen dog anlægges i en anden af Staterne,  

 medmindre Boet er under Behandling af Skifteretten, testamenteseksekutor  

 eller en af Retten beskikket  boutredningsman eller skiftesman,  

 eller Sagen angaar det i et saadant Bo foretagne Skifte.
Sag om Gyldigheden  

 af et testamente, oprettet af nogen, som var bosat i Finland eller Sverige  

(testamentsklander), kan ikke anlægges i de andre Stater.
Det samme  

 gælder Sag, hvorved et Skifte efter nogen, som var bosat i Finland, søges  

 omstødt (klander).
 Artikel 22.
Er der i en anden af Staterne end den, hvis Lov er bestemmende for  

 Bobehandlingen, Ejendele, som tilhører Boet, skal Retten i den Stat, hvor  

 Ejendelene findes, paa Begæring sørger for disse Registrering og midlertidig  

 Bevaring samt for Salg af Ejendele, som ikke hensigtsmæssig lader sig  

 opbevare.
Iøvrigt skal Myndighederne i sidstnævnte Stat paa Begæring yde  

 Bistand ved Bobehandlingen i den Udstrækning, hvori det er hjemlet ved Loven  

 i denne Stat.
 Begæringen kan rettes umiddelbart til vedkommende Myndighed.  

 Omkostningerne kan, om fornødent, forlanges udredede forskudsvis,  

 Skriftstykke, som er affattet paa Finsk eller Islandsk, skal være ledsaget af  

 bekræftet Oversættelse til Dansk, Norsk eller Svensk.
 Har Dødsfaldet fundet Sted i en anden Stat end den, hvor den afdøde var  

 bosat, skal der efterladte Ejendele ogsaa uden Begæring tages i Forvaring  

 efter de paa Stedet gældende Forskrifter.
 Artikel 23.
Er et Dødsbo, som omhandles i Artikel 19, under offentlig Skiftebehandling  

 i Danmark, Island eller Norge, skal Lovbestemmelser, der indskrænker en  

 Fordringshavers Adgang til Tvangsfuldbyrdelse overfor Boet, ogsaa anvendes  

 med Hensyn til Ejendele, som findes i en anden Stat end den, hvor Boet  

 behandles.
Dette gælder dog ikke Adgangen til at inddrive Skatter og andre  

 offentlige Afgifter, som er paalagt i den Stat, hvor Ejendelene findes, eller  

 Adgangen til at opnaa Fyldestgørelse i Ejendele, hvori Fordringshaveren har  

 panteret eller Tilbageholdelsesret.
 Artikel 24.
 Er et Dødsbo, som omhandles i Artikel 19, under offentlig Skiftebehandling  

 i Danmark, Island eller Norge, faar Artikel 7 i Konvention om Konkurs af 7.  

 November 1933 tilsvarende Anvendelse ved Afgørelse af Spørgsmaal om  

 Fortrinsret for Fordringer.
 Artikel 25.
 Lovbestemmelser i en af Staterne om, at Tinglysning er nødvendig, for at  

 Rettigheder, som er erhvervet ved Retshandling eller ved Udlæg eller  

 Udpantning, skal have Gyldighed overfor et Dødsbo, kommer ikke til Anvendelse  

 paa Ejendele, som ved Dødsfaldet findes i de andre Stater.
 Artikel 26.
Forsaavidt Anvendelsen af foranstaaende Bestemmelser afhænger af, hvor en  

 Formuegenstand befinder sig, skal en Fordring, som tilhører Arveladeren,  

 anses for at være i den Stat, hvis Lov efter Artikel 19 er bestemmende for  

 behandlingen af Boet.
Er Fordringen knyttet til Gældsbrev eller andet  

 Dokument, hvis Forevisning er nødvendig for at gøre den gældende, anses den  

 dog for at være i den Stat, hvor Dokumentet findes.
 Registreret Skib eller Luftfartøj anses for at befinde sig i den Stat,  

 hvor det har Hjemsted.
IV.
Almindelige Bestemmelser.
 Artikel 27.
 Har en ret i en af Staterne truffet Afgørelse om, at et Bo, som omhandles  

 i Artikel 19, skal behandles af Skifteretten, testamentseksekutor eller  

boutresningsman eller skiftes under Medvirkning af skiftesman,  

 eller at det skal udleveres til privat Skifte, er Afgørelsen bindende ogsaa i  

 de andre Stater.
 Det samme gælder Afgørelsen om en efterlevende Ægtefælles Ret til at  

 hensidde i uskiftet Bo.
 Artikel 28.
 Bestemmelserne om Anerkendelse og Fuldbyrdelse af Domme og Forlig i  

 Konvention af 16. Marts 1932 skal ogsaa finde Anvendelse paa Dommer og Forlig  

 om Ret til Arv eller Legat, om en efterlevende Ægtefælles Rettigheder og om  

 Ansvar for en Arveladers Gæld, saafremt den afdøde var Statsborger i en af  

 Staterne og var bosat i en af Staterne og var bosat i en af dem.
 De i Artikel 3 og Artikel 6 Nr. 3 i den nævnte Konvention givne særlige  

 Bestemmelser vedrørende Domme over en udebleven sagsøgt kommer kun til  

 Anvendelse, forsaavidt Dommen angaar den efterlevende Ægtefælles eller de  

 enkelte Arvingers Ansvar for den afdødes Gæld.
 Artikel 29.
 Denne Konvention kommer ikke til Anvendelse, naar Arveladeren er død før  

 Konventionens Ikrafttræden, og heller ikke, naar en efterlevende Ægtefælle  

 har hensiddet i ukiftet Bo, og den førstafdøde Ægtefælle er død før det  

 nævnte Tidspunkt.
 Artikel 30.
 Konventionen skal ratificeres, og Ratifikationsdokumenterne skal deponeres  

 i det danske Udenrigsministeriums Arkiv, saa snart ske kan.
Konventionen træder i Kraft mellem de ratificerende Stater den 1. januar  

 eller den 1. Juli, der indtræder, naar tre Maaneder er forløbet, efter at  

 mindst tre af Staterne har deponeret deres Ratifikationsdokumenter.
I Forhold  

 til senere ratificerende Stater træder Konventionen i Kraft den 1. Januar  

 eller den 1. Juli, der indtræder, naar tre Maaneder er forløbet efter  

 Deponeringen af Ratifikationsdokumentet.
 Enhver af Staterne kan i Forhold til hver af de andre opsige Konventionen  

 med en Frist af eet Aar til Ophør en 1. Januar eller en 1. Juli.
 Til Bekræftelse heraf har de respektive befuldmægtigede undertegnet  

 nærværende Konvention og forsynet den med deres Segl.
 Udfærdiget i København i et Eksemplar paa hvert af følgende Sprog: Dansk,  

 Finsk, Islandsk, Norsk og Svensk, og for det svenske Sprogs Vedkommende i to  

 Tekster, en for Finland og en for Sverige, den 19. November 1934.
(sign.) P.
Munch.
(L.S.) Slutprotokol.
 I Forbindelse med Undertegnelsen i Dag af Konventionen mellem Danmark,  

 Finland, Island, Norge og Sverige om Arv of Dødsboskifte, har de  

 befuldmægtigede for de kontraherende Stater afgivet følgende Erklæring:
De kontraherende Stater er enige om, at Anmodning om Oplysning angaaende  

 Indholdet af den i en af Staterne gældende Lov bliver at fremsende fra  

 vedkommende Justits- eller Udenrigsministerium og rettes, naar der spørges om  

 dansk, finsk, islandsk eller norsk Lov, til Justitsministeriet, og naar der  

 spørges om svensk Lov, til Udenrigsdepartementets retsafdeling.
Oplysninger  

 skal altid meddeles i det Omfang, hvori der foreligger udtrykkelige  

 Lovbestemmelser, og skal iøvrigt gives i den Udstrækning, Forholdene  

 tilsteder.
 København, den 19. November 1934.
(sign.) P.
Munch.
(L.S.) Danmarks Ratifikationsdokument deponeredes tilligemed de øvrige  

 kontraherende Staters Ratifikationsdokumenter i det danske  

 Udenrigsministerium den 14. Juni 1935.
 Hvilket herved bringes til almindelig Kundskab med Tilføjende, at  

 Konventionen træder i Kraft den 1. Januar 1936.
 Justitsministeriet, den 4. Oktober 1935.
 Zahle.
 /Bilfeldt.
