I medfør af § 11, stk. 2, og § 28 i lov om skibes sikkerhed, jf.  

 lovbekendtgørelse nr. 584 af 29. september 1988, fastsættes:  

 Anvendelsesområde 1. Forskriften gælder for ethvert dansk ro/ro-skib,  

 som transporterer farligt gods i henhold til forskrifterne i »Memorandum  

 om transport af farligt gods, (optaget i IMDG-KODEN, ADR/RID) med ro/ro-skibe  

 i østersøområdet« (Østersøaftalen) samt for udenlandske ro/ro-skibe  

 hjemmehørende i andre lande end Finland, Sverige, Vesttyskland og Østtyskland  

 og som i forbindelse med fast rutefart på Danmark laster farligt gods  

 (optaget i IMDG-Koden, ADR/RID) i danske havne i henhold til Østersøaftalen.  

 Almindelige bestemmelser for danske ro/ro-skibe.
 2.1 Danske ro/ro-skibe, omfattet af denne forskrift, må kun transporte  

 farligt gods, såfremt det pågældende skibs førere, styrmænd, maskinchefer,  

 maskinmestre, skibsassistenter, matroser og motormænd har erhvervet bevis på,  

 at have gennemført et for den pågældendes stilling og funktion obligatoriske  

 kursus i transport til søs af farligt gods, jfr. bilag A til denne forskrift.
 2.2 Besætningsmedlemmer af andre kategorier, end nævnt i regel 2.1 skal  

 have erhvervet bevis på at have gennemgået den for matroser, motormænd og  

 skibsassistenter i bilag A, anførte uddannelse, såfremt de pågældende ifølge  

 fastlagte planer, indgår i et beredskab om bord til bekæmpelse af uheld ved  

 transport af farligt gods.
 2.3 Skibsføreren skal sikre sig, at de i regel 2.1 og 2.2 nævnte  

 kategorier af besætningsmedlemmer er i besiddelse af det for det pågældende  

 besætningsmedlem foreskrevne bevis, jfr. bilag A til denne forskrift.
2.4 Kursusbeviser udstedt af Marstal Navigationsskole før ikrafttræden af  

 denne forskrift bevarer gyldigheden og anses som ligestillede med beviser  

 dækkende samtlige fareklasser, IMDG, Østersøaftalen, ADR samt RID udstedt i  

 henhold til denne forskrift, jfr. pkt. 1 i bilag A.
Almindelige bestemmelser  

 for udenlandske ro/ro-skibe 3. Udenlandske ro/ro-skibe omfattet af denne forskrift  

 må kun laste farligt gods i danske havne, såfremt det pågældende skibs fører  

 og besætning har erhvervet det for den enkeltes stilling og funktion om bord  

 krævede bevis i afsnit 2, eller såfremt det over for Søfartsstyrelsen kan  

 godtgøres, at fører og besætning på anden måde har erhvervet en tilsvarende  

 viden.
Undtagelser 4. Såfremt skibsføreren efter samråd med maskinchefen  

 skønner det forsvarligt, kan han i særlige tilfælde, for en enkelt rejse,  

 undlade opfyldelse af det i regel 2.1 og 2.2 anførte krav om bevis for  

 enkelte medlemmer af skibets besætning, idet dog disse ikke må tilhøre samme  

 besætningskategori.
Straffebestemmelser 5. Med bøde eller hæfte straffes den, der overtræder  

 pkt. 2.1, 2.3, 2.3 eller 3. Ikrafttræden 6. Forskriften træder i kraft den 1. november 1989.  

 Dog træder bestemmelserne i pkt. 3. først i kraft den 1. maj 1990.
Søfartsstyrelsen, den 15. marts 1989 Niels J.
Bagge /K.
Skaareberg Eriksen BILAG A Uddannelse af skibsførere og styrmænd 1. Skibsførere og styrmænd skal have gennemgået af  

 Søfartsstyrelsen til formålet anerkendt kursus, der giver den enkelte  

 deltager tilstrækkelig viden til at organisere sikker transport af farligt  

 gods, at kunne kontrollere og sikre, at gældende forskrifter overholdes, samt  

 at kunne handle korrekt i tilfælde af fejl eller uheld.
 Målbeskrivelse:
 Kurset skal være baseret på 24 timers undervisning og skal give deltagerne  

 kendskab til:
 Nationale og internationale regler, som gælder for transport af farligt  

 gods, IMDG-koden, Østersøaftalen, ADR og RID.
 De klasser som farligt gods opdeles i.
 De egenskaber, som karakteriserer de enkelte klasser, og de data som er af  

 betydning for sikker transport.
 De afmærkning af gods- og transportenheder samt emballager, som kræves  

 efter de forskellige regelsæt.
 De regler som gælder for dokumentering, placering og separering af gods-  

 og transportenheder.
 Reglerne for ansvar, organisation og dokumentation i forbindelse med  

 transport af farligt gods.
 Sundhedsfare, nødprocedurer og begrænsning/bekæmpelse af ulykker og brug  

 af personligt udstyr.
 Rederiprocedurer, kendskab til lokale forhold, beredskab interne/eksterne  

 samt rapportering ved uheld.
Uddannelse af maskinchefer og maskinmestre 2. Maskinchefer og maskinchefer skal have gennemgået  

 et af Søfartsstyrelsen til formålet anerkendt kursus, der giver den enkelte  

 deltager tilstrækkelig viden om gældende forskrifter for transport af farligt  

 gods - herunder, hvad angår de tekniske installationer om bord - og  

 tilstrækkelig viden til at kunne handle korrekt i tilfælde af fejl eller  

 uheld.
Målbeskrivelse Kurset skal være baseret på 20 timers undervisning og skal give deltagerne  

 kendskab til:
 Generelle regler for transport af farligt gods, IMDG-koden,  

 Østersøaftalen, ADR og RID, herunder specielt konstruktive og anlægsmæssige  

 regler i henhold til SOLAS, IEC's kapslingsgrader, IMDG-koden og  

 Østersøaftalen.
 De klasser, som farligt gods kan opdeles i, og egenskaber, som  

 karakteriserer de enkelte klasser.
 Bestemmelser vedr. afmærkning og separering af farligt gods og  

 transportenheder.
 Reglerne for ansvar og organisation samt procedurer og lokale  

 bestemmelser.
 Sundhedsfare, nødprocedurer og begrænsning/bekæmpelse af ulykker,  

 beredskab internt og eksternt samt brug af personligt udstyr.
 Uddannelse af matroser, skibsassistenter og motormænd.
 3. Matroser, skibsassistenter og motormænd skal have  

 gennemgået et af Søfartsstyrelsen til formålet anerkendt kursus, der giver  

 den enkelte deltager tilstrækkelig viden om gældende forskrifter viden til at  

 kunne handle korrekt i tilfælde af fejl eller uheld.
Målbeskrivelse Kurset skal være baseret på 16 timers undervisning og skal give deltagerne  

 forståelse for:
 De regelsæt som findes for transport af farligt gods, IMDG-koden,  

 Østersøaftalen, ADR og Rid.
 De klasser som farligt gods opdeles i og identificering af mærkningen af  

 sådant gods.
 Basisprincipper for adskillelse af køretøjer/togvogne, som medfører  

 farligt gods.
 Sundhedsrisiko, spildbekæmpelse og korrekt handling i tilfælde af uheld  

 samt brug af personligt udstyr.
 Rederiprocedurer og kendskab til lokale forhold og regler.
 Kursusbeviser m.v.
4. For de under pkt. 1, 2 og 3 nævnte uddannelser skal  

 instruktøren ved afslutning af hvert kursus udstede et kursusbevis på en af  

 Søfartsstyrelsen godkendt formular til de kursister, der af instruktøren  

 skønnes at have erhvervet den for personelkategorien nødvendige viden.
For  

 kursister, der er i besiddelse af søfartsbog, skal instruktøren endvidere med  

 dato og underskrift indstemple teksten fra kursusbeviset i søfartsbogen.
 4.1. Personer, der tidligere har gennemgået det i pkt. 1 nævnte kursus på  

 Marstal Navigationsskole, kan ved henvendelse til Søfartsstyrelsen få  

 ombyttet det tidligere udstedte bevis med et nyt i medfør af denne forskrift.
