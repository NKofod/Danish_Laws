 I medfør af § 40, nr. 7, i lov om Københavns Fondsbørs, jf.
 lovbekendtgørelse nr. 536 af 8. september 1988, fastsættes:
 § 1.  Aktier i selskaber, hvis aktiekapital er mindst  

 2 mio. kr., men ikke overstiger 15 mio. kr., kan optages til notering på  

 Københavns Fondsbørs på aktiemarked III, hvis der senest ved optagelsen til  

 notering udbydes mindst 15 pct. af aktiekapitalen, dog mindst 1 mio. kr. til  

 offentligt salg.
 Stk. 2.  Udvides aktiekapitalen til et beløb over 15  

 mio. kr., skal selskabet søge optagelse til officiel notering på Københavns  

 Fondsbørs.
 Stk. 3.  Overstiger selskabets egenkapital 30 mio. kr.,  

 kan fondsbørsbestyrelsen bestemme, at selskabet skal søge optagelse til  

 officiel notering på Københavns Fondsbørs.
 § 2.  Ved ansøgningen om optagelse til notering må der  

 til rådighed for offentligheden foreligge en efter fondsbørsbestyrelsens skøn  

 acceptabel beskrivelse af selskabet, indeholdende dets historie og nuværende  

 virkeområde samt dets resultatopgørelse og balance i en 3-årig periode.
 Stk. 2.  Fondsbørsbestyrelsen kan undtagelsesvis fravige  

 denne bestemmelse, i overensstemmelse med reglerne i skema A, punkt I, nr. 3,  

 i bekendtgørelse om betingelserne for optagelse til officiel notering af  

 værdipapirer på Københavns Fondsbørs.
Stk. 3.  Forhøjelse af aktiekapitalen skal, medmindre  

 generalforsamlingen ved særlig beslutning træffer anden bestemmelse, eller  

 forhøjelsen sker ved en fondsaktieemission eller som betaling for hel eller  

 delvis overtagelse af en bestående virksomhed, foregå ved offentlig  

 tegningsindbydelse og således, at de nye aktier forlods tilbydes selskabets  

 aktionærer.
Tegningsindbydelsen skal indeholde meddelelse om baggrunden for  

 kapitaludvidelsen samt en redegørelse for driftens forløb siden det sidst  

 afsluttede og offentliggjorte regnskab.
 § 3.  §§ 1-3, § 5, § 13, §§ 16-25 og §§ 27-30 i  

 bekendtgørelse om betingelserne for optagelse til officiel notering af  

 værdipapirer på Københavns Fondsbørs finder tilsvarende anvendelse.
 § 4.  Bekendtgørelsen træder i kraft den 1. november  

 1990. Samtidig ophæves bekendtgørelse nr. 814 af 13. november 1986 om  

 betingelserne for optagelse til notering af mindre og mellemstore selskaber  

 på aktiemarked III.
