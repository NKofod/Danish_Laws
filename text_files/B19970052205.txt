 I medfør af § 56, stk. 5, § 64, stk. 5, og § 134 a i færdselsloven, jf.  

 lovbekendtgørelse nr. 735 af 24. august 1992 med senere ændringer, senest lov  

 nr. 468 af 10. juni 1997, fastsættes:
 § 1.  Undervisning af elever med henblik på  

 erhvervelse af kørekort til kategori E skal foregå i overensstemmelse med  

 Færdselsstyrelsens undervisningsplan for køreuddannelsen til kategori E  

 (stort påhængskøretøj), der er optaget som bilag til denne bekendtgørelse (*  

 1).
 § 2.  Bekendtgørelsen træder i kraft den 1. juli 1997.  

 Fra samme dato ophæves Justitsministeriets bekendtgørelse af 31. marts 1992  

 om undervisningsplan for køreuddannelsen til kategori C, D og E samt  

 Justitsministeriets bekendtgørelse af 31. marts 1992 om undervisningsplan for  

 køreuddannelsen til kategori B/E.
 Stk. 2.  Bestemmelserne om, at manøvrer på køreteknisk  

 anlæg også skal gennemføres med sættevognstog, træder først i kraft den 1.  

 januar 1998.
 Stk. 3.  Elever, der har påbegyndt køreuddannelsen før  

 den 1. juli 1997, kan afslutte uddannelsen og aflægge køreprøve efter de  

 hidtil gældende regler frem til udgangen af september 1997.
 Stk. 4.  Elever, der før den 1. juli 1997 har påbegyndt  

 uddannelsen som kørelærer i henhold til Trafikministeriets bekendtgørelse nr.  

 284 af 30. april 1993 om godkendelse af kørelærere, skal aflægge skriftlig  

 forprøve i august 1997 efter den hidtil gældende undervisningsplan for  

 køreuddannelsen til henholdsvis kategori B/E og kategori C, D og E.
Trafikministeriet, den 19. juni 1997 Bjørn Westh / Mogens Funch (* 1) Bilaget til denne bekendtgørelse indføres i henhold til anordning  

 nr. 512 af 27. november 1985 ikke i Lovtidende, men kan købes i boghandelen  

 og Statens Information og ligger til gennemsyn på kørekortkontoret.
