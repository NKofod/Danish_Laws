 Rensningspligt/byggeforbud på på forurenede grunde sidestilles med  

 offentligretlige deklarationer og servituttet m.v., og skal således tages i  

 betragtning ved ansættelsen af ejendomsværdi og grundværdi, jf.  

 vurderingsloven § 13, stk. 2.
 I forbindelse med bl.a. bebyggelse eller planlægning af bebyggelse  

 konstateres i stigende omfang forurening af undergrunden fra tidligere  

 bebyggelse og udnyttelse af grundarealer.
 Ved konstatering af en grundforurening vil grundejeren af de offentlige  

 myndigheder blive pålagt en pligt til at gennemføre en fornøden rensning  

 eller blive meddelt et forbud mod bebyggelse.
 Det er Statsskattedirektoratets opfattelse, at offentlige myndigheders  

 regulering af bebyggelsesmulighederne på grund af en konstateret forurening  

 må sidestilles med offentligretlige deklarationer og servitutter m.v., og  

 skal således tages i betragtning ved ansættelsen af ejendomsværdi og  

 grundværdi.
 Statsskattedirektoratet finder på denne baggrund, at skyldrådene, når der  

 af miljø- og byggemyndighederne er pålagt en grund rensningsforanstaltninger,  

 eller når bebyggelssforbud er nedlagt, bør optage ansættelserne til  

 revisormæssig ændring efter sædvanlig praksis med skattemæssig virkning for  

 ejendomsskatterne 5 år tilbage fra det tidspunkt, hvor man bliver gjort  

 bekendt med forholdet.
