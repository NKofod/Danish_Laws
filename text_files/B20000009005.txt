Bekendtgørelse om regler for anmeldelse  

 af priser og andre betingelser for transport og levering af elektricitet samt  

 hel eller delvis salg af ejerandele i elforsyningsvirksomheder I medfør af §§ 37, stk. 3, 76, stk. 3, og 88, stk.1,  

 i lov nr. 375 af 2. juni 1999 om elforsyning, fastsættes:
 § 1. Anmeldelsespligt efter denne  

 bekendtgørelse påhviler de kollektive elforsyningsvirksomheder,  

 dvs. offentligt eller privat ejede virksomheder med bevilling, som på  

 offentligt regulerede vilkår har til formål at udføre  

 aktiviteter som net-, transmissions-, forsyningspligtig eller systemansvarlig  

 virksomhed.
§ 2. Anmeldelsespligten omfatter de i  

 § 1, nævnte virksomheders 1)	hele eller delvise afståelse af egne ejerandele i  

 elproduktionsvirksomheder eller andre kollektive elforsyningsvirksomheder,  

 jf. lovens § 39, 2)	oplysninger om hvilke virksomheder, der besidder ejerandele i  

 virksomheden, i det omfang virksomheden er bekendt med dette, jf. lovens  

 § 39, 3)	priser, tariffer og betingelser for ydelser, der omfattes af  

 bevillingen, samt grundlaget for fastsættelse af disse herunder  

 leveringsaftaler, jf. lovens § 76, stk.1, nr. 1, 4)	anmodninger og aftaler om transit herunder forhandlede priser og  

 betingelser, jf. lovens § 76, stk. 1, nr. 2, 5)	dokumentation for adskillelse af kommercielle aktiviteter, jf.  

 lovens § 76, stk. 1, nr. 3, 6)	opgørelse af indskudskapital og kapital, som ønskes  

 forrentet, jf. lovens § 76, stk. 1, nr. 4 samt lovens  

 § 74, 7)	opgørelse over dækning af realiserede tab ved  

 sideordnet virksomhed efter bestemmelserne i § 9, stk. 6, i lov nr.  

 54 af 25. februar 1976 om elforsyning med senere ændringer, 8)	regnskaber, budgetter og andre oplysninger til brug ved  

 fastsættelse af og tilsyn med de i lovens § 70 nævnte  

 indtægtsrammer, jf. lovens § 76, stk. 1, nr. 6.
 § 3. Anmeldelse i henhold til § 2,  

 stk. 1, omfatter endvidere anmeldelse af en kommunes eller en  

 amtskommunes salg af en elforsyningsvirksomhed eller af andele eller aktier  

 m.v. i en elforsyningsvirksomhed, jf. lovens § 37.
 Stk. 2. Kommunen eller amtskommunen skal inden salget  

 effektueres opgøre og anmelde størrelsen af kommunens eller  

 amtskommunens indskudskapital i elforsyningsvirksomheden samt af  

 nettoprovenuet ved salget.
Stk. 3. Med salg, jf. stk. 2, sidestilles enhver form for  

 hel eller delvis, direkte eller indirekte overdragelse eller lignende  

 af 1)	elforsyningsvirksomhed, 2)	direkte eller indirekte rådighed eller anden rettighed over  

 elforsyningsvirksomhed, 3)	kapitalandele, som i elforsyningsvirksomheden besiddes direkte eller  

 indirekte.
Stk. 4. Bestemmelserne i stk. 2, gælder også,  

 hvis sælgeren eller overdrageren er en virksomhed eller et selskab  

 m.v., som kommunen eller amtskommunen direkte eller indirekte har en  

 kapitalandel i, eller hvis kommunen eller amtskommunen opnår et provenu  

 gennem salg eller overdragelse m.v. af en virksomhed eller et selskab, der  

 ejer kapitalandele i en elforsyningsvirksomhed.
Bestemmelserne i stk. 1,  

 gælder endvidere, hvis kommunen eller amtskommunen på anden  

 måde opnår et provenu gennem salg eller overdragelse m.v., som  

 nævnt i 1. pkt.
 § 4. Anmeldelse af net- og  

 transmissionsvirksomheders priser, tariffer og betingelser skal ske inden 30  

 dage efter disses fastsættelse eller vedtagelse dog senest samtidig  

 med, at priserne, tarifferne eller betingelserne træder i kraft.
 Stk. 2. Anmeldelse af systemansvarlige og forsyningspligtige  

 virksomheders tariffer og leveringsbetingelser sker efter reglerne i  

 stk. 1.
 Stk. 3. Samtidig med anmeldelsen efter stk. 2, skal  

 systemansvarlige og forsyningspligtige virksomheder anmelde grundlaget for  

 tariffastsættelsen.
 § 5. De nødvendige oplysninger til  

 fastsættelse af de i lovens § 70, nævnte  

 indtægtsrammer skal anmeldes til Energitilsynet senest 3 måneder  

 før den periode, for hvilken indtægtsrammerne skal være  

 gældende.
 Stk. 2. For den første periode for fastlæggelse  

 af indtægtsrammer, der starter den 1. januar 2000, gælder  

 specielle frister for indsendelse i henhold til særskilt  

 bekendtgørelse.
 § 6. Aftaler om transit, jf. lovens §§ 5 og  

 25, skal anmeldes senest 7 dage efter, at aftalen er indgået.
 Stk. 2. Afslag på anmodning om transit skal anmeldes til  

 tilsynet senest 7 dage efter, at anmodningen om transit er afslået.
 § 7. Dokumentation for udskillelse af kommercielle  

 aktiviteter skal være tilsynet i hænde senest den 1. maj  

 2000.
 § 8. Anmeldelse af dækning af tab ved  

 sideordnet virksomhed efter bestemmelserne i § 9, stk. 6, i lov nr.  

 54 af 25. februar 1976, jf. elforsyningslovens § 76, stk. 1, nr. 5,  

 skal ske samtidig med, at virksomheden anmelder priser efter denne  

 bekendtgørelse.
 § 9. De anmeldte priser og andre betingelser  

 fremlægges i Energitilsynets offentligt tilgængelige register,  

 medmindre Energitilsynet tiltræder, at de ikke offentliggøres,  

 fordi væsentlige hensyn taler imod offentliggørelse, jf. lovens  

 § 82, stk.3.
§ 10. Med bøde straffes, jf. lovens  

 § 88, 1)	tilsidesættelse af anmeldelsespligt efter denne  

 bekendtgørelse, 2)	meddelelse af urigtige eller vildledende oplysninger efter denne  

 bekendtgørelse.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 11. Bekendtgørelsen træder i kraft den 16.  

 februar 2000.
