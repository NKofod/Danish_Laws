Herved bekendtgøres lov nr. 280 af 30. juni 1922 om  

 menighedsråd, jf. lovbekendtgørelse nr. 136 af 15. april 1980, med de  

 ændringer, der følger af lov nr. 212 af 25. maj 1983, lov nr. 616 af 21.  

 december 1983, lov nr. 221 af 16 maj 1984 og lov nr. 645 af 19. december  

 1984. (* 1) §§ 1-4. (Ophævet).
 § 5.  Medlemmer af folkekirken er:
 Stk. 2.  Nærmere regler for optagelse i og udtrædelse af  

 folkekirken gives ved kongelig anordning.
 Stk. 3.  Medlemsforholdet ophører, når et medlem:
Stk. 4.  Børn under 15 år optages i og udmeldes af  

 folkekirken på begæring af forældremyndighedens indehaver.
For børn mellem 15  

 og 18 år kræves foruden barnets egen begæring samtykke fra  

 forældremyndighedens indehaver.
 §§ 6-13. (Ophævet).
 § 14.  (Ophævet).
 § 15,  stk. 1-5. (Ophævet).
 § 15.  Stk. 6. Menighedsrådet kan ikke afgøre sager,  

 der vedrører en kirkefunktionærs forhold, forinden den pågældende har haft  

 lejlighed til at udtale sig i sagen.
 § 15,  stk. 7-9. (Ophævet).
 §§ 16-17. (Ophævet).
 Afsnit III (Ophævet).
§ 33.  Når et præsteembede bliver ledigt, skal det af  

 kirkeministeriet opslås med angivelse af, hvorledes det er aflønnet.
Opslag  

 skal foretages snarest muligt, men kan dog efter forud indhentet erklæring  

 fra og forhandling med vedkommende menighedsråd udsættes, hvis særlige grunde  

 taler derfor.
Ansøgningsfristen skal som regel være 3 uger.
§ 34.  Menighedsrådene medvirker efter §§ 39-42 ved  

 besættelsen af alle præsteembeder med undtagelse af sognepræsteembederne ved  

 Holmens og Garnisons kirker og Kastelskirken, alle i København, og  

 domprovste- og provsteembeder.
Ved besættelsen af domprovsteembeder finder  

 reglerne i § 43 a anvendelse.
 Stk. 2.  Ved de embedsbesættelser, hvor menighedsråd  

 ikke medvirker, indhentes biskoppens erklæring, forinden udnævnelse finder  

 sted.
Stk. 3.  For præsteembederne ved St.
Petri kirke i  

 København vedbliver fremdeles de denne menighed givne privilegier at gælde.
 Stk. 4.  Med hensyn til præsteembederne ved anstalter og  

 stiftelser såvel som for særlige grupper af personer, for hvilke der ikke er  

 oprettet menighedsråd, har det sit forblivende ved den hidtidige  

 besættelsesmåde.
 §§ 35-38. (Ophævet).
§ 39.  Når et embede, ved hvis besættelse  

 menighedsrådet har ret til at medvirke, er blevet ledigt, sender ministeriet  

 snarest muligt efter ansøgningsfristens udløb alle de indkomne ansøgninger  

 til vedkommende biskop.
Biskoppen sender snarest muligt gennem provsten  

 ansøgningerne til formanden for menighedsrådet eller, hvis sagen angår flere  

 menighedsråd, til formanden for hovedsognets eller hovedkirkens menighedsråd,  

 som derefter snarest giver de vedkommende adgang til at gennemgå  

 ansøgningerne.
Ved ansøgningernes fremsendelse træffer biskoppen  

 foranstaltning til et møde af pastoratets menighedsråd mindst 3 og højst 4  

 uger, efter at ansøgningerne er kommet formanden i hænde.
Biskoppen kan dog  

 på menighedsrådets begæring indrømme ændringer i disse frister.
Såfremt  

 biskoppen måtte finde det ønskeligt, eller et eller flere  

 menighedsrådsmedlemmer måtte fremsætte begæring derom, skal inden det i denne  

 paragraf foreskrevne møde en orienterende forhandling mellem biskoppen og  

 menighedsrådet finde sted.
 § 40.  Ved det af biskoppen berammede møde, der ledes  

 af biskoppen eller provsten på hans vegne, gennemgås ansøgningerne, men  

 indstillingen til ministeriet foretages i et senere møde af menighedsrådet  

 alene, der dog skal afholdes inden 48 timer efter det første mødes slutning.  

 Afstemningen om, hvem der ønskes indstillet, og i hvilken orden de skal  

 indstilles, sker på følgende måde:
Stk. 2.  Afstemningen er skriftlig og hemmelig, og der  

 må kun skrives een kandidats navn på hver stemmeseddel.
Stemmeberettigede er  

 kun de valgte medlemmer af menighedsrådet.
Stk. 3.  Hvis der ved første afstemning falder stemmer  

 på tre eller flere kandidater, indstilles altid de tre, som har flest  

 stemmer.
Er dette på grund af stemmelighed ikke afgjort, medtages i  

 indstillingen alle de, som ved deres stemmetal har adkomst til de tre første  

 pladser.
 Stk. 4.  Ved særskilt afstemning fastsættes den orden,  

 hvori de således udpegede kandidater opføres på indstillingslisten, dog  

 såleles, at den, der allerede ved første afstemning har fået over halvdelen  

 af stemmerne, derved altid er indstillet som nr. 1.
 Stk. 5.  Er der ved første afstemning faldet stemmer på  

 færre end tre, indstilles den eller de, på hvilke stemmerne er faldet, på  

 samme måde, medens ny afstemning foretages om, hvem der yderligere skal  

 indstilles.
Stk. 6.  Ved slutningen af de ommeldte møder  

 underskrives forhandlingsbogen af alle deltagere i møderne.
Umiddelbart efter  

 det mødes slutning, hvori afstemningen har fundet sted, tilstilles sagens  

 akter tillige med en udskrift af forhandlingsbogen biskoppen gennem provsten.
 § 41.  Når ministeriet har modtaget mødets indstilling  

 med biskoppens erklæring, har det frit valg med hensyn til, hvem af de  

 indstillede det vil udnævne, dog at en ansøger, der ved første afstemning har  

 fået alle de afgivne stemmer af ministeriet skal udnævnes.
 Stk. 2.  Ved besættelse af embeder ved kirker med flere  

 præster skal ministeriet tage tilbørligt hensyn til mindretallene i  

 menighedskredsen.
§ 42.  Uanset bestemmelserne i §§ 39-41 kan et  

 pastorats menighedsråd når det mener, at der i menigheden er et udbredt ønske  

 om at få en bestemt person beskikket til præst, inden 5 uger, efter at  

 embedet er opslået ledigt, gennem biskoppen andrage ministeriet herom.  

 Desuden skal et andragende om at få en bestemt person beskikket til præst  

 indsendes af menighedsrådet til ministeriet, når der fra 20 pct. af de  

 valgberettigede medlemmer af menigheden sker skriftlig henvendelse herom,  

 inden det i § 39 omtalte indstillingsmøde er berammet.
Finder ministeriet, at  

 der intet er til hinder for, at vedkommende beskikkes, anmoder det biskoppen  

 om at foranledige, at der snarest sammenkaldes et menighedsmøde for hele  

 pastoratet, på hvilket spørgsmålet om pågældendes beskikkelse sættes til  

 afstemning.
Mødet ledes af biskoppen eller provsten på hans vegne, og  

 afstemningen er skriftlig og hemmelig.
Om mødet og afstemningens udfald  

 indsender mødets leder beretning til ministeriet, der - hvis 2/3 af de på  

 menighedsmødet afgivne stemmer slutter sig til det udtalte ønske - er  

 berettiget til at udnævne den pågældende.
Med biskoppens godkendelse kan  

 menighedsmødet afholdes delt i flere møder, såfremt mangelen på tilstrækkelig  

 rummeligt mødelokale efter biskoppens skøn gør dette ønskeligt.
Det er dog en  

 betingelse, at der højst bliver 24 timer mellem begyndelsestidspunktet for  

 hvert af de således sammenhørende møder, der må anses for en enhed, og at det  

 sikres, at personer, der har deltaget i afstemning ved et tidligere møde,  

 ikke påny afgiver stemme.
Såfremt møderne afholdes samtidigt flere steder,  

 kan biskoppen overdrage det til en anden end provsten at lede et eller flere  

 af møderne på biskoppens vegne.
 Stk. 2.  Endvidere kan besættelsen af præsteembeder  

 undtagelsesvis efter kirkeministerens bestemmelse ske uden iagttagelse af de  

 i det foranstående fastsatte regler angående den formelle fremgangsmåde ved  

 menighedsrådenes medvirken, opslag af embeder m.v., dersom to præster, der  

 hver for sit vedkommende har været ansat i mere end 5 år i deres hidtidige  

 embede, fremsætter ansøgning om gensidigt at indtræde i hinandens embede, og  

 vedkommende menighedsråd derefter, med to tredjedele af de af de valgte  

 medlemmer afgivne stemmer på et særligt i den anledning inden for hvert af de  

 to pastorater med mindst 10 dages varsel indkaldt møde, tiltræder det af  

 præsterne fremsatte ønske.
Nærværende bestemmelse kan anvendes også i tilfælde, hvor den ene af  

 præsterne er ansat under Dansk Kirke i Udlandet eller i en stilling under en  

 anden kirkelig institution, der virker i tilknytning til folkekirken; i  

 sidstnævnte tilfælde dog kun, såfremt der er meddelt vedkommende præst  

 kongelig eller ministeriel stadfæstelse i stillingen.
Tilslutning fra den  

 myndighed inden for den pågældende institution, der er kompetent til at  

 træffe bestemmelse om præsteansættelse, træder i så fald for denne stillings  

 vedkommende i stedet for menighedsrådets tilslutning.
§ 43.  Når 50 valgberettigede medlemmer af menigheden  

 i et pastorat fremsætter begæring om, at en mand ansættes som andenpræst i  

 pastoratet, og godtgør, at den pågældende opfylder betingelserne for at blive  

 præst i folkekirken og er villig til at modtage sådan ansættelse samt har  

 erklæret sig enig i den løn, der af den nævnte kreds ydes ham, og tillige  

 godtgør, at denne løn er sikret ham for mindst 5 år, kan ministeriet ansætte  

 den pågældende som andenpræst i vedkommende pastorat.
Sådan ansættelse af en  

 andenpræst bør som regel ikke finde sted i det første år efter en ny  

 præsteansættelse i pastoratet.
Andenpræsten er med hensyn til det kirkelige  

 arbejde i pastoratet og i sit forhold til sognepræsten ligestillet med en  

 residerende kapellan.
Ministeriet fastsætter regulativet for arbejdsforholdet  

 mellem ham og sognepræsten på grundlag af et af biskoppen efter samråd med de  

 pågældende præster og menighedsrådet udarbejdet forslag.
 § 43 a.  Til domprovst kan kun udnævnes personer, der  

 har bestået teologisk kandidateksamen fra et universitet her i landet, og som  

 opfylder betingelserne for at blive ansat som præst i folkekirken.
Stk. 2.  Ved ledighed i en stilling som domprovst sender  

 ministeriet snarest muligt efter ansøgningsfristens udløb de indkomne  

 ansøgninger til vedkommende biskop.
På et møde med domsognets menighedsråd  

 gennemgår biskoppen ansøgningerne.
I et møde, der afholdes af menighedsrådet  

 alene senest 3 uger efter det første møde, afgiver menighedsrådet en  

 udtalelse om mindst 3 ansøgere opstillet i prioriteret rækkefølge.
Stk. 3.  Biskoppen sender ansøgningerne og den afgivne  

 udtalelse til kirkeministeriet med sin egen udtalelse, ligeledes om mindst 3  

 ansøgere opstillet i prioriteret rækkefølge.
Biskoppen er frit stillet med  

 hensyn til, hvilke ansøgere han vil udtale sig om.
Stk. 4.  Kirkeministeren afgør, hvilken ansøger der skal  

 indstilles til kgl. udnævnelse.
Kirkeministeren kan dog ikke indstille en  

 ansøger, der ikke er omfattet af biskoppens udtalelse, før sagen har været  

 forhandlet med biskoppen.
 §§ 44-48. (Ophævet).
§ 49.  Denne lov gælder ikke for Færøerne.
Ved kgl.  

 anordning kan loven efter forhandling med det færøske hjemmestyre sættes i  

 kraft på øerne med de ændringer, som måtte være ønskelige af hensyn til de  

 der gældende særlige forhold. ------------- Lov nr. 212 af 25. maj 1983 indeholder i § 2 følgende bestemmelse:
§ 2.  Loven træder i kraft ved bekendtgørelsen i  

 Lovtidende og finder anvendelse ved besættelsen af stillinger, der opslås  

 ledige efter lovens ikrafttræden. ------------- Lov nr. 616 af 21. december 1983 indeholder i §§ 35 og 36 følgende  

 bestemmelser:
 § 35.  Loven finder første gang anvendelse ved de  

 ordinære valg til menighedsråd i november 1984.
 § 36.  I lov om menighedsråd, jfr. lovbekendtgørelse  

 nr. 136 af 15. april 1980, ophæves med virkning fra det tidspunkt, der er  

 nævnt i § 35, følgende bestemmelser: § 3, § 4, stk. 1-3, stk. 4, 1. pkt.,  

 stk. 5-6, stk. 7, 1., 2. og 4. pkt., og stk. 8, §§ 6-10, § 14, stk. 1, sidste  

 pkt., og stk. 4, § 17 og §§ 44-48.
--------- Lov nr. 221 af 16. maj 1984 indeholder i § 38 følgende bestemmelser:
 § 38.  Loven træder i kraft den 1. december 1984.  

 Bestemmelserne i §§ 5-9 og §§ 21-22 finder dog anvendelse på de  

 konstituerende møder, der afholdes af de menighedsråd, der vælges ved det  

 ordinære valg i 1984.
 Stk. 2.  Følgende lovbestemmelser ophæves:
--------- Lov nr. 645 af 19. december 1984 indeholder i § 27 følgende bestemmelser:
 § 27.  Loven træder i kraft den 1. januar 1986.
 Stk. 2.  (Udelades).
 Stk. 3.  Følgende bestemmelser ophæves:
Kirkeministeriet, den 7. december 1987 Mette Madsen /Asger Jørgensen (* 1) Kirkeministeriets bekendtgørelse nr. 141 af 25. marts 1987  

 indeholder oplysning om de bestemmelser i den tidligere menighedsrådslov, der  

 forbliver i kraft.
