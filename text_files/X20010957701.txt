Fradrag for tegningsretter tildelt efter LL §  

 7A Ligningsrådet blev i en bindende forhåndsbesked spurgt, om en  

 medarbejderaktieordning opfyldte betingelserne i LL § 7A, samt om selskabet  

 ville have fradrag for udgifterne ved tildelingen.
 Sagsfremstilling:
Et selskab, der påtænkte at gennemføre en  

 medarbejderaktieordning for ansatte i selskabet selv og størstedelen  

 af dets datterselskaber efter reglerne i ligningslovens § 7A havde spurgt  

 Ligningsrådet om, hvorvidt medarbejderaktieordningen opfyldte betingelserne i  

 ligningslovens § 7 A.
Der blev endvidere spurgt, om Selskabet kunne  

 fratrække favørelementet som en driftsomkostning ved  

 opgørelsen af den skattepligtige indkomst for såvel danske som  

 udenlandske medarbejdere.
Selskaber, der deltog i ordningen Medarbejdere i Selskabet og i dette selskabs direkte og indirekte  

 ejede datterselskaber, hvori der ejedes mere end 50% af kapitalen, eller hvor  

 Selskabet på anden måde havde bestemmende indflydelse, ville  

 blive tilbudt at deltage i ordningen.
Medarbejdere i selskaber, hvori  

 Selskabet ejede mindre end 50% af kapitalen og heller ikke på anden vis  

 havde bestemmende indflydelse, ville ikke blive tilbudt at deltage i  

 medarbejderaktieordningen.
Oprindeligt var det tanken at gennemføre en global  

 medarbejderaktieordning, der således skulle omfatte alle koncernens  

 selskaber i 53 lande.
Det var dog på ansøgningstidspunktet  

 besluttet ikke at tilbyde medarbejdere i selskaber beliggende i visse lande  

 deltagelse i ordningen, da særlige forhold gjorde sig gældende  

 for medarbejdere i disse lande.
 Således ville medarbejdere i datterselskaber i 10 lande ikke blive  

 tilbudt deltagelse i ordningen fordi de enten i henhold til nationale regler  

 ikke havde ret til at eje aktier i udenlandske selskaber, eller fordi der var  

 meget strenge prospektkrav i de pågældende lande, således  

 at omkostninger og tidsforbrug ved etablering af ordningen ifølge  

 rådgiver ville stå i åbenlyst  misforhold til antallet af  

 medarbejdere i disse lande og til medarbejderaktieordningen i sin helhed.
Aktier, der blev tilbudt ved ordningen På Selskabets generalforsamling blev Selskabets bestyrelse  

 bemyndiget til at forhøje aktiekapitalen og til at udbyde  

 medarbejderaktier til favørkurs.
De tilbudte aktier var B-aktier, og  

 der eksisterede allerede B-aktier i selskabet.
Forhøjelsen af aktiekapitalen blev som udgangspunkt tilbudt alle  

 medarbejdere og skulle ske uden fortegningsret for de bestående  

 aktionærer.
Kapitalen ville kun blive forhøjet med et  

 beløb svarende til, hvad der faktisk blev tegnet af de  

 tegningsberettigede medarbejdere, og der ville ikke blive rettet fornyet  

 tilbud til de tegningsberettigede om yderligere tegning.
I tilfælde af overtegning, ville der ske en proportional reduktion,  

 således at man startede i den gruppe, der var berettiget til flest  

 aktier og derefter begrænsede de andre grupper efter en forud fastsat  

 trin-model.
Hvis et trin skulle medføre en større reduktion end  

 den pågældende overtegning havde nødvendiggjort, skulle de  

 overskydende aktier tilbageføres til de medarbejdere, der blev  

 berørt af den sidste reduktion.
 Medarbejderne blev tilbudt at tegne aktier med en nominel værdi  

 på 100 kr. til kurs 200.
 Det var oplyst i tegningsindbydelsen, at forskellen mellem aktiens  

 markedsværdi og den pris, som skulle betales for medarbejderaktierne  

 (favørelementet), ikke ville overstige 10% af medarbejderens  

 årlige bruttoløn. Årslønnen blev opgjort som  

 april-lønnen  inklusiv pension, men eksklusiv overarbejdsbetaling og  

 bonus, multipliceret med 12.
Betingelser for tegning Det var en betingelse for at tegne aktier, at medarbejderne den 1. maj  

 2001 var fastansat i uopsagt stilling i et af koncernens selskaber.
Ved  

 vurderingen af, hvorvidt en medarbejder var fastansat, lagde Selskabet  

 følgende kriterier til grund:
En medarbejder betragtedes som fastansat, hvis han i perioden fra 1.  

 januar 2001 til 1. maj 2001 havde været beskæftiget i koncernen  

 gennemsnitligt mindst 8 timer pr. uge.
Ved bevilget eller berettiget orlov  

 (såsom militærtjeneste, barselsorlov, forældreorlov,  

 udstationering eller lignende) beregnedes den gennemsnitlige arbejdstid pr.  

 uge fra orlovens start og 4 måneder bagud.
 Medarbejdere, der var ansat i en tidsbegrænset stilling (  

 lærlinge, elever, turnusingeniører og -økonomer)  

 betragtedes ikke som opsagt.
 Medarbejdere, der pr. 1. maj 2001 enten var opsagt til pension på  

 grund af alder eller er i opsagt stilling, fordi de skal indtræde i  

 efterlønsordningen kan dog ligeledes deltage i ordningen.
 Det antal aktier, som medarbejderne kunne tegne, afhang af, hvor  

 længe de havde været ansat i koncernen.
Båndlæggelse De erhvervede aktier vil blive båndlagt i 5 år fra den 31.  

 december 2001, således at medarbejderne i denne periode ikke kan  

 sælge, pantsætte eller på anden vis råde over  

 aktierne.
Ligningsrådets afgørelse og begrundelse Ordningens overensstemmelse med ligningslovens § 7A I henhold til ligningslovens § 7A kan en arbejdsgiver tilbyde sine  

 ansatte at købe eller tegne aktier, uden at dette medregnes til den  

 ansattes skattepligtige indkomst.
Bestemmelsen opregner en række  

 betingelser for, at tildelingen kan betragtes som skattefri.
I den  

 forbindelse  kan styrelsen bemærke følgende:
 Generelle betingelser.
 Det er en betingelse for at en medarbejderaktieordning er omfattet af  

 ligningslovens § 7A, at værdien af retten til at købe eller  

 tegne aktier ikke overstiger 10% af den ansattes årsløn, samt at  

 der ikke kan ske overdragelse, pantsætning eller anden  råden  

 over aktierne mv. før 5 år efter udløbet af det  

 kalenderår, hvor tildelingen har fundet sted, jf. ligningslovens § 7A,  

 stk 1.
 Beregningen af årslønnen skal foretages efter objektive  

 kriterier, der sikrer en realistisk opgørelse af  

 årslønnen for det år, hvori medarbejderaktieordningen  

 tilbydes.
Selskabets medarbejderaktieordning forudsætter, at værdien af  

 retten til at erhverve aktier i Selskabet højst må udgøre  

 10% pr. år af medarbejderens bruttoløn.
Værdien af retten  

 til at erhverve aktier opgøres som forskellen mellem aktiens  

 markedsværdi på retserhvervelsestidspuntket og den pris, som  

 medarbejderen betaler for aktien.
Den årlige bruttoløn  

 opgøres som tolv gange månedslønnen før skat for  

 april 2001 inklusive pension men eksklusive overarbejdsbetaling og bonus.
 Ligningsrådet kan bekræfte, at de ovennævnte  

 opgørelsesmetoder er i overensstemmelse med ligningslovens § 7A.
 Det er fastsat i medarbejderaktieordningen, at de tildelte aktier skal  

 båndlægges i overensstemmelse med bestemmelserne i § 7A.
 Afskæring af datterselskaber i visse lande.
 Medarbejderaktierne tilbydes til de  ansatte i de fleste af koncernens  

 direkte eller indirekte ejede datterselskaber, hvori der er bestemmende  

 indflydelse.
 Man har dog valgt ikke at tilbyde medarbejderne i datterselskaber i visse  

 lande at deltage i medarbejderaktieordningen enten fordi det af  

 lovmæssige årsager er umuligt at gennemføre ordningen  

 eller fordi der i landene er væsentlige økonomiske og  

 tidsmæssige hindringer for ordningens etablering.
Ligningslovens § 7A giver et selskab mulighed for at tilbyde aktier til  

 dets medarbejdere og til medarbejdere i selskabets datter- og  

 datterdatterselskaber.
Det står således klart, at medarbejdere i  

 koncernselskaber kan deltage i medarbejderaktieordningen.
 I henhold til bestemmelsen er det en betingelse for skattefritagelse, at  

 adgangen til at deltage i ordningen står åben for alle ansatte.  

 Når bestemmelsens definerer begrebet "selskabets ansatte" som  

 værende ansatte i selskabet og dets datter- og datterdatterselskaber,  

 må dette som udgangspunkt medføre, at medarbejdere i samtlige  

 koncernselskaber skal have adgang til at deltage i ordningen for at  

 værdien af de modtagne aktier er skattefri for medarbejderne.
Det følger dog af bestemmelsens stk. 2, 2. pkt., at  

 begrænsninger fastsat efter almene kriterier kan anerkendes.
I den  

 konkrete situation bliver datterselskaberne i de relevante lande  holdt ude  

 fra deltagelse af den samlede ordning på grund af restriktive nationale  

 regler, der enten umuliggør eller hindrer gennemførelsen af  

 ordningen.
Det er Ligningsrådets opfattelse, at de beskrevne  

 begrænsninger ikke vil udgøre en hindring for skattefritagelse  

 efter ligningslovens § 7A.
Ansættelseskrav Det er i den beskrevne ordning en betingelse for at tegne aktier, at  

 medarbejderne den 1. maj 2001 er fastansat i uopsagt stilling i et af  

 koncernens selskaber.
Ligningsrådet skal hertil bemærke, at det i  

 ligningslovens § 7A er bestemt, at medarbejdere på  

 erhvervelsestidspunktet er ansat i uopsagt stilling.
Det er således en  

 forudsætning for skattefrihed, at medarbejderen ikke bare er ansat i  

 koncernen den 1. maj 2001, men også på det tidspunkt, hvor han  

 erhverver endelig ret til medarbejderaktierne.
Den beskrevne medarbejderaktieordning tilbydes til fastansatte  

 medarbejdere i Selskabet og dets datterselskaber.
En medarbejder betragtes  

 efter det oplyste i ansøgningen som fastansat, hvis han i en  

 4-måneders periode før ordningens gennemførelse har  

 været beskæftiget i koncernen gennemsnitligt mindst 8 timer pr.  

 uge.
 Ved bevilget eller berettiget orlov (såsom militærtjeneste,  

 barselsorlov, forældreorlov, udstationering eller lignende) beregnes  

 den gennemsnitlige arbejdstid pr. uge fra orlovens start og 4 måneder  

 bagud.
 Medarbejdere, der pr. 1. maj 2001 enten er opsagt til pension på  

 grund af alder eller er i opsagt stilling, fordi de skal indtræde i  

 efterlønsordningen kan dog ligeledes deltage i ordningen.
 Disse krav er i overenstemmelse med ligningslovens § 7A.
Fradrag for udgifter forbundet med ordningen I ligningslovens § 7A, stk. 1, nr. 1 er der indsat hjemmel til, at et  

 selskab giver sine medarbejdere ret til at købe eller tegne aktier  

 eller andelsbeviser i selskabet uden at værdien af denne ret skal  

 medregnes ved opgørelsen af den ansattes skattepligtige indkomst.  

 Selskabet har således fradrag som en driftsomkostning for den udgift,  

 det påføres ved, at aktierne tilbydes medarbejderne til  

 favørkurs.
Fradragsretten er ikke hjemlet i de almindelige regler om  

 driftsomkostninger, idet udstedelse af tegningsretter ikke medfører en  

 omkostning for selskabet, men derimod for selskabets aktionærer.
Der  

 kan således ikke opnås fradrag efter statsskattelovens § 6, litra  

 a, men alene efter bestemmelsen i ligningslovens § 7A, stk. 1, nr.1.
Der er i ligningslovens § 7A, stk 1, nr. 1, sidste punkt henvist til, at  

 selskabet opnår fradrag som driftsomkostning.
Denne bestemmelse  

 fastslår alene, at selskabet har fradrag, men da der ikke direkte er  

 henvist til statsskattelovens § 6, litra a, er der ikke grundlag for at  

 antage, at denne bestemmelses materielle indhold finder anvendelse.
 For så vidt angår indholdet af fradragsretten kan der efter  

 Ligningsrådets opfattelse søges støtte i de  

 betragtninger, lovgiver har anført angående fradrag for  

 tegningsretter tildelt efter ligningslovens § 28. Der er ikke holdepunkter  

 for at antage, at tildeling af tegningsretter skal behandles forskelligt, alt  

 efter om de er tildelt efter ligningslovens § 7A eller § 28.
LL § 7A, stk.1, nr. 1, tager ikke direkte stilling til, hvor det hjemlede  

  fradrag ligger, såfremt tildelingen af medarbejderaktier sker i en  

 koncern.
Af bemærkningerne til ændringsforslaget fremsat i  

 forbindelse med 3. behandlingen af lov nr. 1286 af 12/12-2000 fremgår  

 det, at fradragshjemlen også omfatter den situation, hvor  

 tegningsretten er ydet af et selskab, der er koncernforbundet med  

 arbejdsgiverselskabet.
 I denne situation vil moderselskabet, der yder tegningsretten, havde  

 fradrag for udgiften ved  udstedelse og udnyttelse af tegningsretterne,  

 uanset om arbejdsgiver/selskabet yder refusion eller ej, jf  

 ændringsforslag (bilag 26) til 3. behandling af L 37 (lov nr. 1286 af  

 12/12-00).
 Det er derfor Ligningsrådets opfattelse, at Selskabet vil have  

 fradrag for udgifter til ordningen, der vedrører ansatte i selskabet  

 selv og dettes danske og udenlandske datterselskaber i henhold til reglerne i  

 ligningslovens § 7A, uanset om disse er skattepligtige til Danmark eller  

 ej.
