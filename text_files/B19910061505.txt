I medfør af § 43, stk. 4, § 43 a, stk. 2 og § 43 b, stk. 2 i lov om naturfredning, jf. lovbekendtgørelse nr. 530 af 10. oktober 1984 med senere ændringer fastsættes:
§ 1.  Søer, moser, heder, strandenge og strandsumpe,  

 der er dannet, fordi der efter aftale med en offentlig myndighed i en nærmere  

 angiven periode er gennemført en særlig driftsform på et areal, herunder  

 braklægning og/eller pleje af dette, er undtaget fra bestemmelserne i  

 naturfredningslovens §§ 43, 43 a og 43 b, medmindre andet er bestemt i  

 aftalen.
Undtagelsen gælder indtil et år efter aftaleperiodens udløb.
 Stk. 2.  Hvor aftalen indgås med amtsrådet, gælder den i  

 stk. 1 nævnte undtagelse kun, når amtsrådet før aftaleperiodens begyndelse  

 har udtalt sig om, hvorvidt og hvor der på arealet findes søer, moser, heder,  

 strandenge eller strandsumpe, som er omfattet af de nævnte lovbestemmelser.  

 Amtsrådets udtalelse skal optages i aftalen.
Stk. 3.  Indgås der aftale med en offentlig myndighed om  

 pleje af et areal, der er omfattet af bestemmelserne i § 43, § 43 a eller §  

 43 b, kan den tidligere udnyttelse af arealet genoptages efter  

 aftaleperiodens udløb, medmindre andet er bestemt i aftalen.
Genoptagelsen  

 skal ske senest et år efter aftaleperiodens udløb.
 § 2.  Bekendtgørelsen træder i kraft den 1. september  

 1991.
