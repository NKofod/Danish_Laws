Skriftlig fremsættelse (5. oktober 2006) Miljøministeren  

  

 (Connie Hedegaard):
 Herved tillader jeg mig for Folketinget at fremsætte:
Forslag til lov  

om ændring af lov om  

 miljøbeskyttelse, lov ombeskyttelse af havmiljøet og forskellige andre love  

 (Ophævelse af adgang til atoverføre myndighedskompetence til kommunale  

 fællesskaber samt ændring afdelegationsbestemmelser m.v. i en række love på  

 natur- og miljøområdet) (Lovforslag nr.
L 40).
Lovforslaget er en opfølgning på kommunalreformen og ophæver  

 den adgang, kommunerne har i dag til at overføre myndighedskompetence til  

 kommunale fællesskaber på tre af Miljøministeriets lovområder.
Herudover  

 ændrer  

 lovforslaget i delegationsbestemmelserne i 22 love på Miljøministeriets  

 område  

 bl.a. for at give et sikkert juridisk grundlag for at henlægge en række  

 ministerbeføjelser til de syv lokale miljøcentre under Miljøministeriet.  

 Regeringens overvejelser om at fusionere sektorforskningen med  

 universiteterne  

 kan betyde, at sektorforskningsinstitutioner under Miljøministeriet eventuelt  

 skal flyttes organisatorisk til Ministeriet for Videnskab, Teknologi og  

 Udvikling.
Lovforslaget sikrer endvidere, at miljøministeren fortsat kan  

 henlægge opgaver til forskningsinstitutionerne.
Endelig foretages med  

 lovforslaget  

 mindre konsekvensrettelser i enkelte love, som skulle have været foretaget i  

 forbindelse med kommunalreformændringerne af de pågældende love.
 Det er regeringens holdning, at kommunalreformen med større  

 kommuner, samling af opgaver og medarbejdere og indførelse af en  

 kvalitetsstyringsordning  

 vil ruste kommunerne til at klare deres myndighedsopgaver selv.  

 Kommunalreformen mindsker således behovet for kommunale samarbejder til  

 udøvelse af myndighedskompetence, og det vil efter regeringens opfattelse  

 ikke  

 være nødvendigt fortsat at lade myndighedsopgaver på miljøområdet blive  

 varetaget i kommunale fællesskaber, da kommunerne efter kommunalreformen  

 bliver  

 fagligt mere bæredygtige.
 Der  

 er i dag mulighed for at overføre myndighedskompetence til kommunale  

 fællesskaber godkendt efter § 60 i lov om kommunernes styrelse på tre af  

 Miljøministeriets lovområder, nemlig miljøbeskyttelsesloven,  

 vandforsyningsloven  

 og jordforureningsloven.
 Opretholdelse af disse bestemmelser ville medføre, at  

 kommunernes adgang til at overføre myndighedsopgaver til kommunale  

 fællesskaber  

 pr. 1. januar 2007 vil blive udvidet med de nye opgaver, som kommunerne med  

 kommunalreformen overtager på de tre lovområder.
Det vil ikke være i overensstemmelse med forudsætningerne  

 bag kommunalreformen at etablere nye muligheder for, at kommunerne kan  

 overlade  

 myndighedsopgaver på miljøområdet til kommunale fællesskaber.
Under hensyn  

 til,  

 at de opgaver på miljøområdet, som kommunerne med kommunalreformen overtager  

 fra amtskommunerne, er mere komplekse opgaver end de hidtidige kommunale  

 opgaver, er det regeringens opfattelse, at heller ikke de eksisterende  

 kommunale myndighedsopgaver på miljøområdet fremover bør kunne varetages i  

 kommunale fællesskaber.
 Med forslaget ophæves derfor bestemmelserne om kommunale  

 fællesskabers mulighed for at varetage myndighedsopgaver på miljøområdet.
Med kommunalreformen flyttes en række af amternes nuværende  

 opgaver til Miljøministeriets syv regionale miljøcentre i henholdsvis Odense  

 (inkl.
Fåborg), Roskilde, Århus, Ringkøbing, Ålborg, Ribe og  

 Nykøbing-Falster.  

 Statens nye opgaver på natur- og miljøområdet skal primært varetages i disse  

 centre, hvor også de ca. 700 nuværende amtsmedarbejdere, som skal overføres  

 til  

 Miljøministeriet, primært skal ansættes.
Med lovforslaget sikres det juridiske grundlag for  

 delegationen af opgaver til de statslige miljøcentre ved udvidelse af de  

 gældende delegationsbestemmelser i 22 love under Miljøministeriets ressort.  

 Det  

 er dog langt fra på alle disse lovområder, at der aktuelt er planer om at  

 delegere beføjelser til miljøcentrene.
I lighed med at ministeren allerede i  

 dag standardmæssigt har hjemmel til at delegere opgaver til en styrelse eller  

 tilsvarende institution i stort set samtlige love, får ministeren med  

 forslaget  

 en tilsvarende hjemmel til at delegere opgaver til statslige myndigheder i  

 Miljøministeriet, som organisatorisk er underordnet styrelserne, som f.eks.  

 miljøcentrene må anses at være.
Dette giver mulighed for en fleksibel  

 organisering af ministeriets opgaver.
De eksisterende klageadgange  

 opretholdes,  

 og klageinstansen fastholdes uændret uanset overførslen af  

 førsteinstansbehandlingen  

 til miljøcentrene.
Der vil fortsat alene blive to niveauer i  

 sagsbehandlingen,  

 uanset hvor en konkret sag varetages i Miljøministeriet  i styrelserne  

 eller i  

 miljøcentrene.
For at opnå dette konsekvensrettes med forslaget enkelte af de  

 gældende klagebestemmelser.
Regeringens overvejelser om at fusionere sektorforskningen  

 med universiteterne kan betyde, at sektorforskningsinstitutioner under  

 Miljøministeriet f.eks.
Danmarks Miljøundersøgelser (  

 DMU  

 )  

 - eventuelt skal flyttes organisatorisk til Ministeriet for Videnskab,  

 Teknologi og Udvikling.
For at sikre at miljøministeren fortsat kan henlægge  

 opgaver dertil, udvides med lovforslaget de eksisterende  

 bemyndigelsesbestemmelser  

 således, at bemyndigelse også kan ske til statslige myndigheder uden for  

 ministeriet.
 Idet jeg i øvrigt kan henvise til  

 lovforslaget med tilhørende bemærkninger, skal jeg anbefale forslaget til  

 Folketingets  

 velvillige behandling.
