 Ankenævnet udtalte:
"Klageren ses ikke at have sandsynliggjort, at det ansøgte  

 udstyrsmærke adskiller sig således fra almindeligt forekommende  

 emballager på vareområdet, at det kan fungere som kenderegn for  

 produktet  " Et varemærke udformet som en tegning af  

 en flaske ikke registrerbart År 1998, den 22. juni afsagde  

 Patentankenævnet (Hans Chr.
Thomsen, Michael Dorn,  J.C.
Warnich-Hansen)  

 følgende KENDELSE i sagen j.nr.
V 35/96:
Klage fra Malaysia Dairy Industries Pte Ltd, Singapore,  

 v/Larsen & Birkeholm A/S Skandinavisk Patentbureau over Patentdirektoratets afgørelse af 2. april 1996  

 vedrørende varemærkeansøgning nr.
VA 4182 1995.
 Den 2. juni 1995 indleverede klageren en ansøgning  

 om registrering af et figurmærke, udformet som en tegning af en flaske,  

 for nærmere angivne varer i klasse 29 og 32.
 I skrivelse af 12. juni 1995 udtalte Patentdirektoratet,  

 at det ansøgte varemærke ikke umiddelbart kunne registreres:
 "Vi har fundet, at vi ikke umiddelbart kan registrere  

 varemærket, fordi det ikke har det særpræg, et  

 varemærke skal have for at kunne registreres.
Det er således vor opfattelse, at varemærket  

 ud fra en helhedsvurdering har det fornødne særpræg til at  

 kunne registreres." I skrivelse af 30. november 1995 anførte  

 direktoratet følgende: Begrundelsen herfor er, at indsnævringen  

 midt på flasken tjener til at gøre det lettere at holde den fast  

 i hånden." Klageren skrev i den anledning den 28. november 1995  

 følgende til Patentdirektoratet:
 "Under henvisning til Patentdirektoratets skrivelse  

 af 12. juni 1995, hvor De anfører, at varemærket ikke  

 umiddelbart kan registreres, skal vi venligst anmode Dem om at tage indholdet  

 af den nævnte skrivelse op til fornyet overvejelse.
 Som begrundelse for manglende særpræg  

 anfører De, at indsnævringen midt på flasken tjener til at  

 gøre det lettere at holden den fast i hånden.
 Da vi som udgangspunkt ikke er enige i Deres vurdering,  

 har vi foretaget en logoskanning vedrørende flasker og beholdere i  

 klasserne 29 og 32, og vi kan i den forbindelse henvise til i hvert fald 10  

 tidligere registreringer, som også har en indsnævring eventuelt  

 kombineret med en form for rifling, som gør det lettere at holde  

 flasken eller beholderen fast i hånden.
Der synes således ikke at være belæg for  

 manglende særpræg af den grund alene, når  

 udstyrsmærket i øvrigt i kraft af sit særlige udseende kan  

 fungere som kendetegn for indholdet.
Vi noterer os i den forbindelse  

 bl.a.
at beholderens åbning har en stor diameter, "Vi har overvejet sagen igen, men vi må  

 fastholde vores vurdering.
 Det er fortsat vores opfattelse, at Deres ansøgte  

 flaske ikke har kendetegnsfunktion, idet flasken i forhold til øvrige  

 flasker eller beholdere på markedet, ikke adskiller sig  

 tilstrækkeligt til at fungere som varemærke for indholdet.
 Vi har under denne vurdering særligt tillagt det  

 vægt, at flasken ikke på nogen måde er påført  

 eller indeholder et dekorationselement, men alene består af en  

 funktionel udformning.
Ved denne ikke funktionelle udformning adskiller flasken  

 sig også fra de registrerede varemærker De har fremdraget.
De  

 fremdragede varemærker indeholder alle et dekorativt element, der ikke  

 har et funktionelt mål.
De fremdragne registreringer er således  

 ikke samlignelige med Deres ansøgte mærke." Klageren anmodede i skrivelse af 25. marts 1996  

 direktoratet om endnu en gang at tage vurderingen af ansøgningen op  

 til fornyet overvejelse, idet varemærket (flasken) efter klagerens  

 opfattelse ikke alene består af en funktionel udformning.
 Klageren skrev endvidere:
 "Indledningsvis skal vi i det væsentlige  

 henholde os til vort indlæg af 28. november 1995, hvori vi bl.a.  

 redegør for flaskens udseende som kendetegn for indholdet.
De anfører, at flasken ikke på nogen  

 måde er påført eller indeholder et dekorationselement, men  

 alene består af en funktionel udformning.
Det er klart, at der ikke er  

 nogen dekorationselementer i traditionel forstand, men efter vor opfattelse  

 udgøres dekorationselementerne af de særlige "former",  

 herunder keglestubben, den rundtgående kant og indsnævringen  

 på midten.
 Vi har fremskaffet og vedlægger en flaske i henhold  

 til ansøgningen, hvoraf De vil se, at den ikke alene består af  

 en funktionel udformning; dertil er den bl.a. andet alt for lille.
Det er således fortsat vor opfattelse, at  

 varemærket ud fra en helhedsvurdering har det fornødne  

 særpræg, idet flaskens proportioner og konturer er  

 egenartede." Den 2. april 1996 afslog direktoratet ansøgningen  

 under henvisning til varemærkelovens § 13 med følgende  

 begrundelse:
"Vi mener fortsat, at mærket er uden  

 særpræg.
Vi henholder os til begrundelsen i vores brev af 30 nov  

 1995. Den omstændighed, at De har indsendt en model af det  

 ansøgte mærke, ændrer ikke ved vores opfattelse, idet vi  

 ikke finder, at den indsendte model er tilstrækkelig  

 særpræget til at fungere som kendetegn.
Vi finder herunder heller  

 ikke, at dimensionerne i den indsendte model kan give mærket  

 tilstrækkelig særpræg." Denne afgørelse har klageren ved skrivelse af 21.  

 juni 1996 indbragt for Patentankenævnet.
 I klagebegrundelse af 21. juni 1996 skriver klageren som  

 følger:
 "I fortsættelse af vor foreløbige  

 ankeskrivelse af 3. juni 1996 følger hermed vor nærmere  

 ankebegrundelse, hvorved vi i alt væsentligt ønsker at  

 støtte os på de i vore skrivelser af 28. november 1995 og 25.  

 marts 1996 til Patentdirektoratet anførte argumenter om mærkets  

 tilstrækkelige særpræg til registrering.
I henhold til ovennævnte skal vi følgelig  

 anmode om, at ansøgningen hjemvises til Patentdirektoratet til fortsat  

 behandling." Ankenævnet har behandlet sagen på sit  

 møde den 3. juni 1998.
 Klageren gav ikke møde.
 Ankenævnet skal udtale:
 Klageren ses ikke at have sandsynliggjort, at det  

 ansøgte udstyrsmærke adskiller sig således fra almindeligt  

 forekommende emballager på vareområdet, at det kan fungere som  

 kendetegn for produktet, hvorfor bestemmes:
 Den påklagede afgørelse stadfæstes.
