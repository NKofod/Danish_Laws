Resumé  



  

 Ombudsmanden  

 blev gennem behandlingen af en  

 konkret sag om habilitetsproblemer for en kommunaldirektør opmærksom på at  

 også  

 kommunens borgmester var medlem af bestyrelsen for et pengeinstitut som  

 kommunen brugte som sin hovedbankforbindelse.
Borgmesteren var udpeget af  

 økonomi- og erhvervsministeren som det offentliges repræsentant i  

 bestyrelsen.  

 Ombudsmanden  

 rejste som følge heraf en sag af  

 egen drift om forholdet mellem på den ene side lovgivningen om udpegning af  

 repræsentanter til bestyrelser for pengeinstitutter og på den anden side  

 ombudsmandens og Indenrigs- og Sundhedsministeriets praksis om at det er  

 uforeneligt med hvervet som borgmester at være medlem af bestyrelsen for et  

 pengeinstitut som kommunen bruger som sin hovedbankforbindelse.
Lovgivningen om at der skulle udnævnes en repræsentant for det  

 offentlige til et pengeinstituts bestyrelse var blevet ophævet, og  

 udnævnelsesperioderne for de borgmestre der allerede var udnævnt til  

 bestyrelser for pengeinstitutter der fungerede som kommunens  

 (hoved)bankforbindelse, var udløbet eller tæt på at udløbe.
Under hensyn  

 hertil  

 kunne det forhold at Indenrigs- og Sundhedsministeriet ikke havde fundet  

 anledning til at foretage sig yderligere vedrørende sagen, ikke give  

 ombudsmanden anledning til bemærkninger.
 Som følge af sagen og den nævnte sag om kommunaldirektørens  

 habilitet ville Finanstilsynet i forbindelse med en revision af en vejledning  

 om krav i den finansielle lovgivning til bl.a. bestyrelsesmedlemmers egnethed  

 og hæderlighed medtage en beskrivelse af Indenrigs- og Sundhedsministeriets  

 og  

 ombudsmandens praksis i sager vedrørende borgmestres og kommunaldirektørers  

 habilitet. (J.nr. 2003-1144-409).
Borgmestre og kommunaldirektører som (det  

 offentliges)  

  

 repræsentanter i pengeinstitutters bestyrelse  inhabilitet I forbindelse med  

 behandlingen af en konkret sag vedrørende spørgsmålet om det var foreneligt  

 med en kommunaldirektørs hverv at han samtidig var medlem af bestyrelsen for  

 det pengeinstitut som kommunen brugte som sin hovedbankforbindelse, blev jeg  

 opmærksom  

 på at også kommunens borgmester sad i bestyrelsen for pengeinstituttet.  

 Borgmesteren var udnævnt som medlem af bestyrelsen af økonomi- og  

 erhvervsministeren som det offentliges repræsentant.
Jeg udskilte spørgsmålet til  

 behandling på en særskilt sag.
Jeg aftalte med Indenrigs- og  

 Sundhedsministeriet  

 at ministeriet skulle overveje den generelle problemstilling vedrørende  

 forholdet mellem på den ene side lovgivningen om udpegning af repræsentanter  

 i  

 pengeinstitutter og på den anden side ombudsmandens og Indenrigs- og  

 Sundhedsministeriets praksis vedrørende sager om borgmestres habilitet i  

 tilfælde hvor en borgmester er medlem af bestyrelsen for et pengeinstitut som  

 anvendes af kommunen.
 I brev af 31. marts 2003  

 skrev Indenrigs- og Sundhedsministeriet følgende til mig:
I forbindelse med et møde  

 hos  

 Folketingets Ombudsmand  

 den 5. november 2002 vedrørende sagen om (A)s klage over  

 kommunaldirektøren  

 i (X) Kommune (j.nr. 2000-2844- 409) blev Indenrigs- og Sundhedsministeriet  

 bekendt med, at (X) Kommunes borgmester (B) var medlem af bestyrelsen for (P)  

 pengeinstitut der er (X) Kommunes hovedpengeinstitut.
Det blev endvidere  

 oplyst under mødet, at borgmester (B) var udnævnt til bestyrelsen af økonomi-  

 og erhvervsministeren som det offentliges repræsentant.
 Det blev aftalt på mødet, at  

 ministeriet skulle overveje den generelle problemstilling vedrørende  

 forholdet  

 mellem på den ene side lovgivningen om udpegning af det offentliges  

 repræsentanter  

 i pengeinstitutter og på den anden side ombudsmandens og Indenrigs- og  

 Sundhedsministeriets praksis vedrørende sager om borgmestres habilitet i  

 tilfælde, hvor en borgmester er medlem af bestyrelsen for et pengeinstitut,  

 der  

 anvendes af kommunen.
 I den anledning kan  

 Indenrigs- og Sundhedsministeriet oplyse følgende efter drøftelse med  

 Finanstilsynet:
 1. I forhold til den konkrete sag vedrørende borgmester (B) kan  

 det oplyses at (B) var udpeget som medlem af (P) pengeinstitut i medfør af §  

 13, stk. 1, i den dagældende lov om banker- og sparekasser m.v., hvorefter en  

 sparekasses bestyrelse skulle bestå af mindst 5 medlemmer, hvoraf et medlem  

 udnævnes  

 af økonomi- og erhvervsministeren, mens de øvrige medlemmer vælges af  

 repræsentantskabet.  

 Den dagældende lov om banker og sparekasser m.v. indeholdt tilsvarende  

 bestemmelser  

 vedrørende bestyrelsen i banker, andelskasser og sammenslutninger af  

 andelskasser, jf. § 9, stk. 1, § 15 e, stk. 1, og § 15 j, stk. 1.
Ved lov nr. 197 af 9. april  

 2002 om ændring af lov om banker og sparekasser mv., lov om  

 forsikringsvirksomhed  

 og realkreditloven, blev reglerne vedrørende offentlige repræsentanter i den  

 finansielle sektor ophævet.
I den forbindelse blev bl.a. bestemmelsen i  

 § 13, stk. 1, i lov om banker og sparekasser m.v. ændret, således at der  

 ikke længere udnævnes offentlige repræsentanter i bestyrelsen for  

 sparekasser.
Lovændringen medførte tilsvarende ændringer i de hidtidige  

 regler  

 om offentlige repræsentanter i bestyrelsen i banker, andelskasser og  

 sammenslutninger af andelskasser.
 Det blev endvidere ved  

 lovændringen fastsat, at bestyrelsesmedlemmer, som er udpeget af økonomi- og  

 erhvervsministeren, fortsætter med at varetage hvervet indtil 31. december  

 2003, medmindre udnævnelsesperioden udløber forinden.
 I brev af 15. november 2002  

 til borgmester (B) oplyste økonomi- og erhvervsministeren, at  

 udnævnelsesperioden  

 for borgmesterens hverv som medlem af bestyrelsen i (P) udløber den 31.  

 december  

 2002, og at det ikke er muligt at foretage en genudnævnelse til hvervet, da  

 ordningen med offentlige repræsentanter i pengeinstitutter skal bortfalde,  

 jf.  

 herved den ovenfor beskrevne lovændring.
 Indenrigs- og  

 Sundhedsministeriet finder på den baggrund ikke grundlag for at foretage  

 yderligere i anledning af de oplysninger, der fremkom på mødet den 5.  

 november  

 2002 om borgmester (B)s medlemskab af (P) pengeinstitut.
2.  

  

 Det kan vedrørende den generelle problemstilling oplyses, at  

 Finanstilsynet har oplyst over for Indenrigs- og Sundhedsministeriet, at der  

 ultimo januar 2003 er én borgmester, der efter den dagældende lovgivning er  

 udpeget som det offentliges repræsentant i et pengeinstitut.
Finanstilsynet  

 har endvidere oplyst, at det pågældende pengeinstitut ikke er kommunens  

 hovedpengeinstitutforbindelse, og at den pågældende borgmesters hverv udløber  

 i sommeren 2003.
 Under henvisning til  

 Finanstilsynets oplysninger om den aktuelle status vedrørende borgmestre, der  

 efter den dagældende lovgivning er udpeget som det offentliges repræsentanter  

 i et pengeinstitut, samt til, at der ikke længere udnævnes offentlige  

 repræsentanter  

 i bestyrelsen for pengeinstitutter, har Indenrigs- og Sundhedsministeriet og  

 Finanstilsynet ikke fundet anledning til at foretage yderligere vedrørende  

 habilitetsproblemer for borgmestre, der udpeges som det offentliges  

 repræsentant  

 i et pengeinstitut, der anvendes af kommunen.
 3.  

  

 Indenrigs- og Sundhedsministeriet og Finanstilsynet har  

 imidlertid fundet anledning til at overveje, om der i forbindelse med  

 Finanstilsynets vurdering af egnethed og hæderlighed af bestyrelsesmedlemmer  

 i  

 pengeinstitutter  den såkaldte fit & proper behandling  kan  

 indgå en  

 hensyntagen til ombudsmandens og Indenrigs- og Sundhedsministeriets praksis i  

 sager om borgmestres habilitet i tilfælde, hvor en borgmester er medlem af  

 bestyrelsen for et pengeinstitut, der benyttes af kommunen.
 Kravene i lovgivningen til  

 bestyrelsesmedlemmers egnethed og hæderlighed er for pengeinstitutter fastsat  

 i § 6, stk. 6-10, i lov om banker og sparekasser m.v., jf. lovbekendtgørelse  

 nr. 654 af 8. juli 2002.
 Bestemmelserne medfører, at  

 Finanstilsynet kan nægte et pengeinstitut tilladelse til at drive  

 pengeinstitutvirksomhed,  

 hvis et medlem af pengeinstituttets (direktion eller) bestyrelse ikke  

 opfylder en række krav til egnethed og hæderlighed.
Til brug for denne vurdering  

 er det fastsat i Finanstilsynets vejledning af 31. maj 2000 om krav i den  

 finansielle lovgivning til direktørers, bestyrelsesmedlemmers og aktionærers  

 egnethed og hæderlighed, at bestyrelsesmedlemmer i pengeinstitutter skal  

 udfylde  

 et skema  det såkaldte Skema B  som skal sendes til  

 Finanstilsynet.
I skemaet  

 skal bestyrelsesmedlemmet bl.a. oplyse om nuværende og tidligere  

 ansættelsesforhold.
 Lovgivningen giver ikke  

 Finanstilsynet mulighed for ved vurderingen af en borgmesters egnethed og  

 hæderlighed at lægge vægt på, om hvervet som borgmester er foreneligt med  

 hvervet som bestyrelsesmedlem, og det er Indenrigs- og Sundhedsministeriets  

 og Finanstilsynets opfattelse, at Finanstilsynets fit & proper behandling  

 ikke vil være egnet til at foretage vurderinger af borgmestres habilitet.
 Finanstilsynet vil imidlertid  

 være indstillet på at medtage en kort beskrivelse af Indenrigs- og  

 Sundhedsministeriets og Folketingets Ombudsmands praksis i sager om  

 borgmestres habilitet i en revideret udgave af Finanstilsynets vejledning om  

 krav i den finansielle lovgivning til direktørers, bestyrelsesmedlemmers og  

 aktionærers egnethed og hæderlighed (fit & proper).
Efter aftale med  

 Finanstilsynet vedlægges en revideret udgave af vejledningen, idet Indenrigs-  

 og Sundhedsministeriet skal anmode om Folketingets Ombudsmands eventuelle  

 bemærkninger til vejledningens afsnit 7, ligesom Indenrigs- og  

 Sundhedsministeriet skal anmode om ombudsmandens eventuelle bemærkninger til  

 det i dette brev i øvrigt anførte. Den 2. maj 2003 svarede jeg  

 følgende:
1. Indenrigs- og  

 Sundhedsministeriet finder ikke grundlag for at foretage sig yderligere i  

 relation til borgmester for (X) Kommune, (B)s, medlemskab af  

 bestyrelsen for  

 (P) pengeinstitut.
Ministeriet har i den forbindelse lagt vægt på at  

 borgmesterens udnævnelsesperiode som medlem af bestyrelsen for  

 pengeinstituttet udløb den 31. december 2002, og at der som følge af  

 ændringen  

 af bank- og sparekasseloven ikke er mulighed for genudnævnelse.
Dette kan  

 ikke  

 give mig anledning til bemærkninger.
2. Finanstilsynet har oplyst  

 over for Indenrigs- og Sundhedsministeriet at der ultimo januar kun er én  

 borgmester der efter de dagældende regler i bank- og sparekasseloven er  

 udpeget som det offentliges repræsentant i et pengeinstitut.
Det pågældende  

 pengeinstitut er ikke kommunens hovedpengeinstitutforbindelse, og den  

 pågældende borgmesters hverv udløber i sommeren 2003. På den baggrund har  

 Indenrigs- og Sundhedsministeriet og Finanstilsynet ikke fundet anledning til  

 at foretage sig mere vedrørende habilitetsproblemer for borgmestre der  

 udpeges  

 som det offentliges repræsentant i et pengeinstitut der anvendes af kommunen.  

 Heller ikke dette kan give mig anledning til bemærkninger.
 3. Indenrigs- og  

 Sundhedsministeriet oplyser at lovgivningen vedrørende bestyrelsesmedlemmers  

 egnethed og hæderlighed  dvs. bestemmelserne i § 6, stk. 6-10, i bank-  

 og  

 sparekasseloven  ikke giver Finanstilsynet mulighed for ved vurderingen  

 af en  

 borgmesters egnethed og hæderlighed (den såkaldte fit &  

 proper-behandling)  

 at lægge vægt på om hvervet som borgmester er foreneligt med hvervet som  

 bestyrelsesmedlem.
Finanstilsynet er imidlertid  

 indstillet på i forbindelse med en revidering af tilsynets vejledning af 31.  

 maj 2000 om krav i den finansielle lovgivning til direktørers,  

 bestyrelsesmedlemmers  

 og aktionærers egnethed og hæderlighed at medtage en kort beskrivelse af  

 Indenrigs- og Sundhedsministeriets og Folketingets Ombudsmands praksis i  

 sager  

 om borgmestres habilitet.
Indenrigs- og Sundhedsministeriet har vedlagt en  

 revideret udgave af vejledningen hvor der er indføjet et afsnit som  

 beskrevet.
 Jeg er enig i at  

 Finanstilsynet ved vurderingen af en borgmesters egnethed og hæderlighed  

 efter reglerne i bank- og sparekasseloven ikke har mulighed for at lægge vægt  

 på om hvervet som borgmester er foreneligt med hvervet som bestyrelsesmedlem.  

 Bl.a. på den baggrund mener jeg også at det er hensigtsmæssigt i den nævnte  

 vejledning at gøre opmærksom på de eventuelle habilitetsproblemer for  

 borgmestre som bliver udpeget til bestyrelsen for et pengeinstitut, gennem en  

 beskrivelse af Indenrigs- og Sundhedsministeriets og Folketingets Ombudsmands  

 praksis.
 Imidlertid er det min  

 opfattelse at det i samme forbindelse ville være naturligt også i  

 vejledningen  

 at beskrive de eventuelle habilitetsproblemer der kan opstå for en  

 kommunaldirektør.  

 Det kunne gøres på følgende måde:
Overskriften til afsnit 7  

 skulle ændres til: Borgmestres og kommunaldirektørers inhabilitet i  

 forbindelse  

 med varetagelse af hvervet som bestyrelsesmedlem/bestyrelsesformand i  

 pengeinstitutter, der anvendes af kommunen. Som et tredje afsnit kunne  

 indføjes:
   

 Folketingets Ombudsmand  

 har i en redegørelse af 7. april 2003 (j.nr. 2000-2844-409) udtalt at der som  

 udgangspunkt må være i det væsentlige de samme betænkeligheder ved at en  

 kommunaldirektør er medlem af bestyrelsen af et pengeinstitut som kommunen  

 anvender som sin hovedbankforbindelse, som der vil være ved borgmesterens  

 medlemskab, og at det i denne sammenhæng ikke er afgørende om  

 kommunaldirektøren  

 er menigt medlem eller næstformand [eller formand].
 Derimod fandt ombudsmanden at  

 betænkelighederne ved at en kommunaldirektør bestrider de to hverv samtidig,  

 bedre kan afbødes gennem fastsættelse af nærmere retningslinjer for  

 administration, kontrol mv. end tilfældet er for borgmesteren.
 Sagen [er optrykt i denne  

 beretning som sag 4-1; min bemærkning].
 Hvis Finanstilsynet i  

 forbindelse med fit & proper-vurderingen af nye bestyrelsesmedlemmer mv.  

 for et pengeinstitut bliver opmærksom på at det pågældende nye  

 bestyrelsesmedlem  

 er enten borgmester eller kommunaldirektør, mener jeg at Finanstilsynet  

 særskilt bør henlede den pågældendes opmærksomhed på Indenrigs- og  

 Sundhedsministeriets  

 og Folketingets Ombudsmands praksis i sager om borgmestres og  

 kommunaldirektørers  

 habilitet som beskrevet i afsnit 7 i vejledningen.
Jeg beder om at Indenrigs- og  

 Sundhedsministeriets efter at have drøftet sagen med Finanstilsynet kommer  

 med  

 sine bemærkninger til de ovennævnte forslag. Den 19. maj 2003 skrev  

 Indenrigs- og Sundhedsministeriet bl.a. således til mig:
Efter drøftelse med  

 Finanstilsynet kan Indenrigs- og Sundhedsministeriet oplyse, at  

 Finanstilsynet  

 vil være indstillet på ved førstkommende revision af den omhandlede  

 vejledning  

 tillige at indføje den af Folketingets Ombudsmand foreslåede formulering  

 vedrørende habilitetsproblemer for kommunaldirektører, ligesom Finanstilsynet  

 er enig med  

 Folketingets  

 Ombudsmand  

 i den foreslåede procedure i tilfælde, hvor  

 tilsynet i forbindelse med fit & proper vurderingen af nye  

 bestyrelsesmedlemmer  

 mv. for et pengeinstitut bliver opmærksom på, at det pågældende nye  

 bestyrelsesmedlem er enten borgmester eller kommunaldirektør. Jeg meddelte herefter den 27.  

 maj 2003 til Indenrigs- og Sundhedsministeriet at jeg ikke foretog mig mere i  

 sagen.
