 Ved RM 5/83 som ændret ved RM 7/86 er der fastsat retningslinier for  

 bødepåstand og påstand om tvangsbøder i medfør af retsplejelovens § 997, stk.  

 3, i sager om manglende indbetaling og indberetning til Feriegiro.
 Efter de hidtil indvundne erfaringer har Arbejdstilsynet fundet det  

 uhensigtsmæssigt, at indberetningspligten søges gennemtvunget ved anvendelse  

 af tvangsbøder.
 Retningslinierne i de nævnte meddelelser ændres derfor, således at de nu  

 får følgende indhold:
 1. I 1. gangs tilfælde fastsættes bøden til 500 kr.  

 pr. kvartal, for hvilket der ikke er sket indbetaling.
 2. I 2. gangs tilfælde fastsættes bøden til 750 kr.  

 pr. kvartal, for hvilket der ikke er sket indbetaling.
 3. I 3. gangs tilfælde fastsættes bøden til 1.000 kr.  

 pr. kvartal, for hvilket der ikke er sket indbetaling.
 4. Såfremt Arbejdstilsynet skønner, at den af  

 arbejdsgiveren opnåede eller tilsigtede gevinst ved manglende rettidig  

 indbetaling er væsentlig større end den bøde, som fremgår af retningslinierne  

 under pkt. 1-3, og Arbejdstilsynet kan henvise til oplysninger der  

 sandsynliggør dette, fastsættes bøden med udgangspunkt i denne gevinst.  

 Arbejdstilsynet vil i så fald i 3. gangs tilfælde indstille, at  

 bødeberegningen parallelliseres med kildeskatteovertrædelser, det vil sige en  

 bøde svarende til 2% pr. påbegyndt måned af ikke rettidigt indbetalte beløb  

 indtil tiltalebegæringen eller indtil betaling, men med visse modifikationer,  

 såfremt hele beløbet eller en betydelig del heraf er betalt inden  

 tiltalebegæringen.
 5. Er arbejdsgiveren et aktieselskab m.v. pålægges  

 bøden selskabet som bødeansvar.
 6. Der nedlægges ikke påstand om tvangsbøder efter  

 retsplejelovens § 997, stk. 3, til gennemtvingelse af indbetalings- eller  

 indberetningspligten.
 Allerede nedlagte påstande om tvangsbøder i sager, der ikke er optaget til  

 dom, frafaldes.
 RM nr. 5/83 og nr. 7/86 ophæves.
 Asbjørn Jensen.
