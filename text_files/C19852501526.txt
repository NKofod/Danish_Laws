 1. Baggrund.
Under Forsvarsministeriet nedsættes i overensstemmelse med aftalen om  

 forsvarets ordning i perioden 1985-87 en uafhængig rådgivnings- og  

 analysegruppe til at følge den våbenteknologiske udvikling og omsætte denne i  

 konkrete forsvarsmæssige, herunder strukturelle sammenhænge 2. Gruppens sammensætning.
 Formand : Chefen for Forsvarets Forskningstjeneste.
 Analysegruppen består herudover af 3 civile og 3 militære akademiske  

 medlemmer (sagsbehandlernormering) samt en repræsentant for  

 Forsvarsministeriet, Forsvarskommandoen, Forsvarets Forskningsråd og  

 Forsvarets Forskningstjeneste.
De 3 stillinger for de civile akademiske medlemmer opslås ledige.  

 Ansøgningerne stiles direkte til formanden, der foretager udpegning.
De  

 militære medlemmer indstilles af formanden, idet frivillighed tilgodeses i  

 størst mulig omfang, og således at der tilsikres ekspertise om alle 3 værn.
 De akademiske medlemmer forretter fuldtidstjeneste i gruppen (tjenestested  

 Forsvarets Forskningstjeneste), medens myndighedsrepræsentanterne indgår i  

 gruppen i forbindelse med havende tjeneste.
 De civile akademiske medlemmer aflønnes i overensstemmelse med gældende  

 overenskomst med de pågældendes organisation.
 Forsvarsministeriet foranlediger i overensstemmelse med gældende  

 personalepraksis den fornødne personeldisponering af forsvarets personel.  

 Tjenesten i Rådgivnings- og Analysegruppen indarbejdes i gældende  

 tjenesteplaner m.v., således at de pågældendes karrieremuligheder ikke  

 forringes.
 Administration :
 Den nødvendige administrative støtte til gruppen stilles til rådighed af  

 Forsvarets Forskningstjeneste og evt. efter nærmere aftale af  

 forsvarsministeriet.
 3. Placering .
Organisatorisk placeres gruppen direkte under Forsvarsministeriet.
Gruppen  

 rapporterer direkte til Forsvarsministeren og herigennem til relevante  

 folketingsudvalg m.m.
 Gruppens daglige organisation og arbejdsform fastsættes af formanden i  

 samråd med gruppens øvrige medlemmer, idet een af de akademiske medarbejdere  

 af formanden udpeges til daglig leder af gruppens arbejde.
 4. Kompetence .
Ved analyseopgaver kan gruppen indhente informationer ved forsvaret og  

 andre offentlige myndigheder, institutioner m.v.
Gruppen kan gennem  

 Forsvarsministeriet få bistand til vurderinger af konkrete projekter m.m. ved  

 såvel forsvarets myndigheder som andre offentlige institutioner.  

 Arbejdsopgaver kan efter nærmere aftale med Forsvarsministeriet lægges ud til  

 civile firmaer inden for en nærmere fastsat økonomisk ramme.
 5. Opgaver .
 Rådgivnings- og analysegruppen skal:
 - Nøje følge den våbenteknologiske udvikling i østlig og vestlig regie.
 - Analysere og vurdere mulighederne for indpasning af den ny  

 våbenteknologi i løsning af dansk forsvars opgaver.
 - Analysere og vurdere mulighederne for indpasning af den ny  

 våbenteknologi i dansk forsvars struktur.
 - Analysere og vurdere de alternative strukturudviklinger, den ny  

 teknologi kan betyde for forsvaret.
 - Tilvejebringe konkrete analyser, som pålæges gennem Forsvarsministeriet.
 - Vurdere konsekvenserne for indpasning af den ny våbenteknologi i dansk  

 forsvar, herunder i muligt omfang de operative, tekniske, økonomiske og  

 personelle konsekvenser.
 Herudover kan opgaver efter nærmere drøftelse med Forsvarsministeren af  

 denne pålægges Rådgivnings- og Analysegruppen til videre analyse og  

 bearbejdning.
 Hans Engell.
 Rettelse:
