Teknisk forskrift om ændring af teknisk  

 forskrift om transport af farligt gods i henhold til »Memorandum om transport  

 af farligt gods med ro/ro skibe i  

 østersøområdet«1) § 1 I teknisk forskrift nr. 1 af 1. februar 1999 om transport af farligt gods  

 i henhold til »Memorandum om transport af farligt gods med ro/ro skibe i  

 østersøområdet« foretages i forskriften og i Memorandum,  

 Version Rønne 1998 (9. udgave), efter forhandling i Würzburg den  

 24. til 27. august 1999 mellem Danmark, Estland, Finland, Letland, Tyskland,  

 Polen og Sverige følgende ændringer:
 1. Indledningen til den tekniske forskrift affattes  

 således:
 »I medfør af § 1, stk. 2, § 3, § 4, stk. 2, § 17,  

 stk. 5, og § 32, stk. 4, i lov nr. 900 af 16. december 1998 om sikkerhed til  

 søs og efter bemyndigelse fra erhvervsministeren  

 fastsættes:«.
 2. I § 4 (9) i Memorandum indsættes som kompetent  

 myndighed efter »Finland«:
»Letland: Maritime Administration ofLatvia 5 Trijádibas iela LV   1048 Riga.« 3. § 5 (3) i Memorandum affattes således:
»Jernbanetankvogne kan mærkes i henhold til RID,  

 tankvogne i henhold til ADR, og tankcontainere i henhold til RID eller ADR.  

 Kvaliteten af mærkerne og deres vedhæfningsmetode skal være  

 i henhold til § 7.3.3 i »General Introduction« i IMDG Koden.  

 Skibsføreren samt skibets officerer skal være bekendt med  

 mærkningsforskrifterne i RID/ADR.
Jernbanetankvogne/tankvogne og  

 tankcontainere skal være mærket »Marine Pollutant«, hvor det er  

 krævet i IMDG-koden.« 4. I § 6 (2) affattes 2. og 3. afsnit i Memorandum  

 således:
 »Når transport-enheder (CTU s) eller last-enheder  

 (UL s) er lastet med farligt gods efter randnummer 2xxla i ADR eller xx1a i  

 RID, skal afsenderen eller dennes repræsentant oplyse følgende  

 om det gods, der skal transporteres: »Farligt gods i undtagne mængder  

 af klasse/klasser...«.
Last transporteret under ADR randnummer 2009 (b) eller (c)  

 eller RID randnummer 17 (b) eller (c) skal oplyses til skibsføreren  

 på tilsvarende måde.« 5. I § 6 (6) i Memorandum indsættes efter sidste  

 afsnit:
»Skibets reder skal sørge for, at personer  

 instrueret og trænet i brugen og anvendelsen af dette memorandum har et  

 bevis, der dokumenterer denne træning og instruktion.« § 2 Forskriften træder i kraft den 1. juli 2000.
