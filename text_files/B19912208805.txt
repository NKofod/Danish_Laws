 I medfør af § 4, stk. 2, i lov om erhvervsuddannelser, jf.
 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og andre skoler, institutioner  

 og virksomheder, der er godkendt hertil, samt i godkendte praktikvirksomheder  

 kan der gennemføres en uddannelse til maskinsnedker.
 Stk. 2.  Uddannelsen afsluttes inden for et af følgende  

 specialer:
 Stk. 3.  Speciale vælges ved indgåelse af  

 uddannelsesaftale med en virksomhed, der er godkendt som praktikvirksomhed  

 inden for det pågældende speciale.
 Stk. 4.  Det faglige udvalg for uddannelsen, jf. § 37 i  

 erhvervsuddannelsesloven, er Maskinsnedkerfagets lærlingeudvalg.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om 1. skoleperiode  

 og bekendtgørelse om eksamensordning for erhvervsuddannelser  

 (eksamensbekendtgørelsen) samt de regler, som Undervisnings- og  

 Forskningsministeriet i øvrigt fastsætter i medfør af  

 erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem  

 skoleundervisning og praktikuddannelse opnår kompetence som maskinsnedker  

 inden for det valgte speciale.
 Uddannelsens varighed og struktur m.v.
 § 4.  Uddannelsen varer i alt 3 år 10 måneder.
Stk. 2.  Elever, der indleder uddannelsen på skole,  

 begynder med 1. skoleperiode på 20 uger, efterfulgt af 2. skoleperiode på  

 ligeledes 20 uger.
For elever, der er fyldt 18 år, kan praktikuddannelse  

 træde i stedet for 1. skoleperiode, jf. erhvervsuddannelseslovens § 10, stk.  

 3.
 Stk. 3.  For elever, der indleder uddannelsen i  

 praktikvirksomheden, træder praktikuddannelse i stedet for 1. skoleperiode.
§ 5.  Skoleundervisningen inklusive 1. skoleperiode  

 varer 65 uger.
Skoleundervisning veksler med praktikuddannelse som vist i  

 figuren og som anført nedenfor:
 Stk. 2.  Uddannelsen afsluttes med eksamen  

 (svendeprøve), der gennemføres i forbindelse med sidste skoleperiode, jf. §  

 33.
Fritagelse for dele af uddannelsen § 6.  Fritagelse for dele af uddannelsen kan ske efter  

 §§ 8 og 9 i hovedbekendtgørelsen.
Uddannelsens mål og indhold § 7.  Den uddannede maskinsnedker skal kunne udføre  

 samtlige træindustrielle arbejdsfunktioner inden for træ- og møbelindustrien.
 Stk. 2.  Den uddannede skal kunne:
- opstille, betjene og vedligeholde almindeligt forekommende  

 standardmaskiner og hel- og halvautomatiske specialmaskiner, - programmere, opstille og betjene NC/CNC-styrede træbearbejdningsmaskiner  

 (overfræser, »point-to-point«- boremaskine), - opstille, betjene og bearbejde på gennemløbsanlæg og -maskiner  

 (kehleautomater, dobbelttapper, kantlimer, lakerings- og sprøjteanlæg samt  

 bearbejdningsanlæg), - udføre industriel overfladebehandling, limning og finering, og - foretage transmissionsberegninger, håndtere skæredata og beregne  

 fremføringshastigheder med henblik på maksimal bearbejdningsteknik under  

 hensyntagen til værktøjer og materialer.
Skoleundervisningen § 8.  Skoleundervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på at give eleven de fornødne generelle og  

 specielle kvalifikationer, herunder forudsætninger for at varetage de  

 arbejdsområder, uddannelsen tager sigte på.
Undervisningen skal endvidere  

 bidrage til elevens personlige udvikling og give forståelse af samfundet og  

 dets udvikling.
Undervisningen skal samtidig give den uddannede grundlag for  

 at deltage i efter- og videreuddannelse.
 § 9.  Undervisningen omfatter følgende grundfag:
 Stk. 2.  Mål, indhold og vejledende undervisningstid for  

 de enkelte grundfag følger reglerne om grundfag.
 § 10.  Undervisningen omfatter følgende områdefag med  

 den anførte vejledende uddannelsesstid og de undervisningsmål, der er anført  

 i stk. 2:
 Stk. 2.  Undervisningen i områdefag har følgende  

 undervisningsmål:
Eleven skal blive i stand til at læse og udføre konstruktionstegninger,  

 hvori der indgår retvinklet projektion og geometriske konstruktioner.
Eleven  

 skal opnå kendskab til tegneregler og normer i henhold til Dansk Standard for  

 møbel- og bygningstegninger.
Eleven skal blive i stand til at udskrive  

 styklister og til at fremstille arbejdsstok til brug for opmærkning og  

 tilridsning.
Eleven skal desuden opnå færdighed i aflæsning af  

 arbejdstegninger og blive i stand til at foretage opmåling af emner samt  

 udskrive materialeseddel og udarbejde procesforløb.
Eleven skal opnå kendskab til træets struktur og fysiske egenskaber samt  

 kendskab til opskæring, dimensioner og anvendelsesområder med henblik på  

 lagring og bearbejdning af træmaterialer.
Eleven skal opnå kendskab til  

 pladematerialer og deres anvendelsesområder og til vilkårene for  

 bearbejdning.
Eleven skal endvidere opnå kendskab til finer- og  

 foliebelægninger og til de limtyper, der anvendes til limprocesser.
Endelig  

 skal eleven blive i stand til selvstændigt at vælge trædimensioner,  

 opskæringsform, plademateriale og finer ud fra arbejdstegning under  

 hensyntagen til økonomi og standarder.
Eleven skal selvstændigt kunne opsnøre, slibe og opstille kehle- og  

 fræsejern og opnå kendskab til faste værktøjer.
Eleven skal desuden opnå  

 kendskab til automatiske slibemaskiner for slibning af forekommende  

 savklinger og til de forskellige typer slibeskiver, som anvendes hertil.  

 Eleven skal kunne slibe fast værktøj, såvel HSS som HM, og opnå kendskab til  

 bornitrid og diamantskiver.
Eleven skal blive i stand til at konstruere  

 opsnøringer til kontrakehlinger og sammensatte profiler samt opnå kendskab  

 til hydroværktøjers opbygning og virkemåde, opstillings- og  

 tilspændingsmoment.
Endelig skal eleven opnå kendskab til lime- og  

 finerprocesser, herunder brugen af klippe- og symaskiner, limmaskiner og  

 presser.
Eleven skal opnå kendskab til træbearbejdningsmaskiners opbygning og  

 virkemåde og til opstilling og betjening af disse maskiner samt blive i stand  

 til selvstændigt at vælge, opstille og programmere træbearbejdningsmaskiner  

 ud fra procesforløb.
Eleven skal endvidere kunne anvende afskærmning og  

 personlige værnemidler og sikkerhedsmæssige omdrejningshastigheder.
Eleven  

 skal blive i stand til selvstændigt at fremstille skabeloner og fixture til  

 forekommende arbejdsopgaver og -processer og foretage bearbejdning efter mål  

 og tolerancer.
Herudover skal eleven blive i stand til selvstændigt at  

 fremstille inddelinger, kontrakehlinger, frisninger, omfræsning,  

 CNC-fræsning, slibning, finering og skabelonfræsning.
Eleven skal opnå kendskab til koordinatsystemet og til ISO-koder samt  

 kunne fremstille CNC-programmer til flerakslede styringer.
Programmeringen  

 skal kunne dokumenteres på skærm, plotter og simuleringsmaskine.
Eleven skal  

 endvidere opnå kendskab til opbygning og virkemåde og til opstilling og  

 betjening af automatiske NC- og CNC-styrede træbearbejdningsmaskiner.
Eleven  

 skal yderligere blive i stand til at operationsopdele tegninger og  

 programmere, således at bearbejdningstiden er optimal.
 § 11.  Undervisningen i specialerne  

maskinsnedker og trædrejer har følgende specialefag fælles med  

 den vejledende uddannelsestid og de undervisningsmål, der er beskrevet i stk.  

 2:
 Stk. 2.  Undervisningen i de fælles specialefag har  

 følgende undervisningsmål:
Eleven skal opnå kendskab til operationsopdeling og planlægning ud fra  

 tegninger, opnå færdigheder i programmering af fleraksede maskiner og  

 kendskab til interpolation mellem x - y og z akse.
Eleven skal endvidere opnå  

 kendskab til dataoverførsel fra PC-er til CNC-maskiner og blive i stand til  

 at foretage startproces og indlægge teknologidata.
Eleven skal blive i stand  

 til selvstændigt at foretage operationsplanlægning og programmering med  

 henblik på optimal bearbejdningstid, udarbejde lodrette og vandrette  

 borebilleder samt foretage kurvebanefræsning.
Herudover skal eleven kunne  

 fremstille fixture og bearbejde massive emner på CNC-styret overfræser,  

 således at emnerne overholder mål og tolerancer.
Eleven skal opnå kendskab til forholdet mellem luftfugtighed, temperatur  

 og ligevægtsfugtighed samt til teknikkerne ved start, gennemførelse og  

 afslutning af et tørreforløb.
Eleven skal yderligere opnå kendskab til  

 principperne i opbygning og virkemåde for tørreanlæg samt blive i stand til  

 at igangsætte, overvåge og afslutte tørreforløb, herunder kunne udtage prøver  

 og foretage afsluttende vurdering af tørreforløbet.
Eleven skal blive i stand til selvstændigt at opstille og betjene  

 bredbåndspudser og fladeslibemaskiner.
Eleven skal opnå kendskab til  

 opstilling og betjening af tæppelakerings- og lakvalsemaskine samt til  

 travers- og fladbaneanlæg, herunder til tørre- og afdunstningszoner.  

 Endvidere skal eleven opnå kendskab til overfladeprodukter og til deres  

 fysiske egenskaber og anvendelsesområder.
Endelig skal eleven blive i stand  

 til at foretage håndsprøjtning af massive møbelemner, betjene fladbaneanlæg  

 ved bejdsning og lakering samt kunne foretage elektrostatisk påføring på  

 bygningskomponenter.
 § 12.  Undervisningen i specialet maskinsnedker  

 omfatter følgende specialefag foruden de i § 11 nævnte, og har den vejledende  

 uddannelsestid og de undervisningsmål, der er beskrevet i stk. 2:
 Stk. 2.  Undervisningen i specialefag har følgende  

 undervisningsmål:
Eleven skal blive i stand til at fremstille pladesamlinger med »point  

 to point«-boringer, bearbejde finerede, folierede og melamin- og  

 laminatbelagte pladematerialer med tilsvarende kantlimninger samt profilere  

 MDF-plader og foretage bearbejdning med specialagregater.
Eleven skal  

 endvidere opnå kendskab til opstillingsteknik på gennemløbsmaskiner.
 Eleven skal opnå kendskab til karm- og rammekonstruktioner samt de dertil  

 anvendte box- og kombinationsværktøjer og skal blive i stand til at  

 fremstille dør- og vindueskarme og tilhørende profillister på dobbelttapper  

 og 6-7-spindlede kehleautomater.
Eleven skal opnå kendskab til opstilling og betjening af såvel manuelle  

 som automatiske værktøjsslibemaskiner samt opnå færdighed i geometrisk  

 opbygning af værktøjer og skal blive i stand til at måle slibevinkler.
Eleven  

 skal endvidere blive i stand til at slibe, afprøve og justere sammensatte og  

 faste værktøjer samt HM-savklinger.
Eleven skal opnå kendskab til opstilling og betjening af  

 profilslibemaskine og til profilværktøjers opbygning.
Endvidere skal eleven  

 blive i stand til at slibe, afprøve og justere profiler i blanketjern samt  

 kunne fremstille skabeloner i plastmateriale.
 § 13.  Undervisningen i specialet trædrejer  

 omfatter følgende specialefag foruden de i § 11 nævnte, og har den anførte  

 vejledende uddannelsestid og de undervisningsmål, der er beskrevet i stk. 2:
 Trædrejning, 4,0 uger.
 Stk. 2.  Undervisningen i specialefaget har følgende  

 undervisningsmål:
Eleven skal opnå kendskab til tegneregler og afbildning af emner til  

 trædrejning samt til grundformernes sammensætning.
Eleven skal desuden opnå  

 kendskab til og blive i stand til at anvende, slibe og vedligeholde  

 håndværktøjer til hånddrejebænk samt til opstilling og betjening.
Eleven skal  

 kunne bearbejde emner på hånddrejebænk og skal kunne udføre  

 gentagelsesnøjagtighed, bl.a. i sammensatte grundformer under hensyntagen til  

 periferi- og skærehastigheder.
Eleven skal endvidere opnå kendskab til og  

 blive i stand til at opstille og betjene halv- og helautomatiske  

 kopidrejebænke og kutterbænke, herunder kunne slibe og vedligeholde  

 værktøjer.
Eleven skal endelig blive i stand til at fremstille  

 møbelkomponenter i både hårde og bløde træsorter og fremstille nødvendige  

 skabeloner til brug for arbejdets udførelse.
Delmål og øvrige rammer for undervisningen 2. skoleperiode § 14.  Grundfagene fremmedsprog (B), førstehjælp,  

 matematik, arbejdsmarkedsforhold, teknisk databehandling, automation og  

 styringsteknik, dansk samt værkstedsteknik indgår i 2. skoleperiode.  

 Fremmedsprog (B), matematik, dansk, førstehjælp og teknisk databehandling  

 afsluttes i 2. skoleperiode.
 Stk. 2.  I 2. skoleperiode indgår følgende  

områdefag med den anførte vejledende uddannelsestid:
 Stk. 3.  I 2. skoleperiode i områdefag er der følgende  

 delmål og øvrige rammer for undervisningen:
- Eleven skal kunne læse og udføre enkle konstruktionstegninger, hvori der  

 indgår retvinklet projektion og enkle geometriske konstruktioner, samt opnå  

 kendskab til tegneregler og normer i henhold til Dansk Standard for møbel- og  

 bygningstegninger, - eleven skal opnå kendskab til træets struktur og fysiske egenskaber samt  

 til opskæring, dimensioner og anvendelsesområder med henblik på lagring og  

 bearbejdning, - eleven skal kunne opsnøre, slibe og opstille enkle kehle- og fræsejern  

 samt opnå grundlæggende kendskab til enkle faste værktøjer.
Herudover skal  

 eleven opnå begyndende kendskab til maskinernes opbygning og virkemåde, - eleven skal opstille og betjene afkorter, afretter, tykkelseshøvl,  

 båndsav, rundsav, langhulsboremaskine, dyvelboremaskine, stemmemaskine,  

 fræser, tapmaskine, enkeltspindlet kehlemaskine samt bånd- og  

 kantpudsemaskiner, - eleven skal kunne anvende teoretiske og praktiske færdigheder fra  

 grundfaget værktøjsteknik, - eleven skal opnå et indgående kendskab til afskærmning og afsugning fra  

 de enkelte maskiner og blive i stand til at anvende personlige værnemidler  

 korrekt, - eleven skal fremstille enkle dyvel-, stolpe-, tap-, og slidssamlinger og  

 udføre enkle profiler på fræse- og kehlemaskiner, - eleven skal opnå kendskab til koordinatsystemet samt få begyndende  

 kendskab til ISO-koder, - eleven skal udarbejde enkle CNC-programmer til 2 og 2 1/2 akset  

 styringer og dokumentere disse på skærm, plotter og simuleringsmaskine, og - eleven skal anvende indlærte teknikker fra grundfaget teknisk  

 databehandling.
3. skoleperiode § 15.  Grundfagene arbejdsmarkedsforhold,  

 værkstedsteknik, produktion og service, automation og styringsteknik samt  

 branchekendskab og teknologiudvikling indgår i 3. skoleperiode.
 Stk. 2.  I 3. skoleperiode indgår følgende områdefag med  

 den anførte vejledende uddannelsestid:
 Stk. 3.  I 3. skoleperiode i områdefag er der følgende  

 delmål og øvrige rammer for undervisningen:
- Eleven skal kunne udarbejde styklister efter bygnings- og møbeltegninger  

 og fremstille arbejdsstok til opmærkning og tilridsning, - eleven skal kunne anvende teoretisk viden fra grundfaget produktion og  

 service, - eleven skal opnå kendskab til anvendelse af og vilkår for bearbejdning  

 af pladematerialer, herunder opnå kendskab til finer- og foliebelægninger  

 samt limtyper og limprocesser, - eleven skal uddybe sit kendskab til opsnøring, slibning og opstilling af  

 kehle- og fræsejern samt slibe bånd- og rundsavsklinger på automatiske  

 slibemaskiner og opnå kendskab til de hertil anvendte slibeskiver.
Eleven  

 skal blive i stand til at slibe faste værktøjer såvel HSS- som HM-stål ved  

 anvendelse af værktøjsslibemaskiner, herunder opnå kendskab til bornitrid og  

 diamant slibeskiver, - eleven skal uddybe sit kendskab til de manuelt betjente maskiner, som er  

 beskrevet i 2. skoleperiode, - eleven skal opnå begyndende kendskab til opbygning og virkemåde af  

 NC/CNC-styrede træbearbejdningsmaskiner samt opstille og betjene pladesav,  

 automatisk langhulsboremaskine, flerspindlet dyvelboremaskine, NC-stemme-  

 og/eller boremaskine, stationær overfræser, stoletappemaskine, skære-, bore-,  

 fræseautomat, bredbåndspudser og sinkemaskine, - eleven skal opnå begyndende kendskab til lime- og finerprocesser i  

 forbindelse med anvendelse af finerklipper, symaskine, limpåsmører og  

 finerpresse, - eleven skal kunne anvende praktisk og teoretisk viden fra grundfagene  

 værkstedsteknik samt automation og styringsteknik, - eleven skal opnå indgående kendskab til afskærmning, afsugning og  

 omdrejningshastigheder samt til personlige værnemidler, - eleven skal fremstille enkle land- og stopanordninger til almindelig  

 fræser og stationær overfræser, og - eleven skal fremstille komponenter og enheder, hvori der indgår  

 pladesamlinger, tap- og slidssamlinger med kontra, skabelonfræsning,  

 skuffesamlinger, profileringer samt industrielle lim- og finerprocesser.
 Stk. 4.  I 3. skoleperiode indgår følgende  

specialefag med den anførte vejledende uddannelsestid:
 Stk. 5.  I 3. skoleperiode i specialefag er der følgende  

 delmål og øvrige rammer for undervisningen i specialefag:
- Eleven skal opnå kendskab til operationsopdeling og planlægning ud fra  

 enkle tegninger, - eleven skal opnå færdighed i programmering af 2-2 1/2 aksemaskiner og  

 kendskab til interpolation mellem x - y og z akser, - eleven skal kunne anvende forskellige typer af dataoverførsel fra PC'er  

 til CNC-maskiner samt foretage startsproces og indlægge teknologidata, - eleven skal kunne udføre enkle pladesamlinger ved brug af »point to  

 point«-boremaskine og udføre enkle omfræsninger i massivt træ på  

 CNC-styret overfræser, - eleven skal kunne anvende praktiske og teoretiske færdigheder fra  

 grundfagene teknisk databehandling og matematik, - eleven skal opnå kendskab til dobbelttapper og kantlimer som  

 grundmaskiner samt til alternative bestykningsmuligheder, - eleven skal opnå begyndende kendskab til opstillingsteknik på  

 gennemløbsmaskiner, - eleven skal udføre forarbejdning af finerede, folie-, melamin- og  

 laminatbelagte pladematerialer med tilhørende kantlister ved anvendelse af  

 dobbelttapper og kantlimer, - eleven skal udføre profilering af MDF-pladematerialer og foretage  

 bearbejdning med specialaggregater på dobbelttapper, - eleven skal opstille og betjene såvel manuelle som automatiske  

 værktøjsslibemaskiner, - eleven skal opnå kendskab til værktøjers geometriske opbygning og måling  

 af slibevinkler, og -eleven skal slibe, afprøve og justere sammensatte og faste værktøjer samt  

 HM-rundsavklinger.
 Stk. 6.  I 3. skoleperiode i specialefaget trædrejning  

 er der følgende delmål og øvrige rammer for undervisningen:
- Eleven skal opnå kendskab til de tegneregler og afbildningsformer, der  

 anvendes i forbindelse med udførelse af trædrejeropgaver, herunder  

 sammensætning af grundformer, - eleven skal opnå kendskab til de forskellige typer håndværktøj, der  

 anvendes til arbejde ved hånddrejebænk, herunder kendskab til måleværktøjer  

 og deres anvendelse, - eleven skal opnå kendskab til opstilling og betjening af hånddrejebænk  

 og til periferi- og skærehastigheder, skal blive i stand til at slibe og  

 vedligeholde relevante håndværktøjer, og - skal kunne udføre emner på hånddrejebænk, som indeholder sammensatte  

 grundformer.
Emnerne skal udføres med begyndende gentagelsesnøjagtighed.
4. skoleperiode § 16.  Grundfagene arbejdsmarkedsforhold,  

 værkstedsteknik, automation og styringsteknik, produktion og service samt  

 branchekendskab og teknologiudvikling indgår i og afsluttes i 4.  

 skoleperiode.
 Stk. 2.  I 4. skoleperiode indgår følgende  

områdefag med den anførte vejledende uddannelsestid:
 Stk. 3.  I 4. skoleperiode i områdefag er der følgende  

 delmål for undervisningen:
- Eleven skal opnå færdigheder i læsning af arbejdstegninger, og kan  

 foretage opmåling af emner, udføre arbejdsstok, udfylde materialeseddel samt  

 udarbejde procesforløb, - eleven skal kunne anvende sin viden fra grundfaget produktion og  

 service, - eleven skal konstruere opsnøringer af kontrakehlinger og sammensatte  

 profiler, eleven skal kunne arbejde med hydro-værktøjers opbygning og virkemåde samt  

 med opstillings- og tilspændingsmomenter, - eleven skal opnå færdigheder i opstilling og betjening af de manuelle,  

 automatiske og CNC-styrede træbearbejdningsmaskiner, der er beskrevet i 2. og  

 3. skoleperiode samt kopifræser, - eleven skal kunne anvende teoretiske og praktiske færdigheder fra  

 grundfagene produktion og service samt automation og styringsteknik, - eleven skal opnå indgående kendskab til afskærmning, afsugning og  

 omdrejningshastigheder samt personlige værnemidler, - eleven skal kunne fremstille skabeloner til fræser, stationær overfræser  

 og kopifræser samt fixture til CNC-overfræser, og - eleven skal kunne udføre forskellige samlingsmetoder, hvori der indgår  

 operationerne dyvel- og kontrasamling, tap-, slids- og kontrasamlinger,  

 kehling med sammensatte profiler, kopi- og skabelonfræsning, Stk. 4.  I 4. skoleperiode indgår følgende  

specialefag med den anførte vejledende uddannelsestid:
 Stk. 5.  I 4. skoleperiode i specialefag er der følgende  

 delmål og øvrige rammer for undervisningen:
- Eleven skal selvstændigt kunne udføre operationsplanlægning og  

 programmering af CNC-maskiner med henblik på optimal bearbejdningstid, - eleven skal selvstændigt kunne fremstille lodrette og vandrette  

 borebilleder samt udføre kurvebanefræsning på »point to  

 point«-boremaskiner, - eleven skal selvstændigt kunne fremstille fixture og udføre bearbejdning  

 af massive emner på CNC-styret overfræser.
Emnerne skal indeholde såvel  

 indvendige som udvendige konturer, under overholdelse af mål og tolerancer, - eleven skal opnå kendskab til vekseldrift, - eleven skal kunne anvende sine teoretiske og praktiske færdigheder fra  

 grundfagene teknisk databehandling og matematik, - eleven skal uddybe sit kendskab til dobbelttapper, kantlimer og til  

 opstillingsteknik på gennemløbsmaskiner, - eleven skal opnå kendskab til specielle samlinger i karm- og  

 rammekonstruktioner og de dertil anvendte box- og kombinationsværktøjer, - eleven skal fremstille karme og rammer til vinduer og døre samt  

 profillister på dobbelttapper og 6-7-spindlet kehleautomat, - eleven skal kunne anvende teoretiske og praktiske færdigheder fra  

 specialefaget profilslibning, - eleven skal opnå kendskab til opstilling og betjening af  

 profilslibemaskiner, - eleven skal opnå kendskab til profilværktøjers  

 opbygning, - eleven skal slibe, afprøve og justere enkle profiler i blanketjern samt  

 fremstille enkle skabeloner i plastmateriale, - eleven skal opnå kendskab til forholdet mellem luftfugtighed, temperatur  

 og ligevægtsfugtighed samt til teknikkerne ved start, gennemførelse og  

 afslutning af tørreforløb, - eleven skal opnå kendskab til principperne i opbygning og virkemåde for  

 tørreanlæg og - eleven skal igangsætte, overvåge og afslutte tørreforløb, herunder  

 udtage prøver og foretage afsluttende vurdering.
 Stk. 6.  I 4. skoleperiode i specialet trædrejning har  

 undervisningen følgende delmål:
- Eleven skal kunne udarbejde detailtegninger, materialesedler og  

 procesforløb for drejede emner, - eleven skal opnå kendskab til værktøjstyper til anvendelse af halv- og  

 helautomatiske kopidrejebænke, - eleven skal slibe og vedligeholde værktøjerne samt opstille og betjene  

 disse, og - fremstille skabeloner til kopidrejebænke og fremstille møbelkomponenter  

 i såvel hårde som bløde træsorter.
5. skoleperiode § 17.  I 5. skoleperiode indgår følgende områdefag med  

 den anførte vejledende uddannelsestid:
 Stk. 2.  I områdefag i 5. skoleperiode er der følgende  

 delmål og øvrige rammer for undervisningen:
- Eleven skal selvstændigt kunne læse arbejdstegninger, fremstille  

 arbejdsstok, udarbejde materialeseddel og procesforløb, - eleven skal selvstændigt kunne udvælge trædimensioner, pladematerialer  

 og finer samt opskæringsform i henhold til standardiserede normer og under  

 hensyntagen til materiale- og procesøkonomi, - eleven skal selvstændigt kunne udføre opsnøringer til sammensatte  

 profiler, vælge sammensatte og faste værktøjer til forekommende  

 arbejdsopgaver og udføre beregninger af værktøjernes skæredata, - eleven skal selvstændigt kunne vælge, opstille, betjene og programmere  

 maskinerne ud fra procesforløb, - eleven skal selvstændigt kunne vælge og anvende afskærmninger og  

 personlige værnemidler samt sikkerhedsmæssige omdrejningshastigheder, - eleven skal selvstændigt kunne fremstille skabeloner og fixture til  

 valgte arbejdsopgaver og -processer, - eleven skal selvstændigt kunne foretage inddelinger og udføre  

 kontrakehlinger, frisninger, omfræsning, CNC-fræsning, slibning, finering og  

 skabelonfræsning, - eleven skal selvstændigt operationsopdele tegninger og programmere,  

 således at bearbejningstiden bliver optimal, og - fremstille fixture og foretage bearbejdning af emner under overholdelse  

 af mål og tolerancer.
 Stk. 3.  I 5. skoleperiode indgår følgende  

specialfag med den anførte vejledende uddannelsestid:
 Stk. 4.  I 5. skoleperiode i specialefag er der følgende  

 delmål og øvrige rammer for undervisningen:
- Eleven skal selvstændigt kunne opstille og betjene bredbåndspudser og  

 fladeslibemaskine, - eleven skal opnå kendskab til opstilling og betjening af tæppelakerings-  

 og lakvalsemaskine, traversanlæg samt tørre- og afdunstningszoner i  

 fladbaneanlæg, - eleven skal opnå kendskab til overfladeprodukter og deres fysiske  

 egenskaber og anvendelsesområder, og - eleven skal kunne udføre håndsprøjtning af massive møbelemner, bejdsning  

 og lakering på fladbaneanlæg og elektrostatisk påføring på  

 bygningskomponenter.
 Stk. 5.  I 5. skoleperiode i specialet trædrejning har  

 undervisningen følgende delmål:
- Eleven skal kunne slibe, opstille og afveje værktøj til kutterdrejebænk,  

 herunder opnå kendskab til opstilling og betjening af denne samt til  

 specialmaskiners virkemåde og anvendelsesområder, - eleven skal kunne fremstille »master« på kutterdrejebænk, - eleven skal selvstændigt kunne udarbejde tegning, materialeliste og  

 procesforløb for bearbejdning af hånddrejet emne indeholdende indvendig og  

 udvendig drejning, pudsning, lakering og polering, og - eleven skal, på kutterdrejebænk, kunne fremstille møbelkomponenter i  

 både hårde og bløde træsorter, hvori der indgår sammensatte grundformer efter  

 egen udført »master«.
Valgfag § 18.  Undervisningen i valgfag følger reglerne i § 14  

 i hovedbekendtgørelsen.
Den vejledende uddannelsestid i valgfag er ca. 7,5  

 uger.
Undervisningsplan § 19.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
Praktikuddannelsen § 20.  Virksomheden skal gennemføre praktikuddannelsen  

 således, at den sammen med skoleundervisning fører til, at eleven kan nå  

 uddannelsens mål, jf. § 7.
 § 21.  Elever, der påbegynder uddannelsen i  

 virksomheden, skal orienteres om de arbejdsopgaver, der forekommer under  

 uddannelsen og det valgte speciale, og under instruktion beskæftiges med  

 ukomplicerede arbejdsdicipliner.
Stk. 2.  I praktikperioderne, der følger efter en  

 skoleperiode, skal skoleundervisningen og praktikuddannelsen supplere  

 hinanden, således at eleven videreudvikler de færdigheder og rutiner, der er  

 opnået i den forudgående skoleperiode.
Derudover skal eleven lære de  

 discipliner, der alene forekommer i den enkelte praktikvirksomhed.
I  

 praktikuddannelsen introduceres eleven endvidere til de discipliner, der  

 forekommer i den følgende skoleperiode.
 Stk. 3.  Det skal tilstræbes, at praktikuddannelsen  

 tilrettelægges således, at der arbejdes med opgaver af stigende sværhedsgrad,  

 og således at eleven ved afslutningen af praktikuddannelsen opnår rutine og  

 færdigheder, der opfylder uddannelsens mål, jf. § 7.
Stk. 4.  I praktikuddannelsen skal der arbejdes med de  

 arbejdsopgaver, der normalt forekommer inden for uddannelsen og det  

 pågældende speciale.
Eleven kan iøvrigt beskæftiges med arbejdsopgaver og  

 discipliner, der er relevante for uddannelsen.
 Stk. 5.  Eleven skal indskærpes nødvendigheden af at  

 overholde sikkerhedsregler vedrørende personlig sikkerhed og sikkerhed i  

 forbindelse med anvendelse af udstyr, værktøj og maskiner.
 Stk. 6.  Eleven skal i sidste praktikperiode arbejde  

 selvstændigt med alle virksomhedens produktionsmaskiner samt udføre  

 vedligeholdelses- og reparationsopgaver inden for det pågældende speciale.  

 Eleven skal blive i stand til at anvende alle relevante arbejdsdiscipliner og  

 metoder og udføre arbejdsopgaverne i henhold til gældende kvalitetsniveau.
 § 22.  I de enkelte praktikperioder bør eleven  

 beskæftiges ved følgende maskiner og med følgende arbejdsopgaver:
 § 23.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. § 17, stk. 3, i hovedbekendtgørelsen.
§ 24.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en afsluttende  

 praktikerklæring i overensstemmelse med § 24 i hovedbekendtgørelsen, når  

 praktiktiden i en virksomhed er afsluttet.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.  

 Skolen udleverer blanketterne til praktikvirksomhederne.
 Bedømmelse og uddannelsebeviser m.v.
Uddannelsesbevis § 25.  Ved uddannelsens afslutning udsteder det  

 faglige udvalg et uddannelsesbevis (svendebrev) til eleven som dokumentation  

 for, at eleven har opnået kompetence inden for uddannelsen med det valgte  

 speciale, jf. § 3.
 Stk. 2.  Uddannelsesbeviset udstedes, når skolebevis er  

 udstedt, jf. § 26, og afsluttende praktikerklæring er udstedt, jf. § 24, stk.  

 2, og når den eksamen, som er beskrevet i §§ 32-35 (svendeprøven), er  

 bestået.
 Stk. 3.  Uddannelsesbeviset, der affattes i  

 overensstemmelse med § 29 i hovedbekendtgørelsen, skal angive uddannelsens  

 betegnelse, jf. § 1, stk. 1, speciale, jf. § 1, stk. 2, samt oplysning om den  

 opnåede karakter, fastsat i henhold til § 34, stk. 6.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 26.  Når alle skoleperioder i uddannelsen med det  

 valgte speciale er gennemført og betingelserne i stk. 2 er opfyldt, udsteder  

 skolen et skolebevis til eleven.
Skolen sender samtidig en kopi af  

 skolebeviset til praktikvirksomheden og til det faglige udvalg.
 Stk. 2.  Følgende betingelser skal være opfyldt for at  

 udstede skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis betingelsen i stk. 2, nr. 1, ikke er  

 opfyldt, men betingelsen i stk. 2, nr. 2, er opfyldt, udstedes skolebevis,  

 når skolen ud fra en samlet bedømmelse vurderer, at eleven, eventuelt efter  

 supplerende undervisning, opfylder målene for skoleundervisningen.
 Stk. 5.  Hvis betingelserne for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 29,  

 stk. 3.
 Stk. 6.  Hvis en elev ophører med skoleundervisningen,  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
 Eksamensbeviser m.v.
 § 27.  Senest ved afslutningen af sidste skoleperiode  

 i uddannelsen med det valgte speciale udsteder skolen eksamensbeviser for de  

 grundfag eller valgfag, som er afsluttet med eksamen.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning,  

 hvis eleven anmoder om det, bevis for den gennemgåede undervisning.
Skolens bedømmelse § 28.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen med det valgte speciale er endvidere at bidrage  

 til grundlaget for udstedelse af skolebevis, jf. § 26, stk. 2, nr. 1.
Skolevejledning § 29.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde  

 oplysning om:
 Stk. 3.  Efter sidste skoleperiode i uddannelsen med det  

 valgte speciale udsteder skolen kun en skolevejledning, hvis betingelserne  

 for udstedelse af skolebevis, jf. § 26, stk. 2 eller 4, ikke er opfyldt.  

 Skolen kan dog udstede en skolevejledning efter sidste skoleperiode med  

 angivelse af elevens eventuelle behov for supplerende oplæring i  

 praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse, udstedes skolevejledning kun til eleven.
Karakterskala § 30.  Ved karaktergivning i grundfag, områdefag og  

 specialefag anvendes 13-skalaen, jf. § 17 i eksamensbekendtgørelsen.
 Stk. 2.  Ved karaktergivning ved svendeprøven anvendes  

 13-skalaen, og karakteren udtrykkes ved en af følgende betegnelser:
Afsluttende bedømmelse § 31.  Skolen afholder eksamen i følgende grundfag:
 Stk. 2.  Endvidere afholdes afsluttende eksamen  

 (svendeprøve) efter reglerne i §§ 32-35.
 Stk. 3.  Skolen giver i øvrigt karakterer i de grundfag,  

 som ikke afsluttes med eksamen.
 Stk. 4.  I områdefag og specialefag giver skolen ved  

 afslutningen af den sidste skoleperiode en standpunktskarakter i forhold til  

 målene for undervisningen i disse fag, jf. §§ 10-12, på grundlag af en  

 helhedsvurdering.
 Stk. 5.  For valgfag foretages bedømmelse efter reglerne  

 om disse fag.
§ 32.  I sidste skoleperiode afholdes en afsluttende  

 eksamen, der samtidig udgør en svendeprøve.
Eksamen består af en en skriftlig  

 (teoretisk) prøve og en praktisk prøve, jf. § 33.
 Stk. 2.  Opgaverne stilles af skolen efter samråd med  

 det faglige udvalg.
 Stk. 3.  Ved indkaldelsen af elever til den  

 skoleperiode, hvori den afsluttende eksamen afholdes, sender skolen en liste  

 over de pågældende elever med angivelse af elevernes praktikvirksomheder til  

 det faglige udvalg.
 Stk. 4.  Det faglige udvalg udpeger herefter de censorer  

 (skuemestre), der er nævnt i stk. 5, og giver skolen meddelelse om, hvem der  

 er udpeget.
Stk. 5.  Elevernes løsning af opgaverne bedømmes efter  

 reglerne i § 34 af en lærer, udpeget af skolen, og normalt 2 censorer.  

 Censorerne skal have den fornødne fagkundskab og repræsentere henholdsvis  

 arbejdsgiversiden og arbejdstagersiden i det faglige udvalg.
Censorerne skal  

 opfylde habilitetskravene i henhold til eksamensbekendtgørelsen.
 Stk. 6.  Elever, der ønsker det, kan få opgaverne læst  

 op.
 § 33.  Den afsluttende eksamen (svendeprøve) består af  

 skriftlig (teoretisk) prøve og en praktisk prøve.
 Stk. 2.  Den skriftlige (teoretiske) prøve indeholder  

 opgaver og problemer vedrørende:
 Stk. 3.  Den praktiske prøve indeholder følgende  

 opgaver:
 Stk. 3.  Opgaven anses for færdig, når den fastsatte tid  

 er udløbet.
 § 34.  Ved bedømmelsen af den teoretiske prøve jf. §  

 34, stk. 1, giver læreren og censorer hver en karakter under anvendelse af  

 talværdierne i karakterskalaen i § 30, stk. 2. Karakteren ved prøven  

 fremkommer som et gennemsnit af de tre afgivne karakterer.
 Stk. 2.  Ved bedømmelsen af opgaveløsningerne ved den  

 praktiske prøve, jf. § 34, stk. 2, giver læreren en karakter for  

 selvstændighed ved arbejdets planlæggelse og udførelse.
 Stk. 3.  Ved bedømmelsen af opgaveløsningerne ved den  

 praktiske prøve, jf. § 34, stk. 2, giver læreren og censorer hver en  

 enhedskarakter under anvendelse af talværdierne i karakterskalaen i § 30,  

 stk. 2, for henholdsvis:
 Stk. 4.  Karakteren for den praktiske prøve fremkommer  

 som et gennemsnit af de karakterer, som gives efter stk. 2 og 3.
 Stk. 5.  For at bestå den afsluttende eksamen kræves, at  

 eleven har opnået mindst karakteren 6.
 Stk. 6.  Karakteren for den afsluttende eksamen  

 fremkommer som et gennemsnit af de karakterer, der gives efter stk. 1 og 4,  

 og udtrykkes ved en af de betegnelser uden tal, som er angivet i § 30, stk.  

 2.
Stk. 7.  Ved de beregninger, som er nævnt i stk. 1 og 4,  

 foretages ikke afrunding.
Forinden fastsættelse af karakter efter stk. 6  

 foretages afrunding af det endelige resultat til et tal med 1 decimal efter  

 almindelige regneregler.
Stk. 8.  De beregninger, som er nævnt i stk. 1, 4 og 6,  

 foretages af skolen.
Skolen indsender resultatet af beregningen og  

 oplysninger om de enkelte karakterer, som er givet efter stk. 1 og 4, til det  

 faglige udvalg.
Det faglige udvalg kan udarbejde et skema til dette formål.
 § 35.  Skolen skal tilbyde elever, der ikke består den  

 afsluttende eksamen, en ny eksamen, eventuelt efter supplerende  

 praktikuddannelse eller skoleundervisning.
 Stk. 2.  Adgang til sygeeksamen følger reglerne i  

 eksamensbekendtgørelsen.
Ikrafttrædelsesbestemmelser § 36.  Bekendtgørelsen træder i kraft den 1. august  

 1991 og har virkning fra den 1. januar 1991.
