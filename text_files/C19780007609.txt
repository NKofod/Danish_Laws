(Til alle amtsråd, kommunalbestyrelser,  

 skolekommissioner, fælleslærerråd, skolenævn og lærerråd) I overensstemmelser med aftale, indgået mellem undervisningsministeriet og  

 Danmarks Lærerforening i henhold til tjenestemandslovens § 45, stk. 2,  

 fastsættes nedenstående bestemmelser om kombinationsbeskæftigelser (samtidig  

 beskæftigelse ved to eller flere institutioner eller myndigheder m.v.) for  

 folkeskolens tjenestemænd.
 § 1.  Aftalen omfatter ordninger, hvorefter  

 tjenestemænd i folkeskolen ud over tjenesten i denne påtager sig undervisning  

 eller pædagogisk-administrativ, herunder vejledende eller rådgivende,  

 virksomhed ved andre offentlige skoler, institutioner eller myndigheder eller  

 ved private tilskudsberettigede skoler eller undervisningsinstitutioner.  

 Undervisningen eller virksomheden skal være af nogen varighed, normalt mindst  

 et skoleråd.
 Stk. 2.  Arbejdsopgaver, som efter gældende regler skal  

 henhøre under folkeskolen i den kommune eller amtskommune, ved hvilken  

 tjenestemanden er ansat, og dermed under de herom gældende  

 tjenestetidsaftaler er ikke omfattet af aftalen.
 § 2.  Den i § 1, stk. 1, nævnte undervisning eller  

 virksomhed indgår som en del af tjenestemandsstillingen og indregnes i det  

 pligtige timetal efter regler, der fastsættes i aftale mellem  

 undervisningsministeriet og Danmarks Lærerforening om det pågældende område  

 for kombinationsbeskæftigelse.
Stk. 2.  I bilag til cirkulæret er opregnet de  

 kombinationsbeskæftigelser ved institutioner m.v. for hvilke aftaler  

 foreligger.
Desuden er i bilaget optaget kombinationsbeskæftigelser, som kan  

 medføre indregning i tjenestemandens pligtige timetal i henhold til  

 bestemmelser i love eller cirkulærer.
 Stk. 3.  Forslag om etablering af  

 kombinationsbeskæftigelser inden for områder, som ikke er nævnt i bilaget må  

 af den myndighed, ved hvilken tjenestemanden er ansat, forelægges  

 undervisningsministeriet ad sædvanlig tjenstlig vej med henblik på indgåelse  

 af aftale, jfr. stk. 4. Eksisterende ordninger forelægges kun, såfremt de  

 tænkes fortsat efter 1. august 1978.
 Stk. 4.  Der vil blive indgået aftaler i henhold til  

 tjenestemandslovens § 45 om vilkårene for de enkelte områder for  

 kombinationsbeskæftigelser, for hvilke der ikke foreligger aftale.
Stk. 5.  Oplysning om indgåede aftaler vil blive meddelt  

 i cirkulæreskrivelse fra undervisningsministeriet.
Eksemplarer af aftalen kan  

 derefter rekvireres i undervisningsministeriet.
 § 3.  Ved etablering af en kombinationsbeskæftigelse  

 for en tjenestemand fastsættes de konkrete vilkår, der baseres på den i § 2  

 nævnte aftale om det pågældende område for kombinationsbeskæftigelse, ved  

 drøftelse mellem tjenestemanden, dennes ansættelsesmyndighed og den skole,  

 institution eller myndighed, ved hvilken undervisningen eller virksomheden i  

 henhold til § 1, stk. 1, skal udføres.
Stk. 2.  De vilkår, der fastsættes efter stk. 1, skal  

 bl.a. indeholde en kort beskrivelse af de arbejdsopgaver, som skal tillægges  

 tjenestemanden, og omfanget af den konkrete beskæftigelse i ugentlige eller  

 årlige timer.
Det skal desuden være fastsat om beskæftigelsen er af afgrænset  

 varighed eller skal vedvare indtil videre, og i sidstnævnte tilfælde med  

 hvilket varsel og fra hvilket tidspunkt beskæftigelsen kan bringes til ophør.
Stk. 3.  De aftalte vilkår nedfældes i en skrivelse til  

 tjenestemanden fra den myndighed m.v., ved hvilken deltidsbeskæftigelsen skal  

 udføres.
En genpart af skrivelsen tilsendes ansættelsesmyndigheden.
 Stk. 4.  Indtil aftale i henhold til § 2 er indgået om  

 et område for kombinationsbeskæftigelse, kan eksisterende ordninger, der er  

 omfattet af bestemmelsen i § 1, stk. 1, fortsætte i overensstemmelse med  

 gældende praksis, idet den nævnte undervisning eller virksomhed dog i videst  

 muligt omfang indregnes i det pligtige timetal i tjenestemandsstillingen.
 § 4.  Lønnen for tjenestemandsstillingen, herunder for  

 den i § 1, stk. 1, nævnte undervisning eller virksomhed, udbetales fuldt ud  

 af ansættelsesmyndigheden eller den myndighed, som udbetaler løn på dennes  

 vegne.
Stk. 2.  Den institution m.v., ved hvilken  

 undervisningen eller virksomheden i henhold til § 1, stk. 1, udføres,  

 refunderer en forholdsmæssig del af tjenestemandens løn til den myndighed,  

 der udbetaler lønnen.
Den forholdsmæssige del beregnes efter forholdet mellem  

 det antal løntimer, hvormed undervisningen eller virksomheden indgår i det  

 pligtige timetal, og fuldt pligtigt timetal.
Betaling for overtimer eller  

 lignende, kan således ikke indgå i refusionsberegningen.
 Stk. 3.  Såfremt der i aftalen om et område for  

 kombinationsbeskæftigelse, jfr. § 2, fastsættes regler om særlige tillæg  

 eller lignende, kan der samtidig fastsættes om udbetalingen heraf.
 § 5.  Cirkulæret har virkning fra den 1. januar 1978.
Undervisningsministeriet, den 28. april  

 1978, P.M.V.
Hans Kjems /H.
Folmer-Skov Bilag.
 For de 4 førstnævnte kombinationsbeskæftigelser foreligger aftale.
For de øvrige nævnte kombinationsbeskæftigelser vil aftale snarest blive indgået.
