En kreds af låsesmede kaldte sig »Låsesmedenes  

 Mesterforening«, uanset der ikke findes en særlig uddannelse med  

 svendeprøve for låsesmede.
Endvidere betegnede det enkelte medlem sig som  

 autoriseret af mesterforeningen.
Forbrugerombudsmanden udtalte, at det var i  

 strid med god markedsføringsskik at anvende betegnelsen mesterforening, idet  

 man derved gav indtryk af, at medlemmerne var i besiddelse af en særlig  

 uddannelse.
Endvidere var den almindelige forståelse af udtrykket  

 »autoriseret af« efter Ombudsmandens opfattelse, at den pågældende  

 virksomhed havde fået meddelt godkendelse fra det offentlige.
På den baggrund  

 anså han det for nærliggende at offentligheden blev vildledt, hvorfor brugen  

 af dette udtryk også måtte anses for værende i strid med god  

 markedsføringsskik.
8. Anvendelse af »mesterbetegnelsen« Dansk Låsesmede Forening 1976 klagede over, at medlemmer af en  

 sammenslutning af låsesmede kaldet sig »Låsesmedenes  

 Mesterforening«, samt at de enkelte medlemmer betegnede sig som  

 »autoriseret af Låsesmedenes Mesterforening«.
 Det var oplyst under sagen, at der ikke findes en særlig uddannelse med  

 svendeprøve som låsesmed.
Forbrugerombudsmanden udtalte, at efter hans opfattelse var det i strid  

 med kravet om god markedsføringsskik i lovens § 1 at anvende betegnelsen  

 »mesterforening«, idet man derved gav indtryk af, at medlemmerne  

 var i besiddelse af en særlig uddannelse, således som det er sædvanligt inden  

 for håndværksområdet.
Endvidere udtalte Forbrugerombudsmanden, at udtrykket  

 »autoriseret« eller »autorisation« efter hans vurdering  

 efter almindelig dansk sprogbrug ved annoncering for erhvervsvirksomheder som  

 hovedregel kun bliver anvendt i tilfælde, hvor den pågældende person eller  

 virksomhed - direkte eller indirekte - har fået meddelt en godkendelse fra  

 det offentlige.
På denne baggrund anså han, at der var en nærliggende  

 mulighed for, at offentligheden blev villedt, såfremt foreningens medlemmer i  

 annoncer m.v. betegnede sig som »autoriseret af Låsesmedenes  

 Mesterforening« eller på lignende måde, og benyttelsen af dette udtryk  

 måtte derfor også anses for at være stridende mod god markedsføringsskik.
 (* 1) Offentliggjort i Forbrugerombudsmandens Årsberetning 1977-1978, side  

 55, nr. 8.
