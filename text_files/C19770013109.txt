 I medfør af § 47 i lov nr. 291 af 18. juni 1969 om tjenestemænd i staten,  

 folkeskolen og folkekirken fastsættes efter indhentet udtalelse fra  

 lønningsrådet følgende:
 § 1.  Til tjenestemænd, der aftjener værnepligt ved  

 forsvaret og civilforsvaret, og som er omfattet af bestemmelserne om  

 værnepligtsløn under den første samlede uddannelse for menige (9 måneder),  

 samt til tjenestemænd, der aftjener civil værnepligt, ydes i perioden 1. juli  

 1977 - 31. marts 1978 som hidtil kvart løn til ugifte og halv løn til gifte.  

 I denne løn fratrækkes imidlertid for så vidt angår værnepligtige  

 tjenestemænd, som er omfattet af bestemmelserne om værnepligtsløn under den  

 første samlede uddannelse for menige, 1.285 kr. pr. måned og for så vidt  

 angår værnepligtige tjenestemænd, der aftjener civil værnepligt, 205 kr. pr.  

 måned.
 Stk. 2.  Efter udlandet af den i stk. 1 nævnte periode  

 oppebærer de nævnte tjenestemænd ingen løn under første indkaldelse.
 Stk. 3.  I øvrigt oppebærer tjenestemænd, herunder  

 sådanne, der får den militære tjeneste forlænget, fordi de udtages til  

 befalingsmænd, ingen løn under første indkaldelse.
 § 2.  Under senere pligtige indkaldelser bortset fra  

 de i stk. 2 nævnte indkommanderinger oppebærer tjenestemanden fuld løn for  

 den måned, i hvilken indkaldelsen finder sted, og for den derpå følgende  

 måned.
 Stk. 2.  Tjenestemænd, der er ansat som befalingsmænd af  

 reserven, oppebærerer ingen løn for det tidsrum, i hvilket de indkommanderes  

 til militærtjeneste, medmindre fraværet falder inden for de pågældendes  

 ordinære årlige ferie.
 § 3.  Cirkulæret har virkning fra 1. juli 1977.
 Stk. 2.  Samtidig med dette cirkulæres ikrafttræden  

 ophæves aftale af 25. november 1976 mellem finansministeren og  

 Statstjenestemændenes Centralorganisation I, Statstjenestemændenes  

 Centralorganisation II, Lærernes Centralorganisation og Akademikernes  

 Centralorganisation (tjenestemandsudvalget) om aflønning af tjenestemænd i  

 staten, folkeskolen og folkekirken under den første samlede uddannelse for  

 menige værnepligtige.
 Stk. 3.  Endvidere bortfalder de opretholdte  

 bestemmelser i § 14, stk. 1-5, i lov nr. 154 af 7. juni 1958 om lønninger og  

 pensioner m.v. til statens tjenestemænd.
 Ovenstående bestemmelser finder tilsvarende anvendelse på  

 overenskomstansatte, der i henhold til overenskomsten aflønnes efter reglerne  

 for statstjenestemænd under første indkaldelse til aftjening af værnepligt.
 Finansministeriet, den 21. juni 1977.
P.
M.
V.
