 Til brug for forskudsregistreringen for indkomståret 1981 har  

 ligningsrådet fastsat følgende satser for værdien af kost og logi:
 1. For medhjælpere ved husholdning og landbrug m.v.  

 .......13.800 kr.
2. For sygehuspersonale, der har bolig på sygehuset og  

 aflønnes med en bruttoløn, hvori der foretages fradrag for boligen med et af  

 sygehuset fastsat fradrag i lønnen, skal hele bruttolønnen medregnes til den  

 skattepligtige indkomst.
Sker aflønningen med kontant løn plus ophold på  

 sygehuset, ansættes normalværdien af kost og logi  

 til...................13.800 kr.
3. For brugsforeningsmedhjælpere, der aflønnes med en  

 bruttoløn, hvori der foretages fradrag for kost og logi, skal hele  

 bruttolønnen medregnes til den skattepligtige indkomst.
For  

 brugsforeningsmedhjælpere, der modtager en kontant løn plus ophold hos  

 uddeleren, ansættes værdien af kost og logi  

 til.....................................................13.800 kr.
 4. For køkken- og serveringspersonale, private  

 sygeplejersker, sygehuspersonale, som har bolig uden for sygehuset,  

 medhjælpere ved husholdning og landbrug, der alene modtager fri kost, og  

 dermed ligestillede ansættes værdien af fuld kost  

 til.................................................32 kr. pr. dag delvis fri  

 kost, normalt 2 måltider til.............23 kr. pr. dag 1 måltid til  

 .......................................16 kr. pr. dag Såfremt afløsning med  

 kontant ydelse har fundet sted, skal den kontante ydelse medregnes til den  

 skattepligtige indkomst.
5. Søfolk (jf. sømandsskattelovens § 4) Fri kost om  

 bord ansættes til......................32 kr. pr. dag.
Søfolk, der får  

 udbetalt kostpenge i stedet for fri kost om bord, skal, hvor det pågældende  

 skib er omfattet af sømandsskatteloven, eller hvor forholdene med hensyn til  

 kost kan ligestilles hermed, alene medregne kostpenge med et beløb svarende  

 til værdien af fri kost om bord.
 6. Militært personel For militært personel, der  

 modtager frit kvarter - bortset fra de i ligningslovens § 7s nævnte -  

 ansættes værdien heraf til 175 kr. pr. måned.
 Statsskattedirektoratet, den 25. august  

 1980.
