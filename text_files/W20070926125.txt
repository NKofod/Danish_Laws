Landsskatteretskendelse vedr.
Ugyldig afgørelse -  

 fristgennembrud - beskatning af negativ driftsmiddelsaldo Sagen drejer sig om  

 beskatning af negativ driftsmiddelsaldo.
Spørgsmål om  

 anvendelse af fristgennembrudsreglen i skattestyrelseslovens § 35, stk. 1,  

 nr.  

 2.
Landsskatterettens  

 afgørelse Indkomståret 2001 -  

 Skattepligtig indkomst Regionen har anset selskabet  

 for skattepligtig  

 af negativ  

 driftsmiddelsaldo med 386.511 kr.
 Landsskatteretten anser  

 afgørelsen for ugyldig.
Sagens oplysninger Det klagende selskab, A ApS,  

 fusionerede den 1. januar 2002 med søsterselskaberne B ApS og C ApS.
Fusionen  

 gennemførtes ved, at B ApS fortsatte, mens A ApS og C ApS blev indskudt heri.  

 Alle tre selskaber var ejet 100 % af D ApS, der igen var ejet 100 % af E.
Fusionen  

 blev vedtaget den 15. april 2002 med tilbagevirkende kraft fra den 1. januar  

 2002. Fusionen blev gennemført som en skattefri fusion i henhold til  

 fusionsskatteloven.
Af fusionsredegørelsen fremgik, at de forretningsmæssige  

 aktiviteter i A ApS og C ApS ophørte samtidig med fusionen.
 A  

 ApS forretningsmæssige aktivitet bestod i udførelse af miljøtekniske  

 undersøgelser, særligt miljøboringer og grundvandssænkninger.
 B  

 ApS forretningsmæssige aktivitet består i indretning og handel med  

 inventar og  

 tilbehør til biler, samt køb og salg af fast ejendom.
 A  

 ApS havde ultimo 2001 en negativ driftsmiddelsaldo på 538.435 kr.
Ved  

 brev af 24. januar 2003 anmodede A ApS om genoptagelse af skatteansættelsen  

 for  

 indkomståret 2001. Baggrunden herfor var et ønske om delvis indtægtsførelse  

 af  

 den negative driftsmiddelsaldo (indtægtsførelse af i alt 151.924 kr.),  

 således  

 at selskabets indkomst for 2001 ville blive 0 kr., og den negative saldo for  

 driftsmidler herefter ville udgøre 386.511 kr.
Ved afgørelse af 7. april 2003  

 imødekom ToldSkat selskabets anmodning.
Ved  

 afgørelse af 16. juni 2004 vedrørende indkomståret 2002 anså ToldSkat B ApS  

 (det modtagende selskab ved fusionen) for skattepligtig af den negative saldo  

 på 386.511 kr.
Den fra A ApS videreførte negative saldo kunne således ikke  

 modregnes i den fra B ApS videreførte positive saldo.
Begrundelsen herfor  

 var,  

 at der var tale om 2 forskellige typer af virksomheder med vidt forskellige  

 aktiviteter, hvorfor de skattemæssige afskrivninger skulle opdeles på hver  

 virksomhed for sig.
Da den negative saldo opstod i indkomståret 2001 og ikke  

 blev udlignet med anskaffelser det efterfølgende år, skulle der ske  

 beskatning  

 af saldoen i indkomståret 2002.
 Efterfølgende  

 påklagede B ApS ToldSkats afgørelse til Landsskatteretten.
 Landsskatteretten  

 traf ved kendelse af 7. juli 2005 afgørelse om, at B ApS ikke kunne anses for  

 skattepligtig af den negative driftsmiddelsaldo på 386.511 kr. i indkomståret  

 2002. Af Landsskatterettens begrundelse fremgår blandt andet:
Den  

 negative driftsmiddelsaldo, som opstod i A ApS, kan ikke modregnes i den  

 positive saldo hos B ApS, da den forretningsmæssige aktivitet med indretning  

 og  

 handel med bil-inventar og den forretningsmæssige aktivitet med miljøtekniske  

 undersøgelser klart ikke kan anses for at udgøre én virksomhed ( ) Den  

 1. oktober 2001 afhændende A ApS sine miljø-driftsmidler til en tredjemand,  

 med  

 hvem der også blev indgået en 1-årig konkurrenceklausul.
A ApS drev herefter  

 ikke længere virksomhed med miljøtekniske undersøgelser eller lignende, og  

 virksomheden må derfor anses for ophørt ved afhændelsen den 1. oktober 2001.  

 Det forhold, at enkelte af virksomhedens driftsmidler ikke blev afhændet i  

 indkomståret 2001, medfører ikke, at virksomheden ikke kan anses for ophørt.  

 Der henvises til Højesterets domme af 20. august 2002 og 16. januar 2004,  

 offentliggjort som SKM2002.484.HD og SKM2004.66.HD.
Da  

 driftsmiddelsaldoen var negativ ved udløbet af indkomståret 2001  

 (ophørsåret),  

 skulle denne have været medregnet ved opgørelsen af den skattepligtige  

 indkomst  

 for A ApS for indkomståret 2001, jf. afskrivningslovens § 9, stk. 1 og  

 5. Regionens afgørelse Selskabet er anset for  

 skattepligtig af negativ driftsmiddelsaldo med 386.511 kr. for indkomståret  

 2001.
 Landsskatteretten har anset A  

 ApS for ophørt med afhændelsen af driftsmidlerne den 1. oktober 2001. Ifølge  

 Landsskatterettens kendelse af 7. juli 2005 skulle den negative  

 driftsmiddelsaldo således have været medregnet ved opgørelsen af den  

 skattepligtige indkomst for A ApS dette år (ophørsåret).
 En sådan ændring kan ikke  

 længere gennemføres som en ordinær ansættelse efter skattestyrelseslovens §  

 34,  

 stk. 1, da varsling herom skulle have været udsendt senest den 1. maj 2005.
 Efter  

 skattestyrelseslovens § 35, stk. 1, nr. 2 kan en ekstraordinær  

 skatteansættelse  

 imidlertid foretages, når ansættelsen er en direkte følge af en  

 skatteansættelse vedrørende den skattepligtige for et andet indkomstår.
I  

 Processuelle Regler 2005-1, afsnit G.1.1.2. præciseres det, at bestemmelsen  

 alene finder anvendelse, hvis konsekvensændringen, dvs. den sekundære  

 ansættelse, er en direkte følge af den primære ansættelse.
Bestemmelsen  

 finder  

 herefter anvendelse, hvis den skattepligtige, dennes ægtefælle eller et  

 selskab, der er sambeskattet med den skattepligtige, begærer nedsættelse af  

 ansættelsen med den følge, at skatteansættelsen for et indkomstår, der ligger  

 uden for de ordinære ansættelsesfrister, skal forhøjes.
Det  

 er regionens opfattelse, at beskatningen af den negative driftsmiddelsaldo i  

 indkomståret 2001 er en direkte følge af Landsskatterettens kendelse af 7.  

 juli  

 2005, hvorved ansættelsen for 2002 blev nedsat.
Der er herefter hjemmel i  

 skattestyrelseslovens § 35, stk. 1, nr. 2, jf. afskrivningslovens § 9, stk. 1  

 og 5, til at gennemføre skatteansættelsen for 2001 for A ApS.
 Regionen  

 har den 18. november 2005 indsendt en udtalelse i sagen til  

 Landsskatteretten.
Selskabets påstand og  

 argumenter Selskabet har overfor  

 Landsskatteretten nedlagt påstand om, at den påklagede forhøjelse er  

 forældet.  

 Den ordinære ansættelsesfrist i skattestyrelseslovens § 34, stk. 1 er  

 udløbet,  

 og fristgennembrudsreglen i skattestyrelseslovens § 35, stk. 1, nr. 2 ses  

 ikke  

 at finde anvendelse.
 Regionen kan ikke i en  

 situation som den foreliggende ændre i et forældet indkomstår under  

 henvisning  

 til skattestyrelseslovens § 35, stk. 1, nr. 2, idet betingelserne heri ikke  

 er  

 opfyldt.
 Der er i den foreliggende sag  

 ikke tale om en konsekvensændring, men der er derimod tale om en enkelt,  

 konkret skatteansættelse, som regionen allerede i 2001 havde kendskab til,  

 jf.  

 herved Landsskatterettens kendelse af 7. juli 2005.
Regionen burde således  

 allerede ved gennemgangen af selskabet selvangivelse for indkomståret 2001  

 have  

 krævet den negative driftsmiddelsaldo beskattet.
At regionen først vælger at  

 beskatte driftsmiddelsaldoen i 2002, og at denne disposition senere omstødes  

 af  

 Landsskatteretten, skal ikke komme selskabet til skade.
 Selskabet har henvist til  

 Processuelle Regler på ToldSkats område, 2005-2, afsnit G.1.1.2., hvoraf  

 bl.a.  

 fremgår:
Det vil heller ikke være en  

 direkte følge, hvis skattemyndighederne fx ved ligningen af indkomståret 2001  

 forhøjer skatteansættelsen med et beløb, som ved en senere  

 landsskatteretskendelse viser sig korrekt at skulle henføres til indkomståret  

 1997, da en sådan forhøjelse ikke kan anses for at være en direkte følge af  

 den  

 ændrede ansættelse for indkomståret 2001. Landsskatterettens  

 bemærkninger og begrundelse Adgangen  

 til ekstraordinær genoptagelse af skatteansættelser fremgår af  

 skattestyrelseslovens § 35 (lovbekendtgørelse nr. 868 af 12. august 2004).
 Ordlyden  

 af skattestyrelseslovens § 35, stk. 1, nr. 2 er følgende:
 §35.  

 Uanset fristerne i § 34 kan en skatteansættelse foretages eller ændres efter  

 anmodning fra den skattepligtige eller efter skattemyndighedernes bestemmelse  

 i  

 følgende tilfælde:
( ) Ansættelsen er en direkte  

 følge af en skatteansættelse vedrørende den skattepligtige for et andet  

 indkomstår. ( ) Den  

 omhandlede forhøjelse er ikke omfattet af fristgennembrudsreglen i  

 skattestyrelseslovens § 35, stk. 1, nr. 2, idet betingelserne efter denne  

 bestemmelse ikke er opfyldt.
Landsskatteretten skal herved særligt bemærke:
at  

 	  

 der alene er hjemmel til følgeændringer for samme  

 skattepligtige.
Landsskatterettens kendelse af 7. juli 2005 vedrørte  

 skattesubjektet B ApS, og der foreligger således ikke en  

 skatteansættelse  

 vedrørende den  

  

 skattepligtige  

 for et andet indkomstår, samt at  

 	  

 den omhandlede forhøjelse ikke kan anses for at være en  

 direkte følge af den ændrede ansættelse for indkomståret 2002, jf. herved  

 forarbejderne til lov nr. 410 af 2. juni 2003, hvoraf følgende fremgår:  

 Det  

 vil heller ikke være en direkte følge, hvis skattemyndighederne f.eks. ved  

 ligningen af indkomståret 2001 forhøjer skatteansættelsen med et beløb, som  

 ved  

 en senere landsskatteretskendelse viser sig korrekt at skulle henføres til  

 indkomståret 1997. I dette tilfælde kan bestemmelsen ikke anvendes til i  

 stedet  

 at foretage forhøjelsen for 1997, idet dette år er forældet, medmindre andre  

 fristgennembrudsgrunde kan gøres gældende. Landsskatteretten  

 finder efter det oplyste ikke, at andre fristgennembrudsgrunde kan gøres  

 gældende.  

 Da den foretagne forhøjelse af selskabets skatteansættelse således er sket  

 uden  

 hjemmel hertil, er afgørelsen ugyldig på grund af forældelse.
