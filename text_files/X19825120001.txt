En debitor blev meddelt, at renten på dennes kassekredit og lån ville  

 blive hævet på grund af forhøjet risiko, efter debitors protest blev aftale  

 om nedbringelse af lån indgået.
Senere standsede debitor betalingerne.
Efter  

 tilsynets opfattelse havde pengeinstituttet i denne situation også været  

 berettiget til at kræve ekstraordinær afdrag på lån.
Men det var ikke i  

 overensstemmelse med god pengeinstitutpraksis at forhøje renten pga. forhøjet  

 risiko.
Derudover burde pengeinstituttet have underrettet kautionist om  

 ekstraordinære afdrag Tilsynets skrivelse af 14/12 1982 vedrørende forhøjelsen af renterne i  

 anledning af debitors forringede økonomiske forhold.
En debitor, der af pengeinstituttet forventedes at komme i økonomiske  

 vanskeligheder, men som hidtil havde overholdt sine forpligtelser overfor  

 pengeinstituttet, fik meddelelse om, at rentesatserne på hans kautionssikrede  

 kassekredit og hans lån forhøjedes med hhv. 4,5 pct. og 5 pct. p.a.  

 Forhøjelsen betragtedes som en risikopræmie.
Da debitor protesterede,  

 aftaltes det i stedet, at debitor ekstraordinært skulle afdrage 60.000 kr. i  

 løbet af ca. 3 måneder.
Efter nedbringelse af lånet med 47.500 kr. standsede  

 debitor betalingerne.
Nedbringelsen var sket ved debitering af beløbet på  

 kassekreditten.
Da der var foretaget udlæg hos debitor, havde pengeinstituttet ifølge  

 lånedokumentet være berettiget til at betragte lånet som forfaldent, uanset  

 at debitor hidtil havde overholdt betalingerne.
Efter tilsynets opfattelse  

 havde pengeinstituttet i denne situation også været berettiget til at kræve  

 ekstraordinære afdrag på lånet i stedet for at betragte det som opsagt.
 Derimod var det ikke i overensstemmelse med god pengeinstitutpraksis, at  

 pengeinstituttet som en risikopræmie forhøjede renten på kassekreditten og  

 det faste lån på henholdsvis 4,5 pct. og 5 pct. p.a. udover pengeinstituttets  

 sædvanlige renteniveau.
 Da pengeinstituttets foranstaltninger overfor debitor også omfattede den  

 kautionssikrede kassekredit, burde kautionisten have været underrettet om de  

 ekstraordinære afdrag.
