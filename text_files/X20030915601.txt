 Aftalegrundlaget  

 er AB 92.
 Klageren  

 har nedlagt påstand om, at indklagede tilpligtes at betale 97.155 kr.  

 Indklagede har ikke deltaget i sagens forberedelse, og han har ikke givet  

 møde  

 under den mundtlige forhandling.
 Voldgiftsretten  

 tager klagerens påstand til følge.
 Voldgiftssag afgjort af  

 Voldgiftsnævnet for Bygge- og Anlægsvirksomhed.
 Vedrører AB 92, mangler.
 Ved klageskrift modtaget af Voldgiftsnævnet den 3. april 2002  

 har en advokat på vegne af klager indklaget indklagede, der ikke under sagen  

 er  

 repræsenteret af advokat, for en voldgiftsret, der er nedsat i henhold til  

  Regler for behandling af sager ved de af Voldgiftsnævnet for bygge- og  

 anlægsvirksomhed nedsatte voldgiftsretter .
Voldgiftsretten består af civilingeniør Peter M.
Thorup og  

 civilingeniør Jens Wichmand Jørgensen som faglige dommere og landsdommer Poul  

 Lodberg som formand.
 Klageren har nedlagt påstand om, at indklagede tilpligtes at  

 betale 97.155 kr. med sædvanlig procesrente fra den 3. april 2002.
 Indklagede har ikke deltaget i sagens forberedelse, og han har  

 ikke givet møde under den mundtlige forhandling af sagen.
 Sagen har herefter den 3. januar 2003 været forhandlet i medfør  

 af § 22 i  Regler for behandling af sager ved de af Voldgiftsnævnet for  

 bygge-  

 og anlægsvirksomhed nedsatte voldgiftsretter .
 Tvisten mellem parterne vedrører krav om betaling af merudgifter  

 som følge af indklagedes angivelige mangelfulde arbejde i forbindelse med  

 udførelse af støbning af fundamentet på det hus, som klager lod opføre.
 Kravet er opgjort således:
 1.
støbning af fundament 42.000,00  

 kr.
 2.
ekstraarbejder vedrørende ændring af  

 bundrem 30.125,00  

 kr.
 3.
ekstra materialer 1.811,25  

 kr.
 4.
opretning af skævt gulv 23.218,75  

 kr.
i alt 97.155,00  

 kr.
 Af sagen fremgår, at indklagede den  

 19. februar 2001 gav tilbud på støbning af fundament m.v., og efter udførelse  

 af arbejdet fakturerede han arbejdet med 145.525 kr. incl. moms.
Den 20. maj 2001 afholdtes møde  

 vedrørende det udførte arbejde, og i skrivelse af 27. maj 2001 til indklagede  

 opgjorde klager blandt de udbedringsarbejder, som indklagede angiveligt havde  

 påtaget sig.
Med skrivelsen medfulgte en skrivelse af 21. maj 2001 fra en  

 tømrermester, som indklagede med sin underskrift har vedstået.
Af skrivelsen  

 fremgår blandt andet:
 Ved opstart af opførelsen af  

 ovennævnte træhus, blev der ved ankomsten på byggepladsen konstateret af  

 fundamentet var mangelfuld og af en sådan beskaffenhed at der ikke kunne  

 arbejdes videre, dette meddeltes betonentreprenøren og bygherren mandag den  

 7.5.2001.
 Grunden hertil var ifgl. udleverede  

 tegning af fundamentet   skulle fundamentet være bredde 29 cm. fundament er  

 23  

 cm. desuden gør vi opmærksom på at der ligger 2 blokke ovenpå betonsokkel  

 hvor  

 normal 1 stk.
Indklagede har fra et ingeniørfirma  

 modtaget nye beregninger så det udførte fundament kan bære huset.
Dette  

 medfører ekstraarbejder for tømrerne som er faktureret.
 .
Klager har blandt andet forklaret, at  

 han har ladet huset bygge til sig selv, og det var hans tømrermester, der  

 gjorde ham opmærksom på, at fundamentet var utilstrækkeligt.
Indklagede  

 erklærede sig på mødet den 20. maj 2001 indforstået med, at der skulle  

 gennemføres ændringer for indklagedes egen regning.
Ingeniørfirmaet udførte  

 nye  

 beregninger, og dem betalte indklagede.
Indklagede lavede kun nogle småting  

 og  

 til sidst gav han tilsyneladende helt op, også selv om hans advokat den 10.  

 og  

 20. juli 2001 gjorde indklagede opmærksom på, at fundamentsarbejdet ville  

 blive  

 udført af anden entreprenør.
Klageren  

  

 har til støtte for sin påstand gjort gældende, at indklagede har erkendt  

 manglerne ved det udførte arbejde, og han ikke har udbedret disse mangler.  

 Klageren har været berettiget til med et passende varsel at lade arbejdet  

 udføre af tredjemand.
Endelig har klager dokumenteret tabet som opgjort.
 Voldgiftsrettens  

 bemærkninger:
 Sagen har været behandlet i medfør af  

 behandlingsreglerne i § 22. Herefter og som sagen er dokumenteret, findes der  

 grundlag for at give medhold i klagerens påstand.
 Med sagens omkostninger forholdes som  

 neden for bestemt.
 Thi  

 bestemmes:
 Indklagede skal til klageren betale  

 97.155 kr. med sædvanlig procesrente fra den 3. april 2001.
 Indklagede skal i sagsomkostninger  

 til klageren betale 14.550 kr. incl. moms.
 De omkostninger, der har været  

 forbundet med Voldgiftsnævnets behandling af sagen, skal efter opgørelse og  

 påkrav fra nævnet betales af indklagede.
 Kendelsen opfyldes inden 14 dage fra  

 dens afsendelse.
