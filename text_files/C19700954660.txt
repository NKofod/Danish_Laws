 Reglerne om værnepligtige, der søger om tilladelse til at opfylde  

 værnepligten ved udførelse af bistandsarbejde i udviklingslande, findes i lov  

 nr. 272 af 4.juni 1970 om værnepligtens opfyldelse ved bistandsarbejde i  

 udviklingslande, hvortil knytter sig indenrigsministeriets bekendtgørelse af  

 24. juli 1970 om behandling af ansøgninger om værnepligtens opfyldelse ved  

 bistandsarbejde i udviklingslande.
 Tjenestetiden udgør 2 års bistandsarbejde i et udviklingsland, hvortil i  

 almindelighed kommer 3 måneders forudgående uddannelse.
 Tilladelse til at aftjene værnepligten ved bistandsarbejde i et  

 udviklingsland forudsætter, at den værnepligtige af sessionen er fundet egnet  

 til aftjening af vænepligt (herunder hjemmeværnet og i civilforsvaret uden  

 for civilforsvarskorpset). Tilladelsen forudsætter endvidere, at den  

 værnepligtige af Mellemfolkeligt Samvirke er erklæret for egnet til at udføre  

 bistandsarbejde, som det må forventes, at der i en nærmere fremtid vil blive  

 behov for i udviklingslande.
 Den af Mellenmfolkeligt Samvirke foretagne bedømmelse af ansøgerens  

 egnethed kan indbringes for ministeren for teknisk samarbejde med  

 udviklingslandene inden en uge efter, at afgørelsen er meddelt den  

 værnepligtige.
Ansøgning om tilladelse til at opfylde værnepligten ved udførelse af  

 bistandsarbejde i udviklingslande skal indsendes til Mellemfolkeligt Samvirke  

 INDEN 14 DAGE EFTER MODTAGELSE AF INDKALDELSESORDRE TIL AFTJENING AF  

 VÆRNEPLIGT.
Værnepligtige læger, der som studerende har forrettet tjeneste  

 ved forsvarets lægekorps' rekrutskole, men som endnu ikke er mødt ved  

 forsvarets underlægeskole, kan dog indsende sådan ansøgning inden 14 dage  

 efter modtagelse af indkaldelsesordre til møde ved forsvarets underlægeskole.
 Ansøgningsblanketter kan fås ved henvendelse til Mellemfolkeligt Samvirke  

 eller til en udskrivningskreds.
 Man henstiller, at værnepligtige, der ønsker at opfylde værnepligten ved  

 udførelse af bistandsarbejde i udviklingslande, forinden ansøgning herom  

 fremsendes til Mellemfolkeligt Samvirke, udnytter den normale mulighed for  

 udsættelse med aftjening af værnepligt med henblik på afslutning af  

 uddannelse, idet Mellemfolkeligt samvirke lægger vægt på, at bedømmelsen af  

 de værnepligtige først sker, når de værnepligtige har afsluttet deres  

 uddannelse.
Såfremt Mellemfolkeligt Samvirke på tidspunktet for behandlingen af  

 ansøgningen skønner, at der ikke er tilstrækkeligt grundlag for bedømmelsen  

 af en værnepligtigs kvalifikationer med henblik på bistandsarbejde i et  

 udviklingsland, og han ikke INDEN 14 DAGE EFTER, AT AFGØRELSEN ER MEDDELT  

 HAM, overfor mellemfolkeligt Samvirke meddeler, at han tilbagekalder sin  

 ansøgning, er der ved loven indført en speciel adgang til at få udsættelse  

 med aftjening af værnepligt, såfremt beredskabsmæssige hensyn ikke taler  

 herimod.
Sådan udsættelse kan dog højst gives i et tidsrum af 14 måneder,  

 regnet fra det tidspunkt, hvor det konstateres, at den pågældende endnu ikke  

 er egnet til bedømmelse.
Udsættelse gives af følgende myndigheder:
 Tilladelse til at opfylde værnepligten ved udførelse af bistandsarbejde i  

 udviklingslande meddeles af 1. udskrivningskreds.
Sådan tilladelse bortfalder, såfremt påbegyndelse af forudgående  

 uddannelse eller udsendelse til bistandsarbejde ikke har fundet sted inden 1  

 år efter udløbet af det halvår, hvori tilladelse er meddelt, eller såfremt  

 den værnepligtige er udeblevet fra indkaldelse til uddannelse eller fra  

 indkaldelse til udsendelse til bistandsarbejde.
Tilladelsen bortfalder  

 endvidere, såfremt uddannelsen afbrydes.
 1. udskrivningskreds kan dog efter ansøgning bestemme,  

 at tilladelsen ikke bortfalder, eller at den værnepligtige kun skal indkaldes  

 til den værnepligtstjeneste, som han er udskrevet eller overført til, i et  

 kortere tidsrum end efter de almindelige regler.
 De af 1. udskrivningskreds trufne afgørelser kan indbringes for  

 indenrigsministeren inden en uge efter, at afgørelsen er meddelt den  

 værnepligtige.
 Udføres der ikke bistandsarbejde i mindst 2 år, afgør værnepligtsnævnet,  

 om og i hvilket tidsrum den pågældende skal indkaldes til den  

 værnepligtstjeneste, som han ellers skulle have aftjent.
I værnepligtsloven er det bestemt, at værnepligtige, der ikke inden deres  

 fyldte 32. år har påbegyndt aftjeningen af værnepligten, alene kan indkaldes  

 til tjeneste i hjemmeværnet.
For værnepligtige, der har opnået tilladelse til  

 at opfylde værnepligten ved udførelse af bistandsarbejde i udviklingslande,  

 forhøjes denne aldersgrænse med 2 år.
Iøvrigt omfattes sådanne værnepligtige  

 som hovedregel af reglerne i lov om værnepligt.
 Bestemmelserne i lov om offentlig forsorg om hjælp til værnepligtige, der  

 forretter militærtjeneste samt bestemmelserne i lov om erstatning til  

 tilskadekomne værnepligtige m.fl. finder tilsvarende anvendelse for så vidt  

 angår værnepligtige, der udsendes til bistandsarbejde i udviklingslande.
 For værnepligtige, der allerede har modtaget eller vil modtage  

 indkaldelsesordre før den 1. september 1970 til møde efter den 1. januar  

 1971, gælder særlige regler, hvorom oplysning kan fås ved henvendelse til  

 mellemfolkeligt Samvirke eller til udskrivningskredsen.
 Yderligere oplysninger om ordningen kan iøvrigt fås ved henvendelse til  

 Mellemfolkeligt Samvirke.
 INDENRIGSMINISTERIET, DEN 24. JULI 1970.
H.
C.
TOFT.
 /Louis Heegaard.
