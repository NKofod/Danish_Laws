 I Medfør af § 2 i midlertidig Lov Nr. 219 af 1. Maj 1940 om skærpet Straf  

 for visse Overtrædelser af Borgerlig Straffelov og om Ændring i  

 Politilovgivningen fastsættes herved efter Forhandling med Krigsministeriet  

 følgende:
§ 1 Handel med eller anden Overdragelse af samt Omflytning og Forsendelse af  

 levende Brevduer maa kun ske med Generalstabens Tilladelse, ligesom Brevduer  

 kun med Generalstabens Tilladelse maa slippes, optages, indflyves eller  

 trænes.
§ 2 Det er kun tilladt danske Statsborgere, som er tilsluttet Foreninger under  

 Landssammenslutningen »De danske Brevdueforeninger« eller lignende  

 under offentlig Kontrol staaende Sammenslutning, samt de nævnte Foreninger at  

 holde Brevduer.
 Brevduer, der tilhører andre Personer, skal inden 14 Dage fra denne  

 Bekendtgørelses Ikrafttræden aflives.
§ 3 Alle Brevduer skal være mærket med fast Fodring istemplet vedkommende  

 Sammenslutnings Kendingsbogstaver, vedkommende Forenings Nummer samt Duens  

 Fødselsaar og Løbenummer.
 Brevdueholdere er pligtige at afgive Indberetning om deres Brevduebestand  

 til vedkommende Sammenslutning efter dennes nærmere Bestemmelse.
 Indberetning fra Sammenslutningerne om Brevduebestanden indsendes aarligt  

 inden den 1. November til Generalstaben og i øvrigt efter dennes nærmere  

 Bestemmelse.
Generalstaben er berettiget til at udøve Kontrol med, at Berstemmelserne i  

 denne Bekendtgørelse overholdes.
Generalstaben kan endvidere give saadanne  

 yderligere Kontrolforskrifter, som findes nødvendige efter Krigsstyrelsens  

 Tarv.
§ 4 Det paahviler enhver, der ejer eller befatter sig med Brevduer, at gøre,  

 hvad der staar i hans Magt, for at hindre, at Duer benyttes til Skade for  

 Landet.
§ 5 Enhver, der indfanger eller paa anden Maade kommer i Besiddelse af  

 Brevduer eller Duer, som der kan være Grund til at tro er Brevduer, herunder  

 Brevduer med fast Fodring eller Depecheholder, skal omgaaende meddele dette  

 til Politiet samt aflevere eventuel Depeche.
Det paahviler Politiet straks at  

 underrette Generalstaben.
§ 6 Generalstabens Afgørelser kan indankes for Krigsministeriet.
§ 7 Overtrædelse af de i denne Bekendtgørelser givne Betsemmelser straffes med  

 Bøde, Hæfte eller Fængsel indtil 2 Aar.
§ 8 Denne Bekendtgørelser træder straks i Kraft.
 Hvilket herved bringes til almindelig Kundskab.
 Justitsministeriet, den 21. April 1941.
 Harald Petersen.
 Herfelt.
