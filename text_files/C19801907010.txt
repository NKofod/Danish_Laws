(Til kommuner og amtskommuner) Den 1. januar 1980 trådte socialministeriets bekendtgørelse nr. 568 af 21.  

 december 1979 om magtanvendelse m.v. i institutioner for voksne med  

 vidtgående fysiske eller psykiske handicap i kraft.
Bekendtgørelsen afløser  

 socialministeriets bekendtgørelse nr. 505 af 19. september 1977 om  

 magtanvendelse, isolation og lukket afdeling m.v. i særforsorgens  

 institutioner samt om klageadgangen over forsorgsudøvelsen.
 For de af særforsorgens institutioner, der er overført til sygehusvæsenet,  

 gælder sygehuslovgivningen.
 Samme dato bortfaldt adgangen til med hjemmel i bistandsloven at  

 tvangsanbringe eller tvangstilbageholde åndssvage personer over 18 år.
 Reglerne i bekendtgørelse nr. 568 af 21. december 1979 svarer i store træk  

 til reglerne i bekendtgørelse nr. 505 af 19. september 1977, men på enkelte  

 punkter er der sket ændringer.
 Der vil i det følgende blive redegjort for de mere væsentlige ændringer:
 § 2,  stk. 1.
 Ordene »fortsat ophold i fællesskabet er uforsvarligt« dækker  

 hensynet til beboerne, medens et eventuelt hensyn til personalet ikke kan  

 anses for omfattet af denne undtagelsesbestemmelse, idet man må forudsætte,  

 at personalet i kraft af sin uddannelse og baggrund er i stand til at omgås  

 alle klientgrupper.
§ 2,  stk. 1, omfatter i øvrigt magtanvendelse for at  

 forhindre en person i at skade sig selv.
Hvis pågældende derimod skader  

 andre, er forholdet omfattet af ordene »fortsat ophold i fællesskabet er  

 uforsvarligt«.
Fysisk magtanvendelse, der omfattes af § 2, stk. 1, må  

 naturligvis kun foretages, såfremt sådanne indgreb ikke strider mod den  

 behandlingsplan, der er lagt for den pågældende klient.
 Man skal endelig fremhæve, at den i § 2, stk. 1, angivne fysiske  

 magtanvendelse ikke kan bestå i anvendelse af egentlig vold, f.eks. kan  

 førergreb ikke anses for omfattet af § 2, stk. 1.
 § 2,  stk. 2.
 Bestemmelsen i § 2, stk. 2, er bragt i nøjere overensstemmelse med  

 reglerne om nødværge i straffeloven.
§ 3 Man har ikke fundet det nødvendigt at opretholde særlige regler om  

 farmakologiske tvangsmidler, idet anvendelse heraf er omfattet af det  

 almindelige forbud mod fysisk magtanvendelse i § 1, stk. 4.
 Såfremt der herefter i forbindelse med medicinindgivelse sker fysisk  

 magtanvendelse, som er af den i § 1, stk. 4, og § 2, stk. 2, angivne art,  

 skal forholdet indberettes i henhold til reglerne i § 10.
 Medicinindgivelse sker i øvrigt under ansvar efter de herom gældende  

 regler.
Der opstilles ikke længere særbetingelser for ophold i lukket institution,  

 men der er nu fælles betingelser for anvendelse af fiksering og anbringelse i  

 lukket institution.
Baggrunden herfor er, at man ikke har skønnet det  

 nødvendigt at opstille særbetingelser, når ophold i institution nu er  

 frivilligt, bortset fra de i indledningen nævnte tilfælde, hvor pågældende er  

 dømt til åndssvageforsorg/institution eller i henhold til retskendelse skal  

 opholde sig i lukket institution.
 Der er dog ikke tilsigtet nogen væsentlig ændring i betingelserne for  

 ophold på lukket institution, idet betingelserne i § 3 typisk kan tænkes at  

 være opfyldt i tilfælde, hvor pågældende enten er sindslidende eller er  

 sigtet eller dømt for alvorlig kriminalitet.
 § 4,  stk. 1.
 Kun de nævnte fikseringsmidler kan anvendes.
 Socialstyrelsen har tidligere på denne baggrund henstillet til  

 forsorgscentrene, at man indsamlede ikke tilladte fikseringsmidler som  

 læderhandsker og muffetrøjer.
 § 4,  stk. 2.
 De i stk. 2 nævnte former for fastspænding skal ikke føres på skema eller  

 indberettes.
Styrelsen skal dog anbefale, at amtsrådene er opmærksomme på disse former  

 for fastspænding med henblik på at sikre, at egentlige fikseringer ikke ved  

 en fejltagelse betragtes som § 4, stk. 2 - forhold.
Der kan f.eks. være  

 tilfælde, hvor fastspænding sker med læderremme til seng eller stol for at  

 hindre pågældende i at falde ud.
Da der ikke anvendes stofseler, er forholdet  

 ikke omfattet af § 4, stk. 2, men skal skemaføres efter § 9.
 § 4,  stk. 5.
 Den i stk. 5 omtalte institutionsleder er den samme, som beskrives i  

 socialministeriets cirkulære af 29. juni 1979 om institutioner under  

 amtskommunerne for personer med vidtgående fysiske eller psykiske handicap  

 pkt. 6, d.v.s. personer, der hidtil har været betegnet som afdelingssledere.
Af samme grund er der ikke længere tilladelse til at give stående  

 bemyndigelse til fiksering.
Såfremt institutionslederen ikke selv er til  

 stede, vil der altid være en fungerende institutionsleder.
 § 5,  stk. 1.
 Amtsrådene afgiver indstilling til styrelsen om godkendelse af  

 institutioner som lukkede institutioner.
Styrelsens godkendelse skal indhentes såvel ved oprettelse som ved  

 nedlæggelse af lukkede institutioner.
En lukket institution har tilladelse  

 til at holde yderdøre og vinduer konstant aflåst.
Heraf følger, at yderdøre  

 og vinduer ikke nødvendigvis behøver at være aflåst i situationer, hvor  

 forholdene tillader, at beboerne kan leve under friere forhold.
 De af socialstyrelsen i henhold til § 6, stk. 1, i socialministeriets  

 bekendtgørelse nr. 505 af 19. september 1977 om magtanvendelse godkendte  

 lukkede afdelinger, over hvilke en oversigt er optrykt som bilag til denne  

 cirkulæreskrivelse, godkendes herved af socialstyrelsen som lukkede  

 institutioner i medfør af socialministeriets bekendtgørelse af 21. december  

 1979 om magtanvendelse m.v. § 5.
 § 5,  stk. 2.
 Amtskommunernes social- og sundhedsudvalgs afgørelser kan indbringes for  

 den sociale ankestyrelse i medfør af bistandslovens § 15, stk. 4.
 § 6,  stk. 1 og 2.
 Opmærksomheden henledes specielt på, at en beslutning om ophold i lukket  

 institution skal tages op til fornyet afgørelse mindst hveranden måned.  

 Styrelsen forudsætter herved, at det sikres, at ingen forbliver i lukket  

 institution længere, end betingelserne i § 3 tillader.
§ 8 De institutioner, der er omfattet af § 8, er typisk sådanne, hvor der  

 befinder sig konfuse klienter, idet der i sådanne institutioner kan være tale  

 om et særligt beskyttelseshensyn.
Andre institutioner må som udgangspunkt være åbne i hvert fald om dagen,  

 og det forudsættes, at der sikres alle beboerne adgang til at komme ind og ud  

 af huset, når de ønsker det.
Man kan f.eks. foreslå, at beboerne på en  

 afdeling, hvis yderdøre er aflåst om aftenen, for at fremmede ikke skal  

 trænge ind, hver får udleveret nøgle til døren.
 Såfremt der på institutioner, der aflåses i dagtimerne på grund af  

 tilstedeværelsen af konfuse klienter, befinder sig andre klienter, må der  

 sikres disse mulighed for på egen hånd frit at kunne komme ind og ud af  

 huset.
 § 9,  stk. 1.
 I § 9 er der gennemført en forenklet procedure ved at slå  

 journaltilførslen sammen med skematilførslen.
 Når fiksering eller ophold i lukket institution har været bragt i  

 anvendelse, skal der herefter alene foretages skematilførsel.
 § 9,  stk. 2.
 Det er nu foreskrevet, at institutionslederen ved indsendelse til  

 amtsrådet kommenterer skemaerne.
 Kommentarerne vil lette gennemgangen i amtsrådet, jfr. § 9, stk. 3.
 Det forudsættes, at amtsrådene over for institutionen på grundlag af  

 gennemgang af skemaerne skriftligt tager stilling til det fremsendte, såfremt  

 der er anledning til bemærkninger.
 Dette kan - ud over de tilfælde, hvor der er konstateret overtrædelse af  

 bekendtgørelsen - navnlig forekomne i tilfælde, hvor en bedre  

 tilrettelæggelse af forsorgsudøvelsen kunne overflødiggøre anvendelse af  

 tvangsmidler.
 § 10,  stk. 1.
 Såfremt der opstår tvivl om, hvorvidt magtanvendelsen er omfattet af § 2,  

 stk. 1, anbefales det, at forholdet indberettes til amtsrådet, der herefter  

 tager stilling til, om det er omfattet af § 2, stk. 1.
 §§ 19 og 21.
Den i §§ 19 og 21 forudsatte pligt til at orientere om indholdet af  

 socialministeriets bekendtgørelse om magtanvendelse kan undtagelsesvis anses  

 for opfyldt ved, at bekendtgørelsen udleveres til de pågældende.
Sådanne  

 undtagelsestilfælde vil især foreligge på institutioner, hvor magtanvendelse  

 ikke har fundet sted.
 Socialstyrelsen, den 10. marts 1980.
N Raaschou-Nielsen styrelseschef /E.
Bast kt. chef.
 BILAG.
 Oversigt over godkendte lukkede afdelinger i åndssvageforsorgen pr. 31.  

 december 1979.
