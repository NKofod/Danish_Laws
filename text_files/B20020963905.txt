Teknisk forskrift om  

 lastning og losning af bulkskibe I medfør af § 1, stk.  

 3, § 3, § 17, stk. 5, og § 32 i lov om sikkerhed til søs, jf.  

 lovbekendtgørelse  

 nr. 627 af 26. juli 2002, og efter bemyndigelse fra økonomi- og  

 erhvervsministeren fastsættes:
 § 1. Forskriften gælder for  

 bulkskibe2 , uanset hvilket flag de fører, der anløber danske havne for  

 at  

 laste eller losse bulklaster.
 Stk. 2. Forskriften gælder endvidere for de  

 landterminaler, der betjener disse bulkskibe.
 Stk. 3. Søfartsstyrelsen administrerer denne  

 forskrift.
 § 2. Rådets direktiv 2001/96/EF,  

 der er optrykt som bilag til denne forskrift, finder anvendelse ved lastning  

 og  

 losning af bulkskibe i danske havne.
 § 3. Landterminaler, som er  

 omfattet af § 1, stk. 2, skal senest den 1. januar 2004 fremsende en  

 handlingsplan til Søfartsstyrelsen, der sikrer, at kvalitetsstyringssystemet  

 er  

 indført ved landterminalen inden den 5. februar 2005, samt at den er endeligt  

 certificeret inden den 5. februar 2006.
 § 4. Overtrædelse af denne  

 forskrift straffes med bøde eller fængsel i indtil 1 år.
Stk. 2. Straffen kan stige til fængsel i indtil 2  

 år, hvis der 1) ved overtrædelsen er sket skade på liv eller helbred  

 eller fremkaldt fare herfor, 2) tidligere er afgivet forbud eller påbud for samme eller  

 tilsvarende forhold eller 3) ved overtrædelsen er opnået eller tilsigtet en økonomisk  

 fordel for den pågældende selv eller andre.
 Stk. 3. Det skal betragtes som en særlig  

 skærpende omstændighed, at der for unge under 18 år er sket skade på liv  

 eller  

 helbred eller fremkaldt fare herfor, jf. stk. 2, nr. 1.
 Stk. 4. Sker der ikke konfiskation af udbytte,  

 som er opnået ved overtrædelsen, skal der ved udmåling af bøde, herunder  

 tillægsbøde, tages særligt hensyn til størrelsen af en opnået eller tilsigtet  

 økonomisk fordel.
 Stk. 5. Der kan pålægges selskaber m.v.  

 (juridiske personer) strafansvar efter reglerne i straffelovens 5. kapitel.
 § 5. Forskriften  

 træder i kraft den 1. november 2002.
 Stk. 2. Forskriften gælder ikke for Grønland.
Europa-Parlamentets og Rådets direktiv 2001/96/EF af 4. december 2001om harmoniserede krav til og procedurer  

 for sikker lastning og losning af bulkskibe (EØS-relevant tekst) EUROPA-PARLAMENTET OG RÅDET FOR DEN EUROPÆISKE UNION HAR - under henvisning til traktaten om oprettelse af Det  

 Europæiske Fællesskab, særlig artikel 80, stk. 2, under henvisning til forslag fra Kommissionen(1), under henvisning til udtalelse fra Det Økonomiske og Sociale  

 Udvalg(2), efter høring af Regionaludvalget, i henhold til fremgangsmåden i traktatens artikel 251(3), og ud fra følgende betragtninger:
 (1) Som følge af de mange bulkskibshavarier og de deraf  

 følgende tab af menneskeliv må der inden for rammerne af den fælles  

 transportpolitik træffes yderligere foranstaltninger til at forbedre  

 sikkerheden  

 inden for søtransport.
(2) Undersøgelser af årsagerne til bulkskibes forlis viser,  

 at lastning og losning af fast bulklast kan være medvirkende til, at de går  

 tabt, hvis disse operationer ikke udføres korrekt, enten som følge af  

 overbelastning af skibets konstruktion eller ved fysisk overlast på  

 konstruktionselementer i lastrummene.
Bulkskibes sikkerhed kan forbedres ved,  

 at der træffes foranstaltninger, der mindsker risikoen for beskadigelse af  

 konstruktionen og forlis som følge af ukorrekt lastning og losning.
 (3) På internationalt plan har Den Internationale  

 Søfartsorganisation (IMO) på flere forsamlinger vedtaget en række  

 resolutioner  

 med anbefalinger om bulkskibes sikkerhed; de omhandler generelle spørgsmål  

 vedrørende grænsefladen mellem skib og havn, i særdeleshed lastning og  

 losning.
(4) IMO-forsamlingen har vedtaget resolution A.862(20) med  

 en praksiskodeks (BLU-koden) for sikker lastning og losning af bulkskibe og  

 opfordret de kontraherende stater til at gennemføre denne kodeks ved  

 førstkommende lejlighed og underrette IMO om manglende efterkommelse.
I  

 resolutionen opfordrede IMO desuden de kontraherende stater, hvor der er  

 terminaler for lastning og losning af fast bulklast, til at vedtage regler,  

 der  

 giver mulighed for at håndhæve nogle af de hovedprincipper, der er nødvendige  

 for gennemførelse af kodeksen.
(5) Virkningerne af lastning og losning på bulkskibes  

 sikkerhed rækker på grund af tørlasthandelens globale karakter ud over de  

 nationale grænser.
Foranstaltninger til forebyggelse af, at bulkskibe går ned  

 som følge af ukorrekt lastnings- og losningspraksis, træffes derfor bedst på  

 fællesskabsplan ved at fastsætte harmoniserede krav og procedurer, der  

 implementerer anbefalingerne i IMO-resolution A.862(20) og BLU-koden.
 (6) Med udgangspunkt i nærhedsprincippet, som omhandlet i  

 traktatens artikel 5, er et direktiv et velegnet juridisk instrument, da det  

 opstiller rammer, som sikrer, at medlemsstaterne indfører krav og procedurer  

 for sikker lastning og losning af bulkskibe og anvender dem ensartet, mens de  

 enkelte medlemsstater selv kan bestemme, i hvilken form det skal finde sted.  

 I  

 overensstemmelse med proportionalitetsprincippet går nærværende direktiv ikke  

 ud over, hvad der er nødvendigt for at nå det tilsigtede resultat.
(7) Bulkskibes og deres besætnings sikkerhed kan forbedres  

 ved at mindske risikoen for, at de lastes eller losses uhensigtsmæssig ved  

 terminaler for fast bulklast.
Det kan gøres ved at etablere harmoniserede  

 procedurer for samarbejde og kommunikation mellem skib og terminal og ved at  

 stille egnethedskrav til skibe og terminaler.
 (8) For at forbedre bulkskibes sikkerhed og undgå  

 konkurrencefordrejning bør de harmoniserede procedurer og egnethedskriterier  

 gælde for samtlige bulkskibe, uanset hvilket flag de fører, og alle de  

 terminaler  

 i Fællesskabet, som sådanne bulkskibe under normale forhold anløber med  

 henblik  

 på lastning eller losning af fast bulklast.
(9) Bulkskibe, der anløber terminaler med henblik på  

 lastning eller losning af fast bulklast, bør være egnede til dette formål.  

 Terminalerne bør ligeledes være egnede til at modtage og laste eller losse  

 anløbne bulkskibe.
Til disse formål er der fastsat egnethedskriterier i  

 BLU-koden.
 (10) Terminalerne bør med det formål at forbedre samarbejde  

 og kommunikation med skibsførerne om lastning og losning af fast bulklast  

 udpege en terminalrepræsentant, der har ansvaret for lastning og losning i  

 terminalen, og stille informationshæfter med terminalens og havnens krav til  

 rådighed for skibsførerne, jf. bestemmelserne i BLU-koden.
(11) Udformning, gennemførelse og vedligeholdelse af et  

 kvalitetsstyringssystem hos terminalerne vil sikre, at samarbejds- og  

 kommunikationsprocedurer og den faktiske lastning og losning planlægges og  

 udføres inden for harmoniserede rammer, der er internationalt anerkendt og  

 kan  

 kontrolleres.
Et kvalitetsstyringssystem bør af hensyn til international  

 anerkendelse være foreneligt med Den Internationale  

 Standardiseringsorganisations standardserie ISO 9000. For at nye terminaler  

 kan  

 have tilstrækkelig tid til at opnå den relevante certificering, er det  

 vigtigt  

 at sikre, at de kan få en midlertidig tilladelse til at drive virksomhed for  

 en  

 begrænset periode.
(12) For at sikre, at lastning og losning nøje bliver  

 forberedt, aftalt og udført på en sådan måde, at skibets eller besætningens  

 sikkerhed ikke kan bringes i fare, bør skibsførerens og  

 terminalrepræsentantens  

 ansvar fastlægges.
Til dette formål findes der bestemmelser i den  

 internationale konvention af 1974 om sikkerhed for menneskeliv på søen  

 (SOLAS-konventionen af 1974), IMO-resolution A.862(20) og BLU-koden.
Til  

 samme  

 formål kan der med udgangspunkt i disse internationale instrumenter ligeledes  

 fastsættes procedurer for, hvordan lastning og losning forberedes, aftales og  

 udføres.
 (13) For at tilgodese EF's generelle interesse i at hindre,  

 at der fra EF's havne afsejler skibe, der ikke opfylder bestemmelserne, bør  

 terminalrepræsentanten indberette formodede mangler på bulkskibe, som kan  

 forringe sikkerheden under lastning og losning.
(14) De myndigheder i medlemsstaterne, som har ansvaret for  

 at gennemføre og håndhæve dette direktivs krav og harmoniserede procedurer,  

 skal nægte eller standse lastning eller losning, hvis der er klare tegn på,  

 at  

 skibets eller besætningens sikkerhed derved forringes.
Samme myndigheder bør  

 tillige gribe ind i tilfælde af uenighed mellem skibsføreren og  

 terminalrepræsentanten om anvendelse af procedurerne.
Sikkerhedsrelaterede  

 foranstaltninger fra de kompetente myndigheders side skal træffes uafhængigt  

 af  

 kommercielle interesser i forbindelse med terminaler.
(15) Det er påkrævet at fastsætte procedurer for anmeldelse  

 til de relevante organer som f.eks. de relevante klassifikationsselskaber og  

 eventuel udbedring af skader på skibet under lastning og losning.
Hvis  

 skaderne  

 kan nedsætte skibets sikkerhed eller sødygtighed, træffer havnestatens  

 kontrolmyndigheder i samråd med flagstatens administration beslutning om,  

 hvorvidt umiddelbar udbedring er nødvendig.
Eftersom en sådan beslutning  

 kræver  

 teknisk sagkundskab, bør de nævnte myndigheder have ret til at lade en  

 anerkendt organisation syne skaderne og rådgive om, hvorvidt udbedring er  

 nødvendig.
(16) Direktivet vil kunne håndhæves bedre, hvis der oprettes  

 effektive overvågningsprocedurer i medlemsstaterne.
Resultaterne af en sådan  

 overvågning vil give værdifulde oplysninger om, om direktivets harmoniserede  

 krav og procedurer er effektive.
(17) IMO har i resolution A.797(19) af 23. november 1995 om  

 sikkerheden for skibe, der medfører fast bulklast, anmodet om, at  

 havnestatens  

 myndigheder bekræfter, at laste- og losseterminaler for fast bulklast  

 opfylder  

 IMO's koder og anbefalinger om samarbejde mellem skib og havn.
Underretning  

 af  

 IMO om, at nærværende direktiv er vedtaget, vil være en hensigtsmæssig  

 reaktion  

 på førnævnte anmodning og et klart signal til søfartskredse om, at EF giver  

 sin  

 fulde støtte til de internationale bestræbelser for forbedring af sikkerheden  

 ved lastning og losning af bulkskibe.
 (18) De foranstaltninger, der er nødvendige for at  

 gennemføre dette direktiv, bør vedtages i overensstemmelse med Rådets  

 afgørelse  

 1999/468/EF af 28. juni 1999 om fastsættelse af de nærmere vilkår for  

 udøvelsen  

 af de gennemførelsesbeføjelser, der tillægges Kommissionen(4).
 (19) Nogle af direktivets bestemmelser bør kunne ændres  

 efter nævnte procedure, så de tilpasses til internationale bestemmelser og  

 EF-bestemmelser, der vedtages, ændres eller træder i kraft efter direktivets  

 ikrafttræden, og til gennemførelse af procedurerne i dette direktiv, uden at  

 dets anvendelsesområde udvides.
(20) Rådets direktiv 89/391/EØF af 12. juni 1989 om  

 iværksættelse af foranstaltninger til forbedring af arbejdstagernes sikkerhed  

 og sundhed under arbejdet(5) og relevante særdirektiver finder derfor også  

 anvendelse under arbejdet om lastning og losning af bulkskibe - UDSTEDT FØLGENDE DIREKTIV:
Artikel 1 Formål Dette direktiv har til formål at forbedre sikkerheden for  

 bulkskibe, der anløber terminaler i medlemsstaterne for at laste eller losse  

 fast bulklast, ved at mindske faren for, at skibets struktur udsættes for  

 overbelastning  

 eller fysisk overlast under lastning og losning, ved 1) at opstille harmoniserede egnethedskrav til skibe og  

 terminaler, og 2) at etablere harmoniserede procedurer for samarbejde og  

 kommunikation mellem disse skibe og terminaler.
Artikel 2 Anvendelsesområde Direktivet finder anvendelse på:
1) alle bulkskibe, uanset flag, som anløber en terminal med  

 henblik på lastning eller losning af fast bulklast, og 2) alle terminaler i medlemsstaterne, som anløbes af  

 bulkskibe, der er omfattet af dette direktiv.
 Med forbehold af regel VI/7 i SOLAS-konventionen af 1974  

 finder dette direktiv ikke anvendelse på faciliteter, som kun i  

 undtagelsestilfælde benyttes til at laste og losse massegods i bulk i eller  

 fra  

 bulkskibe, og finder ikke anvendelse i tilfælde, hvor kun det pågældende  

 bulkskibs udstyr bruges til lastningen eller losningen.
Artikel 3 Definitioner I dette direktiv gælder følgende definitioner:
 1) Ved "internationale konventioner" forstås  

 konventioner, gældende den 4. december 2001, som omhandlet i artikel 2, nr.  

 1,  

 i Rådets direktiv 95/21/EF(6).
 2) Ved "SOLAS-konventionen af 1974" forstås den  

 internationale konvention af 1974 om sikkerhed for menneskeliv på søen,  

 inklusive protokoller og senere ændringer, i dens ordlyd den 4. december  

 2001.
 3) Ved "BLU-kode" forstås praksiskodeks for sikker  

 lastning og losning af bulkskibe, jf. bilaget til IMO-resolution A.862(20) af  

 27. november 1997, i dens ordlyd den 4. december 2001.
 4) Ved "bulkskib" forstås et bulkskib som  

 defineret i regel IX/1.6 i SOLAS-konventionen af 1974 og fortolket ved  

 resolution 6 fra SOLAS-konferencen af 1997, nemlig:
- skibe, som er konstrueret med et enkelt dæk, topsidetanke  

 og hoppertanke (kimingssidetanke) i lastrummene, og hvis primære formål er at  

 transportere tørlast i bulk, eller - malmskibe, dvs. søgående skibe med et enkelt dæk, to  

 langsskibsskotter og dobbeltbund i hele lastrummet, hvis formål er at  

 transportere malm i de midterste lastrum alene, eller - kombinationsskibe som defineret i regel II-2/3.27 i  

 SOLAS-konventionen af 1974.
 5) Ved "massegods i bulk" eller "fast  

 bulklast" forstås fast bulklast som defineret i regel XII/1.4 i  

 SOLAS-konventionen af 1974, bortset fra korn. 6) Ved "korn" forstås  

 korn som defineret i regel VI/8.2 i SOLAS-konventionen af 1974.
 7) Ved "terminal" forstås ethvert fast, flydende  

 og mobilt anlæg, der er udstyret og benyttes til lastning og losning af fast  

 bulklast i og fra bulkskibe.
 8) Ved "terminaloperatør" forstås ejeren af en  

 terminal eller enhver organisation eller person, som ejeren har overdraget  

 ansvaret for lastning eller losning af et bestemt bulkskib i terminalen.
 9) Ved "terminalrepræsentant" forstås enhver  

 person, der er udpeget af terminaloperatøren og har det overordnede ansvar  

 for  

 og beføjelser til at forestå forberedelserne til lastning og losning, selve  

 operationen og afslutningen af terminalens lastning og losning af et bestemt  

 bulkskib.
 10) Ved "skibsfører" forstås føreren af et  

 bulkskib eller den officer, føreren af skibet har udpeget til at forestå  

 lastning eller losning.
 11) Ved "anerkendt organisation" forstås en  

 organisation, der er anerkendt i overensstemmelse med artikel 4 i Rådets  

 direktiv 94/57/EF(7).
 12) Ved "flagstatens administration" forstås de  

 kompetente myndigheder i den stat, hvis flag bulkskibet har ret til at føre.
 13) Ved "havnestatens kontrolmyndighed" forstås de  

 myndigheder i medlemsstaterne, som er bemyndiget til at udøve kontrollen i  

 direktiv 95/21/EF.
 14) Ved "kompetent myndighed" forstås en national,  

 regional eller lokal offentlig myndighed i en medlemsstat, som ved national  

 lov  

 er bemyndiget til at implementere og håndhæve dette direktivs krav.
 15) Ved "informationer om ladning" forstås de  

 informationer om ladning, som kræves i regel VI/2 i SOLAS-konventionen af  

 1974.
 16) Ved "laste- eller losseplan" forstås en plan,  

 som omhandlet i regel VI/7.3 i SOLAS-konventionen af 1974, og som er udformet  

 som vist i appendiks 2 til BLU-koden.
 17) Ved "sikkerhedscheckliste for skib/havn"  

 forstås en checkliste, som omhandlet i kapitel 4 i BLU-koden, og som er  

 udformet som vist i appendiks 3 til BLU-koden.
 18) Ved "deklaration om massefylden af fast  

 bulklast" forstås de informationer om lastens massefylde, som skal  

 angives  

 i henhold til regel XII/10 i SOLAS-konventionen af 1974.
Artikel 4 Krav vedrørende bulkskibes driftsmæssige egnethed Medlemsstaterne træffer de fornødne foranstaltninger til at  

 sikre, at terminaloperatørerne er tilfredse med bulkskibes driftsmæssige  

 egnethed til lastning eller losning af fast bulklast ved at kontrollere  

 overensstemmelse med bestemmelserne i bilag I.
Artikel 5 Krav vedrørende terminalernes egnethed Medlemsstaterne forvisser sig om, at terminaloperatørerne  

 sikrer sig med hensyn til de terminaler, som de er ansvarlige for i henhold  

 til  

 dette direktiv:
1) at terminalerne opfylder forskrifterne i bilag II 2) at der er udpeget en eller flere terminalrepræsentanter 3) at der er udarbejdet informationshæfter med de krav, som  

 terminalen og de kompetente myndigheder stiller, og med de informationer om  

 havn og terminal, som er opregnet i appendiks 1, punkt 1.2, til BLU-koden, og  

 at disse informationshæfter er stillet til rådighed for førerne af de  

 bulkskibe, der anløber terminalen for at laste eller losse fast bulklast 4) at et kvalitetsstyringssystem er udformet, gennemført og  

 vedligeholdes.
Et sådant kvalitetsstyringssystem skal være certificeret i  

 overensstemmelse med ISO 9001: 2000-standarderne eller en tilsvarende  

 standard,  

 som mindst opfylder alle aspekterne af ISO 9001:2000, og auditeres efter  

 retningslinjerne i ISO 10011: 1991-standarden eller en tilsvarende standard,  

 som opfylder alle aspekterne af ISO 10011:1991. Direktiv 98/34(8) overholdes  

 for så vidt angår tilsvarende standarder.
 Der fastsættes en overgangsperiode på tre år fra nærværende  

 direktivs ikrafttræden til indførelse af kvalitetsstyringssystemer og  

 yderligere et år til opnåelse af certificering.
Artikel 6 Midlertidig tilladelse Uanset betingelserne i artikel 5, stk. 4, kan den kompetente  

 myndighed udstede en midlertidig tilladelse til at drive virksomhed, der er  

 gyldig i højst 12 måneder, for nyetablerede terminaler.
Terminalen skal  

 imidlertid fremlægge sin plan for gennemførelsen af et  

 kvalitetsstyringssystem  

 i overensstemmelse med ISO 9001: 2000-standarden eller en tilsvarende  

 standard  

 som nævnt i artikel 5, stk. 4.
Artikel 7 Skibsførernes og terminalrepræsentanternes pligter Medlemsstaterne træffer de fornødne foranstaltninger til at  

 sikre, at følgende principper vedrørende skibsførernes og  

 terminalrepræsentanternes ansvar overholdes og følges:
 1) Skibsførerens ansvar:
 a) Skibets fører er til enhver tid ansvarlig for sikker  

 lastning og losning af det bulkskib, han er fører af.
 b) Skibets fører skal i god tid inden skibets forventede  

 ankomst til terminalen give terminalen de informationer, der er anført i  

 bilag  

 III.
c) Før en fast bulkladning bliver lastet, skal skibets fører  

 sikre sig, at han har modtaget de ladningsinformationer, der kræves i henhold  

 til regel VI/2.2 i SOLAS-konventionen af 1974, og, hvor det kræves, en  

 deklaration om massefylden af fast bulklast.
Disse informationer skal findes  

 i  

 et ladningserklæringsskema som vist i appendiks 5 til BLU-koden.
 d) Inden lastning eller losning påbegyndes og under lastning  

 og losning udfører skibets fører de pligter, der er anført i bilag IV.
 2) Terminalrepræsentantens ansvar:
 a) Efter at have modtaget skibets første meddelelse om  

 forventet ankomsttidspunkt giver terminalrepræsentanten skibets fører de  

 informationer, der er anført i bilag V.
 b) Terminalrepræsentanten skal forvisse sig om, at skibets  

 fører underrettes tidligst muligt om de informationer,  

 ladningserklæringsskemaet indeholder.
 c) Terminalrepræsentanten skal ufortøvet underrette  

 skibsføreren og havnestatens kontrolmyndighed om de åbenbare mangler, som han  

 har bemærket på et bulkskib, og som kan forringe sikkerheden under lastning  

 og  

 losning.
 d) Inden lastning eller losning påbegyndes og under lastning  

 og losning udfører terminalrepræsentanten de pligter, der er anført i bilag  

 VI.
Artikel 8 Procedurer mellem skibe og terminaler Medlemsstaterne sørger for, at der anvendes følgende procedurer  

 ved lastning og losning af tørlast i og fra bulkskibe:
 1. Før en fast bulkladning bliver lastet eller losset, skal  

 skibets fører og terminalrepræsentanten være enige om en plan som fastsat i  

 regel VI/7.3 i SOLAS-konventionen af 1974. Planer for lastning og losning  

 opstilles som vist i appendiks 2 til BLU-koden, de skal indeholde  

 IMO-nummeret  

 på det pågældende bulkskib, og skibets fører og terminalrepræsentanten  

 bekræfter deres accept af planen ved underskrift.
 Ændringer til planen, som ifølge en af parterne kan berøre  

 skibets eller besætningens sikkerhed, skal udarbejdes, accepteres og  

 godkendes  

 af begge parter i form af en revideret plan.
 Skibet og terminalen opbevarer aftalte laste- og losseplaner  

 og eventuelle senere revisioner deraf i seks måneder med henblik på enhver  

 nødvendig kontrol af de kompetente myndigheder.
 2. Inden lastning eller losning påbegyndes, skal  

 sikkerhedschecklisten for skib/havn udfyldes og underskrives af både skibets  

 fører og terminalrepræsentanten i overensstemmelse med vejledningen i  

 appendiks  

 4 til BLU-koden.
 3. Der skal etableres og opretholdes en effektiv  

 kommunikation mellem skib og terminal, således at forespørgsler vedrørende  

 laste- eller losseprocessen kan besvares, og således at der omgående kan  

 reageres på en eventuel ordre fra skibets fører eller terminalrepræsentanten  

 om  

 at indstille lastning eller losning.
4. Skibsføreren og terminalrepræsentanten skal udføre laste-  

 og losseoperationer i overensstemmelse med den aftalte plan.  

 Terminalrepræsentanten er ansvarlig for lastningen og losningen af den faste  

 bulkladning for så vidt angår lastrumsrækkefølge, de mængder og de laste- og  

 losserater, der er anført i planen.
Han må ikke fravige den aftalte plan,  

 medmindre han forinden har kontaktet skibsføreren og fået dennes skriftlige  

 godkendelse.
5. Når lastning eller losning er afsluttet, skal  

 skibsføreren og terminalrepræsentanten skriftligt bekræfte, at operationen er  

 udført i henhold til planen, herunder eventuelle aftalte ændringer.
I  

 tilfælde  

 af losning skal en sådan bekræftelse indeholde en erklæring om, at  

 lastrummene  

 er blevet tømt og rengjort til skibsførerens tilfredshed, såvel som  

 fortegnelser over enhver skade som skibet har lidt og enhver udført  

 reparation.
Artikel 9 De kompetente myndigheders rolle 1. Medlemsstaterne skal sørge for, at deres kompetente  

 myndigheder nægter eller standser lastning eller losning af fast bulklast,  

 hvis  

 der er klare tegn på, at skibets eller besætningens sikkerhed derved vil  

 blive  

 forringet, uden dog at skibsførerens rettigheder og forpligtelser i henhold  

 til  

 regel VI/7.7 i SOLAS-konventionen af 1974 derved indskrænkes.
 2. I tilfælde, hvor den kompetente myndighed underrettes om  

 uenighed mellem skibsføreren og terminalrepræsentanten om anvendelse af  

 procedurerne i artikel 8, skal den kompetente myndighed gribe ind, hvis det  

 er  

 påkrævet af hensyn til sikkerheden og/eller havmiljøet.
Artikel 10 Udbedring af skader, der er forvoldt under  

 lastning eller losning 1. Hvis der opstår skade på skibets struktur eller udstyr  

 under lastning eller losning skal terminalrepræsentanten rapportere det til  

 skibets fører, og skaden skal om nødvendigt udbedres.
2. Hvis skaderne kan svække skrogets styrke eller vandtæthed  

 eller de tekniske hovedsystemer på skibet, skal flagstatens administration  

 eller en organisation, som den har anerkendt og lader sig repræsentere af, og  

 havnestatens kontrolmyndighed underrettes af terminalrepræsentanten og/eller  

 skibsføreren.
Beslutningen om, hvorvidt udbedring skal finde sted umiddelbart  

 eller kan udsættes, træffes af havnestatens kontrolmyndighed under behørig  

 hensyntagen til eventuelle udtalelser fra flagstatens administration eller  

 den  

 organisation, som den har anerkendt og lader sig repræsentere af, og fra  

 skibsføreren.
Hvis det anses for nødvendigt, at udbedringen finder sted  

 umiddelbart, foretages den til skibsførerens og den kompetente myndigheds  

 tilfredshed, før skibet forlader havnen.
 3. Når en beslutning efter stk. 2 skal træffes, kan  

 havnestatens kontrolmyndighed søge støtte hos en anerkendt organisation om  

 undersøgelse af skadernes omfang og vurdering af, om udbedring skal ske  

 umiddelbart eller kan udsættes.
 4. Denne artikel finder anvendelse med forbehold af direktiv  

 95/21/EF.
Artikel 11 Overvågning og rapportering 1. Medlemsstaterne overvåger løbende, at terminalerne  

 opfylder kravene i artikel 5, nr. 1, artikel 7, nr. 2, og artikel 8.  

 Overvågningsproceduren omfatter uanmeldt inspektion under lastning og  

 losning.
 Desuden overvåger medlemsstaterne, at terminalerne opfylder  

 kravene i artikel 5, nr. 4, ved udløbet af den periode, der er fastsat i  

 nævnte  

 nummer og, for nyetablerede terminaler, ved udløbet af den i artikel 6  

 fastsatte periode.
2. Medlemsstaterne sender hvert tredje år Kommissionen en  

 rapport om resultaterne af overvågningen.
Rapporten skal desuden indeholde en  

 vurdering af, om de harmoniserede procedurer for samarbejde og kommunikation  

 mellem skibe og terminaler i dette direktiv er effektive.
Rapporten skal  

 foreligge senest den 30. april i året efter de tre år, den omhandler.
Artikel 12 Evaluering Kommissionen skal forelægge Europa-Parlamentet og Rådet en  

 evalueringsrapport om driften af systemet som fastsat i dette direktiv på  

 grundlag af medlemsstaternes rapporter som omhandlet i artikel 11, stk. 2. I  

 denne rapport skal det også vurderes, om det er nødvendigt at fortsætte  

 medlemsstaternes rapportering som omhandlet i artikel 11, stk. 2.
Artikel 13 Underretning af IMO Formandskabet for Rådet, på vegne af medlemsstaterne, og  

 Kommissionen skal samlet informere IMO om vedtagelsen af direktivet under  

 henvisning til punkt 1.7 i bilaget til IMO-resolution A.797(19).
Artikel 14 Forskriftsudvalg 1. Kommissionen bistås af det udvalg, der er nedsat ved  

 artikel 12, stk. 1, i Rådets direktiv 93/75/EØF(9), i det følgende benævnt  

 "udvalget".
 2. Når der henvises til dette stykke, anvendes artikel 5 og  

 7 i afgørelse 1999/468/EF, jf. dennes artikel 8.
 Fristen i artikel 5, stk. 6, i afgørelse 1999/468/EF  

 fastsættes til tre måneder.
 3. Udvalget vedtager selv sin forretningsorden.
Artikel 15 Ændringsprocedure 1. Definitionerne i artikel 3, nr. 1-6, nr. 15 og nr. 18,  

 henvisninger til internationale konventioner og koder, henvisninger til  

 IMO-resolutioner og -cirkulæreskrivelser, henvisninger til ISO-standarder og  

 henvisninger til fællesskabsretsakter samt bilagene kan ændres efter  

 proceduren  

 i artikel 14, stk. 2, i det omfang, det er nødvendigt for at bringe dem i  

 overensstemmelse med internationale regler og fællesskabsregler, der  

 vedtages,  

 ændres eller træder i kraft efter vedtagelse af direktivet, forudsat at  

 direktivets anvendelsesområde ikke udvides.
 2. Efter proceduren i artikel 14, stk. 2, kan bestemmelser  

 om gennemførelse af procedurerne i direktivet vedtages og indsættes i artikel  

 8  

 og bilagene, og medlemsstaternes rapporteringsforpligtelser i artikel 11,  

 stk.  

 2, og artikel 12 kan ændres eller ophæves, forudsat at direktivets  

 anvendelsesområde ikke udvides.
Artikel 16 Sanktioner Medlemsstaterne fastsætter sanktionerne for overtrædelse af  

 de nationale bestemmelser, der vedtages i henhold til dette direktiv, og  

 træffer de fornødne foranstaltninger til at sikre, at sanktionerne håndhæves.  

 Sanktionerne skal være effektive, stå i et rimeligt forhold til overtrædelsen  

 og have en afskrækkende virkning.
Artikel 17 Anvendelse 1. Medlemsstaterne vedtager og offentliggør senest den 5.  

 august 2003 de bestemmelser, der er nødvendige for at efterkomme dette  

 direktiv.
De underretter straks Kommissionen herom.
 Medlemsstaterne anvender disse bestemmelser fra den 1. marts  

 2004.
Disse love og bestemmelser skal ved vedtagelsen indeholde en  

 henvisning til dette direktiv eller skal ved offentliggørelsen ledsages af en  

 sådan henvisning.
De nærmere regler for henvisningen fastsættes af  

 medlemsstaterne.
 2. Medlemsstaterne meddeler Kommissionen teksten til de  

 nationale retsforskrifter, som de udsteder på det område, der er omfattet af  

 dette direktiv.
Artikel 18 Ikrafttræden Dette direktiv træder i kraft på tyvendedagen for  

 offentliggørelsen i De Europæiske Fællesskabers Tidende.
Artikel 19 Adressater Dette direktiv er rettet til medlemsstaterne.
 Udfærdiget i Bruxelles, den 4. december 2001.
På Europa-Parlamentets vegne N.
Fontaine Formand På Rådets vegne D.
Reynders Formand noter (1) EFT C 311 E af 31.10.2000, s. 240 og EFT C 180 E af  

 26.6.2001, s. 273.
 (2) EFT C 14 af 16.1.2001, s. 37.
 (3) Europa-Parlamentets udtalelse af 13. februar 2001 (EFT C  

 276 af 1.10.2001, s. 38), Rådets fælles holdning af 27. juni 2001 (endnu ikke  

 offentliggjort i EFT) og Europa-Parlamentets afgørelse af 25. oktober 2001  

 (endnu ikke offentliggjort i EFT).
 (4) EFT L 184 af 17.7.1999, s. 23.
 (5) EFT L 183 af 29.6.1989, s. 1.
 (6) Rådets direktiv 95/21/EF af 19. juni 1995 om håndhævelse  

 over for skibe, der anløber Fællesskabets havne og sejler i farvande under  

 medlemsstaternes jurisdiktion, af internationale standarder for skibes  

 sikkerhed,  

 for forureningsforebyggelse samt for leve- og arbejdsvilkår om bord  

 (havnekontrol)(EFT L 157 af 7.7.1995, s. 1). Direktivet er senest ændret ved  

 Kommissionens direktiv 1999/97/EF (EFT L 331 af 23.12.1999, s. 67).
 (7) Rådets direktiv 94/57/EF af 22. november 1994 om fælles  

 regler og standarder for organisationer, der udfører inspektion og syn af  

 skibe, og for søfartsmyndighedernes aktiviteter i forbindelse dermed (EFT L  

 319  

 af 12.12.1994, s. 20). Direktivet er ændret ved Kommissionens direktiv  

 97/58/EF  

 (EFT L 274 af 7.10.1997, s. 8).
 (8) Europa-Parlamentets og Rådets direktiv 98/34/EF af 22.  

 juni 1998 om en informationsprocedure med hensyn til tekniske standarder og  

 forskrifter samt forskrifter for informationssamfundets tjenester (EFT L 204  

 af  

 21.7.1998, s. 37). Ændret ved Europa-Parlamentets og Rådets direktiv 98/48/EF  

 af 20.7.1998 (EFT L 217 af 5.8.1998, s. 18).
 (9) Rådets direktiv 93/75/EØF af 13. september 1993 om  

 mindstekrav til skibe, som er på vej til eller fra Fællesskabets søhavne med  

 farligt eller forurenende gods (EFT L 247 af 5.10.1993, s. 19). Direktivet er  

 senest ændret ved Kommissionens direktiv 98/74/EF (EFT L 276 af 13.10.1998,  

 s.  

 7).
BILAG I krav til bulkskibes driftsmæssige egnethed til  

 lastning og losning af fast bulklast (som omhandlet i artikel 4) Bulkskibe, der anløber terminaler i medlemsstaterne for at  

 laste eller losse fast bulklast, kontrolleres for, om følgende krav er  

 opfyldt:
 1) Skibene skal have hensigtsmæssigt konstruerede lastrum og  

 lugeåbninger af tilstrækkelig størrelse til, at fast bulklast kan lastes,  

 stuves, trimmes og losses på tilfredsstillende måde.
2) Lasteluger skal være forsynet med identifikationsnumre  

 svarende til dem, der benyttes i laste- og losseplaner.
Disse numre skal have  

 en sådan placering, størrelse og farve, at de er klart synlige og  

 identificerbare for dem, der betjener terminalens laste- og lossemateriel.
 3) Lasteluger, lugebetjeningssystemer og sikkerhedsudstyr  

 skal være i forsvarlig driftsmæssig stand og må kun benyttes til det  

 tilsigtede  

 formål.
 4) Hvis der er monteret indikatorlys til angivelse af  

 slagside, skal det ved prøvning inden lastning eller losning kontrolleres, at  

 de virker.
 5) Hvis skibet skal være forsynet med et godkendt  

 lasteinstrument, skal dette være certificeret og i stand til at beregne  

 forskydningskræfter under lastning eller losning.
 6) Fremdrifts- og hjælpemaskineri skal være i forsvarlig  

 driftsmæssig stand.
 7) Dæksudstyr til fortøjning og opankring skal være  

 funktionsdygtigt og i forsvarlig stand.
BILAG II krav til terminalers egnethed til lastning og  

 losning af fast bulklast (som omhandlet i artikel 5, nr. 1) 1) Der skal ved terminalen kun tages imod sådanne bulkskibe  

 til lastning og losning af fast bulklast, som uden fare kan lægge til ved  

 laste- og losseanlægget, bl.a. under hensyntagen til vanddybden ved  

 kajpladsen,  

 skibets største mål, fortøjningsarrangementer, fenderarrangementer, sikre  

 adgangsveje og mulige forhindringer for laste- og losseoperationer.
 2) Terminalens laste- og lossemateriel skal være behørigt  

 certificeret og i god vedligeholdelsesstand samt opfylde relevante regler og  

 standarder, og det må kun betjenes af behørigt uddannet og eksamineret  

 personale.
3) Terminalens personale skal være uddannet i de aspekter af  

 sikker lastning og losning af bulkskibe, der svarer til deres ansvar.
Under  

 uddannelsen skal kursisterne gøres bekendt med de generelle farer ved  

 lastning  

 og losning af fast bulklast og med, hvilke uheldige virkninger ukorrekte  

 laste-  

 og losseoperationer kan have på skibets sikkerhed.
 4) Terminalens personale, der deltager i laste- og  

 losseoperationer, skal være udstyret med og benytte personlige værnemidler og  

 være tilstrækkelig udhvilet til, at der ikke sker uheld som følge af træthed.
BILAG III informationer, som skibets fører skal forsyne  

 terminalen med (som omhandlet i artikel 7, nr. 1, litra b)) 1) Skibets forventede ankomsttid ud for havnen tidligst  

 muligt.
Dette skøn ajourføres efter behov.
 2) På tidspunktet for første underretning om  

 ankomsttidspunkt:
a) navn, kaldesignal, IMO-nummer, nationalitet og hjemsted b) laste- og losseplan med angivelse af ladningens  

 størrelse, stuvning efter luger, lastnings- og losningsrækkefølge samt,  

 hvilken  

 mængde der skal lastes eller losses ad gangen c) dybgang ved ankomst og forventet dybgang ved afsejling d) tidsforbrug til ballastning og deballastning e) skibets længde overalt, dets bredde og længden af  

 lastearealet regnet fra forreste karm på den forreste luge til agterste karm  

 på  

 den agterste af de luger, hvorigennem ladningen skal lastes eller losses f)  

 afstanden fra vandlinjen til den første af de luger, hvorigennem der skal  

 lastes eller losses, og afstanden fra skibssiden til lugeåbningen g) placeringen af skibets falderebstrappe h) mastehøjde i) beskrivelse af skibets eget laste- og losseudrustning og  

 dets kapacitet j) antal fortøjninger og deres type k) særlige ønsker, f.eks. om trimning eller kontinuerlig  

 måling af ladningens fugtighedsindhold l) nærmere oplysninger om eventuelt påkrævede reparationer,  

 som kan forsinke anløb, påbegyndelse af lastning eller losning eller skibets  

 afsejling efter afsluttet lastning og losning m) andre informationer om skibet, som terminalen måtte bede  

 om.
BILAG IV skibsførerens pligter før og under lastning og  

 losning (som omhandlet i artikel 7, nr. 1, litra d)) Før og under lastning og losning skal skibets fører sørge  

 for følgende:
 1) Skibets ansvarshavende officer skal lede lastning og  

 losning af ladningen og udtømning og indtag af ballastvand.
 2) Fordelingen af ladning og ballastvand skal overvåges  

 under hele laste- eller losseprocessen for at sikre, at skibets konstruktion  

 ikke overbelastes.
 3) Skibet skal holdes på ret køl; kræves der af  

 driftsmæssige årsager en vis slagside, skal den holdes så lille som mulig.
 4) Skibet skal være solidt fortøjet, idet der tages hensyn  

 til lokale vejrforhold og vejrudsigter.
 5) Der skal være tilstrækkelig mange menige om bord til at  

 korrigere fortøjninger og så mange, som er påkrævet normalt og i  

 nødsituationer, idet der tages hensyn til, at besætningen skal have  

 tilstrækkelig hvile til, at træthed undgås.
 6) Terminalrepræsentanten skal gøres opmærksom på behovet  

 for trimning af lasten, som skal følge procedurerne i IMO-kodeksen for sikker  

 praksis for fast bulklast.
 7) Terminalrepræsentanten skal gøres opmærksom på behovet  

 for afpasning af deballastning eller ballastning og laste- og losserater for  

 skibet og på enhver afvigelse fra deballastnings- eller ballastningsplanen og  

 andre forhold, der kan have betydning for lastning eller losning af  

 ladningen.
8) Ballastvand skal udtømmes med rater som aftalt i  

 lasteplanen og må ikke føre til oversvømmelse af kaj eller tilstødende  

 fartøjer.
Er det uhensigtsmæssigt at udtømme al ballast fra skibet inden  

 trimningsfasen under lastningen, aftaler skibets fører med  

 terminalrepræsentanten, hvornår og hvor længe det kan blive nødvendigt at  

 indstille lastningen.
 9) Det skal være aftalt med terminalrepræsentanten, hvad der  

 skal foretages i tilfælde af regn eller andet omslag i vejret, hvis ladningen  

 er af en sådan art, at der kan opstå fare ved et sådant omslag.
 10) Der må ikke udføres nitning, svejsning mv. (hot work) om  

 bord på skibet eller i nærheden af skibet, mens det ligger ved kaj, undtagen  

 hvis terminalrepræsentanten giver sin tilladelse dertil og alle den  

 kompetente  

 myndigheds krav er opfyldt.
 11) Der skal føres nøje tilsyn med laste- og  

 losseoperationer og med skibet i lastningens og losningens afsluttende faser.
 12) Der skal omgående gives varsel til  

 terminalrepræsentanten, hvis laste-losseprocessen har medført skade, har  

 skabt  

 en farlig situation, eller den er ved at opstå.
 13) Terminalrepræsentanten skal underrettes, når den  

 endelige trimning af skibet skal påbegyndes, således at transportøren kan  

 tømmes.
 14) Losning fra bagbords side skal nøje afpasses efter  

 losning fra styrbords side i samme lastrum, så skibets konstruktion ikke  

 vrides.
 15) Ved ballastning af et eller flere lastrum skal der tages  

 hensyn til faren for udledning af brændbare dampe fra lastrummene, og der  

 skal  

 træffes sikkerhedsforanstaltninger, inden der tillades nitning, svejsning mv.  

 i  

 nærheden af eller over sådanne lastrum.
BILAG V informationer, som terminalen skal forsyne skibets  

 fører med (som omhandlet i artikel 7, nr. 2, litra a)) 1) navnet på den kaj, hvor lastning eller losning skal finde  

 sted, og forventet tid til anløb og gennemførelse af lastning eller  

 losning(1) 2) specifikationer for laste- og lossemateriel, herunder  

 terminalens nominelle laste- eller losserate, antallet af laste- eller  

 losserør, der vil blive anvendt, og det tidsrum, der forventes at skulle  

 bruges  

 til lastning af hver portion eller til hver fase af losningen 3) særlige kendetegn ved kaj eller mole, som skibets fører  

 har brug for at kende til, herunder placeringen af faste og mobile  

 forhindringer, fendere, pullerter og fortøjningsarrangementer 4) mindste vanddybde ved kajpladsen og i indsejlings- og  

 afsejlingsløb(2) 5) vandets massefylde ved kajpladsen 6) største afstand fra vandlinjen til øverste kant på  

 lastelugernes dæksel eller karm, alt efter hvad der er relevant for lastning  

 og  

 losning, samt største mastehøjde 7) landgangs- og adgangsarrangementer 8) hvilken side af skibet der skal ligge an mod kajen 9) største tilladte sejlhastighed mod molen og, om der er  

 slæbebåde til rådighed, og deres type og pæletræk 10) lasterækkefølgen for de enkelte ladningsenheder og  

 eventuelle andre restriktioner, hvis ladningen ikke kan føres om bord i  

 vilkårlig rækkefølge og i vilkårlige lastrum, som passende for skibet 11) eventuelle egenskaber ved den ladning, der skal lastes,  

 som kan forårsage fare, hvis den kommer i berøring med ombordværende ladning  

 eller ladningsrester 12) foreløbige informationer om forslag til laste- eller  

 losseoperationer eller om ændring af eksisterende laste- eller losseplaner 13) om terminalens laste- og lossemateriel er fast, eller om  

 der er begrænsninger for dets bevægelighed 14) påkrævede fortøjninger 15) varsel om usædvanlige fortøjningsarrangementer 16) eventuelle restriktioner for ballastning eller  

 deballastning 17) maksimal afsejlingsdybgang, som den kompetente myndighed  

 tillader, samt 18) andet vedrørende terminalen, som skibsføreren måtte bede  

 om.
 (1) Informationer om forventede anløbs- og afsejlingstider  

 og om mindste vanddybde ved kajpladsen skal løbende ajourføres og videregives  

 til skibets fører, efterhånden som nye forventede ankomsttidspunkter  

 modtages.  

 Informationer om mindste vanddybde i indsejlings- og afsejlingsløb skal gives  

 af enten terminal eller den kompetente myndighed.
 (2) Informationer om forventede anløbs- og afsejlingstider  

 og om mindste vanddybde ved kajpladsen skal løbende ajourføres og videregives  

 til skibets fører, efterhånden som nye forventede ankomsttidspunkter  

 modtages.  

 Informationer om mindste vanddybde i indsejlings- og afsejlingsløb skal gives  

 af enten terminal eller den kompetente myndighed.
BILAG VI terminalrepræsentantens pligter før og under  

 lastning og losning (som omhandlet i artikel 7, nr. 2, litra d)) Før og under lastning og losning skal terminalrepræsentanten 1) give skibets fører navnene på det terminal- eller  

 befragterpersonale, som er ansvarlige for laste- og losseoperationer, og som  

 er  

 skibsførerens kontaktpersoner, samt procedurer for, hvordan kontakten  

 etableres 2) træffe alle forholdsregler mod, at laste- og  

 lossemateriel forårsager skader på skibet, og underrette skibets fører, hvis  

 det alligevel sker 3) sikre, at skibet holdes på ret køl, eller at det har så  

 lille slagside som muligt, hvis en sådan er påkrævet af hensyn til lastning  

 eller losning 4) sikre, at losningen af bagbordssiden nøje svarer til  

 losningen af styrbordssiden i samme lastrum for at undgå, at skibet bliver  

 vredet 5) i tilfælde af ladninger med høj massefylde, eller hvis en  

 enkelt grabfuld er stor, advare skibets fører om, at der kan forekomme høj  

 lokal stødlignende belastning af skibets konstruktion, indtil tanktoppen er  

 helt dækket af ladningen, især hvis der tillades frit fald fra stor højde, og  

 der udvises særlig forsigtighed, når lasteoperationen påbegyndes i de enkelte  

 lastrum 6) sørge for, at der i alle faser og med hensyn til alle  

 aspekter af laste- og losseoperationer er enighed mellem skibets fører og  

 terminalrepræsentanten, og at skibets fører bliver underrettet om enhver  

 ændring i den aftalte lasterate og om den indladte vægt efter hver lastet  

 portion 7) føre et register over vægt og anbringelse af lastet og  

 losset ladning og sikre, at vægten i de enkelte lastrum ikke afviger fra den  

 aftalte laste- eller losseplan 8) sikre, at lasten trimmes ved lastning og losning i  

 overensstemmelse med skibsførerens krav 9) sørge for, at der i den ladningsmængde, der er påkrævet  

 til at nå afsejlingsdybgang og -trim, tages højde for, at alt gods skal være  

 tømt af terminalens transportør, når lastningen er tilendebragt.
Hertil skal  

 terminalrepræsentanten underrette skibets fører om den nominelle tonnage  

 indeholdt i terminalens transportanlæg og om eventuelle krav til tømning af  

 transportanlægget ved lastningens afslutning 10) hvad losning angår, give skibets fører tidligst muligt  

 varsel, når det agtes at øge eller mindske det antal losseenheder, der er i  

 brug, og give skibets fører besked, når losning fra det enkelte lastrum anses  

 for afsluttet 11) sørge for, at der ikke foretages nitning, svejsning mv.  

 (hot work) om bord på skibet eller i nærheden af skibet, mens det ligger ved  

 kaj, undtagen hvis skibets fører giver sin tilladelse dertil og alle den  

 kompetente myndigheds krav er opfyldt Noter 1) Forskriften indeholder bestemmelser, der gennemfører  

 Europa-Parlamentets og Rådets direktiv nr. 2001/96/EF om harmoniserede krav  

 til  

 og procedurer for sikker lastning og losning af bulkskibe, EF-Tidende 2002 L  

 13  

 s.9.
2) Som defineret i Meddelelser fra Søfartsstyrelsen B  

 (SOLAS) kap.
IX, regel 1.6, og fortolket ved resolution 6 fra SOLAS  

 konferencen  

 1997.
