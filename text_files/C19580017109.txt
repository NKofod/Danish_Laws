(Til præsidenten for Københavns Byret  

 og samtlige underretsdommere uden for København) Når en borgerlig sag ankes til landsretten, modtager underretten i  

 almindelighed en anmodning om at udfærdige en udskrift af retsbogen til brug  

 under anken, herunder til indarbejdelse i den ved sagens behandling i  

 landsretten nødvendige ekstrakt.
I anledning af, at det jævnligt forekommer, at der i sådanne  

 ankeudskrifter foruden afskrift af retsbogen optages en afskrift af  

 underretsstævningen, skal man meddele, at der efter justitsministeriets  

 opfattelse intet er til hinder for, at den originale stævning sammen med  

 sagens øvrige dokumenter udlånes til vedkommende part til brug ved  

 ekstraktens udarbejdelse.
Af arbejdsbesparende grunde bør afskrivning af  

 stævninger i ankeudskrifterne derfor undlades, medmindre der fremsættes  

 udtrykkelig begæring om stævningns optagelse i udskriften.
 Justitsministeriet, den 9. december  

 1958.
P.
M.
V.
