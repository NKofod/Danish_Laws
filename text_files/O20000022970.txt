Resumé  


  

 En sognepræst blev indkaldt til en tjenstlig samtale hos sin biskop.  

 Sognepræsten havde bedt om at få lov til at tage en advokat med som bisidder,  

 men det var blevet afslået.
Biskoppen henviste til at der ikke var tale om en  

 sag som sognepræsten var part i.
Kirkeministeriet fastholdt biskoppens  

 beslutning.
Ombudsmanden udtalte at sagen ikke var omfattet af  

 forvaltningslovens § 8, men af den almindelige grundsætning om  

 partsrepræsentation.
Ombudsmanden mente ikke at der i sagen var  

 omstændigheder  

 der kunne begrunde biskoppens afvisning af at lade sognepræsten møde med  

 advokaten som bisidder. (J.nr. 1999-1314-809).
Afslag på at tage en advokat med som bisidder under samtale  

 med biskop Det fremgik af sagen at  

 sognepræst A med et brev af 4. februar 1999 til Biskoppen over Ålborg Stift  

 fremsendte et materiale som indeholdt syv spørgsmål angående folkekirkens  

 dåbsritual.
Brevet lød således:
Vedlagte materiale er  

 fremsendt af ( ), sognepræst i ( ). Materialet fremsendes til udtalelse hos  

 biskopperne af forskellige præster.
Jeg skal herved udbede mig biskoppens  

 svar  

 på de i materialet stillede spørgsmål. Biskoppen besvarede brevet i  

 et brev af 9. februar 1999 hvor han indkaldte A til en samtale i bispegården  

 den 12. marts 1999. Det fremgik af brevet at A på mødet ville blive bedt om  

 nærmere at begrunde sin henvendelse og at præcisere indholdet i et indlæg han  

 havde offentliggjort i Aalborg Stiftstidende den 3. februar 1999. Det fremgik  

 desuden at domprovst ( ) og stiftskontorchef ( ) ville deltage i mødet, og at  

 A, hvis han ønskede det, kunne anmode Præsteforeningens tillidsmand om at  

 deltage i mødet.
I indlægget i Aalborg Stiftstidende havde A kommenteret de  

 teologiske aspekter ved en dom afsagt af Vestre Landsret i en læresag mod en  

 anden præst og fremsat kritiske bemærkninger om visse af de standpunkter der  

 var fremsat i den debat som sagen havde givet anledning til.
I et brev af 9. marts 1999  

 gav A biskoppen meddelelse om at hans advokat, B, ville deltage i mødet den  

 12.  

 marts 1999 som hans bisidder.
Biskoppen svarede på dette brev i et brev af  

 10.  

 marts 1999. Af brevet fremgik bl.a. følgende:
 Der er således  

  

 ikke  

  

 tale om en sag, som De er part  

 i, og der er derfor ikke grundlag for, at De kan lade Dem repræsentere eller  

 bistå af en advokat eller tilsvarende under mødet, og jeg skal derfor hermed  

 tilkendegive, at De  

  

 ikke  

  

 kan møde med  

 nævnte advokat eller en anden advokat som bisidder til mødet i Bispegården  

 den  

 12. ds.  Jeg henviser herved til § 8 modsætningsvis i  

 forvaltningsloven.
Derimod kan De, såfremt De  

 ønsker det, anmode Præsteforeningens tillidsmand om at deltage i mødet, jfr.  

 mit nævnte brev af 9. februar  

 1999. På vegne af A klagede advokat  

 B i et brev af 11. marts 1999 til Kirkeministeriet over at biskoppen havde  

 afslået  

 at lade B deltage i mødet.
I et samtidigt brev til biskoppen hvor B gav ham  

 underretning om klagen, anmodede B om at mødet den 12. marts 1999 blev udsat  

 indtil klagesagen var afgjort.
I et brev af 11. marts 1999 til B meddelte  

 biskoppen at mødet var aflyst da han ikke anså det for hensigtsmæssigt at  

 holde  

 mødet på daværende tidspunkt.
Kopi af brevet blev sendt til A med et brev  

 samme  

 dag.
I dette brev opfordrede biskoppen A til selv at udarbejde en besvarelse  

 af  

 de syv spørgsmål som var indeholdt i det materiale som var vedlagt As  

 brev af  

 4. februar 1999. Biskoppen meddelte desuden at hvis det med baggrund i  

 besvarelsen skønnedes nødvendigt, ville han anmode A om en samtale.
A  

 tilbagesendte brevet til biskoppen med en påtegning af 18. marts 1999 hvori  

 han  

 skrev at han ikke fandt anledning til at besvare spørgsmålene.
Kirkeministeriet anmodede om  

 en udtalelse fra Biskoppen over Ålborg Stift i anledning af Bs klage.  

 Udtalelsen blev afgivet i et brev af 25. marts 1999 til Kirkeministeriet.
I  

 udtalelsen anførte biskoppen at han i udøvelsen af sin tilsynspligt lagde  

 stor  

 vægt på et nært samarbejde med provsterne i stiftet, og at det var baggrunden  

 for at domprovsten skulle have deltaget i mødet som As provst. Årsagen  

 til at  

 stiftskontorchefen skulle have deltaget, var at der skulle tages notat af  

 mødet  

 idet biskoppen ønskede at der forelå et præcist notat fra mødet i tilfælde af  

 en efterfølgende offentlig debat.
Biskoppen henviste i den forbindelse til at  

 A  

 havde givet pressen en kopi af bl.a. biskoppens ovennævnte brev af 9. februar  

 1999. Ligeledes fandt biskoppen det naturligt at Præsteforeningens  

 tillidsmand  

 kunne deltage i mødet hvis A ønskede det, da tillidsmanden som iagttager og  

 efterfølgende samtalepartner med A kunne medvirke til at der ikke opstod  

 forskellige  

 opfattelser af hvad samtalen omhandlede.
Desuden blev det anført at hvis en  

 biskop af den ene eller anden grund finder det påkrævet at anmode en præst om  

 en samtale, er præsten naturligvis forpligtet til at imødekomme anmodningen.  

 Begrundelsen for at det i brevet af 10. marts 1999 var blevet meddelt A at  

 han  

 ikke kunne møde til samtalen med en advokat som bisidder, var at der ikke  

 forelå nogen tjenstlig sag hvori der skulle træffes afgørelse, og hvori A var  

 part.
Hvis dette havde været tilfældet, ville biskoppen ikke have modsat sig  

 at  

 A under henvisning til forvaltningsloven mødte med en advokat.
 I et brev af 20. april 1999  

 til B meddelte Kirkeministeriet at ministeriet på baggrund af de oplysninger  

 om  

 det planlagte møde og emnet for dette som fremgik af udtalelsen fra biskoppen  

 og de medsendte bilag, ikke fandt grundlag for at kritisere at biskoppen  

 havde  

 afvist As ønske om at møde med B eller en anden advokat som bisidder.
B klagede til mig over  

 Kirkeministeriets afgørelse, og jeg bad i den anledning om en udtalelse fra  

 Kirkeministeriet og Biskoppen over Ålborg Stift.
Biskoppen afgav udtalelse i  

 et  

 brev af 29. juni 1999. Han fremhævede bl.a. at Præsteforeningens tillidsmand  

 ikke var udvalgt af ham, og at det fremgik af Præsteforeningens Blad af 16.  

 april 1999 at A ved henvendelse til foreningen havde fået forelagt muligheden  

 for at vælge en anden tillidsrepræsentant i stiftet hvis han var utilfreds  

 med  

 sit eget provstis.
 Kirkeministeriet afgav  

 udtalelse i et brev af 5. juli 1999. I udtalelsen blev bl.a. anført følgende:
 I anledning heraf skal man  

 udtale, at ministeriet på baggrund af oplysningerne om samtalen og dens emne  

 samt det faktum, at biskoppen aflyste den, fortsat ikke finder grundlag for  

 at  

 kritisere biskoppens handlemåde.
Det bemærkes, at ministeriet  

 i den konkrete sag ikke finder det hensigtsmæssigt at biskoppen inddrog  

 præsteforeningens tillidsrepræsentant  

 i  

 forbindelse med den planlagte samtale, hvilket man har tilkendegivet over for  

 biskoppen. B kommenterede udtalelserne i  

 et brev af 12. august 1999. Han anførte bl.a. følgende:
Det centrale er, at  

 biskoppens bestemmelse udelukker den indkaldte sognepræst fra at vælge den  

 person, som han har tillid til som bisidder.
Når hertil kommer, at den  

 pågældende er dansk advokat og endvidere fortrolig med problematikken i de  

 emner, som det efter biskoppens indkaldelse fremgår, man ønsker drøftet,  

 forekommer udelukkelsen helt uacceptabel. Ombudsmandens udtalelse Sagen drejer sig om hvorvidt det var berettiget at Biskoppen over  

 Ålborg Stift afviste at lade Dem deltage som (A)s bisidder i den  

 samtale som biskoppen havde indkaldt (A) til, og i stedet henviste ham til,  

 hvis han ønskede det, at lade en tillidsrepræsentant fra Præsteforeningen  

 deltage i samtalen.
Det fremgår af sagen at der var tale om en samtale som (A) var forpligtet til  

 at deltage i da den var indkaldt som led i biskoppens tilsyn med ham.
På den  

 baggrund skulle også (A)s provst deltage i samtalen mens  

 stiftskontorchefen skulle tage referat.
Det er fast antaget at de forvaltningsretlige regler, herunder  

 forvaltningsloven, finder anvendelse i retsforholdet mellem en offentlig  

 arbejdsgiver og de ansatte.
De forvaltningsretlige regler gælder utvivlsomt  

 også i sager der angår en overordnet myndigheds tilsyn med en underordnet  

 myndighed.
Derimod må det anses for tvivlsomt om den underordnede myndighed  

 kan anses for part i en sådan sag med den virkning at tilsynsmyndigheden har  

 pligt til i forhold til den underordnede myndighed at overholde  

 forvaltningslovens bestemmelser hvis der træffes afgørelse i sagen.  

 Spørgsmålet har navnlig været drøftet i forhold til de kommunale  

 tilsynsmyndigheder.
Jeg henviser til Emil le Maire og Niels Preisler, Lov om  

 kommunernes styrelse med kommentarer (1996), s. 244, Karsten Loiborg mfl.,  

 Forvaltningsret (1994), s.  

 501f, Jens Garde og Jørgen Mathiassen, Kommunalret (1991), s.  

 76f, samt Østre Landsrets dom af 5. januar 1996, gengivet i Ugeskrift for  

 Retsvæsen, 1996, s. 583ff.
 I betragtning af at biskoppens tilsyn med en præst angår præstens  

 embedsførelse og må ses i sammenhæng med biskoppens beføjelser i forbindelse  

 med sager om disciplinære forhold og afskedigelse af præster, må det antages  

 at en præst er part i en sag om en biskops tilsyn med præsten hvis der er  

 eller vil blive truffet afgørelse i sagen.
Det er et grundlæggende princip i dansk forvaltningsret at den der er part i  

 en sag i den offentlige forvaltning, på ethvert tidspunkt kan lade sig  

 repræsentere eller bistå af  

 andre.
Ved forvaltningslovens gennemførelse blev denne almindelige  

 grundsætning  

 som hidtil havde været gældende på ulovbestemt grundlag, optaget i lovens §  

 8.  

 Bestemmelsen lyder således:
  

  

 § 8.  

  

 Den, der er part i en sag, kan på ethvert tidspunkt af sagens  

 behandling lade sig repræsentere eller bistå af andre.
Myndigheden kan dog  

 kræve, at parten medvirker personligt, når det er af betydning for sagens  

 afgørelse.
Stk. 2.  

  

 Bestemmelsen i  

 stk. 1, 1. pkt., gælder ikke, hvis partens interesse i at kunne lade sig  

 repræsentere  

 eller bistå findes at burde vige for væsentlige hensyn til offentlige eller  

 private interesser, eller hvor andet er fastsat ved lov. Efter lovens § 2 gælder  

 bestemmelsen direkte i sager hvori der er eller vil blive truffet afgørelse  

 af  

 en forvaltningsmyndighed.
Mens oplysningerne i brevet  

 af 9. februar 1999 efter min opfattelse kunne rejse tvivl om hvorvidt der var  

 en mulighed for at der i sagen ville blive truffet afgørelse over for (A),  

 måtte biskoppens brev af 10. marts 1999 forstås således at der efter hans  

 opfattelse ikke var tale om en sag omfattet af forvaltningslovens  

 bestemmelser.  

 Tilsvarende fremgik af biskoppens udtalelse af 25. marts 1999 til  

 Kirkeministeriet.
På det foreliggende grundlag giver dette mig ikke anledning  

 til bemærkninger.
Kirkeministeriet har ikke redegjort for retsgrundlaget for  

 ministeriets stillingtagen til sagen.
Sagen kan således ikke  

 bedømmes på grundlag af forvaltningslovens § 8. Grundsætningen om retten til  

 repræsentation må imidlertid  også efter forvaltningslovens  

 gennemførelse   

 antages at gælde i videre omfang på ulovbestemt grundlag.
Jeg henviser til  

 Folketingets Ombudsmands beretning for 1992, s. 347ff*, og 1997, s. 299ff*.
Biskoppen over Ålborg Stift  

 og Kirkeministeriet burde derfor have vurderet sagen ikke alene på grundlag  

 af  

 bestemmelserne i forvaltningslovens § 8, men også på grundlag af de  

 tilsvarende  

 bestemmelser der gælder supplerende på ulovbestemt grundlag.
Efter min mening  

 følger det heraf at en præst i almindelighed har ret til at lade en anden  

 person ledsage sig ved tjenstlige samtaler med sin biskop, og at præsten kan  

 vælge  

 hvem som helst til at ledsage sig, altså også andre end en  

 tillidsrepræsentant  

 fra Præsteforeningen.
Denne hovedregel kan fraviges hvis præstens interesse i  

 at lade sig ledsage af en anden findes at burde vige for væsentlige  

 offentlige  

 eller private interesser, eller hvor andet er fastsat ved lov.
Der er i den foreliggende sag  

 ikke oplyst omstændigheder der kan berettige en fravigelse af den almindelige  

 hovedregel.
Biskoppen over Ålborg Stift burde derfor ikke have afvist at lade  

 Dem deltage i samtalen den 12. marts 1999 som (A)s bisidder, og  

 Kirkeministeriet burde have påtalt dette over for biskoppen.
Jeg har gjort  

 Kirkeministeriet og biskoppen bekendt med min opfattelse, men foretager mig  

 ikke mere i sagen. NOTER: (*)  

 FOB 1992, s. 347, og  

FOB 1997, s. 299.
