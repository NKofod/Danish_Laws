Bekendtgørelse om opkrævning af gebyr i forbindelse med anmodning om eksportgodtgørelse for brugte motorkøretøjer I medfør af § 7 c, stk. 7, i registreringsafgiftsloven, jf. lovbekendtgørelse nr. 228 af 11. marts 2020, som ændret ved lov nr. 1126 af 19. november 2019, fastsættes:
§ 1. Skatteforvaltningen opkræver et gebyr på 2.350 kr. pr. køretøj ved indgivelsen af en anmodning om godtgørelse efter registreringsafgiftslovens § 7 b.
Gebyret betales af den, der anmoder om godtgørelsen.
 § 2. Et indbetalt gebyr tilbagebetales, hvis en anmodning om godtgørelse afvises i medfør af registreringsafgiftslovens § 7 c, stk. 3.
 Stk. 2. Skatteforvaltningen kan i andre end det i stk. 1 opregnede tilfælde beslutte at tilbagebetale gebyret, hvis særlige omstændigheder taler herfor.
 § 3. Bekendtgørelsen træder i kraft den 1. juli 2020.
