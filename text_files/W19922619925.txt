Stempelloven - Stempellovens § 62, stk. 1, nr. 3 Told- og Skattestyrelsen har under punkt 1 i brev af 9/8  

 1991 til samtlige stempelmyndigheder og tinglysningskontorer meddelt, hvilke  

 oplysninger der skal afgives for at give et klart grundlag for  

 stempelberegningen i forbindelse med ombytning af pantebrevene, jf. § 3, stk.  

 1, sidste led, i bekendtgørelse nr. 491 af 25/6 1991 om  

 stempelafgift.
 Stempeloplysningerne på pantebrevene skal som  

 minimum omfatte følgende:
Stempelmæssig værdi af nyt lån kr.
Stempelmæssig værdi af indfriet lån kr.
Omkostninger kr.
_________________ Stempelpligtigt beløb kr.
 I skrivelsen meddeles det endvidere, at angivelsen af den  

 stempelmæssige værdi af lånene enten kan baseres på  

 lånets nominelle værdi eller lånets kursværdi, men at  

 den valgte metode skal anvendes på både det nye og det indfriede  

 lån.
 Told- og Skattestyrelsen er siden blevet stillet over for  

 det spørgsmål, om der i forbindelse med anvendelse af  

 kursværdimetoden kan fradrages et beregnet kurstab som en omkostning  

 ved opgørelsen af det stempelpligtige beløb.
 Told- og Skattestyrelsen skal meddele, at der ikke i  

 forbindelse med anvendelsen af kursværdi metoden kan fradrages  

 kurstab.
