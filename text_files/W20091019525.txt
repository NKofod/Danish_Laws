Offererstatningslovens § 1, nævnets stillingstagen til, om skaden skyldes en straffelovsovertrædelse, nævnets j.nr. 08-520-11621 N.j.nr. 08-520-11621 Ansøger anmeldte til politiet, at hun var blevet overfaldet og forsøgt frastjålet sin taske.
Hun kunne ikke huske noget i øvrigt fra overfaldet.
Politiet indstillede efterforskningen, da gerningsmanden ikke kunne identificeres, og da det ikke var muligt at fastlægge sagsforløbet.
Nævnet skulle vurdere, om ansøgers skader var sket som følge af en straffelovsovertrædelse.
Nævnet besluttede at forelægge spørgsmålet for Retslægerådet, som udtalte, at ansøgers skader kunne være en følge af direkte vold forøvet af en anden person, men at det også kunne være følger efter fald eller en kombination af direkte vold og fald.
Retslægerådet udtalte dog også, at nogle af ansøgers læsioner ikke var karakteristiske for et fald.
Nævnet besluttede at lade forholdet være omfattet af offererstatningsloven.
