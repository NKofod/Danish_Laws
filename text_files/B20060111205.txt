Bekendtgørelse om udbetaling af visse kontantydelser  

 til sikrede I medfør af §§ 224 og 228, stk. 1, i  

 sundhedsloven, lov nr. 546 af 24. juni 2005, fastsættes:
 § 1.  

  

 Sikredes bopælskommune udbetaler  

 på vedkommende regions vegne følgende kontantydelser:
 1)  

 	  

 Tilskud til delvis  

 dækning af udgifter til behandling eller undersøgelse hos speciallæge,  

 indenfor  

 hvis speciale der ikke findes overenskomst med Regionernes Lønnings- og  

 Takstnævn, jfr. lovens § 64, stk. 2 og 3.
 2)  

 	  

 Tilskud til delvis  

 dækning af udgifter til behandling hos læge, tandlæge, fysioterapeut og  

 kiropraktor  

 m.v. i tilfælde, hvor der ikke foreligger overenskomst om vilkår for ydelser  

 efter lovens §§ 60, 64, §§ 65-69, 71-72.
 3)  

 	  

 Tilskud til briller  

 til børn under 16 år ifølge lovens § 70 i de tilfælde, hvor der ikke  

 foretages direkte afregning mellem brilleleverandøren og vedkommende region.
 4)  

 	  

 Tilskud til dækning  

 af udgifter i forbindelse med sygdomstilfælde eller dødsfald under  

 midlertidigt  

 ophold i udlandet, på Færøerne og i Grønland i det omfang, det er fastsat af  

 indenrigs-  

 og sundhedsministeren i henhold til lovens § 167. Det er en betingelse,  

 at  

 der ikke i henhold til de af indenrigs- og sundhedsministeren fastsatte  

 bestemmelser efter lovens § 167 foreligger overenskomst om dækning af  

 udgifterne (rejsesygesikring).
 5)  

 	  

 Tilskud til delvis  

 dækning af udgifter til behanding hos læge, herunder speciallæge, behandling  

 hos tandlæge, fysioterapeut, kiropraktor og fodterapeut, der ikke har  

 tilsluttet sig en overenskomst, hvori det er aftalt, at nettoafregning skal  

 anvendes, jf. lovens § 227.
 Stk. 2.  

  

 Tilskud  

 efter stk. 1, nr. 1-4 udbetales til gruppe 1- og gruppe 2-sikrede.  

 Tilskud  

 efter stk. 1, nr. 5 udbetales til gruppe 2-sikrede.
 Stk. 3.  

  

 Udbetaling  

 til sikrede sker til den pågældendes Nemkonto, jf. lov om offentlige  

 betalinger  

 m.v.
 § 2.  

  

 Til personer, der under  

 midlertidigt ophold i Danmark har ret til visse offentlige sundhedsydelser i  

 medfør af De europæiske Fællesskabers forordning nr. 1408/71 om anvendelse af  

 de sociale sikringsordninger på arbejdstagere, selvstændige erhvervsdrivende  

 og  

 deres familiemedlemmer, der flytter inden for Fællesskabet, eller i medfør af  

 overenskomster med andre stater, udbetaler opholdskommunen på vedkommende  

 regions  

 vegne tilskud til hel eller delvis dækning af udgifter til de ydelser, der er  

 nævnt i lovens §§ 60, 64, §§ 65-69 og 71-72. Tilskud udbetales,  

 selvom der foreligger en overenskomst om vilkår for ydelsen, jf. lovens  

 § 227, når overenskomstmæssig afregning ikke har fundet sted, f.eks. på  

 grund af manglende forevisning af dokumentation for ret til ydelser over for  

 yderen.
 § 3.  

  

 Meddelelse om størrelsen af de  

 beløb, der vil kunne udbetales som tilskud til de enkelte ydelser, og om  

 ændringer i beløbenes størrelse udsendes af indenrigs- og sundhedsministeren.
§ 4.  

  

 Krav om tilskud kan rejses,  

 såsnart en regning er betalt og mod aflevering af specificeret og kvitteret  

 regning til kommunen.
I intet tilfælde kan der udbetales mere end regningens  

 beløb.
 § 5.  

  

 Bekendtgørelsen træder i kraft  

 den 1. januar 2007.
 Stk. 2.  

  

 Samtidig ophæves bekendtgørelse  

 nr. 125 af 8. april 1980 om udbetaling af visse kontantydelser til  

 sygesikrede.
 Stk. 3.  

  

 I de  

 bestemmelser i denne bekendtgørelse, hvor der refereres til overenskomster  

 imellem Regionernes Lønnings- og Taktsnævn og foreninger af  

 sundhedspersoner,  

 henvises, indtil der er indgået en overenskomst imellem disse parter, til  

 overenskomsten imellem Sygesikringens Forhandlingsudvalg og den  

 relevante  

 forening af sundhedspersoner.
