Skriftlig fremsættelse (23. februar 2005) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov om  

 ændring af lov om oprettelse af et centralt dna-profilregister og  

 retsplejeloven (Udvidelse af dna-profil-registerets persondel,  

 indikationskrav  

 ved legemsundersøgelse mv.) (Lovforslag nr.
L 14).
 Formålet med lovforslaget er at udvide mulighederne for at  

 anvende dna-profil-registeret som led i efterforskningen af kriminalitet.
Lovforslaget er med enkelte ændringer af redaktionel  

 karakter en genfremsættelse af lovforslag nr.
L 24, der blev fremsat den 7.  

 oktober 2004, og som bortfaldt på grund af afholdelse af folketingsvalg.
I dag kan politiet kun registrere en meget snæver  

 personkreds i dna-profil-registeret.
Det drejer sig om personer, der sigtes  

 for  

 visse særligt alvorlige forbrydelser som f.eks. drab og voldtægt.
Samtidig  

 medfører det såkaldte indikationskrav i retsplejelovens regler om  

 legemsundersøgelse, at der kun kan udtages materiale til en dna-profil, hvis  

 det må antages at være af afgørende betydning for efterforskningen i den  

 konkrete straffesag.
Dette vil typisk ikke være tilfældet, hvis den  

 pågældende  

 f.eks. har aflagt tilståelse eller ikke har efterladt sig et biologisk spor.
Udviklingen på det kriminaltekniske område har gjort det  

 muligt at sikre dna-profiler som genetiske fingeraftryk ved stort  

 set alle  

 former for kriminalitet.
Anvendelse af dna-profiler som led i efterforskning  

 af  

 forbrydelser har i praksis vist sig at være et meget effektivt  

 efterforskningsmiddel, og samtidig er det muligt at opbevare det biologiske  

 materiale, der sikres som led i efterforskning, på en betryggende måde.
På  

 den  

 baggrund finder regeringen, at de gældende rammer for dna-profil-registerets  

 indhold og anvendelse er unødigt snævre.
Det foreslås derfor, at politiet skal kunne udtage spyt-  

 eller blodprøve af en person til brug for en dna-analyse og registrere  

 dna-profilen, hvis personen er eller har været sigtet for en lovovertrædelse,  

 som kan medføre fængsel i 1 år og 6 måneder eller derover.
Dette svarer til  

 politiets nuværende muligheder for at optage og registrere fingeraftryk.  

 Efter  

 forslaget skal politiet herudover kunne optage fingeraftryk og udtage spyt-  

 eller blodprøve med henblik på registrering af personer, der er eller har  

 været  

 sigtet for besiddelse af børnepornografi.
Den teknologiske udvikling i forbindelse med dna-analyser  

 har gjort det muligt generelt at overgå fra blodprøver til spytprøver, som  

 udtages ved brug af en vatpind eller lignende.
Det foreslås, at politiet skal  

 kunne udtage en sådan spytprøve af sigtede personer uden en læges medvirken.  

 Yder den sigtede fysisk modstand mod en spytprøve, vil der dog i stedet  

 skulle  

 udtages en blodprøve, og det vil i givet fald fortsat skulle ske under  

 medvirken  

 af en læge.
Efter de gældende regler skal registreringen af personer,  

 der alene har været sigtet, slettes af dna-profil-registeret 10 år efter, at  

 den pågældende sag er afsluttet, mens registreringen af dømte personer skal  

 slettes, når de pågældende er fyldt 70 år.
Det foreslås, at registreringen af  

 en person i dna-profil-registeret i samtlige tilfælde først skal slettes, når  

 den pågældende person er fyldt 80. Dette svarer til, hvad der i dag gælder  

 for  

 Fingeraftryksregisteret.
Med denne ændring vil der ske en styrkelse af  

 dna-profil-registerets anvendelsesmuligheder i forbindelse med politiets  

 efterforskning af ny kriminalitet.
 Endelig foreslås det, at sporfund, der er blevet  

 personidentificeret, fortsat skal kunne være registreret, selv om den  

 identificerede person ikke er eller har været sigtet for den pågældende  

 forbrydelse, hvis vedkommende meddeler samtykke til fortsat registrering.  

 Denne  

 ændring skal give politiet mulighed for at opbevare sporfund fra et offer,  

 indtil forbrydelsen er opklaret.
 Idet jeg i øvrigt tillader mig at henvise til lovforslaget  

 og de ledsagende bemærkninger, skal jeg hermed anbefale lovforslaget til det  

 Høje Tings velvillige behandling.
