Vedrørende fraflytningsbeskatning efter  

 pensionsbeskatningsloven   arbejdsmarkedsbidrag Told- og Skattestyrelsen er blevet spurgt, hvorledes  

 fraflytningsbeskatningen i pensionsbeskatningslovens § 19 B beregnes,  

 når der tages hensyn til arbejdsmarkedsbidrag og SP-bidrag.
Indbetaling til en pensionsordning efter pensionsbeskatningslovens § 19 B  

 kan enten foretages med en vis procentdel af lønnen eller med et  

 bestemt beløb.
Arbejdsgiverens årlige indbetalinger må  

 dog, såfremt arbejdstageren fraflytter landet og bliver  

 hjemmehørende i en fremmed stat, som hovedregel ikke overstige den  

 procentdel henholdsvis det beløb, der ifølge pensionsaftalen  

 skulle indbetales ved udgangen af året 5 år forud for det  

 år, hvori skattepligten ophører.
Overstiger indbetalingen dette  

 beløb, skal den overskydende indbetaling efterbeskattes.
 Indkomsten forhøjes imidlertid alene i det omfang,  

 pensionsindbetalingerne inklusive indbetalinger til en tilsagnsordning  

 omfattet af lovens § 19 C overstiger 20 pct af den samlede indtægt fra  

 den pågældende arbejdsgiver.
Efter Told- og Skattestyrelsens opfattelse skal efterbeskatningen ske som  

 vist nedenfor.
Der tages udgangspunkt i to situationer.
I begge situationer  

 er pensionsordningen oprettet i løbet af 5 års-perioden.
Til den  

 ene ordning foretager arbejdsgiveren en procentvis indbetaling på 25%,  

 og til den anden ordning foretager arbejdsgiverens en indbetaling af et fast  

 beløb på kr. 300.000. Arbejdstagerens bruttoløn inklusive  

 pensionsbidrag udgør kr. 1.200.000. Da den procentvise indbetaling  

 på 25% svarer til kr. 300.000, kan de to situationer behandles under  

 et.
Situation 1 og 2 Arbejdsgiverens indbetaling til pensionsordningen udgør i begge  

 situationer kr. 300.000. Af dette beløb tilbageholder og indbetaler  

 pensionsinstituttet arbejdsmarkedsbidrag 8% svarende til kr. 24.000 til told-  

 og skattemyndighederne.
Pensionsinstituttets indbetaling påvirker ikke  

 arbejdstagerens skattepligtige indkomst, idet der allerede er bortset fra  

 arbejdsgiverens indbetaling i arbejdstagerens skattepligtige indkomst i  

 forbindelse med pensionsindbetalingen, jf. pensionsbeskatningslovens § 19.  

 Til udbetaling til arbejdstageren er herefter  kr. 900.000, hvoraf  

 arbejdsgiveren tilbageholder og indbetaler arbejdsmarkedsbidrag og SP-bidrag  

 i alt 9%, jf. ligningslovens § 7 L.
Arbejdstagerens skattepligtige indkomst  

 udgør herefter kr. 819.000.
Der kan maksimalt indbetales 20% af bruttolønnen til  

 arbejdstagerens pensionsordning svarende til kr. 240.000. Der er  

 således indbetalt og dermed bortset fra kr. 60.000 for meget (kr.  

 300.000 - kr. 240.000) i den skattepligtige indkomst.   8% af differencen kr.  

 60.000 svarende til kr. 4.800 er indbetalt af pensionsinstituttet til told-  

 og skattemyndighederne som arbejdsmarkedsbidrag.
Dette beløb er  

 bortseelsesberettiget eller fradragsberettiget i den indkomst, som har ligget  

 til grund for beregningen, jf. enten pensionsbeskatningslovens § 19,  

 ligningslovens § 7 L eller § 8 M.
Før der sker efterbeskatning med  

 procenttillæg efter pensionsbeskatningslovens § 19 B, stk. 6 af  

 differencebeløbet kr. 60.000, skal  arbejdsmarkedsbidraget efter Told-  

 og Skattestyrelsens opfattelse derfor fragå.  

 Efterbeskatningsbeløbet bliver herefter kr. (60.000 - 4.800) svarende  

 til kr. 55.200, hvortil kommer procenttillæg.
 Der skal ikke opkræves SP-bidrag 1% af  

 efterbeskatningsbeløbet kr. 60.000, idet beløbet ikke udbetales  

 til fri rådighed, men bliver indestående på  

 pensionsordningen til udbetaling og beskatning efter  

 pensionsbeskatningslovens almindelige regler.
