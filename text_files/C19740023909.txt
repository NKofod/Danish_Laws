 Hoslagt følger et antal eksemplarer af finansministeriets cirkulære af 14.  

 november 1974 om medregning i pensionsalderen m.m. for tjenestemænd m.fl. af  

 tidligere pensionsberettigende ansættelse i Finland, Norge og Sverige, samt  

 af overenskomst mellem Finland, Norge, Sverige og Danmark om samordning af  

 pensionsrettigheder ifølge statslige pensionsordninger.
Ifølge cirkulærets pkt.
V kan ministerier og styrelser træffe afgørelse om  

 medregning i ansattes pensionsalder af tid, i hvilken de pågældende under  

 offentlig ansættelse i Finland, Norge og Sverige har været omfattet af de i  

 bilaget til overenskomsten nævnte statslige pensionsordninger, jfr.  

 tjenestemandspensionslovens § 4, stk. 3.
 Tvivlstilfælde og tilfælde, hvor der tidligere er tillagt den pågældende  

 forhøjet pensionsalder efter § 4, stk. 6 i tjenestemandspensionsloven, skal  

 forelægges finansministeriet til afgørelse.
 Såfremt der ønskes tillagt den pågældende tjenestemand yderligere forhøjet  

 pensionsalder efter tjenestemandspensionslovens øvrige bestemmelser, skal  

 sagen ligeledes forelægges finansministeriet til afgørelse.
De i cirkulæret under pkt.
V, stk. 1, a) - h) nævnte oplysninger danner  

 grundlag for fastsættelsen af omfanget for medregning i pensionsalderen af  

 den tidligere pensionsberettigende ansættelse i Finland, Norge og Sverige,  

 samt for vurdering af, om der bør søges forhøjet pensionsalder efter  

 tjenestemandspensionslovens øvrige bestemmelser.
Opmærksomheden henledes på, at pensionsalderfastsættelsen bør ske i  

 forbindelse med ansættelsen.
For de siden 1. juli 1969 allerede ansatte, bør  

 pensionsalderfastsættelsen ske snarest.
 Som eksempler på pensionsalderfastsættelse efter cirkulæret kan anføres  

 følgende:
 Eks. 1:
A, der er dansk statsborger, statstjenestemandsansættes i Danmark i en  

 alder af 52 år efter 16 års forudgående beskæftigelse i Norge, hvorunder han  

 var medlem af den norske stats pensionskasse.
Han har ikke fået udbetalt  

 udtrædelsesgodtgørelse fra denne.
Der kan efter cirkulæret tillægges ham 16 års pensionsalder, således at  

 denne kan regnes fra hans 36 års alder.
Ved pensionsalderfastsættelsen tages  

 det under pkt.
III i cirkulæret nævnte forbehold.
 Eks. 2:
B, der er svensk statsborger, er pr. 1. april 1973 blevet ansat i den  

 danske stat i en alder af 50 år på tilsvarende vilkår som en tjenestemand, og  

 har i henhold til § 19 i tjenestemandspensionsloven med finansministeriets  

 tiltrædelse fået tillagt pensionsret efter denne lov med pensionsalder fra  

 nævnte dato.
Han har umiddelbart forud for ansættelsen i 30 år været omfattet  

 af en svensk statslig pensionsordning, hvorfra han har fået udbetalt  

 udtrædelsesgodtgørelse.
Der kan efter cirkulæret tillægges ham pensionsalder fra det fyldte 25.  

 år, mod at han indbetaler udtrædelsesgodtgørelsen.
Ved  

 pensionsalderfastsættelsen tages det under pkt.
III i cirkulæret nævnte  

 forbehold.
 Eks. 3:
 C, der er dansk statsborger, tjenestemandsansættes i Danmark i en alder af  

 61 år efter 20 års forudgående pensionsberettigende beskæftigelse under den  

 svenske stat.
Der kan efter cirkulæret ikke tillægges ham pensionsalder ved  

 tjenestemandsansættelsen, jfr. cirkulærets pkt.
II, 1).
 Eks. 4:
D, der er dansk statsborger, tjenestemandsansættes i en alder af 61 år  

 efter 2 års umiddelbart forudgående pensionsberettigende beskæftigelse på  

 overenskomstvilkår under den danske stat.
Forud for overenskomstansættelsen  

 har han i 20 år været ansat i pensionsberettigende stilling under den svenske  

 stat.
Spørgsmålet om pensionsalderfastsættelsen forelægges finansministeriet med  

 de i cirkulærets pkt.
V, stk. 1, a) - h) nævnte oplysninger.
Under  

 forudsætning af, at den pågældende i henhold til tjenestemandspensionslovens  

 § 4a får tillagt 2 års forhøjet pensionsalder, opfylder han betingelsen i  

 cirkulærets pkt.
II, 1) for at få pensionsalderen yderligere forhøjet med de  

 20 års beskæftigelse under den svenske stat.
Ved pensionsalderfastsættelsen  

 tages det under pkt.
III i cirkulæret nævnte forbehold.
P.
M.
V.
E.
B.
S.
Chidekel Cirkulære om medregning i pensionsalderen m.m. for tjenestemænd m.fl. af  

 tidligerepensionsberettigende ansættelse i Finland, Norge og Sverige.
I.
Den 18/12 1973 er der indgået overenskomst mellem Finland, Norge,  

 Sverige og Danmark, der indebærer, at de efter den 1/7 1969 ansatte 1)  

 tjenestemænd i den danske stat, folkeskole og folkekirke, 2) personer optaget  

 som medlemmer af danske statsfinansierede eller statsgaranterede pensionsordninger med i det væsentlige samme indhold som  

 pensionsordningen for statstjenestemænd m.v., får ret til at medregne den tid i pensionsalderen, i hvilken de efter det  

 fyldte 25. år under ansættelse i offentlig tjeneste i Finland, Norge og  

 Sverige har været omfattet af de i bilaget til overenskomsten nævnte  

 statslige pensionsordninger for disse lande, jfr. tjenestemandspensionslovens  

 § 4, stk. 3, og civilarbejderlovens § 2, stk. 1.
 Overenskomsten omfatter indtil videre ikke offentlig tjeneste i Island.
II.
Det er et vilkår for medregningen i pensionsalderen, 1) at den  

 efterfølgende ansættelse i Danmark har fundet sted mindst 10 år før det tidspunkt, da den ansatte skal afskediges på grund af alder.  

 Ved efterfølgende ansættelse forstås ansættelse, der efter reglerne i  

 tjenestemandspensionslovens § 4, stk. 1 og 2, og § 4a, kan indgå i  

 pensionsalderen,og III.
Ved afsked på grund af alder bortses der ved beregning af pensioner  

 fra den i pensionsalderen medregnede ansættelse i Finland, Norge og Sverige,  

 såfremt denne ansættelse ikke har været efterfulgt af mindst 10 års  

 ansættelse her i landet, som efter tjenestemandspensionslovens § 4,  stk. 1 og 2, og § 4a, indgår i pensionsalderen.
IV.
Helbredsvilkårene i pensionsmæssig henseende og spørgsmålet om  

 eventuel lønafkortning til imødegåelse af sygelighed i større omfang end  

 normalt bedømmes ved direkte overgang på grundlag af de helbredsoplysninger,  

 der blev anvendt ved helbredsbedømmelsen ved den tidligre ansættelse.
 Begrænsninger i pensionsrettighederne af helbredsmæssige årsager kan ikke  

 finde sted, såfremt sådanne begrænsninger ikke var fastsat under den  

 tidligere ansættelse.
 Iøvrigt følges bestemmelserne i økonomi- og budgetministeriets cirkulære  

 af 25. april 1973 om helbredsbedømmelse ved tjenestemandsansættelser i  

 staten, folkeskolen og folkekirken.
V.
Fremgangsmåden ved fastsættelsen af pensionsalderen.
 1. De respektive ministerier og styrelser m.v. kan  

 uden forelæggelse for finansministeriet fastsætte pensionsalderen i henhold  

 til tjenestemandspensionslovens § 4, stk. 3. pensionsalderfastsættelsen bør  

 ske i forbindelse med ansættelsen.
Tvivlstilfælde og eventuelle forslag om forhøjelse af pensionsalderen  

 efter tjenestemandspensionslovens øvrige bestemmelser forelægges dog  

 finansministeriet til afgørelse (jfr. også pkt.
V stk. 2).
Ved pensionsalderfastsættelsen bør følgende oplysninger foreligge:.
 i Danmark.
2. I tilfælde, hvor en ansat tidligere har fået  

 tillagt forhøjet pensionsalder i henhold til tjenestemandspensionslovens § 4,  

 stk. 6, må spørgsmålet om forhøjelse af pensionsalderen efter § 4, stk. 3,  

 forelægges finansministeriet til afgørelse.
Forelæggelsen må være ledsaget af  

 de ovenfor under stk. 1, a) - h) nævnte oplysninger.
3. Såfremt det efter pkt.
II, stk. 2, er et vilkår for  

 forhøjelse af pensionsalderen, at den pågældende indbetaler den ham udbetalte  

 udtrædelsesgodtgørelse, må beløbet ved vedkommende ministeriums eller  

 styrelses foranstaltning indbetales af den pågældende til den myndighed, af  

 hvis konto lønnen til den pågældende afholdes - for medlemmer af  

 statsgaranterede pensionskasser m.v. dog til pensionskassen m.v.  

 Indbetalingen bør finde sted i forbindelse med, at der træffes afgørelse om  

 medregning i pensionsalderen.
4. Ved meddelelse til den pågældende om  

 pensionsalderfastsættelsen bør der tages det under pkt.
III nævnte forbehold.
VI.
Fradrag i pensionen som følge af samtidig udbetaling af pension fra  

 Finland, Norge eller Sverige.
1. Såfremt der samtidig med udbetaling af pension i  

 Danmark sker udbetaling fra Finland, Norge eller Sverige af en  

 pensionsydelse, der hidrører fra ansættelse, som er medregnet i pensionsalderen i Danmark,  

 nedsættes pensionen i Danmark med et beløb, der svarer til den udbetalte  

 pensionsydelse i Finland, Norge eller Sverige.
 2. Såfremt der har fundet medregning sted i  

 pensionsalderen, foretages der samordningsfradrag i pensionen i Danmark,  

 beregnet efter reglerne i tjenestemandspensionslovens kapitel 9, såfremt den  

 pågældende fra Finland, Norge eller Sverige får udbetalt sociale  

 pensionsydelser af væsentlig samme art som den danske folkepension m.v.
VII.
Tillæggelse af forhøjet ansættelsestid.
Såfremt tillæggelse af forhøjet ansættelsestid efter  

 tjenestemandspensionslovens § 2, stk. 3, ved ansættelsens ophør viser sig  

 nødvendig, for at den pågældende eller de efterlevende kan opnå ret til  

 pension i Danmark, forelægges spørgsmålet herom finansministeriet vedlagt de  

 i pkt.
V, stk. 1, a) - h) nævnte oplysninger.
P.
M.
V.
E.
B.
S.
Chidekel Bilag til cirkulære Overenskomst mellem Danmark, Finland, Norge og Sverige om samordning af pensionsrettigheder  

 ifølge statslige pensionsordninger, Regeringerne i Danmark, Finland, Norge og Sverige er ud fra et fælles  

 ønske om, at overgang fra ansættelse med pensionsrettigheder efter en  

 statslig pensionsordning i et af de nordiske lande til tilsvarende ansættelse  

 i et andet nordisk land ikke skal hindres af pensionsmæssige hensyn, blevet  

 enige om følgende bestemmelser.
Artikel 1 Denne overenskomst vedrører pensionsrettigheder fra ansættelse i en  

 stilling, der omfattes af en statslig pensionsordning i et af de nævnte  

 nordiske lande.
 I bilaget til overenskomsten er nærmere angivet, hvilke pensionsordninger  

 der omfattes af overenskomsten.
Artikel 2 Når en person, der har haft ansættelse i en stilling som nævnt i artikel  

 1, får tilsvarende ansættelse i et andet af de nævnte nordiske lande, stilles  

 den pågældende med hensyn til anvendelse af bestemmelser om ansættelsestid og  

 lignende tidskrav som betingelse for opnåelse af pensionsret, som om den  

 første ansættelse havde været omfattet af den pensionsordning, som er knyttet  

 til den senere ansættelse.
Artikel 3 Ved direkte overgang fra en stilling som nævnt i artikel l til en  

 tilsvarende stilling i et andet af de nævnte nordiske lande skal eventuelle bestemmelser i den pensionsordning, hvortil  

 den pågældende overgår, om begrænsninger i pensionsrettighederne af  

 helbredsmæssige årsager ikke bringes i anvendelse, såfremt sådanne  

 begrænsninger ikke var fastsat før overgangen.
 Stk. 2.  Er der efter reglerne i den pensionsordning,  

 som den ansatte var omfattet af før overgangen, truffet bestemmelse om  

 helbredsmæssigt betingede begrænsninger i retten til pension, skal de  

 oplysninger, som har foreligget til brug ved den foregående  

 helbredsbedømmelse, også lægges til grund ved helbredsbedømmelse efter  

 overgangen.
Artikel 4 Når ansættelse i en stilling som nævnt i artikel 1 ophører af årsager, der  

 giver den ansatte eller de efterlevende ret til at få udbetalt pension fra  

 ansættelsens ophør, medregnes ansættelsestid, som har dannet grundlag for  

 pensionsrettighederne under tidligere ansættelse i et andet af de nævnte  

 nordiske lande, ved fastsættelse af pensionen, som om denne ansættelse havde  

 været forbundet med ret til pension fra den pensionsordning, som er knyttet  

 til den seneste ansættelse.
Artikel 5 Medregning efter artikel 4 er betinget af, at den seneste ansættelse har  

 fundet sted mindst lo år før det tidspunkt, da den ansatte skulle være  

 afskediget på grund af alder.
Ophører ansættelsen på grund af alder, er det  

 en betingelse for at foretage medregning efter artikel 4, at den seneste  

 ansættelse har haft en længde på mindst lo år.
 Stk. 2.  Såfremt forholdene måtte tale derfor, kan  

 reglerne i stk. 1 fraviges ved dispensation i det enkelte tilfælde.
Artikel 6 Udgifter til pensioner, der fastsættes i overensstemmelse med artikel 4,  

 afholdes af den pensionsordning, som den ansatte senest har været omfattet af.
 Stk. 2.  Såfremt der samtidig med pensionen sker  

 udbetaling fra et andet af de nævnte nordiske lande af en pensionsydelse, der  

 hidrører fra ansættelse, som er medregnet i henhold til artikel 4, nedsættes  

 pensionsudbetalingen efter stk. 1 med et beløb, der svarer til den udbetalte  

 pensionsydelse.
 Stk. 3.  Såfremt det efter de regler, der har været  

 gældende under tidligere ansættelse, er et vilkår, at udbetalt  

 udtrædelsesgodtgørelse eller lignende engangsbeløb kræves tilbagebetalt ved  

 genansættelse, er det en betingelse for at foretage medregning i henhold til  

 artikel 4, at der sker sådan tilbagebetaling senest i forbindelse med, at  

 pensionsudbetaling finder sted.
Artikel 7 For pensioner, der fastsættes i overensstemmelse med artikel 4, finder  

 bestemmelser i vedkommende pensionsordning angående samordning med sociale  

 pensionsydelser tilsvarende anvendelse med hensyn til sociale pensionsydelser  

 af væsentlig samme art, som udbetales fra et andet af de nævnte nordiske  

 lande.
Artikel 8 Ved gennemførelsen af denne overenskomst skal de kontraherende landes  

 kompetente myndigheder og organer i fornøden udstrækning yde hinanden  

 bistand.
 Tvivlsspørgsmål, der måtte opstå ved gennemførelsen afdenne overenskomst,  

 forudsættes, før endelig afgørelse træffes i vedkommende land, forelagt en  

 forhandlingsgruppe for internordisk pensionssamordning til udtalelse.
Artikel 9 Ansøgninger, erklæringer og indankninger, som skal indgives til et organ i  

 et af de kontraherende lande inden for en bestemt frist, anses som rettidigt indgivet, når de inden for den  

 samme frist er indgivet til et tilsvarende organ i et andet af landene.
I så  

 fald sender sidstnævnte organ uopholdeligt de omhandlede ansøgninger,  

 erklæringer og indankninger videre til det kompetente organ i det andet land.
Artikel 10 Vedkommende myndigheder i de kontraherende lande skal så snart som muligt  

 give hinanden underretning om alle ændringer og tilføjelser i den lovgivning,  

 som berører de pensionsordninger, der omfattes af overenskomsten.
Artikel 11 Overenskomsten træder i kraft den første dag af den anden kalendermåned,  

 som følger efter aftalens undertegnelse.
Artikel 12 Ønsker et af de kontraherende lande at opsige overenskomsten, skal  

 skriftlig meddelelse herom tilstilles den svenske regering, som straks skal  

 underrette de andre kontraherende lande herom og om den dato, da meddelelsen  

 blev modtaget.
 Opsigelsen gælder alene for det land, som har meddelt den, og har  

 gyldighed fra den 1. januar, som indtræder mindst 6 måneder efter,at den  

 svenske regering har modtaget meddelelse om opsigelsen.
 Opsiges overenskomsten, bevares de ifølge dens bestemmelser erhvervede  

 rettigheder.
Udfærdiget i Stockholm i et eksemplar på det danske, finske, norske og  

 svenske sprog, hvilke samtlige tekster har samme gyldighed, den 18. december  

 1973. Originaleksemplaret skal opbevares i det svenske udenrigsministeriums  

 arkiv.
Bekræftede kopier sendes til de øvrige deltagende regeringer.
Bilag til overenskomsten Ved dansk statslig pensionsordning forstås pensionsordningen ifølge lov  

 nr. 292 af 18. juni 1969 om tjenestemandspension - omfattende tjenestemænd i  

 staten, folkeskolen og folkekirken, pensionsordningen ifølge lov nr. 82 af  

 12. marts 1970 om pensionering af civilt personel m.v. i forsvaret, statsfinansierede og/eller statsgaranterede pensionsordninger med i det  

 væsentlige samme indhold som pensionsordningen for statstjenestemænd m.v.
 Ved finsk statslig pensionsordning forstås ordningen i henhold til lov af  

 20. maj 1966 (nr. 280/66) om statens pensioner, lov af samme dato (nr.  

 281/66) om ikraftræden af lov om statens pensioner, lov af 30. september 1950  

 (nr. 459/50) om tjenestemandspensioner, lov af samme dato ( nr. 463/50) om  

 officerers, underofficerers og flyveres ret til pension, lov af3l. december  

 1968 (nr. 774/68) om statens familiepensioner, lov af samme dato (nr. 775/68)  

 om ikrafttræden af lov om statens familiepensioner, lov af 25. december 1956  

 ( nr. 696/56) om familiepension og begravelseshjælp til statstjenestemænd, de  

 i henhold til ovennævnte love udstedte anordninger samt de love og  

 anordninger, i henhold til hvilke pension bevilges eller er blevet bevilget  

 af statskassen under iagttagelse af relevante bestemmelser i de førnævnte  

 love og anordninger.
 Ved norsk statslig pensionsordning forstås ordninger i henhold til lov af  

 28. juli 1949 om statens pensionskasse med tillægslove, lov af samme dato om  

 statsbanernes pensionskasse med tillægslove og lov af 13. juni 1950 om  

 pensionsordning for statens arbejdere med tillægslove.
 Ved svensk statslig pensionsordning forstås sådanne egenpensions- og  

 familiepensionsbestemmelser for statsansatte m.v., der enten er blevet  

 vedtaget af regeringen og rigsdagen eller, for så vidt angår rigsdagen og de  

 direkte under denne hørende statsinstitutioner, af rigsdagen, eller som er  

 blevet udstedt i henhold til en af rigsdagen givet bemyndigelse.
