(Forhøjelse af skattegodtgørelsen m.  

 v.) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om indkomstbeskatning af aktieselskaber m.v., jfr. lovbekendtgørelse  

 nr. 447 af 16. oktober 1980, som ændret ved lov nr. 582 af 19. december 1980,  

 foretages følgende ændringer:
 1. I § 3, stk. 1, nr. 11, indsættes efter "loven  

 om tilsyn med pensionskasser": "eller efter lov om  

 forsikringsvirksomhed".
2. I § 3, stk. 1, indsættes som nr. 16 : "16)  

 Værdipapircentralen." 3. I § 3, stk. 1, indsættes som nr. 17 : "17)  

 Lønmodtagernes Dyrtidsfond." 4. I § 17A ændres "15 pct." til: "25  

 pct.".
5. I § 17A indsættes som stk. 2: "Stk. 2.  

 Skattegodtgørelse indrømmes endvidere medlemmer af investeringsforeninger,  

 som udsteder omsættelige beviser for medlemmernes indskud, og som ifølge  

 deres vedtægter er forpligtet til inden fristen for indgivelse af  

 selvangivelse for det pågældende indkomstår at udlodde de i indkomståret  

 indtjente renter og udbytter.
Godtgørelsen beregnes som 25 pct. af den del af  

 de udloddede beløb, som hidrører fra modtagne udbytter fra de i § 1, stk. 1,  

 nr. 1 og 2, nævnte aktieselskaber og andre selskaber.
Ministeren for skatter  

 og afgifter kan fastsætte nærmere regler om opgørelsen af det beløb, hvoraf  

 godtgørelsen beregnes." § 2 § 1,  nr. 1, har virkning fra den 1. oktober 1981. §  

 1, nr. 2, har virkning fra den 1. juli 1980. § 1, nr. 3, har virkning fra den  

 1. april 1980. § 1, nr. 4 og 5, har virkning fra og med indkomståret 1981.
