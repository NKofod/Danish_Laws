Anvendelse af underskud ved fusion mellem  

 moder- og datterselskab Koncernen består  

 inden fusionen af A der er holdingselskab.
A er med 100 % ejerskab af  

 aktiekapitalen  

 moderselskab for selskaberne B, C, E og F.
Herudover ejer A 95 % af  

 aktiekapitalen  

 i D og 45 % af aktiekapitalen i G samt 50 % af kapitalen i H.
B ejer 100 % af  

 aktiekapitalen i I.
 Koncernen  

 beskæftiger sig med finansielle aktiviteter inden for primært pantebreve og  

 ejendomme.
Koncernens  

 aktiviteter er gennem de senere år blevet mere målrettet mod  

 udlejningsejendomme samt pantebreve i primært parcelhuse.
Af praktiske hensyn  

 er al personale og administration samlet i B Aktieselskab, mens A  

 Aktieselskab  

 alene har fungeret som holdingselskab og moderselskab i sambeskatningskredsen  

 siden 2002.
Der er i 2002  

 etableret sambeskatning mellem A Aktieselskab, B Aktieselskab,  

 Ejendomsaktieselskabet  

 C, og I Aktieselskab.
Sambeskatningskredsen er for 2005 udvidet med D  

 Aktieselskab og E A/S, som følge af de nye sambeskatningsregler.
 G A/S og H A/S  

 indgår ikke i sambeskatningen, da ejerandele ikke er tilstrækkeligt til, at  

 selskaberne omfattes af tvungen sambeskatning.
Selskaberne A  

 Aktieselskab og B Aktieselskab ønsker at fusionere pr. 01. januar 2006 med B  

 Aktieselskab  

 som fortsættende selskab.
B Aktieselskab er valgt som fortsættende selskab  

 som  

 følge af praktiske og organisatoriske forhold.
 Spørger har  

 foranlediget af den forestående fusion stillet følgende spørgsmål:
Spørgsmål 1 Efter  

 gennemførsel af skattefri fusion af A Aktieselskab og B Aktieselskab pr. 01.  

 januar 2006 med B Aktieselskab som fortsættende selskab, vil skattemæssige  

 underskud fra de fusionerende selskaber fortsat kunne anvendes til modregning  

 i  

 positiv skattepligtig indkomst a) i det  

 fortsættende selskab, B Aktieselskab? b) i  

 Ejendomsaktieselskaber C(sambeskattet fra 2002)? c) i I  

 Aktieselskab (sambeskattet fra 2002)? Spørgsmål 2 Efter  

 gennemførsel af ovenstående skattefri fusion vil skattemæssige underskud fra  

 Ejendomsselskabet C fortsat kunne anvendes til modregning i positiv  

 skattepligtig  

 indkomst a) i  

 Ejendomsselskabet C? b) i det  

 fortsættende selskab, B Aktieselskab? c) i I  

 Aktieselskab (sambeskattet fra 2002)? Svar Spørgsmål 1:
 a) Ja.
 b) Ja.
 c) Ja.
Spørgsmål 2 a) Ja.
 b) Ja.
 c) Ja.
Rådgiver har i  

 forbindelse med sagen givet følgende udtalelse Fusionsskattelovens  

 § 8, stk. 6 Ved en skattefri  

 fusion som beskrevet ovenfor mellem selskaberne A Aktieselskab og B  

 Aktieselskab  

 er hovedreglen i fusionsskatteloven, at skattemæssige underskud fra tiden før  

 fusionen fortabes.
Hovedreglen er imidlertid fraveget i FUL § 8, stk. 6, 2.  

 pkt., der giver mulighed for fortsat at fremfører/anvende skattemæssige  

 underskud fra de i fusionen deltagende selskaber under forudsætning af, - at de  

 skattemæssige underskud er opstået under sambeskatningen, og - at de  

 selskaber hvori der sker modregning også var inkluderet i  

 sambeskatningskredsen  

 på det tidspunkt, hvor de skattemæssige underskud er opstået.
 Det er  

 repræsentantens opfattelse, at underskuddene hidrørende fra A Aktieselskab og  

 B  

 Aktieselskab umiddelbart efter ordlyden af § 8, stk. 6, 2. pkt. kan fremføres  

 til modregning i positiv indkomst i det fortsættende selskab, B Aktieselskab,  

 samt I Aktieselskab og Ejendomsaktieselskabet C, da selskaberne var omfattet  

 af  

 sambeskatning med A Aktieselskab og B Aktieselskab på tidspunktet, hvor  

 underskuddene er opstået.
 Repræsentanten  

 skal endvidere henvise til TfS 2005.368 LR, hvor Ligningsrådet bekræftede, at  

 et selskab, som det modtagende selskab i en skattefri fusion med sit 100 %  

 ejede datterselskab kunne fradrage underskud i sin indkomst hidrørende fra  

 datterselskabet og fra egen indkomst.
Ejendomsaktieselskabet  

 C I relation til  

 underskud hidrørende fra Ejendomsaktieselskabet C er det repræsentantens  

 opfattelse,  

 at skattemæssige underskud fortsat efter fusionen kan fremføres til  

 modregning  

 i egen fremtidig positiv skattepligtig indkomst, i positiv skattepligtig  

 indkomst i det fortsættende selskab, B Aktieselskab, samt I Aktieselskab, da  

 selskaberne var omfattet af sambeskatning med Ejendomsaktieselskabet C på  

 tidspunktet,  

 hvor underskuddene er opstået.
 Repræsentanten  

 henviser til TfS 2005.94 LR, der vedrører en moder-/datterselskabsfusion pr.  

 01. januar 2004, hvor Ligningsrådet tiltrådte, at skattemæssige underskud fra  

 søsterselskaber, som var omfattet af sambeskatningskredsen forud for  

 fusionen,  

 fortsat efter fusionen kunne bringes til modregning i positiv indkomst i det  

 fortsættende selskab.
 I afgørelsen som  

 refereret ovenfor blev der blandt andet argumenteret for, at bestemmelsen i  

 fusionsskattelovens  

 § 8 stk. 6 2.pkt (den tidligere formulering, der var gældende frem til  

 lovændringen ved lov nr. 426 af 6. juni 2005) ifølge forarbejderne er indført  

 som en værnsregel med henblik på at sikre, at to selskaber, der i forvejen er  

 sambeskattet og dermed har mulighed for underskudsoverførsel, ikke bliver  

 stillet dårligere, hvis de fusionerer.
 Michael Serup  

 har endvidere i kommentarerne til fusionsskatteloven anført, at det efter  

 praksis er reglerne for sambeskatning, der regulerer i hvilket opfang og  

 hvorledes underskud i de fusionerende selskaber kan udnyttes efter  

 fusionen.  Dette anføres ligeledes i ligningsvejledning 2006-1.
Skift af  

 administrationsselskab En konsekvens af  

 fusionen er endvidere, at der som følge af de nye sambeskatningsregler vil  

 ske  

 skift af administrationsselskab fra A Aktieselskab, der ophører ved fusionen,  

 til B Aktieselskab, da fusionen gennemføres som en omvendt lodret  

 fusion.
 Det er  

 repræsentantens opfattelse, at den skattemæssige stilling i relation til  

 underskudsfremførsel for indkomstårene 2002 - 2004 ikke skal afgøres af,  

 hvilket selskab, der vælges som fortsættende i forbindelse med fusionen, da  

 begge de fusionerende selskaber samt øvrige datterselskaber i koncernen (hvor  

 ejerandel er over 50 %) før fusionen var omfattet af sambeskatning.
SKATs indstilling og begrundelse Ad spørgsmål 1 Udgangspunktet i  

 fusionsskattelovens § 8, stk. 6, er, at underskud fra tidligere år i de  

 fusionerende  

 selskaber uanset bestemmelsen i ligningslovens § 15, ikke kan bringes til  

 fradrag i det modtagende selskabs indkomstopgørelse.
Dette gælder både  

 underskud der hidrører fra det modtagende selskab såvel som det eller de  

 indskydende selskaber.
 Bestemmelsen i  

 fusionsskattelovens § 8, stk. 6, 1 pkt., er indsat som en værnsregel, der  

 sikrer mod muligheden for at opnå utilsigtede fradragsmuligheder i  

 forbindelse  

 med en fusion, idet sådanne fradragsmuligheder ikke ville være mulige,  

 såfremt  

 fusionen ikke havde fundet sted.
 Det ovenfor  

 beskrevne udgangspunkt fraviges dog, med henvisning til fusionsskattelovens §  

 8, stk. 6, 2. pkt., i tilfælde hvor underskud er opstået under sambeskatning.
 Det fremgår  

 således af bemærkningerne til fusionsskattelovens § 8, stk. 6, 2. pkt., at  

 underskud opstået i sambeskatning ville kunne være udnyttet inden for  

 sambeskatningskredsen, og en skattefri fusion bør derfor ikke afskære  

 selskaberne for denne mulighed, ved at stille dem ringere end selskaberne  

 ville  

 have været inden fusionen.
 Det følger  

 således direkte heraf, at det fortsættende selskab, B Aktieselskab efter  

 fusionen fortsat vil kunne anvende underskud fra begge de i fusionen  

 deltagende  

 selskaber så længe disse underskud er opstået under sambeskatningen, der har  

 været etableret siden 2002.
 Underspørgsmål b  

 og c vedrører muligheden for underskudsfremførsel for 2 selskaber, som ikke  

 deltager i fusionen, men er datterselskaber af de fusionerende selskaber.
 Idet det  

 fortsættende selskab i fusionen fortsat er en del af sambeskatningskredsen,  

 og  

 som følge af fusionsskattelovens § 8, stk. 6, 2. pkt. fortsat kan anvende de  

 underskud der er opstået under sambeskatning i A Aktieselskab og B  

 Aktieselskab  

 (de fusionerende selskaber), kan de to underliggende datterselskaber, der  

 ligeledes er en del af sambeskatningskredsen fortsat anvende underskuddene i  

 de  

 fusionerende selskaber, der er opstået under sambeskatningen, til modregning  

 i  

 positiv fremtidig indkomst efter principperne i selskabsskattelovens § 31,  

 stk.  

 2.
 SKAT er enig med  

 repræsentantens i, at det forhold, at sambeskatningskredsen, via en fusion,  

 får  

 et nyt administrationsselskab, B Aktieselskab, i den konkrete sag ikke føre  

 til, at sambeskatningen er afbrudt.
 SKAT skal derfor  

 indstille, at spørgsmål 1, underspørgsmål a, b og c alle besvares med et  

 "ja", under forudsætning af, at de underskud der ønskes fremført og  

 anvendt er opstået under sambeskatning.
Ad spørgsmål 2 Ved spørgsmål 2  

 ønsker forespørger afklaret, om underskud der er opstået under sambeskatning  

 i  

 Ejendomsselskabet C, fortsat kan anvendes til modregning i positiv  

 skattepligtig indkomst,  

  

 dels  

  

 i selskabet selv,  

  

 dels  

  

 i det  

 fortsættende selskab, og endelig i det i sambeskatningen andet deltagende  

 selskab.
Ejendomsselskabet  

 C deltager ikke selv i fusionen, men er en del af en sambeskatningskreds,  

 hvori  

 2 selskaber, herunder administrationsselskabet fusionerer.
Selskabets  

 mulighed  

 for fremtidigt at anvende egne underskud bliver ikke berørt af fusionen i  

 sambeskatningskredsen, og Ejendomsselskabet C, kan derfor fortsat anvende  

 sine  

 egne tidligere underskud i fremtidig positiv indkomst, jf. ligningslovens §  

 15.
 For så vidt  

 angår det fortsættende selskab, B Aktieselskabs mulighed for fremtidig at  

 kunne  

 udnytte de skattemæssige underskud der er opstået under sambeskatning i  

 Ejendomsaktieselskabet C, siden 2002, har Ligningsrådet tidligere taget  

 stilling til en lignende situation.
 Som  

 repræsentanten påpeger, har Ligningsrådet i SKM 2005.1 (TfS 2005.94)  

 tidligere  

 taget stilling til, hvorvidt det fortsættende selskab i en fusion kunne  

 udnytte  

 et underskud, som var opstået i et, i fusionen ikke deltagende selskab, som  

 dog  

 var omfattet af sambeskatningskredsen.
Ligningsrådet  

 lagde i daværende sag, bl.a. vægt på, at det af lovforarbejderne fremgår, at  

 formålet med fusionsskattelovens § 8, stk. 6, 2. pkt. er at sikre, at  

 selskaber, der i forvejen er sambeskattet, ikke bliver stillet dårligere,  

 hvis  

 de fusionerer.
Samtidig er det ikke intentionen med bestemmelsen, at de skal  

 stilles bedre ved en fusion.
 Ligningsrådet  

 fandt derfor, bl.a. på baggrund af ovenstående, at det fortsættende selskab i  

 en fusion, kan udnytte underskud i fremtidige positive indkomster, selvom  

 underskuddet ikke hidrører fra et af de fusionerende selskaber, men dog  

 betinger af, at underskuddet hidrører fra et andet selskab i  

 sambeskatningskredsen,  

 og underskuddet er opstået under sambeskatningen.
 SKAT finder derfor  

 tilsvarende, at underskud der er opstået i Ejendomsselskabet C, fortsat vil  

 kunne  

 anvendes til modregning i positiv skattepligtig indkomst i det fortsættende  

 selskab B Aktieselskab.
 For så vidt  

 angår I Aktieselskab, vil selskabet før fusionen kunne udnytte underskuddet  

 fra  

 Ejendomsaktieselskabet C, der er opstået under sambeskatning til modregning i  

 positiv skattepligtig indkomst efter reglerne i selskabsskattelovens § 31,  

 stk.  

 2. Det forhold af to selskaber inden for sambeskatningskredsen fusionerer,  

 påvirker ikke I Aktieselskabs mulighed for udnyttelse af de under  

 sambeskatning  

 opståede underskud i Ejendomsaktieselskabet C.
 SKAT skal derfor  

 indstille, at spørgsmål  

 2, a, b og c  

 besvares med et "ja".
Skatterådets afgørelse og begrundelse Skatterådet  

 tiltræder SKATs indstilling.
