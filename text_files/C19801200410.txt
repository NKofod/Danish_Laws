Kirkeministeriet har den 14. maj 1980 med tjenestemandsorganisationerne  

 indgået den som bilag vedlagte aftale om de for folkekirkens tjenestemænd Aftalen har virkning fra 1. april 1979. Fra samme dag er aftalen af 20.  

 april 1972 ophævet.
 Til aftalens enkelte bestemmelser skal man bemærke følgende:
Ad § 1: Medens folkekirkens tjenestemænd hidtil for hver måneds tjeneste  

 i et kalenderår (optjeningsår) har optjent ret til ferie med løn 2  

 arbejdsdage i det påfølgende ferieår (1. april-31. marts), er ferieretten  

 forhøjet til 2 1/2 arbejdsdag for hver måneds tjeneste fra den 1. september  

 1979 at regne.
Forhøjelsen svarer til den ferieforlængelse, der er sket inden  

 for ferielovens område.
 Det vil sige, at en tjenestemand, der har haft tjeneste i hele  

 kaldenderåret 1979, vil være berettiget til en ferie med løn omfattende 26  

 arbejdsdage i ferieåret 1980/81. I ferieåret 1981/82 vil ferieretten omfatte  

 30 arbejdsdage, såfremt tjenestemanden har haft tjeneste i hele  

 optjeningsåret 1980.
 Lige med tjeneste stilles fravær under bevilget tjenestefrihed - med eller  

 uden løn - af kortere varighed end et år og fravær på grund af sygdom, jfr.  

 dog som en undtagelse herfra § 7, stk. 3, om sygdom i forbindelse med  

 afskedigelse.
Tjenestemandens ret til ferie med løn beregnes på grundlag af  

 ansættelsestiden i folkekirken i det foregående optjeningsår.
Det er uden  

 betydning, hvilken ansættelsesform den pågældende har haft i folkekirken i  

 optjeningsåret.
Hvis den pågældende imidlertid under ansættelsen i  

 optjeningsåret ikke har optjent ret til ferie med løn, men løbende har fået  

 udbetalt feriegodtgørelse i form af feriemærker, foretages der for de under  

 sådan ansættelse optjente feriedage fradrag efter aftalens § 1, stk. 2.
Ansættelse i tjenestemandsstilling under staten ligestilles med tjeneste i  

 folkekirken.
Tilsvarende gælder tjeneste som dansk præst under D.K.U. i  

 Sydslesvig og som sømandspræst under Dansk Sømandskirke i Fremmede Havne, men  

 derimod ikke f.eks. ansættelse som lærer i folkeskolen eller ved ydre  

 missions-selskaber.
 Har tjenestemanden i hele det foregående optjeningsår eller en del heraf  

 haft ansættelse, som ikke efter foranstående berettiger til ferie med løn i  

 folkekirken, skal der under afholdelse af ferie, der er optjent under sådan  

 ansættelse, tilbageholdes 1/25 af tjenestemandens løn for den pågældende  

 måned for hver feriedag.
 Hvis tjenestemanden ikke i det foregående optjeningsår har haft  

 ansættelse, hvorunder han har optjent ret til ferie med eller uden løn, kan  

 der hvor tjenstlige grunde ikke er til hinder derfor - af biskoppen for så  

 vidt angår præster og iøvrigt af menighedsrådet - bevilges tjenestemanden  

 tjenestefrihed til sædvanlig ferie imod fradrag i lønnen, som i aftalens § 1,  

 stk. 2, fastsat.
 Tilsvarende kan optjente feriedage suppleres op til fuld ferie.
Løn under ferie udbetales med de aktuelle lønbeløb og i forhold til den  

 gældende lønkvota.
Fra den 1. april 1980 at regne foretages der dog den  

 ændring heri, at løn udbetales i forhold til den gennemsnitlige  

 beskæftigelsesgrad (lønkvota) i optjeningsåret og altså ikke med lønkvoten på  

 ferietidspunktet.
 En tjenestemandsansat organist, der får forhøjet sin lønkvota fra 60 til  

 80% pr. 1. september 1979, vil i ferieåret 1980/81 under afholdelse af ferie  

 kun være berettiget til løn, i forhold til en kvota på 66,67%, Overgår  

 omvendt en organist fra en stilling med en kvota på 80% til en stilling med  

 en kvota på 60% pr. 1. september 1979, er han under ferien i ferieåret  

 1980/81 berettiget til løn i forhold til en lønkvota på 73,33%.
Som eksempel kan også nævnes en tjenestemandsansat præst der i første  

 halvdel af optjeningsåret 1979 var ansat som hjælpepræst med en  

 beskæftigelsesgrad (kvota) på 50%, hvorefter han ansattes i sin nuværende  

 tjenestemandsstilling.
Den pågældende præst skal under afviklingen af sin  

 ferie i ferieåret 1980/81 have udbetalt løn med 75% af tjenestemandslønnen.
Ad § 2: Bestemmelse om placering af ferie træffes for præster og  

 provsters vedkommende af biskoppen og af menighedsrådet for så vidt angår  

 kirke- og kirkegårdsfunktionærer.
Bestemmelse skal træffes under videst  

 muligt hensyntagen til tjenestemændenes ønsker inden for de grænser, som  

 tjenestens tarv sætter.
Præster er forpligtede til at vikariere for hinanden under ferie.
Kun  

 såfremt vikariatet har en sammenhængende længe på 28 dage eller derover, vil  

 der kunne ydes vederlag til den vikarierende præst, medmindre vederlæggelse  

 er udelukket, fordi præsten oppebærer rådighedstillæg.
Den vikarierende  

 præsts befordringsudgifter under vikariatet godtgøres af fællesfonden efter  

 hidtidige regler.
 Om de ved kirker og kirkegårde ansatte tjenestemænds forpligtelse til at  

 vikariere i anden stilling under ferie henvises til pkt. 4.13. i cirkulære af  

 20. december 1974 om løn- og ansættelsesvilkår for kirke- og  

 kirkegårdsfunktionærer.
Som noget nyt bestemmes det i § 2, stk. 2, at tjenestemænd kan sammenspare  

 dele af deres ferie til afvikling i sammenhæng inden 3 år efter udløbet af  

 det ferieår, i hvilket sammensparingen påbegyndes.
Samtykke hertil gives for  

 præster og provsters vedkommende af biskoppen, der ligeledes træffer  

 bestemmelse om afviklingen af den sammensparede ferie.
Tilsvarende  

 bestemmelser træffes for de ved kirker og kirkegårde ansatte tjenestemænd af  

 vedkommende menighedsråd.
 Ad § 3: Afgørelse med hensyn til bortfald af ferie et enkelt år for en  

 tjenestemand i folkekirken træffes indtil videre af kirkeministeren efter  

 indstilling fra biskoppen eller vedkommende menighedsråd.
Ad § 4: Man bemyndiger herved biskoppen til at træffe afgørelse med  

 hensyn til suspension af ferie under en præsts eller provsts sygdom inden for  

 de herom i § 4 givne rammer.
Tilsvarende bemyndigelse gives menighedsrådene  

 for de ved kirker og kirkegårde ansatte tjenestemænd.
 Ad § 5: Opmærksomheden henledes på, at der ved § 5, stk. 2, er gennemført  

 en nyordning af ferierettighederne for tjenestemænd, der efter 1. april 1980  

 indkaldes til aftjening af værnepligt.
 Ad § 6: Det er nu udtrykkeligt fastsat, hvad også hidtil har været  

 praktiseret, at den i optjeningsåret eventuelt udbetalte særlige  

 feriegodtgørelse skal fradrages det samlede i optjeningsåret udbetalte  

 indkomstskattepligtige beløb, forinden den særlige feriegodtgørelse, der  

 uændret udgør 1 1/2 pct., beregnes.
 Faste godtgørelser (befordringsgodtgørelse m.v.) holdes ligeledes uden for  

 beregningen.
Den særlige feriegodtgørelse udbetales i forbindelse med lønnen for maj  

 måned.
Godtgørelse udbetales af den myndighed, der udbetaler lønnen for maj  

 måned, uanset om tjenestemanden i hele det til grund liggende optjeningsår  

 eller dele heraf har været ansat i anden stilling.
Feriegodtgørelsen beregnes  

 under hensyntagen til de i denne anden stilling i optjeningsåret udbetalte  

 indkomstskattepligtige beløb under forudsætning af, at tjenesten i stillingen  

 berettiger til ferie med løn efter de foran ad § 1 angivne retningslinier.  

 Refusion mellem forskellige kirkekasser eller mellem folkekirken og staten  

 m.v. skal ikke finde sted.
 Særlig feriegodtgørelse udbetales efter samme regler tillige til  

 kirketjenere, kordegne, organister, kirkegårdsledere og  

 kirkegårdsassistenter, der er ansat på tjenestemandslignende vilkår, jfr. ad  

 § 9.
 Bestemmelsen i § 6, stk. 2, har sammenhæng med den ved § 5 indførte  

 nyordning for tjenestemænd, der indkaldes til militærtjeneste.
Ad § 7: Opmærksomheden henledes på, at det påhviler en tjenestemand, der  

 afskediges med pension i henhold til kap. 2 i tjenestemandspensionsloven, at  

 afvikle tilgodehavende ferie inden afskedsdatoen.
Den myndighed, der  

 fastlægger tjenestemandens ferie, jfr. foran ad § 2, må træffe foranstaltning  

 til, at afvikling af ferie i overensstemmelse hermed finder sted.  

 Dispensation fra forpligtelsen kan, når hensynet til tjenesten taler derfor,  

 meddeles - for kirkefunktionærers vedkommende af stiftsøvrigheden og iøvrigt  

 af ministeriet.
Ad § 8: Uanset bestemmelsen i § 8 udbetales der ikke feriegodtgørels e til en tjenestemand, der overgår fra tjenestemandsstilling i folkekirken  

 til tjenestemandsstilling i staten, eller en stilling som præst under D.K.U.  

 i Sydslesvig eller som sømandspræst.
 Man henleder opmærksomheden på, at feriegodtgørelsen er forhøjet fra den  

 1. september 1979 at regne til 12 1/2 pct.
 Ad § 9: Aftalens bestemmelser gælder ikke for kirke- og  

 kirkegårdsfunktionærer, der er ansat på tjenestemandslignende vilkår, idet de  

 pågældende er omfattet af lov om ferie.
 Da de på tjenestemandslignende vilkår ansatte kirketjenere, kordegne,  

 organister, kirkegårdsledere og kirkegårdsassistenter efter den tidligere  

 gældende ferieaftale af 20. april 1972 har været berettiget til en særlig  

 feriegodtgørelse på 1 1/2%, følger det af reglerne i lov af 29. marts 1979 om  

 forlængelse af kollektive overenskomster m.v., at disse kirke- og  

 kirkegårdsfunktionærer fortsat vil være berettiget til en særlig  

 feriegodtgørelse på 1 1/2% - i stedet for det i ferieloven fastsatte  

 ferietillæg på 1% - af indkomsten i optjeningsåret.
 Nærværende skrivelse bedes bekendtgjort for provsterne, provstudvalgene og  

 menighedsråd ved kirker, ved hvilke der er ansat kirke- og  

 kirkegårdsfunktionærer på tjenestemands- eller tjenestemandslignende vilkår.
 P.M.V.
 E.B.
K.
BAGGER Aftale om de for folkekirkens tjenestemænd m.fl. gældende ferieregler.
 I henhold til §45, stk. 2, i lov om tjenestemænd i staten, folkeskolen og  

 folkekirken indgås følgende aftale:
Retten til ferie § 1. Folkekirkens tjenestemænd har inden for ferieåret, der går fra 1.  

 april til 31. marts, ret til at holde ferie med løn i 2 arbejdsdage for hver  

 måneds tjeneste i løbet af det forudgående kalenderår  

 (»optjeningsåret«). For hver måneds tjeneste efter 1. september  

 1979 optjenes ret til 2 1/2 dags ferie med løn til afholdelse i det følgende  

 ferieår.
 Stk. 2. Tjenestemænd, der er ansat inden for optjeningsåret eller efter  

 optjeningsårets udløb, og som har erhvervet ferieret under anden  

 beskæftigelse, er berettigede til at holde sådan tilgodehavende ferie mod  

 afgivelse af 1/25 af månedslønnen for hver af de således erhvervede  

 feriedage.
 Stk. 3. Ved opgørelse af tilgodehavende ferie sidestilles fravær på grund  

 af ekstraordinær tjenestefrihed i kortere perioder end et år samt fravær på  

 grund af sygdom eller ferie med tjeneste i stillingen, jfr. dog § 7, stk. 3.
Stk. 4. Løn under ferie ydes med samme beløb, som ville være indtjen t under tjeneste med samme beskæftigelsesgrad som umiddelbart forud for  

 ferien.
Fra 1. april 1980 ydes der dog til tjenestemænd, der ved feriens  

 afholdelse har anden arbejdstid end i optjeningsåret, løn under ferie med  

 samme brøkdel, som tjenesten i optjeningsåret har andraget.
Tilrettelæggelse af ferien § 2. Ferien skal i videst muligt omfang gives samlet og i tidsrummet 2.  

 maj-30. september.
Ved feriens tilrettelæggelse skal der inden for de  

 grænser, som tjenesten tillader, tages størst muligt hensyn til  

 tjenestemændenes ønsker.
Meddelelse om feriens placering gives så tidligt som  

 muligt.
Stk. 2. Feriedage ud over 18 pr. år - herunder forlænget ferie i henhold  

 til stk. 3. - kan efter ansøgning, når afviklingen skønnes forenelig med de  

 tjenstlige forhold, sammenspares med henblik på afvikling i sammenhæng senest  

 inden 3 år efter udløbet af det ferieår, i hvilket sammensparingen  

 påbegyndes.
Den således sammensparede ferie kan sammenlagt med den ordinære  

 ferie i et enkelt ferieår maksimalt udgøre 11 uger, hvoraf højst 8 uger kan  

 kræves afviklet i træk og efter bestemmelse af kirkeministeren eller den  

 myndighed, han bemyndiger dertil, fortrinsvis til afholdelse uden for  

 ferieperioden.
Anmodning om sammensparing fremsættes i forbindelse med  

 ferieplanlægningen for det ferieår, hvori ferien normalt skulle være afholdt,  

 dog senest den 1. juni.
Tjenestemanden skal samtidig oplyse, i hvilket  

 ferieår afvikling ønskes.
Tidspunktet for afvikling af sammensparet ferie  

 fastlægges, jfr. stk. 1, 2. pkt., senest 3 måneder før påbegyndelsen af det  

 ferieår, i hvilket afviklingen skal ske.
Sammensparet ferie kan ikke omdannes  

 til kontant godtgørelse og kan ikke give grundlag for ferieforlængelse efter  

 stk. 3.
 Stk. 3. Har der af tjenstlige grunde ikke kunnet tildeles en tjenestemand  

 mindst 18 feriedage inden for den i stk. 1 nævnte periode, er den pågældende  

 berettiget til i den øvrige del af ferieåret at holde forlænget ferie efter  

 følgende regler:
Er der i perioden 2. maj-30. september holdt ferie i 12-17 dage, forlænges  

 den resterende ferie med 2 dage, 6-11 dage, forlænges den resterende ferie med 3 dage, 5 dage eller  

 derunder, forlænges den resterende ferie med 4 dage.
 Feriedage, som af tjenstlige grunde har måttet tildeles før den 2. maj,  

 kommer i betragtning ved beregning af ekstra feriedage på tilsvarende måde  

 som feriedage, der resterer ved udløbet af perioden 2. maj- 30. september.
 Stk. 4. Ferie uden for perioden 2. maj- 30. september bør normalt ikke  

 deles i mindre afsnit end 6 dage i sammenhæng.
Stk. 5. Er tjenesten tilrettelagt med 5 arbejdsdage om ugen, indgår 1 arbejdsfri dag som afviklet ferie for hver 5 dage, den pågældende holder  

 ferie.
 Stk. 6. Helligdage i ferieperioden, der ville være fridage for den  

 pågældende, medregnes ikke som feriedage.
§ 3. For så vidt ganske særlige tjenstlige forhold gør sig gældende, kan  

 optjent ferie bortfalde et enkelt ferieår efter bestemmelse af  

 kirkeministeren eller den myndighed, ministeren bemyndiger til at træffe  

 bestemmelsen.
Bortfald af optjent ferie i to på hinanden følgende ferieår kan  

 kun undtagelsesvis finde sted og da kun med kirkeministeriets forudgående  

 samtykke.
Stk. 2. For bortfaldne feriedage gives i det efterfølgende ferieår e n tillægsferie af samme længde som den bortfaldne ferie, således som denne  

 opgøres efter bestemmelserne i § 2, stk. 3.
Stk. 3. Har tillægsferie som nævnt i stk. 2 ikke kunnet gives er  

 tjenestemanden berettiget til en godtgørelse, som for hver tilgodehavende  

 feriedag udgør et beløb svarende til overarbejdsbetaling for 7 timer,  

 beregnet efter den betalingssats, der er gældende for statstjenestemænd i  

 tilsvarende lønramme umiddelbart efter udløbet af det ferieår, i hvilket  

 tillægsferie skulle være givet.
Godtgørelse udbetales senest 3 måneder efter  

 udløbet af det ferieår, i hvilket tillægsferien skulle være givet.
 Sygdom under ferie.
 § 4. Sygedage under ferie betragtes i almindelighed som feriedage.
Stk. 2. Når særlige omstændigheder taler derfor, kan kirkeministeren -  

 eller den myndighed, ministeren bemyndiger dertil - dog tillade, at ferie  

 suspenderes under sygdom.
Ved afgørelse af, hvorvidt sådan suspension kan  

 foretages, skal der eksempelvis tages hensyn til, om tjenestemanden er  

 sygemeldt ved feriens begyndelse, om sygdommen er af længere varighed, om den  

 er af alvorligere karakter, om den kan karakteriseres som en enkelt alvorlig  

 sygdom, om sygdommen hindrer tjenestemanden i at benytte tjenestefriheden på  

 rimelig måde som ferie, eller om sygdommen skyldes tilskadekomst under  

 udførelse af tjenesten.
 Stk. 3. Ferie, der træder i stedet for en efter bestemmelserne i stk . 2  

 suspenderet ferie, gives på et for afløsningen belejligt tidspunkt og uden  

 tillægsferie, selv om ferien må tildeles uden for perioden 2. maj - 30.  

 september.
Militærtjeneste § 5. Tjenestemænd, der inden 1. april 1980 er blevet indkaldt til  

 militærtjeneste, er ved genoptagelse af tjenesten berettiget til normal årlig  

 ferie.
Der vil ikke samtidig hermed kunne ydes de pågældende godtgørelse i  

 form af tillægsferie eller pengeerstatning for den inden indkaldelsen  

 optjente, ikke afviklede ferie.
Stk. 2. Tjenestemænd, der efter 1. april 1980 indkaldes til aftjenin g af værnepligt, er berettiget til almindelig feriegodtgørelse, jfr. § 8,  

 stk. 1, for den inden indkaldelsen optjente, ikke afholdte ferie.
Efter  

 genoptagelse af tjenesten efter aftjent værnepligt er tjenestemanden  

 berettiget til at holde den under værnepligtsaftjeningen optjente ferie mod  

 fradrag i lønnen som anført i §1, stk. 2.
Særlig feriegodtgørelse § 6. Ud over løn under ferie oppebærer tjenestemænd en særlig  

 feriegodtgørelse på 1 1/2 pct., som beregnes af samtlige i optjeningsåret  

 oppebårne indkomstskattepligtige beløb for tjenstligt arbejde, men med  

 fradrag af eventuelt sygdomsrisikobidrag samt særlig feriegodtgørelse.
 Stk. 2. For tjenestemænd, der inden 1. april 1980 er blevet indkaldt til  

 militærtjeneste, beregnes godtgørelse på grundlag af den løn, som den  

 pågældende ville have oppebåret, hvis han ikke havde været fraværende på  

 grund af militærtjeneste.
 Stk. 3. I tilfælde, hvor en tjenestemands ferie af tjenstlige grunde  

 bortfalder, og der ydes den pågældende en kontant pengeerstatning herfor,  

 jfr. § 3, stk. 3, bevares retten til den særlige feriegodtgørelse.
Feriemæssig stilling ved afsked § 7. En tjenestemand, der afskediges med pension i henhold til kapitel 2  

 i lov om tjenestemandspension, skal før afskedigelsen holde den indtil  

 afskedigelsestidspunktet indtjente ferie.
Kirkeministeren - eller den  

 myndighed ministeren bemyndiger hertil - kan dog i undtagelsestilfælde  

 dispensere fra denne bestemmelse, såfremt særlige arbejdsmæssige forhold gør  

 sig gældende.
Tjenestemanden oppebærer i forbindelse med afsked særlig  

 feriegodtgørelse, der er indtjent indtil afskedigelsestidspunktet, jfr. dog  

 stk. 3.
 Stk. 2. Har tilgodehavende ferie ikke kunnet afvikles som anført i stk.  

 1, er tjenestemanden for en periode af samme længde som den tilgodehavende  

 ferie berettiget til en godtgørelse, der udgør forskellen mellem den senest  

 forud for afskedigelsen oppebårne løn og pensionen efter eventuelt  

 samordningsfradrag.
Stk. 3. Ved opgørelse af tilgodehavende ferie medregnes fravær på grund  

 af sygdom umiddelbart forud for afskedigelsen ikke som tjeneste.
Løn og andet  

 vederlag, der er udbetalt under sådant fravær, medregnes ikke ved beregning  

 af særlig feriegodtgørelse.
 Stk. 4.  Retten til godtgørelse efter stk. 2 og særlig  

 feriegodtgørelse bortfalder, såfremt tjenestemanden umiddelbart forud for  

 afskedigelsen har været fraværende på grund af sygdom i 6 måneder eller  

 derover.
 Stk. 5.  Bestemmelserne i stk. 1 og 2 finder tilsvarende  

 anvendelse på tjenestemænd, der afskediges med ventepenge eller rådighedsløn.
§ 8. En tjenestemand, der fratræder sin stilling uden at være omfattet af  

 § 7, er berettiget til feriegodtgørelse med 9 1/2 pct. af lønnen for det  

 tidsrum den på fratrædelsestidspunktet tilgodehavende ferie vedrører.
For  

 tidsrummet 1. april - 31. august 1979 beregnes feriegodtgørelsen med 10 pct.  

 og for tidsrummet fra 1. september 1979 med 12 1/2 pct.
Ved beregningen ses  

 der dog bort fra løn, der er udbetalt under ferie i det tidsrum, der danner  

 grundlag for godtgørelsen.
 Stk. 2. Bestemmelsen i stk. 1 finder tilsvarende anvendelse på  

 tjenestemænd, der opnår ekstraordinær tjenestefrihed i mindst 1 år.
Stk. 3. Retten til særlig feriegodtgørelse bortfalder i det omfang, i hvilket der ydes feriegodtgørelse i henhold til stk. 1.
Stk. 4. Feriegodtgørelse i henhold til stk. 1 udbetales efter samme  

 regler som feriegodtgørelse i henhold til ferielo- Ansatte med tjenestemandslignende ansættelsesvilkår.
 § 9. Aftalens bestemmelser finder ikke anvendelse på ansatte med  

 tjenestemandslignende ansættelsesvilkår.
 Ikrafttrædelse.
§ 10. Aftalen har virkning fra 1. april 1979, fra hvilken dato aftal e af 20. april 1972 om de for folkekirkens tjenestemænd m.fl. gældende  

 ferieregler ophæves.
Stk. 2. Aftalen kan opsiges med 3 måneders varsel, dog tidligst til 1. april 1981.
 København, den 14. maj 1980.
Statstjenestemændenes Centralorganisation I Børge Aanæs Statstjenestemændenes Centralorganisationen II Hans Strunge Akademikernes Centralorganisation B.
Nyløkke Jørgensen Kirkeministeriet P.M.V.
 E.B.
