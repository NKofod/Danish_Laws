(Til samtlige seminarierektorer) Det har tidligere for tjenestemandsansatte seminarieadjunkter og -lektorer  

 ved statsseminarierne og dermed sidestillede tjenestemandslønnede  

 seminarieadjunkter og -lektorer ved de private seminarier i almindelighed  

 været forudsat, at der var tale om beskæftigelse med ikke under halvdelen af  

 fuldt timetal.
Der er imidlertid som led i beskæftigelsesfremmende  

 foranstaltninger - mellem et antal nye stillinger - blevet oprettet  

 deltidsstillinger for seminarieadjunkter og -lektorer med 3/8 - 1/2  

 beskæftigelsesgrad, hvoraf nogle stillinger er blevet besat på  

 tjenestemandsvilkår.
I enkelte tilfælde er ansættelse i en tidsbegrænset  

 stilling sket som timelærer med aflønning (kvotaløn) efter reglerne for  

 tjenestemænd.
Forudgående virksomhed som timelærer eller vikar ved seminarier og en  

 række andre undervisningsinstitutioner med løn efter reglerne for  

 tjenestemandsansatte seminarielærere kan i henhold til  

 undervisningsministeriets cirkulære af 13. marts 1963 om aspiranttid og  

 lønningsanciennitet for lærere ved statsseminarierne m.fl. § 4, stk. 3, kun  

 medregnes i lønancienniteten ved ansættelse i en tjenestemandsstilling som  

 seminarieadjunkt eller -lektor under forudsætning af, at det drejer sig om  

 virksomhed med mindst 2/3 af fuldt timetal og af en varighed på mindst 6  

 måneder ved samme institution.
Der er efter cirkulærets § 4, stk. 4-8  

 endvidere - og normalt på tilsvarende betingelser med hensyn til  

 beskæftigelsens omfang og varighed - mulighed for at medregne forudgående  

 undervisningsvirksomhed med anden aflønning efter tjenestemandsreglerne som  

 grundlag for indplaceringen ved ansættelse som seminarieadjunkt eller  

 -lektor.
 Under henvisning hertil skal man meddele, at undervisningsministeriet som  

 en foreløbig ordning, indtil en generel revision af lønanciennitetsreglerne i  

 ministeriets cirkulære af 13. marts 1963, som ændret ved cirkulære af 24. maj  

 1963, kan gennemføres, har opnået finansministeriets tilslutning til følgende  

 ændringer i de hidtil gældende regler for tjenestemandsansatte og  

 tjenestemandslønnede lærere ved statsseminarierne og de private seminarier:
 Samme regel finder anvendelse for virksomhed som timelærer efter 1. august  

 1978 med aflønning efter tjenestemandsreglerne.
 Forudgående undervisningvirksomhed ved de i cirkulærets § 4, stk. 4-8,  

 omhandlede skoler med anden aflønning efter tjenestemandsreglerne kan på  

 tilsvarende måde og i det omfang, hvori virksomheden indgår i  

 lønancienniteten efter reglerne for fast ansatte lærere ved de pågældende  

 skoler, medregnes som grundlag for indplaceringen ved ansættelse som  

 seminarieadjunkt eller -lektor.
 Disse regler finder ligeledes anvendelse ved ansættelse som timelærer med  

 aflønning efter tjenestemandsreglerne, såfremt ansættelse er sket eller sker  

 fra 1. august 1978 eller derefter.
 Der vil af ministeriet i tilfælde, hvor man har afventet ændrede regler,  

 blive fastsat lønanciennitet i overensstemmelse med ovenstående.
 Tvivlsspørgsmål bedes forelagt for ministeriet.
 Undervisningsministeriet, den 23. maj  

 1979.
 P.m.v.
 e.b.
