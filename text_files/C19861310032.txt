(Til samtlige importører af mælkekonserves) Fra Veterinærdirektoratet har man modtaget en ændret meddelelse om hvilke  

 zoo-sanitære betingelser, der skal stilles i forbindelse med indførsel af  

 mælkekonserves her til landet.
 Der vil således fremover for hvert parti mælkekonserves, der ønskes  

 indført og anvendt her i landet, skulle forelægges Statskontrollen et af de  

 kompetente myndigheder i oprindelseslandet udstedt certifikat, der mindst  

 skal indeholde følgende oplysninger:
A.
Fra lande der af USA anses for fri for mund- og klovesyge.
 1. At varen er fremstillet på en virksomhed i  

 pågældende land af mælk der: (A) hidrører fra kvæg af pågældende lands  

 oprindelse, (b) er varmebehandlet ved mindst 72 grader C i mindst 15 sekunder  

 (fosfatase-negativ).
 2. At mund- og klovesyge ikke er forekommet i  

 pågældende land de sidste 12 måneder før varens produktion, samt at det i  

 samme periode har været forbudt at vaccinere mod sygdommen.
B.
Fra EF-lande samt Schweiz og Østrig.
 1. At der ved produktionen er anvendt mælk fra kvæg.
 2. At den anvendte mælk: (a) hidrører fra besætninger,  

 hvor der ikke er forekommet mund- og klovesyge inden for de sidste 30 dage  

 forud for produktionen, samt at besætningerne er beliggende i centrum af en  

 epizooti-fri zone (diameter 20 km), hvor der ifølge officielle konstateringer  

 i de sidste 30 dage ikke har været noget tilfælde af mund- og klovesyge, (b)  

 hidrører fra et mejeri/mejerivirksomhed, der ikke de sidste 30 dage forud for  

 produktionen har fået tilført mælk fra bedrifter, hvor der er konstateret  

 mund- og klovesyge, (c) er varmebehandlet ved mindst 72 grader C i mindst 15  

 sekunder (fosfatasfe negativ).
 For mælkepulver skal det tillige attesteres, at det er tørret ved såkaldt  

 spray- eller rollermetode umiddelbart efter varmebehandlingen.
 Såfremt der skal importeres mælkekonserves fra lande end de under A og B  

 nævnte, skal sagen i hvert tilfælde forud for importen forelægges  

 Statskontrollen, der herefter vil kontakte Veterinærdirektoratet med henblik  

 på en zoo-sanitær vurdering.
 Opmærksomheden henledes på, at for så vidt angår sukret kondenseret mælk  

 og mælkekonserves til oparbejdning i iscreme skal oplysningen i punkt A 1 (b)  

 og B 2 (c) erstattes med:
 er varmebehandlet således, at produktet hverken straks efter  

 varmebehandlingen eller senere giver reaktion med parafenylendiamin og  

 brintoverilte (Storchs prøve).
 Det skal understreges, at de indførte partier mælkekonserves fortsat  

 tidligst kan frigives, når certifikatat har været forelagt Statskontrollen.
 De i denne meddelelse angivne krav til oplysninger i certifikatet  

 erstatter de hidtil stillede krav, som kan være angivet direkte i eller  

 forefindes som bilag til virksomhedens autorisation til at indføre  

 mælkekonserves.
 Denne meddelelse træder i stedet for Statskontrollens meddelelse af 21.  

 marts 1986 j.nr. 12.1.5-1/86.
 e.b.
