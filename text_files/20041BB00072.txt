Fremsat den 7. december 2004 af  

 Keld Albrechtsen (EL), Line Barfod (EL),  

 Pernille Rosenkrantz‑Theil (EL) og Søren&nbsp  

 ;Søndergaard (EL) Forslag til folketingsbeslutning om  

 bedre dyrevelfærd ved transport af dyr Folketinget opfordrer regeringen til at fremsætte lovforslag om  

 transport af dyr, der opfylder følgende forbedringer på dyrevelfærdsområdet:
   

 	  

 Dyr, der skal slagtes,  

 skal transporteres til nærmeste slagteri eller, hvis dette ikke er muligt,  

 højst transporteres  

 300 km  

 med en maksimal transporttid på 4 timer regnet fra pålæsning af første dyr.
   

 	  

 Der stilles skærpede  

 krav til pladsforholdene ved transport af dyr, således at der er plads nok  

 til,  

 at alle dyr kan ligge ned.
   

 	  

 Kravene gælder også  

 transporter af dyr til og fra Danmark.
Bemærkninger til forslaget Spørgsmålet om dyrevelfærd i forbindelse med transport af dyr  

 til slagteri eller til opfedning i andre lande har været genstand for debat i  

 Folketinget ved flere lejligheder.  

 Der  

 blev eksempelvis afgivet en beretning af Retsudvalget den 31. maj 2002, der  

 oplistede en lang række af de konstaterede dyrevelfærdsproblemer i  

 forbindelse  

 med transport af dyr.
Der henvises til Folketingstidende 2001-02, 2. samling,  

 tillæg  

 B side 1776.
 Beretningen anførte, at det var usikkerhed om kravet om,  

 hvorvidt maksimalt 8 timers transport ville blive indført i de kommende  

 ændringer af EUs transportdirektiv.
 Som det nu kan konstateres, har EU ikke kunnet enes om en  

 skærpelse af transporttider og arealkrav i forbindelse med transporter af  

 dyr.  

 Dermed er den danske forhåbning om fælles EU-standarder på området faldet på  

 gulvet.
 Derfor mener Enhedslisten, at det af dyrevelfærdsmæssige årsager  

 er nødvendigt at indføre danske krav på området, således at i det mindste de  

 dyr, som danske myndigheder har ansvaret for, behandles på en måde, der  

 tilgodeser den danske befolknings holdning til dyrevelfærd.
 Forslaget om, at slagtedyr skal transporteres til nærmeste  

 slagteri, er formuleret således, at der kan gøres undtagelser, hvis det  

 f.eks.  

 af hensyn til slagtning af økologisk opdrættede dyr er nødvendigt at  

 transportere dyrene til et økologisk slagteri, der ikke nødvendigvis er det  

 nærmeste.  

 Det er Enhedslistens  

 opfattelse, at der er behov for at (gen)oprette lokale slagterier, herunder  

 især mindre, økologiske slagterier, ikke alene af hensyn til dyrevelfærden,  

 men  

 også af hensyn til den lokale beskæftigelse.
Forslaget indeholder også et punkt, der sikrer, at også transport  

 af dyr fra udlandet til Danmark skal overholde reglerne om maksimalt  

 300 km  

 transport eller 4 timers  

 transporttid.
Derved sikres det, at danske slagterier ikke får en  

 særstilling.  

 Danske slagterier kan  

 således ikke modtage dyr til slagtning fra andre lande med regler om længere  

 transportafstande og -tider.  

 Derved  

 sikres lige konkurrencevilkår for danske og udenlandske slagterier.
 Bestemmelserne er heller ikke til hinder for, at danske dyr  

 slagtes i udlandet, f.eks i Skåne eller Slesvig-Holsten, blot de maksimale  

 transporttider og -afstande overholdes.
 Pladskravene udregnes i forhold til dyrenes vægt, og de skal skærpes  

 og skal for svin f.eks. være i størrelsesordenen 0,60 m2  

 /100 kg.
Skriftlig fremsættelse Keld Albrechtsen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om bedre dyrevelfærd ved transport af dyr.
(Beslutningsforslag nr.
B 72).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
