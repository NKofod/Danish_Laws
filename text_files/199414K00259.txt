Nr BTL 259 Betænkning over Forslag til lov om ændring af lov om skattemæssig  

 behandling af gevinst og tab på fordringer, gæld og finansielle kontrakter  

 (kursgevinstloven) og skattekontrolloven (Permanent indførelse af kontantlån)  

  

 Nr L 259 1994-95, 1. samling Afgivet af Skatteudvalget Afgivet: 19950524 Udvalget har behandlet lovforslaget i nogle møder og har herunder stillet  

 spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Dansk Erhvervsjordbrug, Dansk Familielandbrug, De Danske Landboforeninger og Realkreditrådet.
Der er af skatteministeren stillet ændringsforslag, herunder om en deling  

 af lovforslaget i 2 dele.
Udvalget har tiltrådt delingen af lovforslaget.
Herefter indstiller et mindretal (Venstres, Det Konservative  

 Folkepartis og Fremskridtspartiets medlemmer af udvalget) det under A nævnte  

 lovforslag til forkastelse ved 3. behandling og det under B nævnte  

 lovforslag til vedtagelse.
Mindretallet vil stemme for ændringsforslag  

 nr. 1, men vil stemme hverken for eller imod de under nr. 2-4 stillede  

 ændringsforslag.
 Et andet mindretal (Socialdemokratiets, Det Radikale Venstres og  

 Centrum-Demokraternes medlemmer af udvalget) indstiller lovforslaget til  

vedtagelse med de stillede ændringsforslag.
Et tredje mindretal (Socialistisk Folkepartis og Enhedslistens  

 medlemmer af udvalget) indstiller det under A nævnte lovforslag til  

vedtagelse og det under B nævnte lovforslag til forkastelse ved  

 3. behandling.
Mindretallet vil stemme for ændringsforslag nr. 1, men vil  

 stemme hverken for eller imod de under nr. 2-4 stillede ændringsforslag.
 ÆndringsforslagAf skatteministeren, tiltrådt af udvalget:
a Ændringsforslag om deling af lovforslaget 1) Lovforslaget deles i  

 to lovforslag med følgende titler og indhold:
 A. »Forslag til lov om ændring af kursgevinstloven og  

 skattekontrolloven. (Beskatning ved ekstraordinær indfrielse af  

 kontantlån)» omfattende § 1, indledningen, nr. 1 og 2, § 2 og § 3, stk.  

 1 og 2.
 B. »Forslag til lov om ændring af kursgevinstloven.  

 (Permanent indførelse af kontantlån)» omfattende § 1, indledningen, nr.  

 3, 4 og 5, samt § 3, stk. 1 og 3.
b Ændringsforslag til det under A nævnte lovforslagAf  

skatteministeren, tiltrådt af et mindretal (S, RV og CD):
 Til § 1 2) Nr. 1 affattes således:
»1. I § 5, stk. 2, ændres »stk. 4-6« til:  

 »stk. 4-8«.' 3) Nr. 2 affattes således:
 »2. I § 5 indsættes efter stk. 6 som nye stykker:
»Stk. 7. Gevinst, som en skyldner opnår ved ekstraordinær hel  

 eller delvis indfrielse af et kontantlån som nævnt i § 8 A, stk. 1, nr. 6 og  

 7, medregnes ved opgørelsen af den skattepligtige indkomst.
Det gælder dog  

 ikke indfrielse, som sker i forbindelse med overdragelse af fast ejendom,  

 såfremt gælden af sælger eller køber indfries eller opsiges til indfrielse i  

 perioden fra 6 måneder før til 6 måneder efter afståelsestidspunktet  

 henholdsvis anskaffelsestidspunktet. 2. pkt. finder ikke anvendelse ved  

 ejerskifte mellem ægtefæller, medmindre indfrielsen sker ved ejerskifte som  

 led i separation eller skilsmisse. 2. pkt. finder heller ikke anvendelse ved  

 en persons afståelse af en ejendom til et selskab m.v. som nævnt i  

 selskabsskattelovens § 1 og § 2 eller fondsbeskatningslovens § 1, hvor  

 personen og dennes ægtefælle på grund af aktiebesiddelse, vedtægtsbestemmelse  

 eller aftale har bestemmende indflydelse på selskabets handlemåde.
Stk. 8. Stk. 7, 1. pkt., finder ikke anvendelse ved indfrielse,  

 som sker i forbindelse med en efterlevende ægtefælles overtagelse af en fast  

 ejendom i forbindelse med skifte af et dødsbo eller ved udlevering til  

 ægtefællen, herunder til hensidden i uskiftet bo. 1. pkt. finder kun  

 anvendelse, såfremt den afdøde ægtefælle på tidspunktet for dødsfaldet var  

 ejer af den faste ejendom.
Tidsfristerne i stk. 7, 2. pkt., for indfrielse  

 eller opsigelse til indfrielse af gælden finder tilsvarende anvendelse, idet  

 der ved afståelsestidspunktet eller anskaffelsestidspunktet i denne  

 sammenhæng forstås henholdsvis udlægstidspunktet eller tidspunktet for  

 udlevering.«» Til § 2 4) I det foreslåede § 8 P, stk. 1, nr. 10, indsættes  

 efter »§ 5, stk. 7«: », 1. pkt.,».
Bemærkninger Til nr. 1-4Ad a Det foreslås at opdele lovforslaget i to dele - A og B.
 Del A omfatter forslaget om beskatning af kursgevinst ved ekstraordinær  

 hel eller delvis indfrielse af kontantlån samt forslaget om indberetning af  

 sådanne ekstraordinære indfrielser.
 Del B omfatter forslaget om en permanentgørelse af adgangen for  

 realkreditinstitutterne til at yde kontantlån uden skattemæssig belastning (§  

 1, nr. 3). Endvidere omfatter del B forslaget vedrørende ophævelse af den  

 såkaldte »pariregel« (§ 1, nr. 4) samt forslaget om at ophæve den  

 hidtidige tidsbegrænsning for realkreditinstitutternes skattemæssige mulighed  

 for at sidestille acontoudstedte realkreditobligationer ved indgåelse af  

 kurskontrakter med andre realkreditobligationer (§ 1, nr. 5).
Ad b Ændringsforslagene indeholder følgende elementer: - Der gives sælger  

 adgang til i forbindelse med overdragelse af fast ejendom at indfri  

 kontantlån førtidigt uden skattemæssige konsekvenser, når ekstraordinær hel  

 eller delvis indfrielse sker op til 6 måneder før afståelsestidspunktet.
 - Den foreslåede regel om fritagelse for kursgevinstbeskatning ved  

 indfrielse af kontantlån ved ejerskifte mellem ægtefæller som led i  

 separation eller skilsmisse udvides til også at finde anvendelse ved  

 indfrielse i forbindelse med udlæg af fast ejendom til efterlevende ægtefælle  

 i forbindelse med skifte af afdødes bo.
 - Realkreditinstitutternes indberetningspligt ændres, således at  

 indberetningspligten ikke kun omfatter skattepligtige ekstraordinære  

 indfrielser af kontantlån, men alle ekstraordinære indfrielser, der giver  

 debitor en kursgevinst.
Administrative og provenumæssige konsekvenser Ændringsforslagene har ingen administrative eller provenumæssige  

 konsekvenser.
Ad nr. 2 Der er tale om en konsekvensændring som følge af ændringsforslag nr. 3.
Ad nr. 3 Efter lovforslaget var der alene adgang til ekstraordinær hel eller delvis  

 indfrielse af kontantlån i forbindelse med ejerskifte uden skattemæssige  

 konsekvenser, hvis indfrielsen skete efter afståelsestidspunktet og  

 opsigelsen forelå inden 6 måneder efter afståelsestidspunktet.
 Det foreslås, at fritagelsen for beskatning af kursgevinster ved førtidig  

 indfrielse af kontantlån i forbindelse med ejerskifte udvides, således at  

 også ekstraordinær hel eller delvis indfrielse eller opsigelse til indfrielse  

 i en periode af indtil 6 måneder før afståelsestidspunktet bliver omfattet.  

 Det vil give sælgeren adgang til uden skattemæssige konsekvenser at  

 gennemføre om- og nyfinansiering af de gamle lån forud for afståelsen af  

 ejendommen.
 Realkreditrådet har oplyst, at det inden for visse dele af  

 realkreditområdet er almindeligt, at om- eller tillægsfinansieringen bringes  

 på plads inden ejerskiftet.
 Det præciseres samtidig, at såvel sælger som køber har mulighed for at  

 gennemføre ekstraordinær hel eller delvis indfrielse af kontantlån uden  

 skattemæssige konsekvenser i indtil 6 måneder efter afståelsestidspunktet  

 henholdsvis anskaffelsestidspunktet.
Der er samtidig sket en tilpasning af benyttelsen af begrebet opsigelse og  

 indfrielse efter lovforslaget og de indfrielsesmuligheder, der rent faktisk  

 benyttes.
En indfrielse kan således bestå i, at der afleveres obligationer,  

 uden at der foreligger en opsigelse.
Det foreslås endvidere, at reglen om fritagelse for beskatning af en  

 kursgevinst ved indfrielse af kontantlån ved ejerskifte mellem ægtefæller som  

 led i separation eller skilsmisse udvides til også at finde anvendelse i  

 tilfælde, hvor et kontantlån indfries med en kursgevinst i forbindelse med  

 udlæg af en fast ejendom til en efterlevende ægtefælle i forbindelse med et  

 dødsboskifte eller indfrielse, som sker i forbindelse med, at et fællesbo,  

 hvori en fast ejendom indgår, udleveres til den efterlevende ægtefælle til  

 hensidden i uskiftet bo.
Skifte anses i denne sammenhæng for også at omfatte  

 udlæg efter skiftelovens § 57, stk. 1, til den efterlevende ægtefælle.
 Fritagelsen gælder i alle tilfælde, hvor den afdøde ægtefælle på  

 tidspunktet for dødsfaldet var ejer af den faste ejendom.
Ad nr. 4 I forbindelse med drøftelse af den foreslåede indberetningsordning har  

 Realkreditrådet over for departementet anført, at realkreditinstitutterne  

 ikke kan administrere en ordning, der pålægger institutterne alene at  

 foretage indberetning om ekstraordinær indfrielse af kontantlån, der medfører  

 en skattepligtig kursgevinst.
 Realkreditrådet har anført, at institutterne normalt ikke har kendskab til  

 de omstændigheder, der efter den foreslåede § 5, stk. 7, fritager for  

 kursgevinstbeskatning, og at det kan volde institutterne vanskeligheder at  

 udskille de indfrielser, der giver debitor en skattepligtig kursgevinst.
 Det foreslås, at indberetningsordningen ændres således, at der skal  

 foretages indberetning om alle tilfælde af ekstraordinær indfrielse af  

 kontantlån, der resulterer i en kursgevinst, uanset om kursgevinsten er  

 skattepligtig for debitor eller ej, men det fastholdes, at der alene skal  

 foretages indberetning om indfrielser, der medfører en kursgevinst for  

 debitor.
 Ændringsforslaget indebærer således, at der skal foretages indberetning af  

 flere låneindfrielser end oprindeligt foreslået, men i de fleste af disse  

 tilfælde vil den kommunale skattemyndighed umiddelbart kunne se, om  

 kursgevinsten har forbindelse med overdragelse af fast ejendom, og om  

 ejendommen overdrages til nærtstående m.v.
