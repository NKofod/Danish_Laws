Betænkning afgivet af Sundhedsudvalget den 17. maj 2006 Betænkning over Forslag til lov om ændring af sundhedsloven (Ophævelse af eksklusivbestemmelser og krav om  

 foreningsmedlemskab i praksissektoren) [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Udvalgsarbejdet Lovforslaget blev fremsat den 15. marts 2006 og var til 1.  

 behandling den 31. marts 2006. Lovforslaget blev efter 1. behandling henvist  

 til behandling i Sundhedsudvalget.
Møder Udvalget har behandlet lovforslaget i 6 møder.
Høring Et udkast til lovforslaget har inden fremsættelsen været sendt i  

 høring, og indenrigs- og sundhedsministeren sendte den 14. marts 2006 dette  

 udkast til udvalget, jf. alm. del  bilag 346. Den 22. marts 2006 sendte  

 indenrigs- og sundhedsministeren de indkomne høringssvar samt et notat herom  

 til udvalget.
Spørgsmål Udvalget har stillet 9 spørgsmål til indenrigs- og  

 sundhedsministeren til skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse uændret.
Socialdemokratiets og Socialistisk Folkepartis medlemmer af  

 udvalget bemærker, at lovforslaget har til formål at fjerne  

 eksklusivbestemmelser i sundhedssektoren.
Dommen fra  

 Menneskerettighedsdomstolen  

 kræver dog ikke en ændring af sundhedsloven.
Dommen vedrører nemlig alene  

 lønmodtagere og ikke praktiserende læger, tandlæger og andre  

 sundhedspersoner,  

 der udøver et liberalt erhverv i et kontrakt- eller aftaleforhold til den  

 offentlige sygesikring.
Lovforslaget sigter således ikke på at bringe dansk  

 ret  

 i overensstemmelse med Den Europæiske Menneskerettighedsdomstols afgørelse  

 fra  

 den 11. januar 2006.
Socialdemokratiet og Socialistisk Folkeparti er af den  

 opfattelse, at eksklusivaftaler på en række områder har været nyttige.
På  

 lønmodtagerområdet har de bl.a. været med til at sikre det gode og stabile  

 arbejdsmarked, som vi i dag er så stolte af.
På sundhedsområdet har  

 samarbejdet  

 mellem sygesikringen og de faglige organisationer været med til at sikre  

 faglig  

 udvikling, relevant efteruddannelse, økonomisk ansvarlighed, tilstrækkelig  

 information, effektiv kontrol og vellykket implementering.
Socialdemokratiet og Socialistisk Folkeparti mener  

 grundlæggende, at da dommen får konsekvenser på lønmodtagernes område, må  

 dommen også have det på det øvrige område, herunder sundhedssektoren, dog  

 uden  

 at patienterne kommer til at bøde for det.
For Socialdemokratiet og  

 Socialistisk  

 Folkeparti er det nemlig først og fremmest afgørende, at patienterne fortsat  

 sikres ensartede ydelser på et højt fagligt niveau.
Regeringens iver for at  

 fjerne alle bestemmelser af eksklusivlignende karakter må under ingen  

 omstændigheder sætte patienternes sikkerhed over styr.
 Lovforslaget giver overenskomstparterne adgang til at aftale, at  

 sundhedspersoner, som praktiserer uden at være medlem af den forening, som er  

 part i overenskomsten, også skal bidrage til at afholde omkostningerne.  

 Socialdemokratiet og Socialistisk Folkeparti er særdeles glade for, at det  

 herved anerkendes, at det koster at være forhandlingspart.
Socialdemokratiet og Socialistisk Folkeparti bemærker dog  

 samtidig, at det af en række af høringssvarene fremgår, at de faglige  

 organisationer er bekymrede for den konkrete udmøntning af fastsættelsen af  

 gebyrer.
Det må ikke kunne betale sig at melde sig ud af en faglig  

 organisation.  

 Derfor er det afgørende, at det sikres, at parterne kan aftale sig frem til  

 den  

 rette løsning med henblik på fastsættelse af gebyrer.
Det må under ingen  

 omstændigheder være sådan, at de faglige organisationer kommer til at betale  

 for dem, som blot drager nytte af overenskomsterne uden at bidrage hertil.
 I den forbindelse skal det derfor bemærkes, at indenrigs- og  

 sundhedsministeren i sin besvarelse af spørgsmål nr. 2 og 3 bekræfter, at det  

 er et aftalespørgsmål mellem overenskomstparterne, hvilke ydelser der skal  

 leveres til ikkemedlemmer på det enkelte overenskomstområde, samt gebyrernes  

 størrelse.
For Socialdemokratiet og Socialistisk Folkeparti er det mest  

 afgørende, at den enkelte patient ikke kommer til at mærke forskel på, om den  

 praktiserende læge er medlem af en faglig organisation eller ej.
Regeringens  

 iver for fjerne alle eksklusivlignende aftaler må aldrig komme patienterne  

 til  

 skade.
De har krav på nøjagtig samme ydelse, fagligt organiseret eller ej.
 Socialdemokratiet og Socialistisk Folkeparti kan afslutningsvis støtte  

 lovforslaget.
Dansk Folkepartis og Det  

 Konservative Folkepartis medlemmer af udvalget bemærker, at Dansk  

 Folkeparti og Det Konservative Folkeparti er meget tilfredse  

 med, at  

 det lykkedes at få gennemført en generel afskaffelse af  

 eksklusivaftalerne.   

 Dette er udelukkende  

 opnået ved, at Dansk Folkeparti  

 og Det Konservative Folkeparti  

 har holdt fast i, at hvis der  

 skulle ske en afskaffelse af eksklusivaftalerne, burde det gælde  

 for  

 alle områder, også de liberale erhverv.
Det sker hermed på  

 sundhedsområdet.
Det  

 har i den forbindelse været vigtigt at sikre, at ingen patienter  

 kommer i klemme i systemet.
Derfor er afskaffelsen af  

 eksklusivaftalerne tilpasset til sygesikringen og  

 forsikringssystemet, hvilket  

 Dansk Folkeparti  

 og Det  

 Konservative Folkeparti  

 har fuld forståelse for.
Afskaffelsen af  

 eksklusivaftalerne betyder, at der fremover på sundhedsområdet   

 ikke er nogen, der er tvunget ind i en  

 forening for at drive erhverv eller være ansat inden for sundhedsområdet.
Det Radikale Venstres medlemmer af udvalget bemærker, at Det  

 Radikale Venstre finder det rigtigt, at Danmark tager konsekvensen af Den  

 Europæiske Menneskerettighedsdomstols afgørelse af 11. januar 2006 og  

 forbyder  

 enhver direkte eller indirekte foreningstvang.
Det Radikale Venstre er derfor  

 helt enigt i lovforslagets sigte, som er at forbyde krav om  

 foreningsmedlemskab,  

 i dette tilfælde inden for praksissektoren.
Kravet om, at alle praktiserende læger, tandlæger,  

 fysioterapeuter, kiropraktorer og psykologer skal være medlemmer af deres  

 respektive foreninger for at praktisere i henhold til overenskomsten, har  

 haft  

 klare fordele.
Det har sikret ensartede vilkår for alle, der praktiserer, og  

 dermed ensartede vilkår for patienterne.
Det har givet stor tryghed og høj  

 kvalitet.
Ikke desto mindre er det rigtigt at ophæve kravet om  

 foreningsmedlemskab for at praktisere under en overenskomst.
Det Radikale  

 Venstre mener da også, at det kan lade sig gøre at sikre både friheden og  

 kvaliteten.
Det er derfor godt, at praktiserende sundhedspersoner fremover  

 får  

 mulighed for at tilslutte sig overenskomsterne uden at være medlemmer af en  

 forening.
Det Radikale Venstre vil holde øje med, om denne foreningsfrihed  

 nu også bliver en reel frihed eller den risikerer at ende som en falsk  

 frihed,  

 fordi gebyret for dem, der vælger at praktisere uden et foreningsmedlemskab,  

 bliver for højt.
Ministeren bekræfter i sine svar til udvalget, at gebyrernes  

 størrelse bliver et rent aftalespørgsmål mellem overenskomstparterne.
Det  

 bliver dermed et aftalespørgsmål, hvilke ydelser der skal leveres til  

 ikkemedlemmer på det enkelte overenskomstområde, og hvilket gebyr der derpå  

 skal udmåles.
Strengt taget giver det ingen sikkerhed for rimeligheden af  

 gebyrernes størrelse.
Det Radikale Venstre hæfter sig dog ved, at staten gennem sit  

 medlemskab af Regionernes Lønnings- og Takstnævn har indflydelse på  

 fastsættelsen af gebyrer og deres størrelse.
Statens repræsentanter kan  

 modsætte  

 sig nævnets beslutninger, og der foreligger først en aftale om et gebyr, når  

 der foreligger en aftale, som statens repræsentanter kan tilslutte sig.  

 Indtil  

 da kan gebyrer ikke opkræves.
Det bliver dermed i sidste ende statens, dvs.  

 regeringens, ansvar at sikre et rimeligt gebyrniveau og dermed en reel  

 foreningsfrihed.
 Et  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Inge‑Lene Ebdrup (V)   

 Joan Erlandsen (V)   

 Birgitte Josefsen (V)   

 Preben Rudiengaard (V)  

  

  nfmd.  

  

 Jørgen Winther (V)   

 Birthe Skaarup (DF)  

  

  fmd.  

  

 Karin Nødgaard (DF)   

 Helle Sjelle (KF)   

 Pia Christmas‑Møller (KF)   

 Lone Møller (S)   

 Karen Hækkerup (S)   

 Karen J.
Klint (S)   

 Lene Hansen (S)   

 Charlotte Fischer (RV)   

 Morten Østergaard (RV)   

 Kamal Qureshi (SF)   

 Majbrit Berlau (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 173 Bilagsnr.
Titel 1 Høringssvar og høringsnotat, fra indenrigs- og  

 sundhedsministeren 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 Kopi af brev med supplerende høringssvar af 10/3-06 fra  

 Amtsrådsforeningen, fra indenrigs- og sundhedsministeren 5 1. udkast til betænkning 6 2. udkast til betænkning 7 Nyt tidspunkt for betænkningsafgivelse 8 Nyt tidspunkt for betænkningsafgivelse 9 3. udkast til betænkning Oversigt over spørgsmål og svar vedrørende L 173 Spm.nr.
