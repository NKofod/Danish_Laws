Fremsat den 25. februar 2000 af fødevareministeren  

 (Ritt Bjerregaard) Forslag til Lov om ændring af lov om  

 strukturforanstaltninger vedrørende fiskerisektoren (Ændring af EU-medfinansierede tilskudsordninger og  

 ordningen for yngre fiskere) § 1 I lov om strukturforanstaltninger vedrørende fiskerisektoren, jf.  

 lov nr. 483 af 12. juni 1996, foretages følgende ændringer:
 1. § 2, stk. 1, nr. 6, affattes således:
» 2. I § 2 indsættes som nr. 8:
»8)	Særlige projekter vedrørende fiskeri med mindre  

 kystfartøjer med det formål at forbedre forholdene for  

 udøvelsen af fiskeriet.« 3. I § 2 indsættes som stk. 2:
»Stk. 2. Ministeren kan yde støtte til pilotprojekter,  

 undersøgelser og andre foranstaltninger, som har til formål at  

 fremme fiskerisektorens udvikling og strukturtilpasning.
Ved tildeling af  

 støtte lægges der vægt på, om:
1)	projektet er af generel interesse for fiskeriet eller dele af  

 fiskerisektoren, 2)	resultaterne er offentligt tilgængelige for anvendelse, 3)	projektet har et nyskabende indhold, 4)	udviklingen i fiskeriafhængige områder fremmes, og 5)	virksomheder, organisationer eller institutioner med tilknytning til  

 fiskerisektoren deltager i projektets gennemførelse.« 4. I § 3 indsættes som nr. 4:
» 5. § 4, stk. 1, affattes således:
»Ministeren for fødevarer, landbrug og fiskeri kan  

 yde støtte og afholde udgifter til teknisk bistand,  

 undersøgelser og konsulentbistand, der har til formål at  

 forberede, gennemføre eller evaluere lovens foranstaltninger.« 6. § 6, stk. 3, affattes således:
»Stk. 3. Lånet ydes til førstegangsanskaffelse af  

 fiskerfartøj eller en andel heraf og kan udgøre op til 15 pct.  

 af fartøjets eller andelens kontantværdi, højst af en  

 kontantværdi på 5.000.000 kr.
Lånet skal have sikkerhed  

 inden for 85 pct. af fartøjets kontantværdi.« 7. § 6, stk. 5, affattes således:
»Stk. 5. Ansøgning skal indgives, inden den  

 pågældende fylder 40 år og senest 6 måneder efter, at  

 investeringen er gennemført.« 8. § 6, stk. 6, nr. 4, affattes  

 således:
»4)	Konsekvenser ved ændringer i ejerforhold og  

 fartøjsudskiftning samt om supplerende lån.« 9. § 6, stk. 7, affattes således:
»Stk. 7. Uanset betingelsen om førstegangsanskaffelse  

 ifølge stk. 3 kan ansøgningen indgives af en  

 erhvervsfisker, der allerede ejer eller har ejet et fiskerfartøj eller  

 en andel i et fiskerfartøj, forudsat at kontantværdien heraf  

 ikke overstiger 300.000 kr.
Kontantværdien fradrages i det anskaffede  

 fartøjs eller andelen af fartøjets kontantværdi ved  

 opgørelsen af grundlaget for lån og garanti ifølge  

 stk. 3.« 10. § 10, stk. 1, affattes således:
»Ministeren for fødevarer, landbrug og fiskeri kan  

 fastsætte regler om adgang til at påklage afgørelser, der  

 er truffet i henhold til § 9, stk. 1, herunder at afgørelser  

 ikke kan indbringes for anden administrativ myndighed og om myndighedens  

 adgang til at genoptage en sag efter, at der er indgivet klage.« 11. § 13, stk. 1, affattes således:
» 12. § 14, stk. 1, affattes således:
»Ministeren for fødevarer, landbrug og fiskeri kan  

 fastsætte regler om kontrol, tilsyn, regnskaber og revision  

 vedrørende foranstaltninger, hvortil der ydes støtte efter  

 denne lov.« 13. § 14, stk. 2, affattes således:
 »Stk. 2.
 14. § 14, stk. 5, affattes således:
»Stk. 5.
Kontrolmyndigheden kan indhente de oplysninger hos andre offentlige  

 myndigheder, som er nødvendige for at kontrollere lovens overholdelse,  

 blandt andet med henblik på registersamkøring og sammenstilling  

 af oplysningerne i kontroløjemed, herunder oplysninger om indkomst- og  

 formueforhold, momsafregning m.v.« 15. I § 17 ændres »Kongeriget Danmarks  

 Hypotekbank og Finansforvaltning (Hypotekbanken)« og »Hypotekbanken« til:  

 »Finansstyrelsen«.
 16. § 17, stk. 3, 2. pkt. ophæves.
 17. § 18, stk. 4, affattes således:
»Stk. 4. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.« § 2 Tidspunktet for lovens eller dele af lovens ikrafttræden  

 fastsættes af ministeren for fødevarer, landbrug og fiskeri.
Bemærkninger til lovforslaget Almindelige bemærkninger 1. Lovforslagets sigte og baggrund Lovforslaget sigter på at gennemføre  

 ændringer som følge af vedtagelsen af Rådets forordning om  

 de nærmere regler og betingelser for Fællesskabets  

 strukturforanstaltninger for fiskeriet og Rådets forordning om Det  

 Finansielle Instrument til Udvikling af Fiskeriet (FIUF).
Baggrunden for lovforslaget er, at der er et behov for at uddybe og  

 supplere de gældende nationale støttebestemmelser for  

 fiskerierhvervet under hensyn til de ændringer, der er foretaget i  

 forordningerne. Ændringerne medvirker til at fremme strukturudviklingen  

 af fiskerisektoren gennem støtte til nyskabende og udviklende  

 projekter, herunder aktioner der iværksættes af erhvervet.  

 Der stilles desuden forslag om, at der udover tilskud til fiskerihavnes  

 faciliteter, kan ydes tilskud til anlæg i fiskerihavne.
Endvidere  

 foreslås de nationale bestemmelser om lån, der ydes til yngre  

 fiskeres førstegangsetablering forbedret og præciseret.
Lovforslaget vedrører lovens bestemmelser om  

 strukturforanstaltninger for fiskerisektoren og lovens regler om  

 støtte til yngre fiskeres førstegangsetablering.
Endvidere  

 indeholder lovforslaget en sproglig præcisering af, hvortil  

 udbetalingen af tilskud skal ske, samt en præcisering af lovens hjemmel  

 til at udstede regler om revision og regnskaber.
Desuden præciseres i  

 kontrolbestemmelsen adgangen til materiale, der opbevares i elektronisk form,  

 og der stilles forslag om mulighed for registersamkøring og  

 sammenstilling af oplysninger i kontroløjemed.
Forslaget indeholder  

 desuden en ændring af klagereglen og straffebestemmelsen om juridiske  

 personers strafansvar.
 Reglerne vedrørende EU s strukturpolitik på  

 fiskeriområdet blev i 1993 fastlagt i Rådets forordning nr.  

 2080/93 af 20. juli 1993 (EFT L 193 31.7.93 s. 1) og Rådets forordning  

 nr. 3699/93 af 21. december 1993, (EFT L 346 31.12.93 s. 1), som er  

 kodificeret ved Rådets forordning (EF) nr. 2468/98 af 3. november 1998  

 (EFT L 312 20.11.98 s. 19). For den kommende strukturfondsperiode 2000-2006  

 afløses disse forordninger af Rådets forordning (EF) nr.  

 2792/1999 af 17. december 1999, om de nærmere regler og betingelser for  

 Fællesskabets strukturforanstaltninger for fiskeriet (herefter RFO nr.  

 2792/1999) (EFT L 337 30.12.99 s. 10) samt Rådets forordning (EF) nr.  

 1263/1999 af 21. juni 1999, om Det Finansielle Instrument til Udvikling af  

 Fiskeriet (EFT L 161 26.6.99 s. 54).
 Forordningernes anvendelse i den danske fiskerisektor skal  

 udmøntes i et sektorprogram for strukturinterventioner i  

 fiskerisektoren for perioden 2000-2006.
Den danske strukturpolitik for fiskeriet har siden 1987  

 lagt vægt på tilpasning af flådekapaciteten.
Tilpasningen  

 er sket med national og EU støtte.
I den kommende strukturfondsperiode  

 lægges vægt på fornyelse og modernisering af  

 fiskerflåden, hvor der blandt andet tilskyndes til investeringer i  

 fangstbehandling, arbejdsmiljø og -sikkerhed.
I den forbindelse er det  

 fortsat et ønske at fastholde en stram styring af  

 kapacitetsudviklingen for at sikre balancen mellem fiskeriressourcerne og  

 flådens fiskeriindsats.
Loven indeholder en ordning for yngre fiskere.
Efter de  

 gældende bestemmelser er det muligt at yde tilskud til  

 førstegangsanskaffelse af fiskerfartøjer.
Ordningen skal lette  

 yngre fiskeres indtræden i erhvervet og dermed fremme tilgangen af  

 unge.
Ordningen er imidlertid ikke blevet anvendt i væsentligt omfang.  

 Det foreslås, at kontantrammen for tilskud ikke længere  

 fastsættes i forhold til fartøjet, men individuelt for den  

 enkelte yngre fisker.
Det vil sige, at kontantrammen fortsat vil være  

 5,0 mill. kr., når en yngre fisker køber et helt fartøj,  

 mens den maksimale kontantramme fremover vil gælde for hver andel, hvor  

 flere yngre fiskere køber et fiskerfartøj sammen, således  

 at fartøjets samlede kontantværdi her vil kunne overstige 5,0  

 mill. kr.
Endvidere foreslås ordningen tilpasset, så yngre  

 fiskere, der allerede har optaget et førstegangsanskaffelseslån,  

 får mulighed for at søge om supplerende lån til køb  

 af et nyt fartøj eller andel i et nyt fartøj i modsætning  

 til i dag, hvor der kun kan søges om supplerende lån til  

 køb af en større andel i det oprindelige fartøj.
2. Den gældende lov Den gældende lovs formål er at fremme  

 fornyelse og tilpasning af strukturerne for erhvervsmæssigt fiskeri,  

 akvakultur og forarbejdning og afsætning af produkter herfra.  

 Formålet er endvidere at fremme omstillingen i de  

 fiskeriafhængige områder i Danmark.
 Om Folketingets behandling af lov nr. 483 af 12. juni 1996  

 om strukturforanstaltninger vedrørende fiskerisektoren henvises til  

 Folketingstidende 1995-96, sp. 2758, 3223-3231, 6634, 7050, A 3485-3499, B  

 854-860, 918 og C 738-741.
3. Forslagets indhold  

 a.
Medfinansierede foranstaltninger under FIUF  

 Nye støtteordninger RFO nr. 2792/1999 fastlægger de nærmere regler  

 og betingelser for strukturforanstaltninger inden for fiskeriet, der kan  

 gennemføres på medlemslandenes område.
Forordningen  

 overlader medlemslandene valgfrihed til at beslutte, hvilke  

 støtteordninger de ønsker at gennemføre.
Der foreslås indført hjemmel til at  

 ministeren kan gennemføre nye foranstaltninger til støtte for  

 fiskeriet, der kan bidrage til omstruktureringen af fiskerisektoren og derved  

 fremme udvikling og modernisering.
Følgende nye foranstaltninger til  

 støtte for fiskeriet foreslås indført:
investeringer i anlæg i fiskerihavne, fiskeri med mindre kystfartøjer, nyskabende og udviklende projekter, herunder aktioner der  

 iværksættes af erhvervet, støtte til gennemførelse af tekniske restriktioner med  

 hensyn til bestemte redskaber eller fangstmetoder.
Anlæg i fiskerihavne Der stilles forslag om, at der udover tilskud til  

 fiskerihavnes faciliteter, kan ydes støtte til anlæg i  

 fiskerihavne.
Støtten kan ydes til investeringer, der er af generel  

 interesse for de fiskere og fiskerivirksomheder, der benytter havnen og hvis  

 formål er omstrukturering inden for bestående fiskerihavne.  

 Ordningen kan f.eks. ikke anvendes til nye fiskerihavne eller almindelige  

 vedligeholdelsesarbejder.
Ved vurdering af projekter, vil der blive lagt  

 vægt på de forventede virkninger for fiskerisektoren, herunder  

 også i andre dele af landet, og på eventuelle virkninger for de  

 fiskerihavne, som er i en konkurrencesituation.
Kystfiskeri Forslaget indfører en ny mulighed for at yde  

 støtte til fiskeri med mindre kystfartøjer med det formål  

 at forbedre betingelserne for udøvelsen af fiskeriet.
Ordningen kan  

 anvendes til at afhjælpe særlige problemer inden for denne del af  

 fiskeriet.
Det forventes også at ordningen kan bidrage til at bevare  

 mindre lokalsamfund.
Andre foranstaltninger Forslaget indeholder en ny bestemmelse, hvorefter der kan  

 ydes støtte til pilotprojekter, undersøgelser og andre  

 foranstaltninger, der blandt andet gennemføres med deltagelse af  

 erhvervet.
Efter de gældende regler er der mulighed for i et vist  

 omfang at yde støtte til projekter af den art, jf. lovens § 4,  

 stk. 1. I overensstemmelse med RFO nr. 2792/1999 lægger  

 lovforslaget imidlertid op til et mere bredt defineret  

 støtteområde end hidtil.
Som eksempel kan nævnes fremme af  

 selektive redskaber, forbedring af akvakulturbrug, uddannelse og  

 kvalitet.
Tekniske restriktioner Det foreslås, at ministeren kan yde tilskud til  

 fiskere og fartøjsejere, hvis der indføres tekniske  

 restriktioner med hensyn til bestemte redskaber eller fangstmetoder.  

 Baggrunden for bestemmelsen i forordningen er at skabe et økonomisk  

 grundlag for en omstilling.
En bevaringsforanstaltning, der medfører  

 et forbud mod anvendelse af bestemte redskaber eller fangstmetoder, kan  

 på kort sigt medføre ugunstige økonomiske og sociale  

 konsekvenser for visse fiskerflåder.
Ordningen forventes kun anvendt i  

 de særlige situationer, hvor der foreligger en rådsbeslutning og  

 beslutningen har utilsigtede virkninger for dansk fiskeri.
Ændring af nuværende foranstaltning Som følge af forslaget til ny bestemmelse om  

 støtte til pilotprojekter, undersøgelser og andre  

 foranstaltninger ændres lovens § 4, stk. 1, så  

 bestemmelsen kun omfatter udgifter knyttet til forberedelse,  

 gennemførelse og evaluering af lovens foranstaltninger.
b.
Støtte til yngre fiskeres førstegangsetablering Det er hensigten med forslaget at ligestille yngre  

 fiskere, således at alle kan opnå maksimalt lån, uanset om  

 der søges et førstegangsanskaffelseslån til køb af  

 hele fartøjet eller en andel heraf.
Hensigten er endvidere at  

 ligestille yngre fiskere i forbindelse med ansøgning om supplerende  

 lån.
Det vil sige, at der skal være mulighed for indenfor  

 kontantrammen at optage supplerende lån til køb af en yderligere  

 andel i det oprindelige fartøj såvel som til køb af et  

 nyt fartøj eller andel i et nyt fartøj, hvortil det  

 eksisterende lån søges overført.
c.
Klagebestemmelsen Forslaget tilføjer en adgang for myndigheden i 1.  

 instans til at genoptage en sag, selvom der er indgivet klage.
Dette kan  

 være en mere hensigtsmæssig måde at få sagen  

 prøvet på ny frem for en formel klagevej.
d.
Udbetalingen af tilskud Det præciseres, at udbetalingen af tilskud skal ske  

 til en af ansøger anvist konto i et pengeinstitut.
e.
Kontrol- og straffebestemmelser Forslaget præciserer hjemlen for ministeren til at  

 udstede regler om revision og regnskaber samt præciserer muligheden  

 for, at den kontrollerende myndighed kan få adgang til materiale, der  

 opbevares i elektronisk form.
Endvidere stilles forslag om mulighed for  

 registersamkøring og sammenstilling af oplysninger i  

 kontroløjemed.
Endvidere ændres straffebestemmelsen med hensyn til  

 strafansvar for juridiske personer.
Dette er en konsekvens af en lovteknisk  

 ændring af straffeloven.
4. Andre ændringer RFO nr. 2792/1999 indfører udover de i punkt 3a  

 nævnte ændringer nye støtteforanstaltninger, som  

 vedrører fornyelse af flåden, socioøkonomiske  

 foranstaltninger og midlertidigt ophør.
Disse ændringer er ikke  

 omfattet af forslaget, enten på grund af at der allerede er en  

 tilstrækkelig lovhjemmel eller fordi det ikke er hensigten at anvende  

 de nye ordninger.
Forordningen overlader medlemslandene valgfrihed til at  

 beslutte, hvilke støtteordninger de ønsker at  

 gennemføre.
Den nuværende støtteordning vedrørende  

 førtidspension for fiskere udvides i den nye forordning med  

 engangspræmier til fiskere, der forlader erhvervet som led i et  

 omstillingsprojekt.
Der er ikke planer om i den nationale lovgivning
at genoptage ordningen vedrørende førtidspension for  

 fiskere eller etablere en udvidet ordning til førtidspension.
Endvidere indføres i forordningen en ny ordning,  

 der vedrører engangsbeløb til yngre fiskere, der etablerer sig  

 for første gang.
Det er en betingelse at tilskudsmodtager er under 35  

 år, har arbejdet i mindst fem år som erhvervsfisker eller  

 gennemført tilsvarende uddannelse og at fartøjet er mellem 7 og  

 24 meter samt er mellem 10 og 20 år.
Ordningen er ikke medtaget i  

 lovforslaget og det er heller ikke hensigten at ordningen skal anvendes i  

 Danmark, hvor der allerede eksisterer en ordning for yngre fiskere, som med  

 lovforslaget søges forbedret.
Støtte til midlertidigt ophør vil efter den  

 nye forordning kunne ydes, når fiskeriet er ophørt af biologiske  

 årsager eller som følge af, at en fiskeriaftale med et  

 tredjeland ikke forlænges.
Endvidere kan der ydes støtte  

 på grundlag af en godkendt plan for genopretning af ressourcerne.  

 Støtten kan udvides til at omfatte forarbejdningsindustrien, hvis den  

 forsyningsmæssigt er afhængig af de ressourcer planen  

 vedrører og det ikke er muligt at importere forsyninger.
Den  

 gældende lov indeholder hjemmel til at støtte midlertidigt  

 ophør for så vidt angår fiskerflåden, men ikke  

 forarbejdningsindustrien.
Der er ikke planer om at anvende  

 støtteordningen i Danmark.
 Endvidere er støttebestemmelser vedrørende  

 producentorganisationer overført fra markedsordningen for fiskeri til  

 RFO nr. 2792/1999, jf. artikel 15. Efter denne bestemmelse kan der ydes  

 tilskud til oprettelse af producentorganisationer og deres virksomhed,  

 herunder til gennemførelsen af kvalitets- og afsætningsplaner.  

 Denne støttemulighed, som ikke tidligere har været anvendt i  

 Danmark, omfattes ikke af forslaget.
 Hertil kommer, at den hidtidige mulighed for støtte  

 til fællesforetagender ikke længere er omfattet af  

 forordningen.
5. Program for fiskerisektoren Ifølge programmet for fiskerisektoren 1994-1999 kan  

 der anvendes 145,2 mill. euro fra EU til foranstaltninger  

 vedrørende fiskerflåden, forarbejdning, akvakultur samt  

 projekter og undersøgelser af generel karakter.
I programmet  

 indgår 70,6 mill. euro som dansk medfinansiering.
Rammen vil ikke blive anvendt fuldt ud, blandt andet som  

 følge af at støtten til nye fartøjer har været  

 betinget af restriktioner, som skulle sikre at den samlede kapacitet blev  

 reduceret.
Til sektorprogrammets støtteordninger er der i perioden  

 1/1-1994 til 31/12-1999 givet tilsagn om FIUF-støtte på 960  

 mill. kr. og dansk støtte på 426,7 mill. kr.
I de senere år har den økonomiske situation  

 for dele af den danske fiskerisektor forbedret sig.
Sektorprogrammet har  

 bidraget til denne forbedring gennem tilpasning af kapaciteten og ved  

 støtte til investeringer i den eksisterende fiskerflåde.
Dette  

 har bl.a. været medvirkende til at en stigende andel af de danske  

 fangster kan anvendes til fersk konsum.
Den fornyelse, der skal sikre en  

 fiskerflåde, der også på sigt er nutidig for så vidt  

 angår sikkerhed, arbejdsmiljø samt evnen til at levere fisk af  

 høj kvalitet, søges fremmet med forslaget.
Gennemsnitsalderen  

 for den danske flåde var 26,8 år ved udgangen af 1998.  

 Fiskerisektoren afsætter sine produkter på et internationalt  

 marked på markedsmæssige vilkår.
Det er nødvendigt  

 at sektoren kan levere de ønskede produkter til konkurrencedygtige  

 priser og under hensyn til produktionsmetoder samt arbejdsforhold, der lever  

 op til dagens standard.
Den danske flåde er gammel, men på  

 grundlag af Rådets forordninger skønnes fornyelsen af  

 flåden at kunne fremmes.
Ifølge Kommissionens beslutning nr. 1760 af 1. juli  

 1999 er Danmark tildelt 197 mill. euro til gennemførelse af et nyt  

 FIUF-program for strukturfondsperioden 2000-2006. Hertil kommer indeksering,  

 således at det samlede beløb er 204,5 mill. euro, svarende til  

 1.523 mill. kr.
RFO nr. 2792/1999 fastlægger de nærmere regler og  

 betingelser for strukturforanstaltninger inden for fiskeriet og skal danne  

 grundlag for programmet.
Der udarbejdes et program med en finansieringsplan,  

 som skal godkendes af Kommissionen.
Anvendelsen af midlerne fra EU  

 forudsætter national medfinansiering fra statslige eller regionale  

 myndigheder samt offentlige institutioner.
Den statslige medfinansiering skal  

 søges på de årlige finanslove.
Regionale myndigheder vil  

 kunne bidrage til den nationale medfinansiering, f.eks. vedrørende  

 havnefaciliteter, nyskabende aktioner og undersøgelser, hvor regionale  

 forhold er af væsentlig betydning.
Endvidere vil der være  

 mulighed for at andre offentlige institutioner i et vist omfang kan  

 medfinansiere undersøgelser og projekter med udviklingsindhold.  

 Anvendelsen af EU-midlerne forudsætter tillige, at den private sektor  

 yder et væsentligt bidrag til gennemførelsen af programmet.  

 Dette bidrag vil dog ikke kunne erstatte det nationale offentlige bidrag, som  

 er en forudsætning for, at EU-støtten kan ydes.
 I det kommende danske sektorprogram vil der blive lagt  

 vægt på, at FIUF kan bidrage til opfyldelsen af de strategiske  

 målsætninger om bæredygtighed, kvalitet og en styrket  

 produktivitetsudvikling.
I RFO nr. 2792/1999 fastsættes krav til de  

 støttesatser, som kan anvendes.
Satserne fremgår af  

 nedenstående oversigt.
Støttesatser EU højst National mindst Eget bidrag mindst 1. Justering af fiskeriindsats 50% 50% - 2. Nybygning og modernisering af  

 fiskerfartøjer 15% 5% 60% 3. Forarbejdning og akvakultur 15% 5% 60% 4. Kystfiskeri og socioøkonomiske  

 foranstaltninger 50% 50% - 5. Nyskabende aktioner og aktioner iværksat af  

 erhvervet, fiskerihavne, afsætningsfremme, ressourcer i  

 kystområder med privat deltagelse uden privat deltagelse 15% 50% 5% 50% 60% - 6. Pilotprojekter privat offentlige 50% 50% 5% 50% 30% - For støtte til investeringer i  

 fiskerfartøjer, forarbejdningsvirksomheder og akvakulturanlæg  

 (område 2 og 3 i oversigten) er EU-støtten højst 15% og  

 den nationale støtte mindst 5%. Endvidere er der et loft for den  

 samlede støtte på 40% for fartøjer og virksomheder i  

 land.
Med anvendelse af den højeste EU-støtte kan  

 støtten derfor ligge mellem 20% og 40% for såvel fartøjer  

 som for virksomheder i land.
Støtte til tilpasning af fiskerikapacitet og  

 fiskeriindsats vil kunne finansieres med 50% fra EU og 50% fra staten.
Denne  

 støtte kan anvendes til ophugning og oplægning.
Endvidere kan  

 der ydes en tidsbegrænset kompensation for tekniske restriktioner.  

 Støtten til ophugning ydes med faste satser i forhold til  

 fartøjets tonnage.
Den samlede EU-støtte til oplægning og  

 til kompensation for tekniske restriktioner kan for perioden 2000-2006  

 højst udgøre 1 mill. euro eller 4% af den samlede  

 støtte under programmet.
 Støtte til kystfiskeri og til  

 socioøkonomiske foranstaltninger vil ligeledes kunne finansieres med  

 50% fra EU og 50% af nationale offentlige midler.
For nyskabende aktioner, herunder aktioner der  

 iværksættes af erhvervet, fiskerihavnes faciliteter og  

 afsætningsfremme bestemmer forordningen, at de mulige  

 støttesatser afhænger af, om projektet gennemføres med  

 privat finansiel deltagelse.
Medlemsstaten skal selv vurdere om projektet  

 skal støttes efter satserne for projekter med privat deltagelse.  

 Ifølge RFO nr. 2792/1999 bør der ved vurderingen lægges  

 vægt på følgende:
kollektive over for individuelle interesser kollektive over for individuelle støttemodtagere offentlig adgang til foranstaltningens resultater over for privat  

 ejerskab og kontrol finansiel deltagelse af kollektive organer og  

 forskningsorganer.
 Hvis projektet vurderes som værende af privat  

 karakter gælder samme støtteregler som for private  

 investeringer, det vil sige højst 15% i EU-støtte og mindst 5%  

 i national støtte.
Hvis det vurderes, at projektet ikke er af privat  

 karakter, kan det støttes med 100%, hvoraf op til 50% kan komme fra  

 EU.
Det gælder endvidere, at en del af finansieringen kan komme fra den  

 private sektor (selv om det er vurderet, at projektet ikke har privat  

 karakter). Ved en støttesats på 100% vil krav om finansiering  

 fra den private sektor betyde, at støtten i forhold til  

 projektudgifterne vil kunne udgøre en lavere procent.  

 Projektudgifterne kan således fordeles på EU, staten og andre  

 offentlige myndigheder samt bidrag fra den private sektor.
EU-støtten  

 kan dog højst udgøre 50% af den samlede offentlige  

 støtte.
 Projekter, der støttes som offentlige projekter,  

 kan gennemføres på initiativ af erhvervet, herunder  

 organisationer og andre private repræsentanter for erhvervet.  

 Gennemførelsen kan ligeledes forestås af private.
 Pilotprojekter er nærmere defineret i RFO nr.  

 2792/1999, artikel 17. For pilotprojekter, som ikke gennemføres af  

 offentlige organer, gælder, at EU s støtte højst kan  

 udgøre 50% og den samlede støtte må ikke overstige  

 70%.
 Nærmere retningslinjer og regler for  

 støttesatserne vil fremgå af programmet og af  

 bekendtgørelser, der udstedes med hjemmel i loven.
6. Det Rådgivende Udvalg vedrørende Fiskerisektorens  

 Udvikling og Overvågningsudvalget Efter de gældende regler i loven er der nedsat et  

 Rådgivende Udvalg vedrørende Fiskerisektorens Udvikling  

 (Fiskeriudviklingsudvalget). Fiskeriudviklingsudvalget rådgiver om  

 anvendelsen af bevillingerne til sektorprogrammet og er inddraget i  

 udarbejdelsen af det nye sektorprogram.
Ifølge betænkning  

 afgivet af Landbrugs- og Fiskeriudvalget den 8. maj 1996 fremgår det,  

 at Fiskeriudviklingsudvalgets funktion tages op til fornyet overvejelse inden  

 4 år.
Det foreslås, at Fiskeriudviklingsudvalget  

 videreføres.
FIUF-programmets gennemførelse følges  

 desuden af et "Overvågningsudvalg", hvori  

 repræsentanter fra Europa-Kommissionen deltager.  

 Overvågningsudvalget følger især programmets  

 administrative og økonomiske gennemførelse, mens  

 Fiskeriudviklingsudvalget, der tillige er bredere sammensat, i højere  

 grad bidrager med politisk rådgivning.
De to udvalg vil også  

 fremover kunne supplere hinanden.
7. Økonomiske konsekvenser for stat og kommuner/amtskommuner Udgifter til formål efter loven vil blive afholdt  

 inden for de beløb, der fastsættes årligt på  

 finansloven.
Ifølge finansloven for 2000 er der i år 2000  

 følgende beløb til rådighed for tilsagn om støtte  

 til ordningerne, der kan medfinansieres af FIUF:
 Mill. kr.
Konto National andel EU andel I alt § 24.26.30.11.
 Strukturforanstaltninger m.v.
70,5 142,9 213,4 I alt 70,5 142,9 213,4 På finansloven for 2000 er  

 tilsagnsrammen for perioden 2000-2003 budgetteret til 213,4 mill. kr.  

 årligt, heraf vedrører 142,9 mill. kr.
EU-delen.
Der er  

 budgetteret med følgende fordeling af tilsagns- og  

 udbetalingsafløb:
 Mill. kr.
Tilsagn Forventede udbetalinger B  

 1999 F  

 2000 BO 1 2001 BO 2  

 2002 BO 3  

 2003 Efter  

 2003 Udestående tilsagn pr. 31. dec. 1998 252,6 155,0 97,6 Tilsagnsgivning:
1999 301,8 169,5 84,9 47,4 2000 213,4 148,7 50,3 14,4 2001 213,4 148,7 50,3 14,4 2002 213,4 148,7 50,3 14,4 2003 213,4 148,7 64,7 I alt 1.408,0 324,5 331,2 246,4 213,4 213,4 79,1 I nedenstående oversigt vises forholdet  

 mellem den nationale del og EU-andelen vedrørende det forventede  

 tilsagns- og udbetalingsforbrug.
 Mill. kr.
Tilsagnsgivning Forventede udbetalinger I alt Heraf national andel Heraf EU-andel I alt Heraf national andel Heraf EU-andel 1998 246,0 55,0 191,0 215,0 58,2 156,8 1999 301,8 71,6 230,2 324,5 94,0 230,5 2000 213,4 70,5 142,9 331,2 75,8 255,4 2001 213,4 70,5 142,9 246,4 77,5 168,9 2002 213,4 70,5 142,9 213,4 70,5 142,9 2003 213,4 70,5 142,9 213,4 70,5 142,9 Fra ordningen om yngre fiskere trådte i  

 kraft marts 1997 og indtil udgangen af 1999 har omfanget af ordningen  

 været som følger:
Finansår Antal Bevilling i alt kr.
 Gns. lånestørrelse  

 kr.
1997 6 647.000 107.000 1998 17 3.313.000 195.000 1999 17 3.416.000 201.000 Med de foreslåede ændringer af  

 yngre fiskere ordningen forudsættes følgende vedrørende  

 tilsagnsgivningen om støtte til ydelserne under ordningen i  

 årene 1999-2003:
Antal tilsagn Gns. lånestørrelse i 1.000  

 kr.
Rente incl. bidrag Tilsagnsgivning 1999 15 250 6,2 % 1,7 2000 35 250 7,4 % 4,3 2001 35 250 7,4 % 4,3 2002 35 250 7,4 % 4,3 2003 35 250 7,4 % 4,3 Der budgetteres med følgende fordeling  

 af tilsagns- og udbetalingsafløb:
 Mill. kr.
Tilsagn Forventede udbetalinger B 1999 F 2000 BO1 2001 BO2 2002 BO3 2003 Efter 2003 Udestående tilsagn  

 pr. 31. dec. 1998 1,3 0,3 0,3 0,2 0,2 0,2 0,1 Tilsagnsgivning:
1999 1,7 0,2 0,3 0,3 0,3 0,2 0,4 2000 4,3 0,4 0,8 0,8 0,7 1,6 2001 4,3 0,4 0,8 0,8 2,3 2002 4,3 0,4 0,8 3,1 2003 4,3 0,4 3,9 I alt 20,2 0,5 1,0 1,7 2,5 3,1 11,4 Anvendelsen af midlerne fra EU  

 forudsætter national medfinansiering fra statslige eller regionale  

 myndigheder samt offentlige institutioner.
Kommuner og amtskommuner vil kunne  

 bidrage til den nationale medfinansiering.
8. Administrative konsekvenser for stat og kommuner/amtskommuner Lovforslaget skønnes ikke at have administrative  

 konsekvenser for kommunerne eller amtskommunerne, idet der ikke forventes  

 ændringer i den administrative tilrettelæggelse af  

 foranstaltningerne.
De foreslåede ændringer forventes ikke at  

 medføre forøgede administrative udgifter eller et  

 forøget personalebehov for Fødevareministeriet.
9. Erhvervsøkonomiske konsekvenser, herunder administrative  

 konsekvenser for erhvervet Lovforslaget skønnes at få en gavnlig  

 økonomisk effekt for fiskerierhvervet, idet der foreslås  

 indført hjemmel for ministeren til at gennemføre nye  

 foranstaltninger, der kan medvirke til en fornyelse og strukturudvikling af  

 fiskerisektoren.
Den del af forslaget, der vedrører yngre fiskere  

 ordningen forventes at kunne bidrage til en mere velfungerende ordning og  

 derved få positive økonomiske konsekvenser for erhvervet.
Efter de gældende regler er det et krav, at  

 ansøgeren indsender en tilskudsansøgning med anmodning om  

 tilskud til et nærmere fastlagt projekt.
Ansøgeren skal opfylde  

 nærmere fastsatte krav, som f.eks. at være registreret som  

 erhvervsfisker efter fiskeriloven, lov nr. 281 af 12. maj 1999. De  

 foreslåede ændringer fastlægger ingen yderligere krav til  

 ansøgeren og forventes ikke at medføre yderligere  

 administrative konsekvenser for erhvervet, idet lovforslaget ikke  

 medfører ændringer af de nuværende regler.
10. Miljømæssige konsekvenser Fornyelsen af flåden forventes at have en positiv  

 effekt for miljøet, idet der i højere grad blandt andet  

 tilskyndes til forbedret energiudnyttelse og begrænsning af  

 CO2-udslip.
For så vidt angår dambrug forventes  

 investeringer i større omfang rettet mod forbedrede  

 renseforanstaltninger af overskudsvand.
Der er endvidere mulighed for at  

 støtte udarbejdelse af miljøforvaltningsmodeller for fiskeri og  

 akvakultur.
11. Forholdet til EU-retten Lovforslaget notificeres for Europa-Kommissionen i  

 medfør af EF-traktatens statsstøtteregler, jf. traktatens  

 artikel 88 (tidligere traktatens artikel 93). Kommissionens godkendelse skal  

 foreligge, før loven sættes i kraft.
12. Høring Forslaget har været forelagt  

 Fødevareministerens Rådgivende Udvalg vedrørende  

 Fiskerisektorens Udvikling (Fiskeriudviklingsudvalget), hvori der sidder  

 repræsentanter for:
 Amtsrådsforeningen, Arbejderbevægelsens  

 Erhvervsråd, Danmarks Fiskeindustri- og Eksportforening, Danmarks  

 Fiskeriforening, Danske Fiskeres Producent Organisation, Dansk industri,  

 Foreningen for Danmarks Fiskemel- og Fiskeolieindustri, Kommunernes  

 Landsforening, Konsumfiskeindustriens Arbejdsgiverforening,  

 Landsorganisationen af Danmarks Detailfiskehandlere, Notfiskernes  

 Producentorganisation, Organisationen Dansk Aquakultur og Skagenfiskernes  

 Producent Organisation.
 Endvidere er følgende organisationer og myndigheder  

 hørt: Fiskeribanken, Forbrugerrådet, Frederiksberg Kommune,  

 Indenrigsministeriet, Københavns Kommune, Miljø- og  

 Energiministeriet, Nærings- og Nydelsesmiddelarbejderforbundet,  

 Sammenslutningen af Danske Småøer, Sammenslutningen af danske  

 Ørredeksportører og Trafikministeriet.
 13. Skema over konsekvenser.
Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Udgifter for staten til udbetaling af tilskud og  

 administration af de af lovforslaget omfattede ordninger fastsættes  

 på de årlige finanslove.
Kommuner og amtskommuner vil kunne  

 bidrage til den nationale medfinansiering.
Administrative konsekvenser for stat, kommuner og  

 amtskommuner Forslaget skønnes ikke at medføre  

 ændringer i forhold til de nuværende regler.
Ingen Økonomiske konsekvenser for erhvervslivet Forslaget skønnes at få en økonomisk  

 gavnlig effekt.
Ingen Administrative konsekvenser for erhvervslivet Forslaget forventes ikke at medføre ændringer af  

 de nuværende regler.
Ingen Miljømæssige konsekvenser Forslaget forventes at have positive  

 miljømæssige effekter.
Ingen Forholdet til EU-retten Lovforslaget skal notificeres for Europa-Kommissionen i  

 medfør af EF-traktatens statsstøtteregler.
Kommissionens  

 godkendelse skal foreligge, før loven kan sættes i  

 kraft.
Bemærkninger til lovforslagets  

 enkelte bestemmelser Til § 1 Til nr. 1 Der stilles forslag om, at der udover tilskud  

 til fiskerihavnes faciliteter, kan ydes støtte til anlæg i  

 fiskerihavne.
Støtten kan ydes til investeringer, der er af generel  

 interesse for de fiskere og fiskevirksomheder, der benytter havnen og hvis  

 formål er omstrukturering inden for bestående fiskerihavne.  

 Ordningen kan f.eks. ikke anvendes til nye fiskerihavne eller almindelige  

 vedligeholdelsesarbejder.
De nærmere betingelser for  

 gennemførelsen af støtteordningen skal godkendes af  

 Kommissionen.
Efter høring af de berørte ejere af fiskerihavne  

 udarbejdes et specifikt bidrag til det danske sektorprogram, der skal  

 fastlægge formål, rammer, konkrete støttebehov og  

 betingelser for ydelse af støtte til fiskerihavnes anlæg.
I  

 programmet vil der blandt andet blive lagt vægt på, at  

 støtten kan bidrage til udvikling og fornyelse af fiskerihavne udfra  

 et samlet perspektiv for fiskerihavnenes udvikling.
 Med hensyn til den nationale medfinansiering kan midlerne  

 tilvejebringes af staten eller de regionale myndigheder, som ejer havnene.  

 Det forudses, at der ikke anvendes statslige midler som national  

 medfinansiering af faste anlæg i havnene, men staten vil som hidtil  

 kunne medfinansiere udstyr og faciliteter, der betjener  

 fiskerfartøjer.
For støtte til fiskerihavne er støtten op  

 til 100%, hvis der er tale om offentlige projekter.
Heraf bidrager EU med  

 halvdelen.
For private projekter er støtten 20% fordelt med 15% fra EU  

 og 5% nationalt.
Til nr. 2 Som en ny foranstaltning foreslås  

 indført en særlig ordning vedrørende fiskeri med mindre  

 kystfartøjer.
Ordningen kan anvendes til at forbedre forholdene for  

 mindre kystfiskerier og dermed bidrage til at bevare de lokalsamfund, som er  

 afhængige af fiskeriet.
Den foreslåede ordning omfatter blandt  

 andet støtte til projekter vedrørende:
sikkerhedsudstyr ombord på fartøjet samt forbedring af  

 mandskabs- og arbejdsforhold, nyskabende teknologi, f.eks. til udvikling af mere selektive  

 redskaber, organisation af produktionen samt udvikling af forarbejdnings- samt  

 markedskæder, og videreuddannelse m.v.
Kystfiskeriet defineres i forordningen som fartøjer  

 under 12 m.
En samlet engangspræmie kan ydes til en gruppe  

 fartøjsejere eller kystfiskerfamilier, der slutter sig sammen og  

 iværksætter et integreret kollektivt projekt med henblik på  

 at forbedre forholdene for udøvelsen af fiskeriet.
 Der kan ydes en samlet engangspræmie, som  

 medfinansieres af FIUF, uden at det indskrænker anvendelsen af andre  

 former for støtte, der er fastsat efter RFO nr. 2792/1999. Den samlede  

 støtte er begrænset til maximalt at udgøre 150.000 euro  

 pr. projekt.
Til nr. 3 Ordningen foreslås for at fremme  

 fornyelse og omstrukturering samt at bidrage til virkeliggørelsen af  

 målene for den fælles fiskeripolitik.
Denne støtte kan  

 gives til særlige initiativer af kollektiv interesse for erhvervet  

 og skal ikke anvendes til traditionelle investeringer, men til  

 formål som rækker ud over den enkelte virksomhed.
 Der kan ydes støtte til bl.a.:
initiativer med henblik på udvikling af redskaber eller metoder  

 til mere selektivt fiskeri, initiativer til gennemførelse af tekniske foranstaltninger til  

 bevarelse af ressourcerne, initiativer til kollektiv behandling af spildevand fra  

 akvakulturanlæg, uddannelsesinitiativer navnlig vedrørende kvalitetsbehandling,  

 arbejdssikkerhed, økonomistyring m.v., udvikling og anvendelse af systemer til forbedring af  

 kvalitetskontrol, sporbarhed, sundhedsmæssige forhold,  

 miljømæssige konsekvenser m.v., og initiativer til øget information og gennemsigtighed i forhold  

 til produktion og marked.
Ved tildeling af støtten lægges der  

 særligt vægt på, at resultaterne er af generel interesse  

 for fiskeriet eller dele af fiskerisektoren og at resultaterne er offentligt  

 tilgængelige for anvendelse samt at projektet har et nyskabende  

 indhold.
Med udgangspunkt i det konkrete projekt vil det ikke altid  

 være et krav, at erhvervet deltager eller at udviklingen i  

 fiskeriafhængige områder fremmes.
Projekter kan ligeledes  

 gennemføres af f.eks. forskningsinstitutioner uden deltagelse af  

 virksomheder eller organisationer fra fiskerisektoren.
 Endvidere foreslås ordningen om støtte til  

 pilotprojekter og undersøgelser overført fra den  

 nuværende § 4, stk. 1, til denne bestemmelse.
Pilotprojekter kan gennemføres med henblik på  

 at afprøve den tekniske pålidelighed og den økonomiske  

 bæredygtighed for nyskabende teknologi.
Derigennem er det muligt at  

 opnå og derefter udbrede viden om den afprøvede teknologi.  

 Herunder kan der som en ny foranstaltning i medfør af RFO nr.  

 2792/1999, artikel 17 ydes støtte til forsøgsfiskeri.
Projekter  

 med forsøgsfiskeri skal have til formål at bevare  

 fiskeressourcer og gå ud på at anvende mere selektive  

 fangstmetoder.
I lovbekendtgørelse nr. 634 af 29. juli 1999 om  

 tilskud til produktudvikling af jordbrugs- og fiskeriprodukter samt  

 forsøgsfiskeri m.m., jf. § 7 a, er der hjemmel til at finansiere  

 projekter blandt andet vedrørende forsøgsfiskeri, herunder  

 udvikling og afprøvning af mere selektive og skånsomme redskaber  

 og fiskemetoder.
Produktudviklingsloven forventes erstattet med en ny  

 lov om tilskud til fremme af innovation og udvikling m.m. i jordbrugs- og  

 fiskerisektoren, som forventes fremsat i indeværende  

 folketingsår.
Til nr. 4 Der kan ydes en særlig kompensation til  

 fiskere og fartøjsejere, der omfattes af en rådsbeslutning om  

 tekniske restriktioner med hensyn til bestemte redskaber eller fangstmetoder.  

 Ordningen skal muliggøre tekniske tilpasninger, og støtten kan  

 højst strække sig over seks måneder.
Foranstaltningen kan  

 ikke anvendes som et bidrag til opfyldelsen af målene for det  

 flerårige udviklingsprogram eller begrundes med et regelmæssigt  

 sæsonpræget aktivitetsophør i forbindelse med den  

 løbende forvaltning af fiskeriet.
 Ordningen er et supplement til muligheden for  

 oplægningsstøtte, jf. den gældende lovs § 3, nr. 2.  

 Den samlede støtte fra FIUF for de to ordninger må for hele  

 perioden 2000-2006 ikke overstige den højeste af følgende  

 tærskler: 1 million euro eller 4% af den EF-støtte, der ydes til  

 sektoren.
Til nr. 5 Ifølge loven kan ministeren yde  

 støtte til teknisk bistand, undersøgelser, pilotprojekter,  

 samordnede aktioner og konsulentbistand, der navnlig har til formål at  

 forberede, ledsage og evaluere gennemførelsen af lovens  

 foranstaltninger.
Forslaget til en ny § 2, stk. 2 indeholder blandt  

 andet bemyndigelse til at støtte pilotprojekter og  

 undersøgelser.
Derfor foreslås det, at bestemmelsen i § 4,  

 stk. 1, kun skal omfatte udgifter der vedrører forberedelse,  

 gennemførelse og evaluering af lovens foranstaltninger.
Dette vil  

 primært omfatte udgifter i form af teknisk bistand knyttet til det  

 program, som skal godkendes af Europa-Kommissionen.
Samtidig præciseres  

 det, at der kan afholdes udgifter, som ikke er støtte.
Til nr. 6 Forslaget præciserer, at  

 lånemulighederne er ens for yngre fiskere, uanset om der ansøges  

 om lån til et førstegangsanskaffelseslån til køb af  

 hele fartøjet eller en andel heraf.
I de særlige  

 tilfælde, hvor flere yngre fiskere køber et fartøj sammen  

 med en samlet kontantværdi på mere end 5,0 mill. kr., vil  

 forslaget medføre, at førstegangsanskaffelseslånet  

 udmåles på baggrund af kontantværdien af den andel, hver  

 enkelt investerer i.
Dette kan resultere i en samlet kontantværdi for  

 hele fartøjet på mere end 5,0 mill. kr.
Da ordningen stadig er relativt ny, er det vanskeligt at  

 skønne over den fremtidige udnyttelse af ordningen.
Imidlertid  

 forventes antallet af låneansøgninger at være stigende  

 på årsbasis i forhold til det nuværende niveau.
Til nr. 7 Forslaget medfører, at  

 ansøgning om førstegangsanskaffelseslån skal indsendes  

 til Fiskeribanken senest 6 måneder efter investeringens  

 gennemførelse.
Bestemmelsen svarer til den tidsfrist, der normalt  

 gælder i Fiskeribanken for indsendelse af låneansøgninger  

 til investeringsformål.
Herved opnås et ensartet administrativt  

 grundlag for de låneordninger, Fiskeribanken administrerer.
 I øvrigt er der ved ændringen ikke tilsigtet  

 nogen realitetsændring, idet det allerede fremgår af § 6, stk. 3,  

 at lån ydes til førstegangsanskaffelse af  

 fiskerfartøjer.
Til nr. 8 Forslaget udvider muligheden for at yde  

 supplerende lån.
Udvidelsen indebærer, at det bliver muligt inden  

 for den maksimale kontantramme på 5,0 mill. kr. at yde supplerende  

 lån til køb af et større fartøj samt til  

 køb af en større andel i et andet fartøj, hvortil det  

 eksisterende lån er overført.
 Endvidere er det hensigten med forslaget, at yngre fiskere  

 ligestilles med hensyn til at optage supplerende lån, således at  

 det er muligt at optage supplerende lån til køb af et nyt  

 fartøj eller andel i et nyt fartøj, hvortil det eksisterende  

 lån vil blive overført.
Til nr. 9 Som en konsekvens af ændringen af  

 § 6, stk. 3, indsættes i den nye § 6, stk. 7 bestemmelse, at  

 kontantværdien fradrages i andelens kontantværdi ved  

 opgørelsen af grundlaget for lånet og garantien.
 Endvidere er henvisningen til stykke 5 ændret til  

 stykke 3 som en konsekvens af ændringen af § 6, stk. 5.
Til nr. 10 Der er i slutningen af stykket  

 tilføjet en adgang for myndigheden i 1. instans til at genoptage en  

 sag, selvom der er indgivet klage (remonstration).
Remonstration kan være en mere hensigtsmæssig  

 måde at få sagen prøvet på ny frem for en formel  

 klage til en anden instans.
Remonstration vil således i mange  

 tilfælde være en hurtig måde at få vurderet sagen  

 på.
Det har hidtil været vurderingen, at remonstration  

 kunne ske i alle tilfælde uden formel hjemmel.
Folketingets Ombudsmand  

 har imidlertid givet udtryk for, at remonstration i tilfælde, hvor der  

 er indgivet klage, efter hans opfattelse kræver udtrykkelig hjemmel.  

 Denne udtrykkelige hjemmel skaffes ved forslaget.
 Til nr. 11.
 Lovforslaget er en præcisering af den  

 oprindelige bestemmelse, hvorefter ministeren kan fastsætte regler om,  

 at udbetalingen af støtte efter denne lov skal ske til en af  

 ansøger oprettet konto i et pengeinstitut.   

 Kravet om angivelse af konto som betingelse for udbetaling af  

 støttebeløb vil i øvrigt også omfatte f.eks. den,  

 som har fået overdraget fordringen til eje eller pant efter dansk rets  

 almindelige regler.
Til nr. 12 Danmark er efter EU-reglerne forpligtet til  

 at sikre, at der gennemføres kontrol, tilsyn og revision med  

 foranstaltninger, som medfinansieres af De Europæiske  

 Fællesskaber.
Kontrol, tilsyn og revision sker for at sikre, at  

 betingelserne for tilskud er opfyldt, herunder for at sikre mod svig, der kan  

 involvere nationale såvel som EU-midler.
 Forslaget er alene en sproglig præcisering af den  

 oprindelige bestemmelse, hvorefter ministeren kan fastsætte regler om  

 revision og regnskaber vedrørende foranstaltninger, hvortil der ydes  

 støtte efter loven.
Til nr. 13 Der er ved ændringen ikke tilsigtet  

 nogen realitetsændring, idet det stedse har været antaget, at  

 også materiale opbevaret i elektronisk form kunne efterses af den  

 kontrollerende myndighed, men er i forslaget af  

 præciseringsårsager medtaget i opremsningen af det  

 regnskabsmateriale m.v., som den kontrollerende myndighed er berettiget til  

 at efterse.
Til nr. 14 Bestemmelsen vedrører  

 kontrolmyndighedens muligheder for at indhente oplysninger hos andre  

 myndigheder.
Med forslaget vil Fødevareministeriet fremover i  

 kontroløjemed kunne indhente oplysninger hos andre myndigheder, blandt  

 andet med henblik på at foretage registersamkøring og  

 sammenstilling af oplysninger.
Fødevareministeriet har efter de  

 gældende regler i forvaltningsloven og lov om offentlige myndigheders  

 registre mulighed for at indhente oplysninger i kontroløjemed i  

 enkeltstående tilfælde.
Derimod har ministeriet ikke uden  

 udtrykkelig lovhjemmel mulighed for, f.eks. som led i en større  

 krydsrevision, at foretage egentlig samkøring af de oplysninger, der  

 er indhentet hos andre offentlige myndigheder, med de oplysninger der findes  

 i ministeriets egne registre på fiskeriområdet.
 Med forslaget er der således tale om en udvidelse af  

 den bestående adgang til indhentning og behandling af oplysninger, som  

 forefindes hos andre offentlige myndigheder.
Baggrunden for forslaget er, at der i visse tilfælde  

 af kontrolmæssige årsager kan være behov for at kunne  

 kontrollere rigtigheden af de oplysninger, der afgives til  

 Fødevareministeriet i forbindelse med tilskudsansøgninger om  

 støtte til strukturforanstaltninger vedrørende fiskerisektoren,  

 med oplysninger fra andre offentlige myndigheder.
Det kan f.eks. være  

 oplysninger fra skattemyndighederne eller miljømyndighederne til  

 belysning af et spørgsmål om driften af eksempelvis et  

 dambrug.
Fødevareministeriet er opmærksom på de  

 begrænsninger og forholdsregler, der følger af lov om offentlige  

 myndigheders registre, herunder den betænkning, som retsudvalget afgav  

 i forbindelse med behandlingen af lov nr. 346 af 6. juni 1991 om  

 ændring af lov om offentlige myndigheders registre, hvor flertallet  

 udtalte sig om spørgsmålet om samkøring.
Et flertal i  

 retsudvalget udtalte bl.a., at myndighederne i forbindelse med  

 samkøring i kontroløjemed skal have et klart og utvetydigt  

 retsgrundlag at arbejde på, og at myndighederne kun lader  

 kontrolordningen tage sigte på fremtidige forhold, medmindre  

 særlige forhold gør sig gældende.
Flertallet udtalte  

 endvidere, at de lægger vægt på, at de borgere, som  

 berøres af kontrolordningen, i almindelighed gøres  

 opmærksom på myndighedernes adgang til at foretage  

 samkøring i kontroløjemed inden kontrollen  

 iværksættes, og at samkøringen så vidt muligt kun  

 finder sted, hvis de personer, der er omfattet af kontrollen, har fået  

 meddelse om kontrolordningen, inden de afgiver oplysninger til myndigheden.  

 Fødevareministeriet er endvidere opmærksom på, at lov om  

 offentlige myndigheders registre er under ændring, idet den  

 indgår i Justitsministeriets forslag til lov om behandling af  

 personoplysninger (L147). Fødevareministeriet er i den forbindelse  

 bekendt med, at der med lovforslaget ikke lægges op til ændringer  

 i den gældende retstilstand om, i hvilke tilfælde der må  

 foretages samkøring i den offentlige forvaltning, herunder i  

 kontroløjemed.
Fødevareministeriet er særligt  

 opmærksom på, at der i lovforslaget er fastsat særlige  

 regler om proceduren for visse former for samkøring.
En  

 forvaltningsmyndighed skal således f.eks. indhente udtalelse fra  

 Datatilsynet (som efter forslaget skal erstatte det nuværende  

 Registertilsyn) inden samkøring i kontroløjemed kan  

 iværksættes, jf. forslagets § 45, stk. 1. Endvidere vil  

 Datatilsynet efter forslagets § 43, stk. 2, nr. 3, i forbindelse med en  

 offentlig myndigheds anmeldelse af en samkøring have mulighed for at  

 vurdere lovligheden af en eventuel samkøring.
 Fødevareministeriet vil i forbindelse med  

 administrationen af den foreslåede bestemmelse nøje iagttage de  

 procedurer omkring samkøring og sammenstilling af oplysninger, som  

 måtte blive fastlagt i forbindelse med den endelige vedtagelse af L  

 147.
Til nr. 15 Ændringen er en konsekvens af, at  

 Kongeriget Danmarks Hypotekbank og Finansforvaltning (Hypotekbanken) den 1.  

 januar 1999 har skiftet navn til »Finansstyrelsen«.
Til nr. 16 Ved ændringen er der ikke tilsigtet  

 nogen realitetsændring, idet forholdet allerede er reguleret ved § 18,  

 stk. 4.
Til nr. 17 Den ændrede ordlyd er af lovteknisk  

 karakter, og den er en følge af lov nr. 474 af 12. juni 1996 om  

 ændring af straffeloven, for så vidt angår straffeansvar  

 for juridiske personer.
Til § 2 Da forslaget skal notificeres for Europa-Kommissionen  

 foreslås det, at ministeren for fødevarer, landbrug og fiskeri  

 fastsætter tidspunktet for lovens ikrafttræden.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om strukturforanstaltninger vedrørende fiskerisektoren, jf.  

 lov nr. 483 af 12. juni 1996, foretages følgende ændringer:
 § 2. Landbrugs- og fiskeriministeren kan yde støtte  

 til:
1-5) - - - 1. § 2, stk. 1, nr. 6, affattes således:
 6)	Investeringer i fiskerihavnes faciliteter navnlig med henblik  

 på forbedring af vilkårene i havnene for fiskens håndtering  

 og for fartøjernes forsyning.
» 7)	- - - 2. I § 2 indsættes som nr. 8:
»8)	Særlige projekter vedrørende fiskeri med mindre  

 kystfartøjer med det formål at forbedre forholdene for  

 udøvelsen af fiskeriet.« 3. I § 2 indsættes som stk. 2:
»Stk. 2. Ministeren kan yde støtte til pilotprojekter,  

 undersøgelser og andre foranstaltninger, som har til formål at  

 fremme fiskerisektorens udvikling og strukturtilpasning.
Ved tildeling af  

 støtte lægges der vægt på, om:
1)	projektet er af generel interesse for fiskeriet eller dele af  

 fiskerisektoren, 2)	resultaterne er offentligt tilgængelige for anvendelse, 3)	projektet har et nyskabende indhold, 4)	udviklingen i fiskeriafhængige områder fremmes, og 5)	virksomheder, organisationer eller institutioner med tilknytning til  

 fiskerisektoren deltager i projektets gennemførelse.« § 3. Landbrugs- og fiskeriministeren kan yde støtte  

 til:
1-3) - - - 4. I § 3 indsættes som nr. 4:
»4)	Udgifter, der skyldes ændrede tekniske regler og krav til  

 fiskeredskaber eller fangstmetoder.« § 4. Landbrugs- og fiskeriministeren kan yde støtte til  

 teknisk bistand, undersøgelser, pilotprojekter, samordnede aktioner og  

 konsulentbistand, der navnlig har til formål at forberede, ledsage og  

 evaluere gennemførelsen af lovens foranstaltninger.
Stk. 2-3. - - - 5. § 4, stk. 1, affattes således:
»Ministeren for fødevarer, landbrug og fiskeri kan  

 yde støtte og afholde udgifter til teknisk bistand,  

 undersøgelser og konsulentbistand, der har til formål at  

 forberede, gennemføre eller evaluere lovens foranstaltninger.« § 6. - - - Stk. 2. - - - 6. § 6, stk. 3, affattes således:
Stk. 3. Lånet ydes til  

 førstegangsanskaffelse af fiskerfartøj og udgør op til  

 15 pct. af fartøjets kontantværdi, højst af en  

 kontantværdi på 5.000.000 kr.
Lånet skal have sikkerhed  

 inden for 85 pct. af fartøjets kontantværdi.
Stk. 4. - - - »Stk. 3. Lånet ydes til førstegangsanskaffelse af  

 fiskerfartøj eller en andel heraf og kan udgøre op til 15 pct.  

 af fartøjets eller andelens kontantværdi, højst af en  

 kontantværdi på 5.000.000 kr.
Lånet skal have sikkerhed  

 inden for 85 pct. af fartøjets kontantværdi.« 7. § 6, stk. 5, affattes således:
Stk. 5. En erhvervsfisker kan indgive ansøgning,  

 første gang den pågældende erhverver eget fartøj  

 for at etablere sig som selvstændig erhvervsfisker.
Ansøgning  

 skal indgives, inden den pågældende fylder 40 år og inden  

 erhvervelsen af fartøjet.
»Stk. 5. Ansøgning skal indgives, inden den  

 pågældende fylder 40 år og senest 6  

 måneder efter investeringen er gennemført.« Stk. 6. Landbrugs- og fiskeriministeren kan fastsætte  

 nærmere bestemmelser vedrørende 1-3) - - - 4)	konsekvenser ved ændringer i ejerforhold, herunder om  

 overførsel af lån i forbindelse med afhændelse af  

 fartøj og erhvervelse af et andet fartøj samt om supplerende  

 lån i forbindelse med erhvervelse af en større anpart i samme  

 fartøj.
5-7) - - - 8. § 6, stk. 6, nr. 4, affattes  

 således:
»4)	Konsekvenser ved ændringer i ejerforhold og  

 fartøjsudskiftning samt om supplerende lån.« 9. § 6, stk. 7, affattes således:
Stk. 7. Uanset betingelsen om førstegangsetablering  

 ifølge stk. 5 kan ansøgningen indgives af en  

 erhvervsfisker, der allerede ejer eller har ejet et fiskerfartøj eller  

 en part i et fiskerfartøj, forudsat at kontantværdien heraf ikke  

 overstiger 300.000 kr.
Kontantværdien fradrages i det anskaffede  

 fartøjs kontantværdi ved opgørelsen af grundlaget for  

 lån og garanti ifølge stk. 3.
»Stk. 7. Uanset betingelsen om førstegangsanskaffelse  

 ifølge stk. 3 kan ansøgningen indgives af en  

 erhvervsfisker, der allerede ejer eller har ejet et fiskerfartøj,  

 forudsat at kontantværdien heraf ikke overstiger 300.000 kr.  

 Kontantværdien fradrages i det anskaffede fartøjs eller andelen  

 af fartøjets kontantværdi ved opgørelsen af grundlaget  

 for lån og garanti ifølge stk. 3.« § 10. Landbrugs- og fiskeriministeren kan fastsætte  

 regler om adgang til at påklage afgørelser, der er truffet i  

 henhold til bemyndigelse efter § 9, stk. 1, herunder at  

 afgørelser ikke kan indbringes for anden administrativ myndighed.
Stk. 2. - - - 10. § 10, stk. 1, affattes således:
»Ministeren for fødevarer, landbrug og fiskeri kan  

 fastsætte regler om adgang til at påklage afgørelser, der  

 er truffet i henhold til § 9, stk. 1, herunder at afgørelser  

 ikke kan indbringes for anden administrativ myndighed og om myndighedens  

 adgang til at genoptage en sag efter, at der er indgivet klage.« § 13. Landbrugs- og fiskeriministeren kan fastsætte regler  

 om, at udbetalingen af støtte efter denne lov skal ske til en af  

 ansøger oprettet konto i et pengeinstitut.
Stk. 2. - - - 11. § 13, stk. 1, affattes således:
» § 14. Landbrugs- og fiskeriministeren kan fastsætte  

 regler om kontrol og tilsyn med de foranstaltninger, hvortil der ydes  

 støtte efter denne lov.
 12. § 14, stk. 1, affattes således:
»Ministeren for fødevarer, landbrug og fiskeri kan  

 fastsætte regler om kontrol, tilsyn, regnskaber og revision  

 vedrørende foranstaltninger, hvortil der ydes støtte efter  

 denne lov.« 13. § 14, stk. 2, affattes således:
Stk. 2. Med henblik på at kontrollere  

 gennemførte foranstaltninger efter loven har landbrugs- og  

 fiskeriministeren eller den, ministeren bemyndiger dertil, mod behørig  

 legitimation og uden retskendelse adgang til virksomheder m.v., der drives af  

 en fysisk eller juridisk person, der har modtaget tilsagn om støtte  

 efter loven.
På tilsvarende måde har landbrugs- og  

 fiskeriministeren eller den, ministeren bemyndiger dertil, adgang til  

 virksomhedernes regnskaber, forretningsbøger m.v.
 »Stk. 2.
Stk. 3-4. - - - 14. § 14, stk. 5, affattes således:
 Stk. 5. Til brug for kontrollen kan landbrugs- og  

 fiskeriministeren indhente fornødne oplysninger hos skatte- og  

 afgiftsmyndigheder eller andre offentlige myndigheder.
 »Stk. 5.
15. Udeladt § 17. - - - Stk. 2. - - - Stk. 3. Landbrugs- og fiskeriministeren kan fastsætte  

 regler om fremgangsmåden i forbindelse med lønindeholdelsen,  

 herunder om straf af bøde for overtrædelse af reglerne.
For  

 overtrædelser, der begås af et selskab, en forening, en  

 selvejende institution, en fond eller lignende, kan der pålægges  

 den juridiske person som sådan bødeansvar.
Stk. 4. - - - 16. § 17, stk. 3, 2. pkt. ophæves.
§ 18. - - - Stk. 2-3. - - - 17. § 18, stk. 4, affattes således:
 Stk. 4. Er en overtrædelse begået af et selskab,  

 en forening, en selvejende institution, en fond eller lignende, kan der  

 pålægges den juridiske person som sådan bødeansvar.  

 Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der  

 pålægges kommunen eller det kommunale fællesskab  

 bødeansvar.
