 I tilslutning til udenrigsministeriets bekendtgørelse nr. 27 af 18. juni  

 1962, Lovtidende C, bringes det herved til almindelig kundskab, at stats- og  

 udenrigsministeren ved en over for Europarådets generalsekretær afgivet  

 erklæring af 31. marts 1967 for et tidsrum af 5 år fra den 7. april 1967 at  

 regne har forlænget gyldigheden af de tidligere afgivne erklæringer i henhold  

 til ovennævnte konventions artikel 25, hvorefter Danmark anerkender den  

 europæiske menneskerettighedskommissions kompetence til at modtage klager fra  

 enkeltpersoner.
 I tilslutning til samme bekendtgørelse bringes det endvidere til  

 almindelig kundskab, at stats- og udenrigsministeren ved en over for  

 Europarådets generalsekretær afgivet erklæring af 31. marts 1967 for et  

 tidsrum af 5 år fra den 7. april 1967 at regne i henhold til ovennævnte  

 konventions artikel 46 under forudsætning af gensidighed har forlænget  

 gyldigheden af de tidligere afgivne erklæringer, hvorefter Danmark anerkender  

 den europæiske menneskerettighedsdomstols kompetence som bindende uden særlig  

 overenskomst.
 Udenrigsministeriet, den 26. juni 1967.
 F.M.
 Paul Fischer.
