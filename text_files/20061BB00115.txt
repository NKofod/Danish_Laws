Fremsat den 14. marts 2007 af Rune Lund (EL),  

 Jørgen Arbo‑Bæhr (EL) og Per Clausen (EL) Forslag til folketingsbeslutning om  

 anlæg af de manglende dobbeltspor mellem Vamdrup og Vojens og mellem Tinglev  

 og  

 Padborg samt opgradering af banerne Tinglev-Sønderborg, Tinglev-Tønder,  

 Vojens-Haderslev, Røde Kro-Aabenraa, Esbjerg-Bramming-Ribe-Tønder og  

 Tønder-Nieböll Folketinget opfordrer  

 regeringen til at igangsætte en grundig behovsanalyse af mulighederne for at  

 anlægge de manglende dobbeltspor mellem Vamdrup og Vojens og mellem Tinglev  

 og  

 Padborg, samt opgradering af sidebanerne Tinglev-Sønderborg, Tinglev-Tønder,  

 Vojens-Haderslev og Røde Kro-Aabenraa efter følgende retningslinjer:
   

 	  

  

 De  

 enkeltsporede strækninger Vamdrup-Vojens og Tinglev-Padborg udbygges til  

 dobbeltspor,  

 hvor der kan køres med en hastighed af  


  

 200 km/t  


. Der tages afsæt i lov om udbygning af  

 banestrækningen mellem Vamdrup  

 og Padborg fra 1993. Den første etape, Vojens-Tinglev, blev færdiggjort i  

 1996,  

 mens der ikke blev taget stilling til tidspunktet for anlæg af 2. etape,  

 Vamdrup-Vojens  

 og Tinglev-Padborg.
  

 	  

  

 Strækningen  

 Tinglev-Sønderborg udbygges til dobbeltspor.
Alternativt etableres det  

 nødvendige  

 antal krydsningsspor, så der vil være kapacitet til at iværksætte  

 halvtimesdrift mellem Sønderborg og Tinglev/Fredericia/Flensborg/Tønder.
   

 	  

  

 Strækningen  

 Tinglev-Tønder renoveres, så det vil være muligt, at etablere gods- og  

 passager-transport på strækningen, således som der lokalt er fremsat ønsker  

 om.
   

 	  

  

 Strækningerne  

 Vojens-Haderslev og Røde Kro-Aabenraa renoveres, så det vil være muligt at  

 etablere gods- og passagertransport på strækningen, således som der lokalt er  

 fremsat ønsker om.
   

 	  

 Strækningen Esbjerg-Bramming-Ribe-Tønder udbygges til to spor.  

 Alternativt opgraderes den til  

 160 km/t  

 og forsynes med de nødvendige krydsningspor  

 med henblik på timedrift og myldretidstog mellem Esbjerg og Tønder.
   

 	  

 Strækningen Tønder-Nieböll renoveres.
   

 	  

  

 Der  

 oprettes et antal standsningssteder på de her omtalte banestrækninger, jf.  

 »Stations-strukturen i Danmark«, Banedanmark, 2001. Følgende stationer kan  

 være  

 relevante: Over Jersdal, Hjordkær, Bolderslev, Rinkenæs og Vester Sottrup.  

 Hertil kommer standsningssteder på de ovenfor nævnte sidebaner:  

 Tinglev-Tønder,  

 Vojens-Haderslev og Røde Kro-Aabenraa.
Bemærkninger til forslaget Med den engelske økonom Nicholas Sterns rapport »Stern Review: The  

 Economics of Climate Change« fra efteråret 2006 (findes på hjemmesiden  

  

 http://www.hm-treasury.gov.uk  

  

 ) er  

 transportsektorens bidrag til klimaforandringerne endnu en gang kommet i  

 fokus.  

 Rapporten fastslår bl.a., at »transport sammen med energiproduktion kræver en  

 helt særlig opmærksomhed.
Således tegner transportsektoren sig for 14 pct. af  

 de globale udledninger.« Sternrapporten baserer  

 sig på et overvældende antal indikationer af, hvor fremskredne  

 klima-forandringerne allerede er, og det i en sådan grad, at der skal ske  

 endog  

 meget store og snarlige reduktioner i transportsektorens udledninger af  

 drivhusgasser.
 Tages  

 der ingen skridt til at nedbringe udledningen af drivhusgasser, vil  

 koncentrationen af disse i atmosfæren kunne nå det dobbelte af det  

 førindustrielle niveau så tidligt som i 2035 og give en temperaturstigning på  

 over 2o  

 C, og i det lange løb vil der være mere end 50 pct. mulighed  

 for, at temperaturstigningen vil overskride 5o  

 C.  

 En sådan stigning vil i sandhed være  

 overordentlig farlig  den vil svare til den stigning i temperaturerne,  

 der er  

 sket fra sidste istid og frem til i dag.
 Udledning  

 af drivhusgasser kan reduceres ved øget energieffektivitet, ved forandringer  

 i  

 efterspørgsel og ved anvendelse af ren energi.
 Global opvarmning og transportteknologien.
Uanset danske  

 regeringers partifarver har det været et problem at indtænke transportområdet  

 i  

 energisektoren og omvendt.
Der mangler fortsat en integration mellem  

 transport-  

 og energiområdet, til trods for at energiområdet faktisk er blevet lagt ind  

 under Transport- og Energiministeriet.
Derfor virker det paradoksalt, at der  

 er  

 så lidt sammenhæng mellem den førte transportpolitik og energiforbrug og  

 -reduktioner.
De investeringer, der  

 foretages i dag, vil få dybtgående virkninger på klimaet om allerede to-tre  

 generationer.
Det vil sige, at effekterne i høj grad vil være en håndgribelig  

 realitet for vore børnebørn og oldebørn.
 En så radikal  

 forandring i verdens fysiske geografi må medføre voldsomme forandringer af  

 den  

 menneskelige geografi, dvs. af de områder, hvor mennesker lever, og af de  

 måder, hvorpå de lever deres liv.
 Selv ved mere moderate  

 opvarmningsniveauer viser alle data  fra detaljerede undersøgelser af  

 vejrmønstres  

 regionale og sektoriale indvirkninger til økonomiske modeller for de globale  

 effekter  at klimaforandringer vil få alvorlige følger for verdens  

 produktion,  

 for den menneskelige civilisations vilkår og for miljøet.
Alle lande vil blive  

 berørt.
De mest sårbare  de fattigste lande og disses befolkninger  

  vil blive  

 de første, der rammes, selv om de har bidraget mindst til at forårsage  

 klimaforandringerne.
Omkostningerne ved ekstremt vejr, herunder  

 oversvømmelser,  

 tørke og orkaner, stiger allerede, også i de rige lande.
Vi har allerede en  

 række handlemuligheder for at reducere udledningerne.
Resolut og omfattende  

 politisk handling er nødvendig for at motivere, at vi gør brug af dem.
 Udledninger kan  

 nedbringes ved mere effektiv energiudnyttelse, ved ændringer i efterspørgsel  

 og  

 ved, at renere kraftværks-, varme- og transportteknologier ibrugtages.  

 Kraftige  

 udledningsreduktioner vil også være nødvendige i transportsektoren.
 Klimaforandringer  

 kræver et internationalt modtræk, der bygger på en fælles forståelse af  

 langsigtede målsætninger og rammer for handling.
Ved at en stadig større  

 del af transportarbejdet udføres på skinner, kan togtrafikken bidrage til en  

 samlet nedsættelse af miljøpåvirkningen fra transportsektoren.
Det kræver  

 generelt mindre energi og forurener mindre pr. kilometer at transportere en  

 person eller et ton gods med jernbane end med bil og fly.
 Større markedsandele  

 til den kollektive trafik giver samtidig en bedre belægning på de enkelte  

 afgange  

 og dermed en mere effektiv udnyttelse af energien.
 I et sikkerhedsmæssigt  

 perspektiv er der også store fordele ved at flytte trafik fra vej til bane.  

 Antallet  

 af ulykker set i forhold til persontransportarbejdet er markant lavere på  

 bane  

 end på vej.
På de enkeltsporede  

 strækninger kan der i dag kun afvikles 2-3 tog pr. retning i timen.
Med afsæt  

 i  

 Trafikstyrelsens »Strategianalyse København-Ringsted«  

 kan det konstateres, at ifølge de foreliggende godsprognoser må kapaciteten  

 mellem Vamdrup og Vojens forventes at være fuldt i udnyttet fra 2010-2012.  

 Derefter vil kørsel med flere godstog være problematisk, idet både  

 passagertog  

 og godstog må regne med længere køretid, når de stedse hyppigere skal vente  

 på  

 hinanden.
I dag er der store forsinkelser  

 i togtrafikken til og fra Sønderjylland.
I perioden 2004-2006 drejede det sig  

 om ca. 14 pct. af alle tog til Sønderborg og 23 pct. af alle tog til Padborg,  

 således som det fremgår af transport- og energiministerens svar på TRU alm.  

 del  

  spørgsmål 37 af 20. november 2006.
 For passagertrafikkens  

 vedkommende vil stigningen i passagertrafikken ske, når DSB iværksætter Gode  

 Tog til Alle, og dette samt den stigende godstrafik gør, at regulariteten for  

 både passager- og godstog vil være spændt til det yderste, om ikke forværret.  

 Disse forhold begrunder behovet for en forøgelse af kapaciteten mellem  

 Vamdrup  

 og Vojens og Tinglev og Sønderborg, og at dette sker uafhængigt af, hvorvidt  

 der anlægges en fast forbindelse over Femern Bælt.
Væksten i godstrafikken  

 stammer dels fra de godstog, der kører mellem Øresund og Padborg, dels fra  

 stigende  

 godsmængder fra Nordjylland til Padborg/Tyskland.
Om det sidste erklærer den  

 nordjyske transportsammenslutning Nordic Link,  

  

 »at hvis betydningen af bane- og kombitransport for godstransport over  

 længere afstande øges fremover, vil det manglende godsbanesystem mellem  

 Jylland  

 og Norge/Sverige komme til at udgøre den største potentielle  

 infrastrukturflaskehals«, jf.  

 www.nordiclink.org/materiale/rapport1997/RAP_situation.htm.  

  

 Også Nordjyske  

 Jernbaner forventer en stigning i godstransporten til/fra Hirtshals, bl.a.  

 fordi der ved indførelse af Maut (vejafgift) i Tyskland vil blive overflyttet  

 yderligere gods til skinner.
Skabes der ikke plads  

 på jernbanenettet til godset, må det forventes, at der vil ske en mærkbar  

 reduktion  

 af godstrafikkens omfang, og at der vil ske overflytning af gods fra bane  

 enten  

 til færger på Østersøen fra f.eks.
Sydsverige eller til lastbiler.
Det er  

 afgørende, at banegodstransporten  af hensyn til miljømæssige forhold  

  ikke  

 svækkes i forhold til vejtransporten.
Alternativet vil være, at godstogene  

 prioriteres højere end persontrafikken, hvilket ikke er acceptabelt.
 Godstransportørernes  

 afhængighed af banekorridoren Øresund-Padborg bliver mere og mere udtalt, og  

 da  

 udsigterne til, at der anlægges en fast forbindelse over Femern Bælt fortaber  

 sig i det uvisse  bl.a. som følge af tyskernes ulyst til at engagere  

 sig i  

 projektet  bør denne uvished ikke blokere for iværksættelse af  

 nødvendige  

 tiltag andre steder i landet.
I Syd- og Sønderjylland  

 er der et stort ønske om at få anlagt de manglende dobbeltspor.
Der  

 argumenteres  

 med, at en manglende udbygning dels hæmmer trafikken mellem landsdelen og det  

 øvrige  

 land, dels er med til at fastholde regionen som et infrastruktursvagt  

 udkantsområde, der sakker bagud i forhold til resten af landet.
 Om de enkelte etaper:
Lunderskov-Tinglev-Padborg  

 (  

 71  

 km  

 ) Der anlægges  

 dobbeltspor mellem Vamdrup og Vojens (  

 20 km  

 ) og mellem Tinglev og Padborg (  

 17 km  

 ). Strækningshastigheden sættes til  

 200 km/t.
Der hersker nogen  

 usikkerhed om anlægsomkostningerne.
I svaret på TRU alm. del  spørgsmål  

 106 af  

 19. december 2006 angiver transport- og energiministeren dem til 530-600 mio.  

 kr. (2005-priser). Men i Transport- og Energiministeriets rapport fra 2004  

 »Samfundsøkonomisk  

 vurdering af en fast forbindelse over Femern Bælt« fremkommer der en indtægt  

 på  

 2,24 mia. kr. ved, at dobbeltsporene mellem Vamdrup og Vojens og Tinglev og  

 Padborg  

  

 ikke  

  

 anlægges.
Når man ser de  

 anlægspriser pr. kilometer nyanlagt jernbane, der anvendes for 2. spor mellem  

 Lejre og Vipperød, mon man så ikke kan gå ud fra, at det er den høje pris  

  de  

 2,24 mia. kr.  der vil være gældende? Der genåbnes tre  

 nedlagte landstationer: Over Jersdal, Hjordkær og Bolderslev.
Pris pr.  

 station  

 samt øvrige publikumsfaciliteter m.v. 10-15 mio. kr. pr. station.
Station Befolkningsunderlag Over Jersdal 2.500 Hjordkær 2.100 Bolderslev 1.900 Kilde:  

  

 Stationsstrukturen i Danmark  

  

 ,  

 Banedanmark, 2001, og www.sogn.dk Andre forbedringer af  

 passagertogdriften, der kan gøres mulige som følge af anlægget af de  

 manglende  

 dobbeltspor:
   

 	  

  

 Direkte  

 tog Sønderborg-Flensborg (timedrift).
   

 	  

  

 Direkte  

 tog Sønderborg-Tinglev-Tønder (timedrift).
   

 	  

  

 Etablering af et selvstændigt togsystem  

 Flensborg-Fredericia/Middelfart(-Odense).
  

 	  

  

 Halvtimesdrift  

 fra Sønderborg mod nord.
Hvert andet tog kører til Østerport og hvert andet  

 til  

 Århus/Ålborg.
   

 	  

  

 Der  

 er brug for en togdrift med et mere varieret standsningsmønster, så ikke alle  

 stationer betjenes af alle tog.
   

 	  

  

 Togforbindelse  

 til Tønder/Esbjerg via den reaktiverede Tinglev-Tønder-bane.
Tinglev-Sønderborg (  

 42 km  

 ) Strækningen udbygges  

 til dobbeltspor, og strækningshastigheden sættes til  

 160 km/t.  

 Alternativt  

 sker der en opgradering af banen med anlæg af det fornødne antal  

 krydsningspor,  

 så halvtimesdrift kan gennemføres.
Banen udstyres med ATC.
 Anlægsomkostningerne  

 skønnes at være 1,5-2 mia. kr.
DSB  

 anslår, at indførelse af timedrift på strækningen Tinglev-Sønderborg vil give  

 35.000-50.000 ekstra passagerer på årsplan.
Dette skal ses i sammenhæng med  

 de  

 275.000 passagerer, som rejste på strækningen i 2005. Tallet beror på,  

 hvorvidt  

 der indføres timedrift med lokaltog Tinglev-Sønderborg eller ved, at den  

 bestående  

 IC-togs-drift udvides til timedrift. (Ministerens besvarelse af TRU alm. del  

   

 spørgsmål. 46 af 3. november 2006.) Der  

 kan genåbnes to stationer: Vester Sottrup og Rinkenæs.
Station Befolkningsunderlag Vester Sottrup 2.000 Rinkenæs 2.400 Kilde:  

  

 Stationsstrukturen i Danmark  

  

 ,  

 Banedanmark, 2001, og www.sogn.dk Tinglev-Tønder (  

 26 km  

 ) Strækningen renoveres,  

 således at driften med passager- og godstog kan genoptages.
Såvel Tønder Kommune  

 som det nu nedlagte Sønderjyllands Amt og delstatsregeringen i  

 Schleswig-Holstein har udtrykt ønske om, at strækningen ikke nedlægges, da  

 der  

 er planer om, at strækningen kan indgå i et regionalt koncept for  

 jernbanetransport.
Desuden har Arriva oplyst, at selskabet har planer om at  

 kunne køre passagerer til Tønder Øst (sygehus), men ellers ikke er  

 interesseret  

 i resten af strækningen.
 Det selskab, der  

 trafikerer strækningen Nieböll-Tønder, Nordfriesischen Verkehrsbetriebe,  

 planlægger  

 at anlægge en ringbane Tønder-Tinglev-Padborg-Flensborg-Nieböll-Tønder.
Endelig meddeler Dansk  

 Jernbane ApS, at man har brug for strækningen i forbindelse med godskørsel  

 til  

 og fra Tønder.
Selskabet mener ikke, det er nødvendigt at renovere banen til  

 en  

 strækningshastighed på  

 100 km/t  

 ; man kan klare sig med mindre og har derfor  

 tilbudt at renovere Tinglev-Tønder til lav standard.
Uden denne  

 øst-vest-forbindelse er selskabet tvunget til at køre en længere omvej over  

 Ribe.
Uagtet der ikke er  

 afsat midler til at renovere banestrækningen, er der med andre ord behov for  

 at  

 genoptage driften på strækningen.
Når Dansk Jernbane ApS mener at kunne tjene  

 penge på at køre på strækningen og der samtidig er fremsat ønsker såvel fra  

 lokale  

 og regionale myndigheder som fra private, er der basis for en genåbning af  

 banen Tinglev-Tønder.
Passagerunderlag/sognebefolkning Station Befolkningsunderlag Tønder 8.200 Jejsing ca. 1.000 Bylderup Bov 1.100 Tinglev 1.200 Kilde: www.sogn.dk Retablering af  

 passagerdrift koster ca. 70 mio. kr. til genåbning af stationer og andre  

 publikumsfaciliteter.
Vojens-Haderslev (  

 12 km  

 ) Haderslev  

 Kommune ønsker banen renoveret med henblik på godstrafik mellem Vojens og den  

 vestlige del af Haderslev.
Dette vil kunne ske for en relativt beskeden  

 udgift,  

 som kommunen har tilbudt at stå for, jf. ministerens svar på en henvendelse  

 fra  

 kommunen i december 2004. Desuden er der ønsker i regionen om at inddrage  

 strækningen  

 til passagertrafik og veterantog.
Station Befolkningsunderlag Haderslev 21.000 Hammelev 1.500 Vojens 4.200 Kilde: www.sogn.dk Røde Kro-Aabenraa (  

 8 km  

 ) Også  

 denne strækning har Dansk Jernbane ApS vist interesse for, idet selskabet har  

 planer om at køre med større stykgodspartier.  

 Retablering af passagerdrift vil koste ca. 30 mio. kr. til genåbning af  

 stationer og andre publikumsfaciliteter.
Station Befolkningsunderlag Røde Kro 6.300 Aabenraa 17.000 Kilde: www.sogn.dk Esbjerg-Bramming-Ribe-Tønder (  

 87 km  

 ) Banen foreslås udbygget  

 til to spor respektive opgraderet til  

 160 km/t. og forsynet med de nødvendige krydsningspor  

 med henblik på at indføre timedrift samt indsættelse af myldretidstog  

 Esbjerg-Tønder.
Der er ca. 3.500  

 daglige rejsende på strækningen, men i sommerperioden er potentialet langt  

 større  

 på grund af banens nære beliggenhed ved stærkt søgte feriemål.
Indsættes der  

 direkte forbindelser til et antal tyske byer, bl.a. særlige ferietog, vil  

 dette  

 kunne give et forventet trafikspring.
Tønder-Nieböll (  

 20 km  

 ) Uagtet sporets tilstand  

 er dårlig og banen kun kan befærdes med lav fart, har den vist sig at være en  

 populær rute i sommerperioden.
Siden banen genåbnede i 2000, har der hver  

 sommer været 12.000-15.000 rejsende.
Indsættes direkte vogne fra Esbjerg til  

 Nieböll/Hamburg, vil dette have en positiv effekt og kunne tiltrække markant  

 flere rejsende end dem, der i dag benytter banen.
 Om end godskørslen er  

 beskeden, har det selskab, der trafikerer strækningen Nieböll-Tønder,  

 Nordfriesischen  

 Verkehrsbetriebe, som sagt planer om en ringbane  

 Tønder-Tinglev-Padborg-Flensborg-Nieböll-Tønder.
 Banedanmark skønner, jf. trafikministerens besvarelse af  

 (1999-2000) § 20-spørgsmål S 3576, at en mere gennemgribende renovering vil  

 koste ca. 5 mio. kr./km, dels fordi der her kan anvendes genbrugsskinner,  

 dels fordi  

 renoveringsarbejdet kan gennemføres med en total sporspærring, hvilket er med  

 til at billiggøre renoveringen.
Skriftlig fremsættelse Rune Lund  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om anlæg af de manglende dobbeltspor mellem Vamdrup og  

 Vojens  

 og mellem Tinglev og Padborg samt opgradering af banerne Tinglev-Sønderborg,  

 Tinglev-Tønder, Vojens-Haderslev, Røde Kro-Aabenraa,  

 Esbjerg-Bramming-Ribe-Tønder  

 og Tønder-Nieböll.
(Beslutningsforslag nr.
B 115).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
