 I henhold til § 9, stk. 2, § 10 og § 18, stk. 2, i lov nr. 300 af 6. juni  

 1984 om fonde og visse foreninger samt § 2 i lov nr. 211 af 13. maj 1981 om  

 anbringelse og bestyrelse af umyndiges midler m.v. fastsættes:
 § 1.  Reglerne i denne bekendtgørelse finder  

 anvendelse på:
 Stk. 2.  For de midler, der er omfattet af stk. 1, nr. 3  

 meddeles tilladelser efter denne bekendtgørelse af familieretsdirektoratet.
Anbringelse af fondes midler § 2.  Midler, som tilhører fonde, skal anbringes  

 forsvarligt og bedst muligt.
 Stk. 2.  Midlerne anbringes i værdipapirer efter  

 reglerne i §§ 5-11, jfr. dog stk. 3 og § 3.
Stk. 3.  Bestemmelsen i stk. 2 finder ikke anvendelse,  

 såfremt der er truffet anden bestemmelse i fondens vedtægt.
Bestemmelsen  

 finder heller ikke anvendelse på renter og andet afkast af fondens aktiver  

 samt arv og gave, som arvelader eller giver har bestemt skal anvendes til  

 uddeling.
Midler, der er skænket eller udlagt på skifte, kan forblive i den  

 form, i hvilken de er modtaget.
 Stk. 4.  Fondsmyndigheden kan tillade, at midlerne  

 anbringes på anden måde.
§ 3.  Kontante midler, der fremkommer ved udtrækning  

 af obligationer, afdrag på eller indfrielse af pantebreve eller gældsbreve,  

 salg af tegningsretter eller aktieretter eller på lignende måde samt kontante  

 arve- eller gavebeløb skal indsættes på en særskilt bank- eller  

 sparekassekonto.
Indestående på kontoen anbringes snarest muligt efter  

 reglerne i denne bekendtgørelse.
 § 4.  Bestemmelser i en vedtægt, hvorefter fondens  

 midler skal være anbragt som umyndiges midler, er ikke til hinder for, at  

 midlerne anbringes efter reglerne i denne bekendtgørelse, såfremt vedtægten  

 eller stiftelsesdokumentet er oprettet før 1. oktober 1966.
Anbringelse i værdipapirer § 5.  Anbringelsen kan ske i obligationer, der noteres  

 på Københavns fondsbørs, med undtagelse af præmieobligationer.
 § 6.  Indtil halvdelen af kapitalen kan anbringes i:
 Stk. 2.  Der må kun foretages anbringelse i de i stk. 1,  

 nr. 1 og 2 nævnte aktiver, såfremt disse noteres på Københavns fondsbørs.
 Stk. 3.  Ved aktieudvidelser kan fonden benytte den  

 tegningsret, der er knyttet til fondens aktier, uanset om den grænse, der er  

 fastsat i stk. 1, herved overskrides, og uanset om aktierne er børsnoterede.  

 Det samme gælder med hensyn til modtagelse af fondsaktier.
 Stk. 4.  Er halvdelen eller mere af kapitalen i forvejen  

 anbragt i de aktiver, som er nævnt i stk. 1, kan beløb, som indkommer ved  

 afhændelse af disse, genanbringes i aktiver som nævnt i stk. 1.
§ 7.  Højst 15 pct. af midlerne må anbringes i aktier  

 i et selskab.
Endvidere må der i et selskab højst erhverves aktier svarende  

 til 15 pct. af det pågældende selskabs aktiekapital.
 Stk. 2.  Der må kun erhverves aktier, som i hvert af de  

 sidste 3 regnskabsår før erhvervelsen har givet et udbytte på mindst 5 pct.
 Stk. 3.  Reglerne i stk. 1 og 2 finder ikke anvendelse  

 på fondsaktier eller på aktier, som ved aktieudvidelse erhverves ved  

 benyttelse af den tegningsret, der er knyttet til fondens aktier.
 Stk. 4.  For konvertible obligationer finder stk. 1  

 tilsvarende anvendelse.
 § 8.  Beregningen af de i § 6, stk. 1, og § 7, stk. 1,  

 1. pkt., nævnte grænser sker på grundlag af handelsværdien (kursværdi, eller  

 for fast ejendom, den seneste offentlige kontantværdi) af de midler, fonden  

 ejer på erhvervelsestidspunktet.
 § 9.  Anbringelse kan ske mod tinglyst panteret i fast  

 ejendom, såfremt det for lånet udstedte pantebrev sammenlagt med foranstående  

 prioriteter omregnet til kontantværdi har sikkerhed inden for 80 pct. af den  

 seneste offentlige kontantvurdering.
§ 10.  Anbringelse mod pant i bygninger, der tilhører  

 en anden end grundens ejer, kan kun ske med fondsmyndighedens tilladelse.
Det  

 samme gælder fast ejendom, som varigt er indrettet med en særlig  

 erhvervsvirksomhed for øje.
 § 11.  Anbringelse må kun ske mod pant i faste  

 ejendomme, hvis bygninger er brandforsikrede i et forsikringsselskab, der har  

 koncession til bygningsbrandforsikring.
Ombytning af værdipapirer § 12.  Ved ombytning forstås en omlægning af kapitalen  

 ved salg af værdipapirer og køb af andre værdipapirer.
 Stk. 2.  Ombytning kan ske uden fondsmyndighedens  

 tilladelse, såfremt de midler, der fremkommer som led i ombytningen,  

 anbringes efter reglerne i §§ 5-9 og § 11 eller efter særlige bestemmelser i  

 vedtægten, jfr. § 2, stk. 3, 1. pkt.
 Stk. 3.  Stk. 1 og 2 gælder ikke for fonde, der er  

 omfattet af § 1, nr. 3.
Værdipapirernes opbevaring og forbudspåtegning af aktiverne § 13.  §§ 14-16 finder anvendelse på de fonde, som er  

 omfattet af § 1, nr. 1. Bestemmelserne finder dog ikke anvendelse på fonde,  

 der bestyres af staten, en amtskommune eller en kommune.
§ 14.  Medmindre andet er bestemt i vedtægten, skal en  

 fonds værdipapirer anbringes eller indskrives i depot i en  

 forvaltningsafdeling knyttet til et pengeinstitut, som justitsministeriet har  

 godkendt efter § 3, stk. 1, i lov om anbringelse og bestyrelse af umyndiges  

 midler eller § 61 i arveloven.
Obligationer kan dog også indskrives i  

 realkreditinstitutter, som er godkendt af staten.
§ 15.  De depoter, der er nævnt i § 14, og  

 indskrivningskonti i realkreditinstitutter skal forsynes med påtegning om, at  

 der ikke kan rådes ved salg eller pantsætning eller på anden måde over  

 aktiverne uden fondsmyndighedens tilladelse.
Forbudspåtegning er dog ikke til  

 hinder for ombytning efter reglen i § 12, stk. 2, såfremt de aktiver, der  

 erhverves ved ombytningen, anbringes eller indskrives i den  

 forvaltningsafdeling eller det realkreditinstitut, hvor aktiverne hidtil har  

 været anbragt.
 Stk. 2.  Er fondens obligationer som følge af en særlig  

 bestemmelse i vedtægten ikke indskrevet i depot i en godkendt  

 forvaltningsafdeling eller i et realkreditinstitut, skal fondens konto i  

 Værdipapircentralen forsynes med forbudspåtegning som nævnt i stk. 1.
 Stk. 3.  Andre værdipapirer, som efter bestemmelse herom  

 i vedtægten ikke opbevares i depot i en godkendt forvaltningsafdeling, skal  

 indsendes til fondsmyndigheden og forsynes med en forbudspåtegning som nævnt  

 i stk. 1.
 Stk. 4.  Fondens kapitalkonto, jfr. § 3, skal forsynes  

 med forbudspåtegning som nævnt i stk. 1. Forbudspåtegningen er ikke til  

 hinder for, at midlerne anbringes efter reglerne i §§ 5-9 og § 11 eller efter  

 særlige bestemmelser herom i vedtægten, jfr. § 2, stk. 3, 1. pkt., såfremt  

 kontoen er oprettet i en forvaltningsafdeling som nævnt i § 14.
 § 16.  På fast ejendom tinglyses en bestemmelse om, at  

 der ikke kan rådes over ejendommen ved salg eller pantsætning eller på anden  

 måde uden tilladelse fra fondsmyndigheden.
Bestyrelsesvederlag § 17.  Ved bestyrelsesvederlag forstås alle ydelser,  

 herunder naturalydelser, der tillægges det enkelte medlem af bestyrelsen.
 § 18.  Vederlag til bestyrelsesmedlemmer må ikke  

 overstige, hvad der anses for sædvanligt efter hvervets art og arbejdets  

 omfang.
 § 19.  Såfremt de samlede administrationsomkostninger  

 overstiger 10 pct. af fondens årlige bruttoindtægt for fonde, hvis  

 egenkapital er 1 million kr. eller mere, og 15 pct. for fonde, hvis  

 egenkapital er mindre end 1 million kr., skal bestyrelsesvederlaget godkendes  

 af fondsmyndigheden.
 § 20.  Fondsmyndigheden kan nedsætte et vederlag, der  

 findes for højt.
Ikrafttrædelsesbestemmelser § 21.  Bekendtgørelsen har virkning fra dagen efter  

 bekendtgørelsen i Lovtidende.
 Stk. 2.  Bekendtgørelse nr. 477 af 17. september 1981 om  

 anbringelse af midler, der tilhører legater m.v. under offentlig bestyrelse  

 eller offentligt tilsyn, ophæves.
 § 22.  Reglen i § 2 er ikke til hinder for, at fondens  

 midler kan forblive anbragt i den form, hvori de forelå ved bekendtgørelsens  

 ikrafttrædelse.
 § 23.  Uanset § 19 kan et bestyrelsesvederlag  

 udbetales uden fondsmyndighedens tilladelse, såfremt det beløbsmæssigt svarer  

 til det vederlag, der tidligere er udbetalt i 1983 eller 1984.
