Resumé Den Sociale Ankestyrelse (DSA) havde på ombudsmandens  

 foranledning optaget en sag om beregning af boligtillæg i henhold til  

 bistandslovens § 37, stk. 3, til principiel behandling.
Efter bestemmelsens  

 6.  

 pkt. kan der "ikke ydes hjælp til den del af boligudgiften, der er  

 påtaget  

 med henblik på at få den dækket af kontanthjælp". Ved afgørelsen fandt  

 DSA, at bestemmelsen ud over forsætlige forhold også omfatter tilfælde, hvor  

 ansøgeren  

 burde kunne indse, at boligudgiften skal afholdes af kontanthjælp.
I en sag, som ombudsmanden tog op af egen drift, udtalte  

 ombudsmanden, at han ikke kunne tilslutte sig DSA's retsopfattelse, hvorefter  

 bestemmelsen ud over forsætlige forhold tillige omfatter visse former for  

 uagtsomme forhold.
Ombudsmanden henstillede til Socialministeriet (SM) at  

 tage  

 skridt til at søge lovbestemmelsen præciseret, såfremt SM ønskede at  

 fastholde  

 den af SM anførte retsopfattelse.
 SM tilkendegav, at SM ikke fandt anledning til at søge  

 formuleringen af bestemmelsen ændret.
 Ombudsmanden fastholdt sin retsopfattelse og gjorde Folketingets  

 Retsudvalg bekendt med sagen. (J. nr. 1992-221-050).
 Fortolkning af regel om kontanthjælp til dækning af  

 boligudgift.
Sagen vedrørte fortolkningen  

 af bestemmelsen i bistandslovens § 37, stk. 3, om kontanthjælp til  

 boligudgifter.
Ifølge bestemmelsen kan der "ikke ydes hjælp til den del  

 af  

 boligudgiften, der er påtaget med henblik på at få den dækket af  

 kontanthjælp". I en skrivelse af 5. september 1991 traf Den Sociale  

 Ankestyrelse  

 følgende afgørelse i en konkret foreliggende sag:
 "Ankestyrelsen finder  

 ikke, at der i bistandslovens § 37, stk. 3, 6. pkt., kan indfortolkes et krav  

 om forsæt ved bedømmelsen af, om en udgift kan anses for påtaget med henblik  

 på  

 at få den dækket af kontanthjælp.
 Det må anses for  

 tilstrækkeligt, at ansøgeren burde kunne indse, at udgiften skal afholdes af  

 kontanthjælp.
 En kontanthjælpsmodtager, der  

 påtager sig en højere boligudgift på et tidspunkt, hvor der ikke er udsigt  

 til,  

 at pågældende inden for en kortere tid vil kunne klare sig selv, bør kunne  

 indse, at udgiften påtages med henblik på at få den dækket af kontanthjælp,  

 medmindre der foreligger ganske særlige forhold, der viser, at den pågældende  

 må have berettiget forventning om, at udgiften vil blive dækket af  

 kontanthjælpen.
 Efter de foreliggende  

 oplysninger finder Ankestyrelsen, at De burde have indset, at udgiften skulle  

 afholdes af kontanthjælp, og Ankestyrelsen finder ikke, at kommunen har skabt  

 en berettiget forventning om afholdelse af en større boligudgift end den, der  

 svarer til udgiften til en 3-værelsers lejlighed med fradrag af boligstøtte.
 Ankestyrelsen har ved  

 afgørelsen lagt vægt på, at De få dage før underskrivelsen af slutsedlen  

 havde  

 møde med socialforvaltningen, hvor bl.a. boligspørgsmålet blev drøftet, og  

 hvor  

 De oplyste, at De ville undersøge mulighederne for at få en 2-værelsers  

 pensionistbolig eller en 3-værelsers lejlighed, samt at De købte ejerboligen  

 uden forudgående drøftelse med socialforvaltningen.
Ankestyrelsen har iøvrigt  

 lagt vægt på, at det af bistandslovens § 37, stk. 3, forudsætningsvis kan  

 udledes, at der kun kan ydes hjælp til en rimelig bolig." Jeg besluttede at behandle  

 sagen i henhold til bestemmelsen i ombudsmandslovens § 6, stk. 5. Angående  

 det  

 generelle spørgsmål om, hvorvidt bestemmelsen i bistandslovens § 37, stk. 3,  

 6.  

 pkt., ud over forsætlige forhold også omfatter visse former for uagtsomme  

 forhold, udtalte jeg i en skrivelse til Socialministeriet af 21. maj 1992  

 følgende:
"Forarbejderne til  

 bistandslovens § 37, stk. 3, indeholder ikke bidrag til fortolkningen af  

 bestemmelsen i 6. pkt., der svarer til en bestemmelse i pkt. 3 i  

 Socialministeriets bekendtgørelse nr. 484 af 24. september 1984 om forsøg med  

 faste ydelser efter bistandsloven.
Socialministeriet, ved kontorchef ...,  

 oplyste på telefonisk forespørgsel den 24. september 1991 over for en af mine  

 medarbejdere, at der næppe i ministeriets sag vedrørende  

 forsøgsbekendtgørelsen  

 kan findes bidrag til den nærmere fortolkning af udtrykket "påtaget med  

 henblik på". Bestemmelsen i bekendtgørelsens pkt. 3 blev formuleret på  

 grundlag af den tidligere bestemmelse i lov om offentlig forsorg, § 54, stk.  

 2,  

 1. pkt., hvorefter det sociale udvalgs tilsvarende forpligtelse til at yde en  

 værnepligtig og hans familie hjælp under forrettelse af militærtjeneste  

 forudsatte, at "de forpligtelser, til hvis opfyldelse hjælpen søges,  

 ikke  

 må antages at være påtaget med henblik på at opnå hjælp fra det  

 offentlige", (jf. lovbekendtgørelse nr. 539 af 10. november 1969 med  

 senere ændringer, ophævet ved bistandslovens ikrafttræden den 1. april 1976).
 Socialministeriet oplyste  

 under telefonsamtalen den 24. september 1991, at bestemmelsen i  

 forsorgslovens  

 § 54, stk. 2, i sin tid blev anvendt i praksis over for såvel forsætlige som  

 uagtsomme forhold.
Det forhold, at bestemmelsen  

 i bistandslovens § 37, stk. 3, 6. pkt., ved sin indsættelse i bistandsloven i  

 1986 blev formuleret på samme måde som en bestemmelse i den i 1976 ophævede  

 forsorgslov, fremgår ikke af forarbejderne til lovændringen i 1986, jf.
FT  

 1986-1987, tillæg A, spalte 897 ff, tillæg B, spalte 381 ff, 425 ff og 603  

 ff.  

 Det fremgår heller ikke, om det var ministeriets hensigt, at bestemmelsen  

 ligesom den ophævede bestemmelse i forsorgsloven skulle finde anvendelse over  

 for såvel forsætlige som uagtsomme forhold.
 I lyset heraf kan det anførte  

 om baggrunden for bestemmelsens formulering efter min mening ikke tillægges  

 væsentlig betydning for det foreliggende fortolkningsspørgsmål.
En almindelig sproglig  

 forståelse af ordene "påtaget med henblik på" i bistandslovens §  

 37,  

 stk. 3, 6. pkt., fører efter min mening til, at bestemmelsen er begrænset til  

 forsætlige forhold.
Endvidere må jeg lægge til grund, at der ikke i  

 forarbejderne til bestemmelsen findes noget, som kan støtte en afvigende  

 forståelse  

 i retning af, at også uagtsomme forhold skulle være omfattet.
Hertil kommer,  

 at  

 det inden for strafferetten er almindeligt antaget, at sammenlignelige  

 vendinger som f.eks. "med det formål at", "i den hensigt"  

 og "for at" udelukkende omfatter forsætlige forhold, eventuelt kun  

 de  

 højeste grader af forsæt, jf. herved Knud Waaben, Det kriminelle forsæt  

 (1973),  

 s. 91 ff.
Så vidt ses, findes der dog ikke i straffeloven en fuldstændigt  

 enslydende vending, hvortil kommer, at straffelovsfortolkning er undergivet  

 særlige regler, jf. straffelovens § 1 og § 19.
 Den fortolkning af  

 bestemmelsen i bistandslovens § 37, stk. 3, 6. pkt., som Den Sociale  

 Ankestyrelse anlagde ved afgørelsen af 5. september 1991, og hvorefter  

 bestemmelsen også omfatter uagtsomme forhold, må jeg på den anførte baggrund  

 anse for tvivlsom.
Endvidere må jeg af  

 retssikkerhedsmæssige grunde finde det utilfredsstillende, at der kan herske  

 væsentlig tvivl om den rette forståelse af bestemmelsen.
Under henvisning  

 hertil beder jeg Socialministeriet om en udtalelse om, hvorvidt ministeriet  

 vil  

 være indstillet på ved først givne lejlighed at søge formuleringen i  

 lovteksten  

 ændret, således at det af loven klart fremgår, hvilke tilregnelsesgrader der  

 er  

 omfattet af bestemmelsen i bistandslovens § 37, stk. 3, 6. pkt." Socialministeriet besvarede  

 min henvendelse i en skrivelse af 19. oktober 1992. I skrivelsen anførte  

 ministeriet følgende:
 "...
 Socialministeriet skal hertil  

 bemærke, at der med bestemmelsen sigtes på at dække de situationer, hvor en  

 påtaget merudgift til boligen - såfremt bestemmelsen ikke var medtaget -  

 alene  

 kunne dækkes som en følge af, at boligtillægget efter hovedregelen i § 37,  

 stk.  

 3, 1. og 2. pkt., skal svare til den faktiske boligudgift.
En person, der påtager sig  

 forøgede boligudgifter, må udfra generelle betragtninger have gjort sig sine  

 overvejelser om, hvorledes merudgiften skal finansieres.
Man kan derfor sige,  

 at udgangspunktet må være en formodning om, at en forøget boligudgift er  

 påtaget med henblik på at få den finansieret over kontanthjælp.
Det er efter  

 ministeriets opfattelse vanskeligt at afgøre, hvorvidt der er tale om et  

 forsætligt eller et uagtsomt forhold, når en person påtager sig [min  

 rettelse]  

 en udgift, vedkommende ikke selv har sikret sig midler til at dække.
Ved at benytte vendingen  

 "med henblik på at få den dækket af kontanthjælp" har hensigten  

 været  

 at frasortere de situationer, hvor det primære formål med boligforbedringen  

 er,  

 at kontanthjælpsmodtageren sikres en bolig, der svarer til de krav, der som  

 minimum må stilles til en bolig for den pågældende og hans familie.
I disse  

 tilfælde vil boligforbedringen typisk ske efter forudgående aftale med  

 socialforvaltningen.
Er socialforvaltningen og ansøgeren ikke enige om, at  

 der  

 er et sådant 'socialt' behov for at forbedre boligsituationen, må baggrunden  

 for at påtage sig merudgiften enten være en forventning om at kunne afholde  

 den  

 indenfor den eksisterende kontanthjælpsudmåling eller en forventning om, at  

 den  

 vil blive dækket af en forøget kontanthjælp.
I sidstnævnte tilfælde er  

 udgiften  

 påtaget "med henblik på at få den dækket af kontanthjælp".
Formuleringen blev i sin tid  

 foreslået af de kommuner, der deltog i forhandlingerne forud for  

 kontanthjælpsforsøget - som nævnt i Ombudsmandens skrivelse med den tidligere  

 regel i forsorgslovens § 54, stk. 2, 1. pkt., som model - og reglen har efter  

 ministeriets opfattelse ikke i almindelighed givet anledning til  

 forståelsesproblemer i kommunerne.
Formuleringen er forholdsvis enkel og  

 dækker  

 over flere situationer, herunder også situationer, hvor en  

 kontanthjælpsmodtager deler bolig med en eller flere  

 ikke-kontanthjælpsmodtagere, og der aftales en omfordeling af boligudgiften  

 til  

 ugunst for kontanthjælpsmodtageren.
 I "normale"  

 tilfælde, hvor kontanthjælpsmodtagere løbende får hjælp på det niveau, der er  

 udmålt ved den første henvendelse til socialforvaltningen, er retstilstanden  

 forholdsvis uproblematisk, idet det med bestemmelsen i bistandslovens § 37,  

 stk. 3, 7. pkt., gøres klart, at en "selvvalgt" forøgelse af  

 boligudgiften  

 skal finansieres inden for den hidtidige kontanthjælpsudmåling.
 Den konkrete sag, som danner  

 udgangspunkt for, at Ombudsmanden har rejst spørgsmålet, kompliceres af, at  

 der  

 til de pågældende ægtefæller, samtidig med at de flytter sammen, udmåles en  

 lavere hjælp som følge af, at der tidligere fejlagtigt ikke er foretaget en  

 ægtefælleberegning.
 Der kan således rejses tvivl  

 om, hvorvidt ægteparret har været klar over, at det ikke kunne påregne at  

 opretholde et kontanthjælpssupplement på det hidtidige niveau, således at  

 boligskiftet kun kunne finansieres ved en forøgelse af  

 kontanthjælpsudmålingen.  

 Det er i den konkrete sag mere et spørgsmål om, hvorvidt ansøgerne var eller  

 burde være bekendt med principperne for ægtefælleberegningen, end om udgiften  

 til den nye bolig blev påtaget med henblik på at få den dækket af  

 kontanthjælp.  

 Man skal henvise til, at ansøgerne påpeger, at de ifølge egne beregninger  

 kunne  

 klare huslejen på grundlag af deres hidtidige indtægtsforhold, som  

 indbefatter  

 den hidtidige udmålte kontanthjælp til hustruen.
 Socialministeriet har på  

 baggrund af Ombudsmandens henvendelse overvejet en anden formulering, der  

 dækker det hidtidige sigte med reglen i bistandslovens § 37, stk. 3, 7. pkt.
Ministeriets foreløbige  

 overvejelser går imidlertid i retning af, at det er betænkeligt på baggrund  

 af  

 den konkrete sag at ændre en formulering, der ikke i øvrigt har givet  

 anledning  

 til fortolkningsproblemer i kommunerne.
Man må befrygte, at en ny formulering  

 vil skabe usikkerhed hos kommunerne og måske give anledning til en ændring af  

 gældende praksis, der ikke er tiltænkt.
Ministeriet vil foretrække, at man  

 ved  

 en kommende revision af kontanthjælpsvejledningen med eksempler forsøger at  

 belyse, i hvilke situationer bestemmelsen i bistandslovens § 37, stk. 3, 7.  

 pkt.,  

 er tænkt anvendt." I en skrivelse til  

 Socialministeriet af 11. december 1992 udtalte jeg herefter følgende:
"Indledningsvis bemærker  

 jeg, at ministeriet ikke har bestridt eller kommenteret min opfattelse,  

 hvorefter en almindelig sproglig forståelse af ordene "påtaget med  

 henblik  

 på" fører til, at bestemmelsen er begrænset til forsætlige forhold.  

 Derimod berører ministeriet de bevismæssige problemer, der - her som på andre  

 retsområder - består i forhold til forsætskravet.
Endvidere må jeg fortsat  

 lægge til grund, at der ikke i de offentliggjorte forarbejder til  

 bestemmelsen  

 findes noget, som kan støtte en afvigende forståelse i retning af, at også  

 uagtsomme forhold skulle være omfattet.
De yderligere oplysninger om  

 baggrunden  

 for bestemmelsen, som ministeriet har redegjort for i skrivelsen af 19.  

 oktober  

 1992, og som eventuelt kunne anføres til støtte for en sådan udvidende  

 fortolkning, indgik ikke i de offentliggjorte forarbejder til den lovændring  

 af  

 bistandsloven, hvorved bestemmelsen blev indført.
Efter almindelige  

 retskildeprincipper kan der ikke lægges vægt på forarbejder, som ikke under  

 lovforslagets behandling blev præsenteret for Folketinget.
 På den baggrund må jeg derfor  

 i det hele fastholde den retsopfattelse, som jeg gav udtryk for i skrivelsen  

 af  

 21. maj 1992. Jeg må således fortsat anse den anlagte fortolkning for  

 tvivlsom.
Efter Den Sociale  

 Ankestyrelses afgørelse i skrivelsen af 5. september 1991 er retstilstanden  

 imidlertid, at der ikke i bestemmelsen i bistandslovens § 37, stk. 3, 7.  

 pkt.,  

 kan indfortolkes et krav om forsæt ved bedømmelsen af, om en udgift kan anses  

 for påtaget med henblik på at få den dækket af kontanthjælp.
Denne  

 retsopfattelse ligger fast, indtil den måtte blive ændret af ankestyrelsen  

 selv, af domstolene eller gennem en lovændring.
Derimod vil ministeriet ikke  

 administrativt kunne udfærdige retningslinier, som ændrer eller korrigerer en  

 retsopfattelse, som Den Sociale Ankestyrelse har anlagt vedrørende  

 forståelsen  

 af en lovbestemmelse.
Jeg henviser i den forbindelse til, at ankestyrelsen er  

 en i forhold til ministeriet uafhængig ankeinstans.
Da Den Sociale Ankestyrelse  

 har fastholdt sin omtalte retsopfattelse uanset den tvivl om opfattelsens  

 holdbarhed, som jeg forinden tilkendegav, er der ikke udsigt til, at  

 styrelsen  

 selv vil ændre sit standpunkt.
Endvidere er det ikke efter de foreliggende  

 oplysninger sandsynligt, at retstilstanden inden for kortere tid vil blive  

 afklaret ved en dom.
Jeg henviser i den forbindelse til, at den konkrete sag,  

 som lå til grund for min behandling af spørgsmålet, i mellemtiden blev løst.  

 Den sidste mulighed er en lovgivningsmæssig stillingtagen til spørgsmålet.
Med hensyn til ministeriets  

 overvejelser om at præcisere retstilstanden gennem udsendelse af en  

 vejledning  

 bemærker jeg, at en sådan vejledning nødvendigvis måtte respektere det  

 fortolkningsresultat, som Den Sociale Ankestyrelse har anlagt, og som jeg som  

 nævnt fortsat må anse for tvivlsomt; jf. herved det ovenfor anførte,  

 hvorefter  

 ministeriet ikke kan korrigere fortolkningsresultater fra Den Sociale  

 Ankestyrelse.
En vejledning vil derfor ikke kunne afhjælpe den tvivl  

 vedrørende  

 fortolkningens holdbarhed, som jeg har peget på.
På den baggrund må jeg  

 fastholde, at det af retssikkerhedsmæssige grunde er utilfredsstillende, at  

 der  

 kan opstå væsentlig tvivl om den rette forståelse af bestemmelsen.
Jeg  

 henstiller derfor til ministeriet, at ministeriet ved først givne lejlighed  

 søger formuleringen i lovteksten ændret, således at det af loven klart  

 fremgår,  

 hvilke tilregnelsesgrader der er omfattet af bestemmelsen i bistandslovens §  

 37, stk. 3., 7. pkt.
Efter en lovændring vil ministeriet naturligvis kunne  

 udsende en vejledning om lovændringen.
