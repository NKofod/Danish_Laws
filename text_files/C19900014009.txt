Efter forhandling med Finansministeriet skal man anmode skifteretterne om at anvende følgende fremgangsmåde ved behandlingen af boer, hvor afdødes ejendele tilfalder staten efter arvelovens § 71, stk. 1:
§ 1.  Boerne skiftes offentligt, og der udstedes  

 proklama med indkaldelse af såvel arvinger som kreditorer.
Fremsættes der  

 over for skifteretten begæring om godkendelse af et anfægteligt testamente  

 eller om afståelse af arv, jf. arvelovens § 71, stk. 2, bør skifteretten  

 først afgive indstilling herom efter proklamafristens udløb.
 Stk. 2.  Skifteretten sørger for begravelsen og kan af  

 boets midler afholde alle rimelige begravelsesudgifter, herunder til anlæg og  

 vedligeholdelse af gravsted.
 Stk. 3.  Indkaldelse af Justitsministeriet til  

 skiftesamlinger skal normalt ikke finde sted, men opstår der tvivl om  

 bobehandlingen, herunder om fordringer mod boet, bør skifteretten forelægge  

 spørgsmålet for Justitsministeriet.
§ 2.  Fast ejendom sælges bedst muligt efter  

 annoncering i dagblade.
Salg kan ske gennem ejendomsmægler, såfremt  

 skifteretten i det enkelte tilfælde finder anvendelse af denne fremgangsmåde  

 hensigtmæssig.
Stk. 2.  Fast ejendom, der kan tjene til at fremme  

 bestræbelserne for bør dog ikke udbydes til salg, før spørgsmålet om statens erhvervelse i  

 medfør af § 2 i lov nr. 339 af 24. maj 1989 om naturforvaltning har været  

 forhandlet med Miljøministeriet, Skov- og Naturstyrelsen, Slotsmarken 13,  

 2970 Hørsholm, medmindre det er klart, at ejendommen ikke kan være af  

 betydning til fremme af ovennævnte bestræbelser.
Fast ejendom, som  

 Miljøministeriet, Skov- og Naturstyrelsen, ønsker at erhverve med henblik på  

 fremme af de ovennævnte bestræbelser, udlægges i givet fald til  

 Miljøministeriet.
§ 3.  Pantebreve i fast ejendom, herunder  

 sælgerpantebreve, der måtte fremkomme ved skifterettens salg af fast ejendom,  

 transporteres henholdsvis udstedes til statskassen og indsendes til  

 Kongeriget Danmarks Hypotekbank og Finansforvaltning, Landgreven 4, 1301  

 København K, tlf. (33 92 80 00) til forvaltning.
Stempling og tinglysning af  

 transporter sker ved hypotekbankens foranstaltning.
Fremkommer der et  

 rimeligt tilbud om køb af pantebrevet, bør tilbuddet forelægges for  

 hypotekbanken.
Stk. 2.  Andre værdipapirer indsendes ikke til  

 hypotekbanken, men sælges ved et medlem af fondsbørsen eller en bank eller  

 sparekasse inden boets slutning.
Kursen på ikke-børsnoterede værdipapirer  

 fastsættes i tvivlstilfælde af Told- og Skattestyrelsen.
 § 4.  Løsøre og indbo sælges bedst muligt.
Stk. 2.  Løsøre og indbo, der skønnes at have interesse  

 for museer, bør dog ikke udbydes til salg, før spørgsmålet har været forelagt  

 et statsligt eller statsstøttet museum.
Såfremt et sådant museum er  

 interesseret i at modtage genstandene, skal hypotekbankens samtykke  

 indhentes, medmindre genstandene skønnes at være af mindre værdi.
§ 5.  Eventuelle tvivlsspørgsmål vedrørende  

 realisation af boets aktiver forelægges hypotekbanken.
Det er i almindelighed  

 ikke nødvendigt af forelægge tilbud om køb.
 § 6.  Regnskaber og repartition skal hverken  

 forelægges for Justitsministeriet eller hypotekbanken til godkendelse.
 Stk. 2.  Ved salærberegning til skifteretsmedhjælpere  

 følges skifterettens almindelige takster.
Stk. 3.  Der beregnes skifteafgift, men ingen  

 arveafgift.
Boets kontanter tages til indtægt af dommerkontoret under konto  

 »Arvingsløse kapitaler«.
 § 7.  Dette cirkulære træder i stedet for  

 Justitsministeriets cirkulære nr. 253 af 9. december 1968 og  

 cirkulæreskrivelse nr. 32 af 20. februar 1973 om arv, som tilfalder staten.
