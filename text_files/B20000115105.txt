Bekendtgørelse om  

 offentliggørelse af resultater  

 af brandsyn i forsamlingslokaler I medfør af § 36 a i beredskabsloven, jf.  

 lovbekendtgørelse nr. 912 af 2. oktober 2000, fastsættes:
 § 1. Kommunalbestyrelsen kan offentliggøre  

 resultater af og sanktioner på baggrund af brandsyn, der er foretaget i  

 forsamlingslokaler i henhold til Indenrigsministeriets bekendtgørelse  

 om brandsyn.
 Stk. 2. Offentliggørelsen kan begrænses til at  

 omfatte brandsyn, der har ført til forbud eller påbud, jf.  

 § 2, og brandsyn, der har ført til sanktioner, jf. § 3.
§ 2. Kommunalbestyrelsens offentliggørelse  

 af resultater af brandsyn skal indeholde 1)	oplysning om forsamlingslokalets navn og adresse, og 2)	oplysning om tidspunktet for brandsynet.
Stk. 2. Såfremt brandsynet har ført til forbud  

 eller påbud efter § 4, stk. 1 og 2, i Indenrigsministeriets  

 bekendtgørelse om brandsyn, skal offentliggørelsen endvidere  

 indeholde oplysning om, 1)	at der er meddelt forbud eller påbud, 2)	begrundelsen herfor, og 3)	navne på de fysiske og juridiske personer, forbuddet eller  

 påbuddet er rettet til.
 Stk. 3. Offentliggørelse efter stk. 1 og 2 skal  

 ske umiddelbart efter, at brandsynet er foretaget.
§ 3. Kommunalbestyrelsens offentliggørelse  

 af sanktioner som følge af brandsyn skal indeholde oplysning  

 om 1)	navne på fysiske og juridiske personer, der er pålagt  

 bøde eller fængselsstraf for overtrædelse af  

 beredskabslovgivningens bestemmelser om forsamlingslokaler, 2)	begrundelsen for sanktionen, 3)	tidspunktet for brandsynet og 4)	forsamlingslokalets navn og adresse.
 Stk. 2. Offentliggørelse efter stk. 1 kan dog  

 først finde sted, når bødeforlæg er vedtaget, eller  

 når der er faldet endelig dom i sagen.
 § 4. Offentliggørelse kan ske ved  

 udsendelse af en pressemeddelelse, i elektronisk form eller på anden  

 vis.
 Stk. 2. Såfremt offentliggørelsen indeholder  

 urigtige oplysninger, skal kommunalbestyrelsen offentliggøre en  

 berigtigelse på samme måde, som den oprindelige  

 offentliggørelse har fundet sted, jf. stk.1. En berigtigelse skal  

 offentliggøres umiddelbart efter, at de urigtige oplysninger er  

 konstateret.
 Stk. 3. Kommunalbestyrelsens elektroniske  

 offentliggørelse af forbud eller påbud i medfør af  

 § 2 skal fjernes, når forbuddet er ophævet, eller når  

 afhjælpning er sket, jf. § 4, stk. 1 og 2, i  

 bekendtgørelse om brandsyn.
 Stk. 4. Kommunalbestyrelsens elektroniske  

 offentliggørelse af sanktioner i medfør af § 3 skal  

 fjernes to måneder efter offentliggørelsen.
 § 5. Bekendtgørelsen træder i kraft den 1. januar  

 2001.
