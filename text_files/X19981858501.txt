Et moderselskab og dets sambeskattede datterselskab indgik i en samlet  

 kreditorordning med henblik på rekonstruktion af begge selskaber.  

 Sambeskatningen ophørte, da moderselskabets helejerskab blev afbrudt ved, at  

 en af datterselskabets hovedkreditorer i forbindelse med konvertering af  

 tilgodehavende i datterselskabet modtog aktier i selskabet - svarende til en  

 trediedel af den samlede aktiekapital efter rekonstruktionen.
Moderselskabet  

 købte aktierne et år senere og ansøgte om fornyet sambeskatning.
 Ligningsrådet imødekom det ansøgte, idet det midlertidige ophør af  

 helejerselskab måtte anses for forretningsmæssigt begrundet.
En revisor ansøgte, på vegne af et moderselskab M og et datterselskab D1,  

 Ligningsrådet om fornyet sambeskatning med virkning for det indkomstår, der  

 fulgte efter at moderselskabet havde erhvervet hele aktiekapitalen i  

 datterselskabet.
Revisor begrundede ansøgning med, at genoptagelse af  

 sambeskatningen var forretningsmæssigt begrundet.
 M var helejer af D1, der igen var helejer af selskabet D2. Sambeskatning  

 var allerede etableret mellem D1 og D2. Ansøgningen om fornyet sambeskatning  

 omfattede således M og D1.
 M og D1 havde tidligere været sambeskattet over en årrække.  

 Sambeskatningen blev imidlertid afbrudt, da begge selskaber indgik i en  

 samlet kreditorordning med henblik på rekonstruktion af begge selskaber.
I forbindelse med rekonstruktionen blev aktiekapitalen i D1 nedsat og  

 herefter forhøjet.
Sambeskatningen ophørte da M's helejerskab blev afbrudt  

 ved, at en af D1's hovedkreditorer i forbindelse med konvertering af  

 tilgodehavende i D1 modtog aktier i selskabet - svarende til en trediedel af  

 den samlede aktiekapital efter rekonstruktionen.
M tilbagekøbte aktierne et år senere, således at sambeskatningsbetingelse  

 1.2, jf.
SEL § 31, blev opfyldt for det efterfølgende indkomstår.
 Ligningsrådet imødekom det ansøgte, idet det midlertidige ophør af  

 helejerskab og tilbagekøbet måtte anses for forretningsmæssigt begrundet.
