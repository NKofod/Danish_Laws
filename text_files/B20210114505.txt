Bekendtgørelse om ændring af bekendtgørelse om forbud mod at lande med passagerer uden negativ COVID-19-test § 1 I bekendtgørelse nr. 968 af 21. maj 2021 om forbud mod at lande med passagerer uden negativ COVID-19-test, som ændret ved bekendtgørelse nr. 1042 af 28. maj 2021, foretages følgende ændringer:
 1. § 2, stk. 2, nr. 5 og 6, affattes således:
 »5) Passagerer, der er danske statsborgere, og som kan fremvise bevis for færdigvaccination, og som indrejser fra et land, der på tidspunktet for afrejsen ikke fremgår af bilag 2 (røde lande og regioner), jf. dog § 5.
6) Passagerer, der kan fremvise bevis for færdigvaccination udstedt i et EU- eller Schengenland, OECD-land, Andorra, San Marino, Monaco, Vatikanstaten, eller et land som på tidspunktet for afrejsen fremgår af bilag 1 (gule lande og regioner), når passageren indrejser fra et land, der på tidspunktet for afrejsen ikke fremgår af bilag 2 (røde lande og regioner), jf. dog § 5.« 2. Bilag 1 affattes som bilag 1 til denne bekendtgørelse.
§ 2 Bekendtgørelsen træder i kraft den 5. juni 2021, klokken 16.00.
Transportministeriet, den 4. juni 2021 Benny Engelbrecht / Christian Løvenbalck Haxthausen Bilag 1 »Bilag 1 Liste over regioner og lande, som er kategoriseret som gule Lande, som er kategoriseret som gule:
1. Australien 2. Bulgarien 3. Finland 4. Island 5. Israel 6. Italien 7. Japan 8. Malta 9. New Zealand 10. Polen 11. Portugal 12. Rumænien 13. Rwanda 14. Singapore 15. Slovakiet 16. Sydkorea 17. Thailand 18. Tjekkiet 19. Tyskland 20. Ungarn 21. Østrig Regioner, som er kategoriseret som gule:
