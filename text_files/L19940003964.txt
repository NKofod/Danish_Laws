 Den 23. oktober 1993 undertegnedes i Ouagadougou følgende overenskomst om  

 bistandssamarbejde:
OVERENSKOMST OM GENERELLE BETINGELSER OG PROCEDURER FOR  

 BISTANDSSAMARBEJDE MELLEM KONGERIGET DANMARKS REGERING OG BURKINA FASOS REGERING Præambel Kongeriget Danmarks regering (i det følgende benævnt Danmark ) og  

 Burkina Fasos regering (i det følgende benævnt Burkina ), som ønsker  

 at samarbejde om fremme af Burkinas økonomiske og sociale udvikling, har  

 indgået følgende overenskomst:
Artikel I Parternes forpligtelser 1. Danmark stiller materielle ressourcer, finansiel,  

 teknisk og forskningsmæssig støtte samt uddannelsesmuligheder til rådighed  

 for Burkina.
Burkina sikrer den effektive anvendelse af nævnte støtte og  

 uddannelsesmuligheder.
 2. De særlige betingelser og procedurer, indbefattet  

 de to parters finansielle og andre forpligtelser med hensyn til projekter,  

 programmer og andre fælles aktiviteter under denne overenskomst (i det  

 følgende benævnt projekter ), træffer parterne beslutning om i særlige  

 overenskomster med tydelig henvisning til denne overenskomst.
 3. Opstår der uoverensstemmelser mellem denne  

 overenskomst og de særlige overenskomster, står de sidstnævnte ved magt,  

 såfremt og kun såfremt de to parter udtrykkeligt har vedtaget, at de afviger  

 fra denne overenskomst.
 4. Ved implementeringen af overenskomsten er  

 Udenrigsministeriet kompetent til at repræsentere Danmark, og Ministere des  

 Relations exterieures er kompetent til at repræsentere Burkina (i det  

 følgende benævnt de kompetente myndigheder ).
Artikel II Udøvende institutioner 1. I forbindelse med denne overenskomst betyder  

 udtrykket udøvende institutioner enhver udsendt offentlig myndighed og  

 offentlig eller privat sammenslutning såvel som enhver organisation hvad  

 enten offentlig eller privat, der er anerkendt af de to regeringer og  

 kontraheret af Danmark til at implementere de særlige overenskomster, der  

 henvises til i ovenstående artikel I, stk. 2.
 2. Hvis intet andet er vedtaget i de særlige  

 overenskomster, betaler Danmark de udøvende institutioners honorarer og  

 omkostninger i overensstemmelse med Udenrigsministeriets regler og procedurer  

 fraregnet de omkostninger, der dækkes af Burkina, som betinget i nedennævnte  

 stk. 3.
 3. Burkina forpligter sig til:
Artikel III Personel 1. Teknisk bistand til Burkina i henhold til denne  

 overenskomst kan ydes i form af specialister (kortvarige eller langvarige  

 opgaver) ansat af Udenrigsministeriet eller de udøvende institutioner, som  

 der henvises til i ovennævnte artikel II, stk. 1. Tilrådighedsstillelse af  

 ovennævnte personel (i det følgende benævnt personel ) er betinget af  

 muligheden af at finde kvalificerede og erfarne personer på det givne  

 tidspunkt.
2. Burkinas kompetente myndigheder for hvert projekt  

 tilstiller i hvert enkelt tilfælde Udenrigsministeriet en fuldstændig  

 stillingsbeskrivelse for det ønskede personel med angivelse af stillingens  

 opgaver samt væsentlige og ønskede kvalifikationer hos ansøgeren.
Det skal af  

 stillingsbeskrivelsen klart fremgå, hvorvidt personellet skal påtage sig  

 udøvende ansvar.
 3. Udenrigsministeriet giver Burkinas kompetente  

 myndigheder for hvert projekt alle de til vurdering af ansøgerne til  

 ovennævnte stillinger nødvendige oplysninger, herunder oplysninger om  

 uddannelse og tidligere faglig erfaring.
 4. Burkinas kompetente myndigheder og  

 Udenrigsministeriet træffer i fællesskab beslutning om, i hvilket omfang  

 »counterparts« skal udpeges af Burkinas regering for det personel,  

 der stilles til rådighed, og andre foranstaltninger, om hvilke der skal  

 træffes indbyrdes aftale for at nå de tilsigtede mål.
 5. Personellet er under tjenesten undergivet Burkinas  

 love og instrukser fra de lokale administrative myndigheder.
6. Burkina sikrer, at det udsendte personel og dets  

 ægtefæller og pårørende nyder lovens fulde beskyttelse og sikrer yderligere,  

 at dette personel og dets ægtefæller og pårørende altid gives en behandling,  

 der ikke er mindre fordelagtig, end den der ydes til personel udsendt til  

 Burkina fra andre lande eller internationale organisationer.
Såfremt sådant  

 udsendt personel fra Danmark (eller dets ægtefæller eller pårørende)  

 arresteres, eller der rejses straffesag mod dem, skal den kongelige danske  

 ambassade for Burkina omgående underrettes og har ret til at besøge enhver  

 tilbageholdt eller arresteret person.
Denne har ret til at lade sig  

 repræsentere af en advokat udpeget af ambassaden eller personen selv.
 7. Burkina varetager det udsendte personels og dets  

 ægtefællers og pårørendes sikkerhed i henhold til international rets regler.  

 I tilfælde af kriser, som berører sikkerheden for udlændinge i Burkina, skal  

 Burkinas regering være behjælpelig med hjemsendelse af det udsendte personnel  

 og dets ægtefæller og pårørende.
 8. Opstår en situation, som refereret under stk. 7,  

 skal de to regeringer konsultere hinanden og handle i tæt samarbejde for at  

 minimere risikoen og skaden for det udsendte personel og dets ægtefæller og  

 pårørende eller personlige ejendele, samt materiel, udstyr og biler, som har  

 været brugt i forbindelse med projektet.
 9. Udsendt personel, som handler i overensstemmelse  

 med instrukser udstedt af den kongelige danske ambassade i anledning af en  

 krise, eller som træffer sådanne forholdsregler, som forholdene tilsiger, og  

 derved bliver forhindret i at møde på arbejde, vil ikke kunne anklages for  

 pligtforsømmelse under den pågældende kontrakt.
 10. Burkina har ret til at anmode om hjemkaldelse af  

 enhver blandt personellet, hvis arbejde eller adfærd er utilfredsstillende.  

 Før udøvelsen af denne ret forpligter Burkina sig til at rådføre sig med  

 Danmark.
11. Danmark har ret til når som helst at hjemkalde  

 enhver blandt personellet.
Før udøvelsen af denne ret skal Danmark rådføre  

 sig med Burkina herom samt iværksætte foranstaltninger til sikring af hurtig  

 erstatning af sådant personel, hvis Burkina ønsker dette, med mindre helt  

 særlige omstændigheder kræver at vedkommende hjemkaldes øjeblikkeligt.
 12. Efter aftale mellem de kompetente myndigheder kan  

 personellet i en tjenesteperiode forflyttes fra en stilling til en anden.
 13. Danmark betaler løn, gebyrer og omkostninger  

 vedrørende personellet i henhold til Danida's regler, bortset fra  

 omkostninger stipuleret i nedennævnte stk. 14.
 14. Vedrørende det udsendte personel og de aftalte  

 projekter:
 15. Burkina forpligter sig til, at det udsendte  

 personel og dets ægtefæller og pårørende:
 16. Burkina sørger for, at det udsendte personel og  

 dets ægtefæller og pårørende:
17. I tilfælde af at et motorkøretøj, som anført  

 ovenfor, bliver beskadiget i en sådan grad, at reparation ikke vil kunne  

 betale sig, eller hvis det på anden måde uden personellets eller dets  

 ægtefællers og pårørendes egen skyld går tabt, skal Burkina tillade  

 afgiftsfri indførsel af et andet motorkøretøj.
Endvidere skal Burkina tillade  

 told- og afgiftsfri indførsel af et motorkøretøj tre år efter personellets  

 første indrejse i Burkina, hvis den samlede kontraktperiode er fire år eller  

 mere.
 18. Burkina skal uden unødig forsinkelse udstede  

 gratis visum til flere ind- og udrejser for personellet og dets ægtefæller og  

 pårørende, såvel som opholdstilladelse, arbejdstilladelse og andre nødvendige  

 tilladelser for hele tjenesteperioden.
19. a) Burkina yder bistand ved toldklarering af det  

 udstyr, genstande og motorkøretøjer, som er nævnt under stk. 16 c), 17 og 18  

 jfr. artikel V; 20. Burkina accepterer, at personellet og dets  

 ægtefæller og pårørende anvender et dansk kørekort eller et kørekort fra et  

 andet land, forudsat kørekortet er ægte.
Burkina skal være behjælpelig med  

 registrering af køretøjer til egen brug for personellet og dets ægtefæller og  

 pårørende.
Artikel IV Ansvar 1. Burkina holder Danmark og dets personel skadesløs  

 og garanterer dem imod ethvert civilretligt erstatningsansvar uden for  

 kontrakt, der skyldes handlinger eller undladelser fra een eller flere af de  

 ovennævnte personers side inden for rammerne af de aktiviteter, der falder  

 ind under eller som udføres i medfør af denne overenskomst, og som forårsager  

 tredjemands død eller lemlæstelse eller forvolder skade på tredjemands  

 ejendom, for så vidt som dette erstatningsansvar ikke er dækket af en  

 forsikring, og giver afkald på enhver form for regres eller processuelle  

 skridt på grund af civilretligt erstatningsansvar uden for kontrakt, med  

 mindre erstatningsansvaret skyldes forsæt eller grov uagtsomhed fra een eller  

 flere af de ovennævnte personer.
 2. Såfremt Burkina holder Danmark eller een eller  

 flere af de nævnte personer skadesløs over for regres eller processuelle  

 skridt på grund af civilretligt erstatningsansvar uden for kontrakt i  

 overensstemmelse med denne artikels stk. 1, vil Burkina være berettiget til  

 at udøve alle de rettigheder, som kan gøres gældende af Danmark eller disse  

 personer.
 3. Såfremt Burkina anmoder derom, skal Danmark yde de  

 burkinske kompetente myndigheder den nødvendige administrative eller  

 juridiske bistand med henblik på en tilfredsstillende løsning af de  

 problemer, der kan opstå i forbindelse med gennemførelsen af denne artikels  

 stk. 1 og 2.
Artikel V Materielle ressourcer/goder 1. Under denne overenskomst vil udtrykket goder  

 betyde varer, materialer, køretøjer, maskiner, udstyr og andre goder, som af  

 Danmark eller de udøvende institutioner stilles til rådighed for projekter  

 under denne overenskomst eller alle andre goder, som leveres til Burkina  

 under særlige overenskomster.
 2. Danmark vil, såfremt intet andet er bestemt i  

 særlige overenskomster:
 3. Burkina vil, såfremt intet andet er bestemt i  

 særlige overenskomster:
4. Alle goder, inklusive projektkøretøjer vil blive og  

 forblive Burkinas ejendom på et tidspunkt, som specificeres i hver enkelt  

 overenskomst, eller skal efter aftale reeksporteres.
Goder skal imidlertid  

 være til rådighed udelukkende for de respektive projekter, programmer eller  

 andre fælles aktiviteter under denne overenskomst så længe disse er under  

 implementering.
Artikel VI Stipendier 1. Stipendier til studier i Danmark stilles med  

 forbehold af Danmarks godkendelse til rådighed for ansøgere, som er behørigt  

 udvalgt og indstillet af Burkina.
2. Stipendier ydes for specialstudier til ansøgere,  

 der allerede har en grundlæggende uddannelse.
Studieprogrammer vil normalt  

 blive udfærdiget på engelsk og undervisningen vil normalt foregå på engelsk.
 3. Danmark betaler:
 4. Burkina garanterer, at stipendiaten efter  

 fuldførelsen af sit studieprogram i Danmark kan vende tilbage til sin  

 tidligere stilling i sit hjemland.
 5. Burkina betaler den del af stipendiatens løn, der  

 er tillagt ham/hende i henhold til gældende bestemmelser, for at han/hun  

 fortsat kan opfylde sine økonomiske forpligtelser i sit hjemland.
Artikel VII Opfølgning og vurdering Til opfølgning og vurdering af samarbejdet såvel som til planlægning af  

 fremtidigt samarbejde skal de kompetente myndigheder stå til rådighed for  

 indbyrdes rådgivning og give hinanden oplysninger i et sådant omfang, som med  

 rimelighed kan forlanges.
Artikel VIII Stridigheder Enhver strid om fortolkningen eller gennemførelsen af denne overenskomst  

 skal løses ved forhandling mellem de to parter.
I tilfælde af at tvisten ikke  

 er bilagt inden et år, kan hver af parterne forlange afgørelse ved voldgift.
Voldgiftsretten skal bestå af tre voldgiftsmænd, hvoraf hver af parterne  

 udpeger een, og den tredie, formanden, udpeges af de således to udpegede.
I  

 tilfælde af strid mellem disse to voldgiftsmænd om udpegelsen af den tredie,  

 skal denne udpeges af en neutral institution angivet af de to udpegede  

 voldgiftsmænd.
Voldgiftskendelsen skal være skriftlig og undertegnes af alle  

 voldgiftsmændene.
Voldgiftsretten fastlægger selv sin behandlingsmåde og  

 bestemmer endvidere, hvorledes omkostningerne ved voldgiftsbehandlingen skal  

 fordeles mellem parterne.
Artikel IX Ændringer Denne overenskomst kan efter indbyrdes aftale mellem de kontraherende  

 parter ændres eller suppleres ved brevveksling.
Artikel X Ikrafttræden og ophør 1. Denne overenskomst træder i kraft på datoen for  

 dens undertegnelse og forbliver i kraft i fem (5) år.
Derefter forlænges  

 overenskomsten stiltiende for et (1) år ad gangen, med mindre den opsiges af  

 en af parterne med seks (6) måneders skriftligt varsel.
 2. Bestemmelserne i denne overenskomst finder  

 ligeledes anvendelse på ethvert projekt, der er påbegyndt før datoen for dens  

 ikrafttræden, og vil i tilfælde af dens opsigelse fortsat være gældende for  

 projekter, der er under implementering.
Udfærdiget i Ouagadougou, den 23.  

 oktober 1993, i to eksemplarer på dansk og på fransk, således at begge  

 tekster skal have samme Helle Degn For Kongeriget Danmarks regering Thomas Sanon For Burkina Fasos regering Overenskomsten trådte i medfør af art.
X i kraft ved undertegnelsen den  

 23. oktober 1993.
