Bekendtgørelse  

 om gebyrer og honorarer for ydelser efter lov om fremme af energibesparelser  

 i  

 bygninger I medfør af § 24, stk. 3, nr. 1-3 og § 29, stk. 4, nr. 1  

 og 2, i lov nr. 585 af 24. juni 2005 om fremme af energibesparelser i  

 bygninger  

 fastsættes:
Kapitel 1 Gebyr for energikonsulenter § 1.  

  

 Energikonsulenter  

 omfattet af lov om fremme af energibesparelser i bygninger og bekendtgørelse  

 om  

 energimærkning af bygninger skal betale de omkostninger, som er forbundet med  

 Energistyrelsens opgaver i relation til energikonsulenternes beskikkelse,  

 genbeskikkelse, inddragelse af beskikkelse, registrering, tilsyn og kontrol  

 med  

 energikonsulenternes virksomhed, kvalitetssikring, drift af register og andre  

 edb-systemer samt anden administration.
 Stk. 2.  

  

 Ved ansøgning om  

 beskikkelse som  

 energikonsulent til en  

 bygningskategori betales et engangsgebyr på kr. 2.000. Ved ansøgning om  

 samtidig beskikkelse til både bygningskategorien enfamiliehuse og  

 bygningskategorien flerfamiliehuse samt handel, service og offentlige  

 bygninger  

 betales kr. 3.000. Energikonsulenter, der er beskikket til én  

 bygningskategori  

 betaler kr. 1.000 ved ansøgning om beskikkelse i anden bygningskategori.
Stk. 3.  

  

 Energikonsulenter betaler et engangsgebyr på  

 kr. 650 ved ansøgning om genbeskikkelse som energikonsulent.
Der betales et  

 gebyr på kr. 650 for hver bygningskategori, der ansøges om genbeskikkelse  

 til.
 Stk. 4.  

  

 Omkostninger,  

 som Energistyrelsen afholder i forbindelse med energimærkning af  

 bygningskategorien  

 enfamiliehuse, fordeles beløbsmæssigt på de enkelte energikonsulenter, der er  

 beskikket  

 til denne bygningskategori, således at hver energikonsulent betaler et  

 grundbeløb  

 på kr. 1.000 pr. kalenderår og kr. 175 pr. energimærkning, som indberettes.
 Stk. 5.  

  

 Omkostninger,  

 som Energistyrelsen afholder i forbindelse med energimærkning af  

 bygningskategorien  

 flerfamiliehuse samt handel, service og offentlige bygninger, fordeles  

 beløbsmæssigt  

 på de enkelte energikonsulenter, der er beskikket til disse  

 bygningskategorier,  

 således at hver energikonsulent betaler et samlet grundbeløb på kr. 1.000 pr.  

 kalenderår og kr. 500 pr. energimærkning, som indberettes.
Kapitel 2 Gebyr for tekniske eksperter § 2.  

  

 Tekniske eksperter omfattet af lov om fremme af energibesparelser i bygninger  

 og bekendtgørelse om eftersyn af kedel- og varmeanlæg i bygninger skal betale  

 de omkostninger, som er forbundet med Energistyrelsens opgaver i relation til  

 de tekniske eksperters godkendelse, fornyede godkendelse, inddragelse af  

 godkendelse, registrering, tilsyn og kontrol med de tekniske eksperters  

 virksomhed, kvalitetssikring, drift af register og andre edb-systemer samt  

 anden administration.
 Stk. 2.  

  

 Ved ansøgning om  

 godkendelse som t  

 eknisk ekspert  

 betales et engangsgebyr  

 på kr. 1.200.  

 Der betales et gebyr på kr. 1.200 for hver eftersynskategori, der  

 ansøges om godkendelse til.
 Stk. 3.  

  

 Tekniske  

 eksperter betaler et engangsgebyr på kr. 650 ved ansøgning om fornyet  

 godkendelse  

 som teknisk ekspert.  

 Der betales et  

 gebyr på kr. 650 for hver eftersynskategori, der ansøges om fornyet  

 godkendelse  

 til.
 § 3.  

  

 Tekniske eksperter betaler et gebyr på kr. 10 pr. mærkat til brug for:
 1)  

 	  

 Regelmæssigt eftersyn  

 af olie- og gasfyrede kedelanlæg samt fastbrændselskedler.
 2)  

 	  

 Engangseftersyn af  

 varmeanlæg med kedler, der er mere end 15 år gamle.
 Stk. 2.  

  

 Der betales ikke  

 gebyr for mærkater til brug for:
 1)  

 	  

 Oliefyrede  

 kedelanlæg, der ikke længere er i drift, eller er et dual-fuel anlæg, hvor  

 det  

 primære brændsel ikke er olie.
 2)  

 	  

 Fastbrændselskedler,  

 der ikke længere er i drift, eller er et anlæg, som primært anvender  

 biobrændsel.
Kapitel 3 Deltagerbetaling for optagelseskurser og  

 obligatoriske efteruddannelseskurser § 4.  

  

 Energikonsulenter og tekniske eksperter betaler de faktiske omkostninger, der  

 er forbundet med deres deltagelse i optagelseskurser og obligatoriske  

 efteruddannelseskurser,  

 dog maksimalt kr. 3.500 pr. kursusdag.
Kapitel 4 Opkrævning af gebyr § 5.  

  

 De  

 i §§ 1-4 nævnte gebyrer opkræves på Energistyrelsens vegne af  

 Fællessekretariatet  

 for Eftersyns- og Mærkningsordningerne (FEM-sekretariatet), jf. § 44 i  

 bekendtgørelse  

 om energimærkning af bygninger og § 34 i bekendtgørelse om eftersyn af kedel-  

 og varmeanlæg i bygninger.
§ 6.  

  

 Beskikkelses- og genbeskikkelsesgebyr for energikonsulenter, jf. § 1, stk. 2  

 og  

 3, opkræves af FEM-sekretariatet i forbindelse med modtagelse af ansøgning om  

 beskikkelse eller genbeskikkelse.
Ved afslag på ansøgning om beskikkelse  

 eller  

 genbeskikkelse tilbagebetales det ved ansøgningen indbetalte gebyr ikke.
Stk. 2.  

  

 Grundbeløb for  

 energikonsulenter, jf. § 1, stk. 4 og 5, opkræves af FEM-sekretariatet senest  

 den 28. februar hvert år.
Grundbeløbet opkræves det førstkommende kalenderår  

 efter modtagelse af beskikkelse eller genbeskikkelse.
Hvis beskikkelsen af  

 energikonsulenten ophører i løbet af et kalenderår, sker der ikke  

 tilbagebetaling af det indbetalte grundbeløb for det pågældende kalenderår.
 Stk. 3.  

  

 Gebyr for  

 indberettede energimærkninger, jf. § 1, stk. 4 og 5, opkræves månedligt af  

 FEM-sekretariatet hos de registrerede firmaer.
§ 7.  

  

 Godkendelsesgebyr for tekniske eksperter og gebyr for fornyet godkendelse af  

 tekniske eksperter, jf. § 2, stk. 2 og 3, opkræves af FEM-sekretariatet i  

 forbindelse med modtagelse af ansøgning om godkendelse eller fornyet  

 godkendelse.
Ved afslag på ansøgning om godkendelse eller fornyet godkendelse  

 tilbagebetales det ved ansøgningen indbetalte gebyr ikke.
Stk. 2.  

  

 Gebyr for  

 mærkater, jf. § 3, opkræves af FEM-sekretariatet hos de registrerede firmaer i forbindelse med udsendelse af mærkater.
 § 8.  

  

 Gebyr for optagelseskurser og obligatoriske efteruddannelseskurser, jf. § 4  

 opkræves  

 af FEM-sekretariatet hos de registrerede firmaer i forbindelse med modtagelse  

 af tilmelding til det pågældende kursus.
 § 9.  

  

 De  

 i §§ 6-8 nævnte beløb betales senest 30 dage efter opkrævningens  

 afsendelsestidspunkt.  

 Gebyr for kursus betales dog senest 3 hverdage før kursets afholdelse.
 § 10.  

  

 Gebyrerne  

 reguleres i henhold til Statens Budgetvejledning, hvis gebyrindtægterne ikke  

 svarer  

 til Energistyrelsens langsigtede gennemsnitsomkostninger fordelt på de  

 enkelte  

 eftersyns- og mærkningsordninger.
Kapitel 5 Honorar i forbindelse med energimærkning § 11.  

  

 Energikonsulenter  

 må ved energimærkning af et enfamiliehus ikke kræve højere honorar end  

 følgende:
 1)  

 	  

 Under 100 m2  

 : Maksimalt kr. 2.500 inkl.  

 moms.
 2)  

 	  

 100-199 m2  

 : Maksimalt kr. 3.000 inkl.  

 moms.
 3)  

 	  

 200 m2  

 - : Maksimalt kr. 3.500 inkl.  

 moms.
 Stk. 2.  

  

 Energikonsulenter må ved energimærkning af et flerfamiliehus under 500  

 m2  

 ikke kræve højere honorar end  

 følgende:
 1)  

 	  

 Under 100 m2  

 : Maksimalt kr. 2.500 inkl.  

 moms.
 2)  

 	  

 100-199 m2  

 : Maksimalt kr. 3.000 inkl.  

 moms.
 3)  

 	  

 200-499 m2  

 : Maksimalt kr. 3.500 inkl.  

 moms.
 Stk. 3.  

  

 De i stk. 1 og 2  

 nævnte honorarer beregnes på baggrund af det samlede etageareal for  

 ejendommen  

 eller bygningen beregnet som summen af de samlede bolig- og erhvervsarealer  

 for  

 ejendommen eller bygningen i henhold til Bygnings- og Boligregistret (BBR).
 § 12.  

  

 De  

 i § 11 nævnte honorarer kan forhøjes med følgende maksimale tillæg:
 1)  

 	  

 Kr. 1.000 inkl. moms  

 såfremt ejendommen er opført før 1. januar 1940.
2)  

 	  

 Kr. 500 inkl. moms  

 såfremt ejendommen energimærkes for første gang, og hvor der derfor skal  

 foretages en fuldstændig indtastning af data til FEM-sekretariatet.
Tillægget  

 kan ikke opkræves i forbindelse med nye bygninger, hvis energikonsulenten har  

 fået stillet en elektronisk version af energirammeberegningen til rådighed.
 § 13.  

  

 De  

 i § 11 nævnte honorarer skal reduceres med kr. 400 inkl. moms, såfremt  

 energikonsulenten udarbejder energimærkningen samtidig med et huseftersyn  

 efter  

 bestemmelserne i lov om forbrugerbeskyttelse ved erhvervelse af fast ejendom  

 m.v.
 § 14.  

  

 Bestemmelserne i kapitel 5 gælder ikke for interne energikonsulenter omfattet  

 af lov om fremme af energibesparelser i bygninger.
Kapitel 6 Honorar i forbindelse med eftersyn af kedel- og  

 varmeanlæg § 15.  

  

 Tekniske eksperter må ved regelmæssigt eftersyn af oliefyrede kedelanlæg samt  

 fastbrændselskedler under 100 kW ikke kræve højere honorar end kr. 600 inkl.  

 moms pr. eftersyn.
 Stk. 2.  

  

 Tekniske  

 eksperter må ved engangseftersyn af varmeanlæg med kedler, der er mere end 15  

 år gamle, ikke kræve højere honorar end kr. 1.500 inkl. moms.
Kapitel 7 Generelt vedrørende honorar og  

 pristaæsregulering § 16.  

  

 De  

 i kapitel 5 og 6 nævnte honorarer er inklusive alle omkostninger, herunder de  

 i  

 kapitel 1 og 2 nævnte gebyrer samt kørselsudgifter.
§ 17.  

  

 Størrelsen  

 af de i kapitel 5 og 6 nævnte honorarer er fastsat pr. den 1. januar 2006 og  

 pristalsreguleres  

 af Energistyrelsen med virkning fra den 1. januar hvert år efter Danmarks  

 Statistiks nettoprisindeks.
Reguleringen sker på grundlag af den årlige  

 procentvise ændring i nettoprisindekset, beregnet ud fra indekset i oktober  

 måned.
Energistyrelsen offentliggør størrelsen af de maksimale  

 pristalsregulerede  

 honorarer på Energistyrelsens hjemmeside.
Kapitel 8 Klageadgang m.v.
 § 18.  

  

 Klage over energikonsulentens og den tekniske eksperts fastsættelse af  

 honorar  

 efter denne bekendtgørelse kan indbringes for Energistyrelsen.
 § 19.  

  

 Afgørelser truffet af Energistyrelsen i henhold til denne bekendtgørelse kan  

 ikke påklages til Energiklagenævnet eller til transport- og energiministeren.
Kapitel 9 Ikrafttrædelses- og overgangsbestemmelser § 20.  

  

 Bekendtgørelsen træder med de i stk. 2 nævnte undtagelser i kraft den 4.  

 marts  

 2006.
 Stk. 2.  

  

 Bestemmelserne i  

 §§ 1, 3, 4, 6-9 og 11-14 træder i kraft den 1. april 2006.
 Stk. 3.  

  

 Bekendtgørelse  

 nr. 718 af 14. september 1999 om honorarer og ansvarsforsikring for  

 energimærkning  

 af bygninger ophæves den 4. marts 2006. Dette gælder dog ikke bilag 1 og 2  

 til  

 bekendtgørelse nr. 718 af 14. september 1999, der ophæves den 1. april 2006.
 Stk. 4.  

  

 Bekendtgørelse  

 nr. 875 af 20.  

 august 2004 om gebyr for ydelser efter lov om fremme af energi- og  

 vandbesparelser i bygninger ophæves den 4. marts 2006.
§ 21.  

  

 Energikonsulenter, der ansøger om beskikkelse inden den 1. april 2006 efter §  

 51, nr. 4, i bekendtgørelse om energimærkning af bygninger, betaler et  

 engangsgebyr på kr. 2.000 ved beskikkelsen.
Efter beskikkelsen betaler  

 energikonsulenterne et grundbeløb på kr. 1.000 for kalenderåret 2006.
 Stk. 2.  

  

 Tekniske  

 eksperter, der ansøger om godkendelse inden den 1. april 2006 efter § 38, nr.  

 3, i bekendtgørelse om eftersyn af kedel- og varmeanlæg i bygninger, betaler  

 et  

 engangsgebyr på kr. 1.200 ved godkendelsen.
 Stk. 3.  

  

 Energikonsulenter  

 og tekniske eksperter betaler de faktiske omkostninger, der er forbundet med  

 deres  

 deltagelse i optagelseskursus afholdt inden den 1. april 2006, dog maksimalt  

 kr. 3.500 pr. kursusdag.
 Stk. 4.  

  

 De i stk. 1-3  

 nævnte beløb betales senest 10 dage efter opkrævningens afsendelsestidspunkt.  

 Gebyr for kursus betales dog senest 3 hverdage før kursets afholdelse.
 Stk. 5.  

  

 De i stk. 1-3  

 nævnte gebyrer opkræves på Energistyrelsens vegne af FEM-sekretariatet.
