Skriftlig fremsættelse (10. december 2003) Skatteministeren  

  

 (Svend Erik Hovmand):
 Herved tillader jeg mig for Folketinget at fremsætte:
Forslag til lov om  


  

 ændring af pensionsbeskatningsloven, pensionsafkastbeskatningsloven  

 og skattekontrolloven (Opsparingsordning for professionelle sportsudøvere) (Lovforslag nr.
L 111).
 Lovforslaget er et led udmøntningen af aftalen mellem  

 regeringen og Dansk Folkeparti om finansloven for 2004.
Formålet med lovforslaget er at give professionelle  

 sportsudøvere mulighed for at etablere en ratepensionsordning, hvorfra der  

 kan  

 ske udbetaling før det fyldte 60. år.
Mange professionelle sportsfolk  

 begynder  

 en karriere som fuldtidsprofessionelle i en meget ung alder, og får derfor  

 ikke  

 taget en uddannelse, medens de er helt unge.
Med dette lovforslag får de  

 mulighed for at spare op af de indtægter, de har, medens de er professionelle  

 sportsudøvere, således at den enkelte kan vælge at få de opsparede midler  

 udbetalt på det tidspunkt, hvor den pågældende stopper sin karriere som  

 professionel sportsudøver og begynder på en tilværelse som f.eks. studerende  

 eller selvstændigt erhvervsdrivende.
Dermed får de professionelle  

 sportsudøvere  

 mulighed for at forberede og lette det karriereskift, som de fleste skal  

 gøre,  

 når de holder op som professionelle sportsudøvere.
Da ordningen etableres i pensionsbeskatningslovens regi, vil  

 der være bortseelsesret henholdsvis fradrag i den personlige indkomst for  

 indbetalingerne.
Udbetaling vil ske mod almindelig indkomstbeskatning.
Der  

 kan  

 højst udbetales i alt 300.000 kr. (2004-niveau) årligt fra ordningen, og der  

 kan samlet højst udbetales i alt 1,5 mio. kr. (2004-niveau) fra ordningen  

 over  

 en periode på højst 10 år.
Hvis det antages, at ordningen kommer til at omfatte omkring  

 1.000 professionelle sportsfolk, hvoraf halvdelen vælger at udnytte ordningen  

 og opsparer 10 pct. af en indkomst på gennemsnitligt omkring 350.000-400.000  

 kr., kan provenutabet skønsmæssigt de første år opgøres til 10 mio. kr.  

 årligt.  

 Den varige årlige virkning er på ca. 5 mio. kr.
For finansåret 2004 skønnes  

 forslaget at medføre et provenutab på ca. 10 mio. kr.
 Det foreslås at loven træder i kraft 1. marts 2004 og får  

 virkning fra og med indkomståret 2004.
 Med disse bemærkninger skal jeg anbefale forslaget til  

 Folketingets velvillige behandling.
