Fremsat den 5. april 2006 af Bertel Haarder Forslag til Lov om ændring af lov om  

 folkehøjskoler, efterskoler, husholdningsskoler og håndarbejdsskoler (frie  

 kostskoler) (Ændret hovedsigte og kompetencegivende undervisning m.v.) § 1 I lov om folkehøjskoler, efterskoler,  

 husholdningsskoler og håndarbejdsskoler (frie kostskoler), jf.  

 lovbekendtgørelse nr. 870 af 19. august 2004, som ændret ved § 117 i lov nr.  

 428 af 6. juni 2005 og § 3 i lov nr. 592 af 24. juni 2005, foretages følgende  

 ændringer:
 1.  

  

 I  

  

 § 1, stk. 1  

, ændres »folkelig oplysning« til:  

 »livsoplysning, folkelig oplysning og demokratisk dannelse«.
 2.  

  

 Efter  

  

 § 1  

  

 indsættes:
 »§ 1 a.  

  

 Undervisningsministeren kan fastsætte regler om, at en elev som en del af en  

 folkehøjskoles, husholdningsskoles eller håndarbejdsskoles kursus kan følge  

 prøveforberedende og kompetencegivende undervisning efter anden lovgivning,  

 når  

 denne undervisning højst udgør 15 timer ugentligt og er udbudt af en  

 uddannelsesinstitution, som efter anden lovgivning er godkendt hertil.  

 Undervisningsministeren  

 kan endvidere fastsætte regler om vilkår for deltagelse i sådan undervisning  

 og  

 om ydelse af tilskud for den del af et kursus, hvor en elev følger sådan  

 undervisning.
 Stk. 2.  

  

 Den  

 undervisning, som en folkehøjskole, husholdningsskole eller håndarbejdsskole  

 skal give til en elev, der følger den i stk. 1 nævnte undervisning, skal  

 mindst  

 udgøre 15 timer pr. uge, hvoraf mindst 11 timer skal være undervisning af  

 bred  

 almen karakter.
Stk. 3.  

  

 Bortset fra  

 prøver til forberedende voksenundervisning (FVU) kan prøver og eksamener ikke  

 holdes på en folkehøjskole.« 3.  



  

 § 12, stk. 1  

,  

  

 5. pkt.  

,  

 ophæves.
§ 2 Stk. 1.  

  

 Loven træder i  

 kraft den 1. august 2006.
Bemærkninger til lovforslaget Almindelige bemærkninger 1. Lovforslagets baggrund I perioden fra 1994 til 2004 er antallet af årselever på  

 folkehøjskolerne faldet med ca. 30 pct.
I samme periode er antallet af skoler  

 faldet med 15 pct.
Faldet i søgningen skyldes dels, at  

 rekrutteringsgrundlaget  

 er blevet mindre med de små ungdomsårgange, dels at en mindre del af de unge  

 vælger at gå på højskole.
Den korte periode, aktivitetsfaldet er sket over,  

 har  

 bragt højskolerne under et økonomisk pres.
Denne udvikling er baggrunden for,  

 at undervisningsministeren i december 2003 nedsatte et højskoleudvalg, der  

 bl.a. fik til opgave at drøfte højskolernes placering i det danske samfund  

 med  

 udgangspunkt i den gældende formålsbestemmelse i højskoleloven.  

 Forudsætningen  

 for udvalgets arbejde var udgiftsneutralitet.
 Udvalget konkluder, at folkehøjskolernes krise ikke kun kan tilskrives  

 den demografiske udvikling, men også er en strukturelt begrundet krise.  

 Udvalget stiller på denne baggrund følgende forslag til afhjælpning af  

 skolernes krise:
1)  

 	  

 Hovedsigte a)  

 	  

 Et flertal af  

 udvalget foreslår, at folkehøjskolernes hovedsigte ændres fra folkelig  

 oplysning til livsoplysning, folkelig oplysning og demokratisk  

 dannelse.
 b)  

 	  

 Hele udvalget  

 foreslår, at folkehøjskolerne skal dokumentere, hvorledes hovedsigtet indgår  

 i  

 det enkelte kursus.
 2)  

 	  

 Realkompetence.
a)  

 	  

 Udvalget foreslår,  

 at Undervisningsministeriet tager initiativ til at udvikle metoder til  

 vurdering af den enkeltes kompetencer, således at de omfatter personlige,  

 sociale og almene kompetencer samt evnen til at kunne kombinere forskellige  

 faglige områder.
Metoderne bør indgå i de kommende vurderinger af  

 realkompetence på de enkelte uddannelser.
 b)  

 	  

 Udvalget foreslår,  

 at Undervisningsministeriet tager initiativ til et udviklingsprojekt, hvor  

 højskolerne indgår i et samarbejde med uddannelsessystemet og  

 arbejdsmarkedet,  

 hvor forskellige modeller for dokumentation og godskrivelse af realkompetence  

 afprøves.
3)  

 	  

 Vejledning af  

 elever a)  

 	  

 Udvalget foreslår,  

 at der bør ske et øget samarbejde mellem højskolerne og Ungdommens  

 Uddannelsesvejledning  

 og studievalgscentrene.
 b)  

 	  

 Udvalget foreslår,  

 at der skal ske en efteruddannelse af de højskolelærere, som skal varetage  

 højskolernes  

 vejledning.
 c)  

 	  

 Udvalget foreslår,  

 at effekten og kvaliteten af højskolernes vejledningsindsats evalueres om  

 senest fem år.
 4)  

 	  

 Formelle  

 uddannelser på højskoler inden for gældende lovgivning.
 a)  

 	  

 Udvalget foreslår,  

 at der udarbejdes en vejledning i samarbejde mellem højskoler og formelle  

 uddannelsesinstitutioner.
 b)  

 	  

 udvalget foreslår,  

 at samarbejdsmulighederne indskrives i relevant uddannelseslovgivning.
 c)  

 	  

 Udvalget anbefaler,  

 at Folkehøjskolernes Forening i Danmark kortlægger, i hvilket omfang  

 højskolerne  

 anvender alle de eksisterende muligheder for at bidrage til elevernes  

 formelle  

 uddannelser og at offentliggøre disse informationer med henblik på, at  

 højskoler og uddannelsesinstitutioner bliver bekendt med mulighederne.
 e)  

 	  

 Udvalget anbefaler  

 højskolerne at beskrive/dokumentere det enkelte højskoleopholds indhold med  

 henblik på at tydeliggøre, hvilke kompetencer den enkelte elev har haft  

 mulighed for at udvikle.
5)  

 	  

 Undervisning efter  

 anden lovgivning a)  

 	  

 Et flertal af  

 udvalget foreslår, at højskolerne skal have mulighed for at tilbyde  

 undervisning efter anden lovgivning.
 b)  

 	  

 Flertallet  

 anbefaler, at der udformes principper for højskolernes køb af undervisning  

 efter anden lovgivning, som kan medvirke til at styrke det lokale samarbejde  

 mellem højskolerne og uddannelsesinstitutionerne, medvirke til at sikre en  

 bred  

 tilgængelighed til undervisningstilbuddene uanset højskolernes geografiske  

 placering samt sikre en administrativt enkel betalingsordning.
 c)  

 	  

 Flertallet  

 anbefaler, at der udformes principper for en supplerende finansieringsmodel,  

 der kan styrke mulighederne for fortsat uddannelse og forbedring af  

 erhvervsmuligheder for de elever, der er uden gymnasial uddannelse, ved at de  

 udløser tilskud både på højskolen og uddannelsesinstitutionen.
d)  

 	  

 Flertallet  

 anbefaler, at mindst 19 ugentlige lektioner skal være almindelig  

 højskoleundervisning.
Undervisning efter anden lovgivning kan ikke overskride  

 halvdelen af den samlede undervisningstid på højskolen og af  

 heltidsundervisningen på den kompetencegivende uddannelse.
e)  

 	  

 Flertallet  

 understreger, at forholdet mellem den almindelige og den formelt  

 kompetencegivende højskoleundervisning skal opfyldes på hele højskolekurset,  

 men ikke nødvendigvis i hver enkelt uge.
Ved modulopdelte kurser skal  

 forholdet  

 opfyldes på hver enkelt modul.
 f)  

 	  

 Endelig foreslår  

 flertallet, at der udformes rammer for et etårigt kompetencegivende  

 højskolekursus, som kan tjene som adgangsgrundlag til en videregående  

 uddannelse.
6)  

 	  

 Kurser for elever  

 med særlige forudsætninger a)  

 	  

 Udvalget foreslår,  

 at indtil 15 pct. af årseleverne kan opnås på kurser, som er tilrettelagt for  

 elever med særlige forudsætninger og med et indhold, som er omfattet af  

 højskolelovens almindelige bestemmelser, herunder om hovedsigtet.
 b)  

 	  

 Udvalget  

 understreger, at virksomhedskurser ikke skal være omfattet af 15 pct-reglen.
 c)  

 	  

 Endelig foreslår  

 udvalget, at kurser, der er omfattet af 15 pct-reglen, ikke indgår i  

 opfyldelsen af mindstekravet om lange kurser i 20 uger.
7)  

 	  

 Integration af  

 flygtninge og indvandrere a)  

 	  

 Udvalget foreslår,  

 at der sættes større fokus på information og vejledning af de vidt  

 forskellige  

 grupper af flygtninge, indvandrere og deres efterkommere om højskolernes  

 tilbud.
 b)  

 	  

 Udvalget foreslår,  

 at der gøres en større indsats for at gøre det ordinære vejlednings- og  

 henvisningssystem  

 opmærksom på højskolernes muligheder for at medvirke til integration.
 c)  

 	  

 Udvalget foreslår,  

 at der gennemføres pilotprojekter for at udvikle integrationsprocesser på  

 højskolerne.
8)  

 	  

 Højskoleøkonomi og  

 deltagerbetaling a)  

 	  

 Udvalget foreslår en  

 genetablering af en statslig elevstøtteordning for højskoleelever på lange  

 kurser.  

 Ordningen udformes således, at eleverne sikres en betydeligt reduceret  

 deltagerbetaling.
9)  

 	  

 Højskolerne og  

 lokalsamfundet a)  

 	  

 Udvalget anbefaler,  

 at den gældende dispensationsmulighed for kravet om mindst 24 årselever, der  

 alene gælder for skoler, der i en årrække har haft stor folkelig og kulturel  

 betydning for lokalområdet, bortfalder.
10)  

 	  

 Regelforenkling a)  

 	  

 Udvalget anbefaler,  

 at muligheden for afkortede kurser på 4½, 5 og 5½ d  

 øgn  

 bortfalder.
En del af udvalgets forslag vil kunne gennemføres uden  

 lovændring, ligesom nogle forslag er rettet til andre end  

 undervisningsministeren eller regeringen.
Disse forslag indgår derfor ikke i  

 dette lovforslag.
Forslagene til nr. 1, 5, 6, 8 og 9 forudsætter derimod  

 lovinitiativ.
Regeringen finder, at forslagen til nr. 1 og 9 bør gennemføres  

 i  

 den af Højskoleudvalget foreslåede form, mens forslaget til nr. 5 foreslås  

 gennemført i en ændret form.
Regeringen vil ikke fremme forslag 8, da det er  

 udgiftsdrivende, og ligeledes ikke forslag 6, der rokker ved et grundlæggende  

 princip om, at der kun ydes statstilskud til kurser, som borgerne har lige  

 adgang til.
Hertil kommer, at også dette forslag er udgiftsdrivende, da  

 kurser,  

 der hidtil har været gennemført med fuld brugerbetaling, efter forslaget vil  

 blive berettiget til statstilskud.
 I det følgende redegøres for, hvorledes de andre forslag fra  

 Højskoleudvalget, som ikke er omfattet af forslaget, vil blive søgt fremmet.
 Ad 2  

 Forslaget indgår i Undervisningsministeriets  

 projekt om realkompetence.
Ad 3  

 Undervisningsministeren fremsatte den 15. december 2005 forslag til Lov om  

 ændring af lov om vejledning om valg af uddannelse og erhverv (L 113).  

 Lovforslaget, der primært handler om forældreinddragelse i uddannelses- og  

 erhvervsvejledningen, indeholder tillige en bestemmelse om, at  

 uddannelsesinstitutioner, herunder højskoler, skal underrette Ungdommens  

 Uddannelsesvejledning  

 i den unges hjemkommune, når den unge afbryder, eller der er en overhængende  

 risiko for, at den unge afbryder et skole- eller undervisningsforløb.  

 Bestemmelsen retter sig mod unge, der har opfyldt undervisningspligten, og  

 som  

 endnu ikke er fyldt 19 år.
Såfremt denne lov vedtages af Folketinget,  

 forpligtes højskolerne og Ungdommens Uddannelsesvejledning til at indgå et  

 tæt  

 samarbejde om unge, der er frafaldstruede.
 I den udstrækning højskolerne yder uddannelses-  

 og erhvervsvejledning vil det være naturligt, at vejlederne har  

 vejledningsfaglige kvalifikationer på et niveau, som kan opnås på  

 uddannelses-  

 og erhvervsvejlederuddannelsen på diplomniveau, som udbydes af 6 CVU'er efter  

 godkendelse fra Undervisningsministeriet.
Kvalitetssikring, -udvikling  

 og -måling af vejledningsindsatsen er blevet centrale begreber i  

 bestræbelserne  

 på at professionalisere vejledningen.
Der stilles derfor en række præcise  

 krav  

 til Ungdommens Uddannelsesvejledning og Studievalgs arbejde hermed, og en  

 større ekstern evaluering af de initiativer, der udspringer af  

 vejledningsreformen, gennemføres i 2006 og 2007. Det vil ligeledes være  

 naturligt, at effekten og kvaliteten af højskolernes vejledning evalueres  

 senest i 2010.
Med regeringens integrationsplan "En ny  

 chance til alle" er der sat fokus på, at indvandrere skal klare sig  

 bedre  

 i uddannelsessystemet.
Der tages i forlængelse heraf initiativ til at sikre,  

 at  

 Ungdommens Uddannelsesvejledning og Studievalg gøres bekendt med højskolernes  

 mulighed for at medvirke til integration af indvandrere.
 Ad 4  

 Undervisningsministeriet vil medvirke til  

 udarbejdelse af en vejledning om samarbejdsmulighederne mellem de frie  

 kostskoler og uddannelsesinstitutioner, der giver kompetencegivende  

 uddannelser.
Ad 7  

 Med  

 regeringens integrationsplan "En ny chance til alle" er der sat  

 fokus  

 på, at indvandrere skal klare sig bedre i uddannelsessystemet.
Der tages i  

 forlængelse heraf initiativ til at sikre, at Ungdommens Uddannelsesvejledning  

 og Studievalg gøres bekendt med højskolernes mulighed for at medvirke til  

 integration af indvandrere.
 Ad 10  

 Højskoleudvalgets ønske vil blive imødekommet  

 i forbindelse med en kommende ændring af tilskudsbekendtgørelsen.
2. Lovforslagets indhold 2.1. Ændret hovedsigte Ifølge gældende lov tilbyder frie kostskoler kurser, hvis  

 hovedsigte er folkelig oplysning.
Folkelig oplysning blev indført med  

 1993-loven og videreført uændret i den gældende lov.
Det fremgår af  

 bemærkningerne til den gældende lov, jf.
L 160 (lov nr. 479 af 31. maj 2000),  

 at der med folkelig oplysning forstås oplysning om de folkelige fællesskaber,  

 tolkning af tilværelsen og meningen med livet.
Højskoleudvalgets flertal finder, at forholdet mellem folk,  

 nation og statslige fællesskaber har ændret sig markant de senere år, og at  

 begreber som folk og folkelig i dag opfattes snævrere  

 end i 1993 og derfor  

 ikke længere er dækkende for skolernes opgave.
På denne baggrund foreslår  

 udvalget hovedsigtet ændret til livsoplysning, folkelig oplysning og  

 demokratisk dannelse.
Udvalgets flertal ønsker at fastholde  

 folkeoplysning  

 som en del af hovedsigtet, men at det skal suppleres således, at det bedre  

 dækker højskolens opgave i relation til forholdet mellem folk, nation, stat  

 og  

 statslige fællesskaber.
Hertil kommer, at udvalget har villet markere, at  

 hovedsigtet  

 er videre end det kortsigtede og personlige.
Livsoplysning er et begreb, der rummer universelle og  

 almenmenneskelige problemstillinger. Livsoplysning ligger i  

 forlængelse af  

 den bestående oplysningstradition for de frie skoler og vedrører de store  

 spørgsmål i tilværelsen.
Herved fremhæves de frie kostskolers opgave af  

 eksistentiel karakter, som bygger på den enkelte skoles selvvalgte  

 værdigrundlag.
Folkelig oplysning rummer oplysning om store og små  

 fællesskaber samt forholdet til det individuelle.
I folkelig  

 oplysning er det  

 individuelle og det fælles sider af samme sag og hinandens forudsætninger.
Demokratisk dannelse understreger opgaven i at fastholde og  

 udvikle en proces, der fører frem mod demokrati.
Det markerer, at det er de  

 frie kostskolers opgave at danne sine elever til engagerede medborgere med  

 lyst  

 og evne til at være aktive i et demokratisk samfund.
Begrebet vedrører både  

 undervisningens emner og kursernes tilrettelæggelse.
 Demokratisk dannelse skal ses som en del af den folkelige  

 oplysning, som igen er en del af livsoplysning.
 Med lovforslaget imødekommes forslaget fra et flertal i  

 Højskoleudvalget, idet det vurderes at forslaget klarere end det gældende  

 præciserer, at opholdet på en fri kostskole både skal understrege det  

 personlige og eksistentielle perspektiv og den samfundsmæssige og  

 demokratiske  

 udfordring.
2.2. Kompetencegivende og prøveforberedende  

 undervisning på folkehøjskoler og husholdnings- og håndarbejdsskoler Højskoleudvalget peger på, at skolerne allerede inden for  

 gældende bestemmelser kan medvirke til kursisternes formelle uddannelser.
 Det kan ske på følgende måder:
1)  

 	  

 Som almen  

 forberedelse.
Højskolernes kurser vil via deres vægt på almene perspektiver  

 og  

 faglige og personlige kompetencer i sig selv være forberedende til formelle  

 uddannelser.
Mange højskoler tilrettelægger undervisningen sådan, at eleverne  

 får mulighed for at orientere sig bredt i faglige områder forud for deres  

 studievalg.
Folkehøjskolernes Forening har fremlagt tal, der illustrerer, at  

 ophold på en højskole kan være med til at mindske risikoen for, at eleverne  

 efterfølgende skifter uddannelse.
2)  

 	  

 Som forberedelse  

 til ekstern prøve.
En højskole kan vælge at undervise i faglige områder, der  

 svarer til optagelseskravene på bestemte formelle uddannelser.
Det drejer sig  

 f.eks. om forberedelse til optagelse på pædagogseminarierne, politiskolen,  

 journalisthøjskolen og forskellige kunstneriske uddannelser.
Ligeledes kan  

 undervisningen på en højskole være tilrettelagt på et fagligt niveau, der  

 sætter eleverne i stand til efter højskoleopholdet at gå til prøve eller  

 eksamen på en uddannelsesinstitution som selvstuderende.
3)  

 	  

 Som anden  

 forberedelse til optagelse på en konkret uddannelse.
På nogle uddannelser  

 indeholder optagelsesbetingelserne en bedømmelse af de studerendes tidligere  

 arbejder  f.eks. design- og arkitektskolerne.
Et sådant forberedende  

 arbejde  

 kan i nogle tilfælde indpasses i et højskolekursus.
4)  

 	  

 Ved samarbejde med  

 uddannelsesinstitutioner.
Højskoler og uddannelsesinstitutioner kan  

 samarbejde  

 således, at et højskoleophold kan give merit i uddannelsen.
Aftaler træffes  

 mellem den enkelte højskole og uddannelsesinstitution og bygger på, at  

 højskolen kan beskrive og evt. dokumentere sit faglige indhold over for  

 uddannelsesinstitutionen.
Det kan f.eks. være et samarbejde om en del af  

 liniefagsundervisningen på læreruddannelsen, hvor højskoleopholdet  

 efterfølgende giver merit i uddannelsen.
Muligheden for at udnytte  

 højskolelæreres specifikke kompetencer kan også ske ved, at de kan blive  

 undervisere/vejledere  

 i forbindelse med afløsningsopgaver m.v. på alle typer uddannelser fra de  

 korteste til de længste universitetsuddannelser.
 5)  

 	  

 Et højskolekursus  

 kan kombineres med en uddannelse eller et studium, når en studerende har  

 behov  

 for at skifte miljø. Højskoleopholdet kan virke motiverende og afklarende for  

 den studerende.
6)  

 	  

 Kurser uden for  

 højskoleloven.
En højskole kan som indtægtsdækket virksomhed tilrettelægge  

 kurser, der ikke opfylder tilskudsbetingelserne i lov om frie kostskoler.  

 Disse  

 kurser tæller ikke med i højskolens tilskudsgrundlag.
Det kan f.eks. dreje  

 sig  

 om kurser for en lukket deltagerkreds, eller f.eks. forberedende  

 voksenundervisning (FVU).
Det er Højskoleudvalgets opfattelse, at de gældende muligheder  

 ikke er erkendte og derfor ikke udnyttes hensigtsmæssigt.
Højskolernes  

 netværk  

 til uddannelsesstederne er ikke særlig omfattende, og omvendt kender mange  

 uddannelsesinstitutioner for lidt til de muligheder, som et samarbejde med en  

 højskole kunne give f.eks. i form af studieforberedelse, faglig dygtiggørelse  

 og rekruttering af elever og studerende fra hele landet.
Højskoleudvalget foreslår på denne baggrund, at en  

 tydeliggørelse sker ved, at der udarbejdes en vejledning i samarbejde mellem  

 højskoler og formelle uddannelsesinstitutioner, ved at samarbejdsmulighederne  

 indskrives i relevant uddannelseslovgivning, ved at der sker en kortlægning  

 af  

 samarbejdet, og ved at det tydeliggøres, hvilke kompetencer højskoleeleverne  

 har mulighed for at udvikle.
Undervisningsministeriet vil medvirke til  

 udarbejdelse af en vejledning om samarbejdsmulighederne mellem de frie  

 kostskoler og uddannelsesinstitutioner, der giver kompetencegivende  

 uddannelser.
 I overensstemmelse med et flertal i Højskoleudvalget stilles  

 forslag om, at prøveforberedende og kompetencegivende undervisning i henhold  

 til anden lov i begrænset omfang kan indgå som en del af en elevs kursus på  

 en  

 folkehøjskole, husholdningsskole eller håndarbejdsskole.
Oprindeligt indeholdt højskolekurser undervisning, der gav  

 landboungdommen færdigheder og viden, der var nyttige i deres erhvervsmæssige  

 virke.
I takt med forlængelsen af undervisningspligten og udbygningen af de  

 ordinære ungdomsuddannelser er de erhvervsrettede elementer i  

 højskolekurserne  

 bortfaldet, og kurserne opfattes - såvel inden for skoleformen som i  

 samfundet  

 i øvrigt - som almene og alment dannende tilbud.
Forslaget bryder med denne  

 ret  

 sene opfattelse af højskolekursernes rent almene karakter.
Folkehøjskolernes særlige kendetegn er, at skolerne er  

 kostskoler, hvor der ud over undervisningen er et samvær ikke alene mellem  

 eleverne, men også mellem elever og lærere.
Det skaber et særligt  

 læringsmiljø,  

 der vil kunne tiltrække nogle af de unge, der ikke er kommet i gang med en  

 kompetencegivende uddannelse, og som ikke umiddelbart har udsigt til at  

 påbegynde en sådan.
Det foreslås, at undervisningsministeren fastsætter  

 regler  

 om ordningen, herunder om, hvilke uddannelser, der kan indgå som en del af en  

 elevs højskolekursus.
Der tænkes i første række på erhvervsuddannelser,  

 forberedende voksenundervisning, almen voksenuddannelse, de gymnasiale  

 uddannelser (stx, hhx, htx, hf), herunder gymnasial supplering (GSK, HHX, HF+  

 og GIF) samt dele af korte og mellemlange videregående uddannelser.
Efter  

 aftale med de pågældende ministre vil undervisningsministeren tillige kunne  

 godkende dele af lange videregående uddannelser og dele af uddannelserne  

 under  

 Kulturministeriet.
Det er ikke realistisk at forestille sig, at en elev inden  

 for rammerne for folkehøjskolerne kan tage en fuld uddannelse, men der vil  

 kunne tages meritgivende uddannelsesdele, der kan tjene som brobygning til en  

 erhvervskompetencegivende uddannelse, ligesom der vil kunne tages enkeltfag,  

 der kan forbedre muligheden for at blive optaget på en uddannelse.
Både på uddannelsesinstitutionen og på højskolen indgår eleven  

 i tilskudsberegningen.
For de timer, en elev følger prøveforberedende eller  

 kompetencegivende undervisning, vil eleven dog udløse reduceret tilskud, idet  

 højskolen vil have mindre udgifter.
Forslaget imødekommer således ikke  

 Højskoleudvalgets indstilling om, at der udløses fuldt tilskud på såvel  

 højskolen som på uddannelsesinstitutionen for elever, der er kortuddannede.  

 Den  

 nærmere fastlæggelse af tilskudsmodellen vil ske i forbindelse med  

 forberedelsen af finansloven for 2007.
Det er ikke hensigten, at folkehøjskoler, husholdningsskoler og  

 håndarbejdsskoler skal godkendes til selv at kunne udbyde den  

 kompetencegivende  

 undervisning, men at de indgår aftale med en institution, der godkendt til at  

 udbyde den pågældende uddannelse.
Højskoleleverne vil være ordinære elever på  

 institutionerne.
Undervisningen skal kunne tilrettelægges fleksibelt.
Det kan  

 ske ved, at højskoleleverne følger undervisningen på et ordinært hold på fx  

 en  

 erhvervsskole eller et VUC, eller ved at der ved tilrettelæggelsen tages  

 særlige  

 hensyn til højskoleleverne, fx ved at undervisningen eller dele af den  

 forlægges til højskolen.
Husholdningsskolerne og håndarbejdsskolerne ønsker  

 dog  

 at kunne blive godkendt til selv at kunne gennemføre almen voksenuddannelse.  

 Sådanne godkendelser må i givet fald gives i henhold til lovgivningen om  

 almen  

 voksenuddannelse.
Højskoleudvalget lagde vægt på, at folkehøjskolerne er prøve-  

 og eksamensfrie.
I overensstemmelse hermed foreslås dette indskrevet i loven,  

 idet  

 det dog foreslås, at en folkehøjskole af pædagogiske grunde kan beslutte, at  

 prøver til forberedende voksenundervisning (FVU) holdes på skolen.
Der bliver  

 således mulighed for, at elever, der følger FVU på en højskole, kan aflægge  

 prøve i det miljø, de er fortrolige med fra den daglige undervisning.
Det  

 understreges, at det er frivilligt for en folkehøjskole, om den i givet fald  

 vil acceptere, at der finder prøveafholdelse sted på skolen.
 Efter ønske fra Foreningen for Husholdningsskoler og  

 Håndarbejdsskoler vil forbudet mod prøveafholdelse ikke omfatte disse skoler.
Højskoleudvalget understreger, at undervisning efter anden lov  

 ikke må dominere, og foreslår, at den kompetencegivende undervisning højst  

 skal  

 kunne udgøre 1/3 af undervisningstiden (dvs. 9 ugentlige lektioner), hvis  

 kursets lektionstal er de 28 lektioner, der i tilskudsbekendtgørelsen er  

 fastsat som det minimale ugentlige lektionstal.
Lektionstallet for den  

 kompetencegivende undervisning vil imidlertid kunne øges, hvis det samlede  

 timetal øges tilsvarende, dog maksimalt til at udgøre halvdelen af den  

 samlede  

 undervisning.
Endvidere foreslår udvalget, at kompetencegivende undervisning  

 skal kunne afvikles så fleksibelt, at nogle ugers undervisning udelukkende  

 omfatter den kompetencegivende undervisning.
I lovforslaget foreslås det, at der for hver uge fastsættes et  

 maksimalt timetal på 15 timer for den prøveforberedende og kompetencegivende  

 undervisning.
Dette indebærer, at der ikke i en eller flere uger kan være  

 kompetencegivende undervisning i et sådant omfang, at denne undervisning vil  

 være SU-berettigende.
Endelig sikrer begrænsningen, at elever, der vælger  

 kompetencegivende undervisning, løbende bevarer deres deltagelse i højskolens  

 liv og ikke marginaliseres i forhold til de øvrige elever.
For så vidt angår den undervisning, som højskolen selv skal  

 give eleven, foreslås fastsat et minimum på 15 timer ugentligt, hvoraf mindst  

 11 timer skal være af bred almen karakter.
Hermed sikres det, at den brede  

 almene undervisning, der er højskolernes kerneydelse, fortsat vil have en  

 dominerende plads.
I  

 nogle tilfælde vil det  

 være muligt for elever at få godtgørelse til den del af højskoleopholdet,  

 hvor  

 de går på kompetencegivende uddannelse, f.eks.
Statens  

 voksenuddannelsesstøtte  

 (SVU) til Forberedende voksenuddannelse (FVU) og VEU-godtgørelse til  

 arbejdsmarkedsuddannelser.
 Ordningen vil blive fulgt nøje af Undervisningsministeriet og  

 skoleforeningerne med henblik på hurtig indgriben, hvis den udvikler sig  

 utilsigtet.
2.3. Bortfald af dispensation for opfyldelse  

 af skolekrav For at være berettiget til tilskud skal en skole i hvert  

 skoleår dels have opnået mindst 24 årselever eller 24 årselever som et  

 gennemsnit af dette og de to foregående skoleår, dels have gennemført  

 længerevarende kurser af mindst 4 ugers varighed i mindst 20 uger.
Heraf skal  

 mindst ét kursus have mindst 12 ugers varighed.
En skole, der ikke har  

 opfyldt  

 kravet om mindst 24 årselever, mister retten til tilskud i det finansår, der  

 følger efter skoleårets slutning, mens konsekvensen af manglende opfyldelse  

 af  

 kravet om længerevarende kurser er, at skolen mister retten til tilskud i det  

 finansår, hvor skoleåret slutter.
Undervisningsministeren kan efter gældende regler dispensere  

 for kravet om mindst 24 årselever i ganske særlige tilfælde og for en  

 begrænset  

 periode for skoler, der i en årrække har haft folkelig og kulturel betydning  

 for deres lokalområde, især tyndt befolkede områder.
I overensstemmelse med  

 Højskoleudvalgets anbefalinger foreslås dispensationsadgangen afskaffet.  

 Udvalget lægger især vægt på, at de frie kostskolers godkendelse til tilskud  

 og  

 tilsvarende fratagelse af godkendelsen bør bygge på klare i loven fastsatte  

 kriterier og ikke på et ministerielt skøn over forhold, der end ikke vedrører  

 højskoledriften.
3. Økonomiske og administrative konsekvenser  

 for det offentlige 3.1. Kompetencegivende undervisning Det er forudsat, at  

 tilskud for den periode, hvor en elev følger kompetencegivende undervisning  

 reduceres til ca. 55 pct. af takst 1+ takst 2 + takst 3, da skolerne vil have  

 reducerede udgifter.
Forslaget medfører derfor umiddelbart ikke en stigning i  

 taxameteret pr. elev, idet udgifterne til den kompetencegivende undervisning  

 modsvares af reduktionen i taxameteret til højskolerne, husholdningsskolerne  

 og  

 håndarbejdsskolerne.
Da hensigten med  

 forslaget om, at højskoleelever skal have mulighed for at deltage i  

 kompetencegivende og prøveforberedende undervisning, blandt andet er at øge  

 aktiviteten på højskolerne, må forslaget forventes at medføre merudgifter til  

 stigende aktivitet.
Udgifterne finansieres som en almindelig  

 aktivitetsbestemt  

 merudgift.
Såfremt aktiviteten på højskolernes, husholdningsskolernes og  

 håndarbejdsskolernes lange kurser stiger med 2 pct. som følge af forslaget,  

 vil  

 det øge taxameterudgifterne med ca. 7 mio. kr.
Dette skal ses i sammenhæng  

 med,  

 at aktiviteten over de seneste ti år er faldet med ca. 30 pct. på  

 højskolerne.
Derudover vil det i nogle  

 tilfælde være muligt for eleverne at få godtgørelse til den del af  

 højskoleopholdet,  

 hvor de går på kompetencegivende uddannelse, f.eks.
Statens  

 voksenuddannelsesstøtte (SVU) til Forberedende voksenuddannelse (FVU) og  

 VEU-godtgørelse til EUD-enkeltfag.
Udgifterne til dette forventes at være  

 mindre end 2 mio. kr. årligt.
Det svarer til, at 250 dagpengeberettigede  

 ledige  

 med ret til seks ugers selvvalgt uddannelse deltager i 15 timers FVU  

 ugentligt  

 under et højskoleophold på 15 uger, eller  

 at 140 personer følger  

 EUD-enkeltfag med godtgørelse ti timer om ugen under et højskoleophold på 16  

 uger.
 Såfremt eleverne ikke gik  

 på højskole, mens de deltog i disse uddannelser, ville de have udløst den  

 samme  

 godtgørelse.
 Forslaget har ingen  

 administrative konsekvenser for det offentlige.
4.  

 Økonomiske og administrative konsekvenser for erhvervslivet Forslaget har ingen  

 økonomiske og administrative konsekvenser for erhvervslivet.
5.  

 Administrative konsekvenser for borgerne Forslaget har ingen  

 administrative konsekvenser for borgerne.
6  

 Miljømæssige  

 konsekvenser Forslaget har ingen miljømæssige konsekvenser.
7. Forholdet til EU-retten Forslaget indeholder ikke EU-retlige aspekter.
8. Sammenfattende skema Positive konsekvenser/mindre  

 udgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen 9 mio. kr.
Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter 9. Høring Lovforslaget er samtidig med fremsættelsen sendt i høring hos  

 følgende:
 Folkehøjskolernes Forening i Danmark, Foreningen af  

 Husholdnings- og Håndarbejdsskoler, Foreningen af Frie Ungdoms- og  

 Efterskoler,  

 Handelsskolernes Bestyrelsesforening, Danmarks Erhvervsskoleforening,  

 Pædagogseminariernes Bestyrelsesforening, Lærerseminariernes  

 Bestyrelsesforening, Frie Samarbejdende MVU-institutioner,  

 Forstanderforeningen  

 for VUC, Foreningen af skoleledere ved tekniske skoler, Gymnasieskolernes  

 Rektorforening, Lærerseminariernes Rektorforsamling, Interesseorganisationen  

 for handelsskolernes ledelser (HFI), Sammenslutningen for ledere ved skolerne  

 for de grundlæggende social- og sundhedsuddannelser, Pædagogseminariernes  

 Rektorforsamling, Rigsrevisionen, Kommunernes Landsforening, Københavns  

 Kommune, Frederiksberg Kommune, Det Centrale Handicapråd, De Samvirkende  

 Invalideforeninger, Danmarks Vejlederforening, Efterskolernes Lærerforening,  

 Lærernes  

 Centralorganisation, Landsforeningen af Højskolelever, Foreningen af  

 Statsautoriserede Revisorer, Foreningen af Registrerede Revisorer,  

 SU-styrelsen, CIRIUS.
Bemærkninger til lovforslagets enkelte bestemmelser Til § 1 Til nr. 1 Forslaget stilles for at give de frie kostskoler et hovedsigte,  

 der dækker folkehøjskolernes opgave i relation til forholdet mellem folk,  

 nation, stat og statslige fællesskaber.
Der henvises til afsnit 2.1. i de  

 almindelige bemærkninger.
Til nr. 2 Forslaget indebærer, at undervisningsministeren kan fastsætte  

 regler om, at en elev på en folkehøjskole, husholdningsskole eller  

 håndarbejdsskole kan følge prøveforberedende og kompetencegivende  

 undervisning  

 i henhold til anden lovgivning som en del af skolens kursus.
Sådan  

 undervisning  

 kan højst udgøre 15 timer pr. uge.
Bemyndigelsen tænkes først og fremmest  

 udmøntet til fastlæggelse af, hvilke uddannelser og dele heraf der kan indgå  

 som del af en elevs kursus.
Her tænkes i første række på erhvervsuddannelser,  

 forberedende voksenundervisning, almen voksenuddannelse, de gymnasiale  

 uddannelser, herunder gymnasial supplering samt korte og mellemlange  

 videregående uddannelser.
Den prøveforberedende og kompetencegivende  

 undervisning skal gennemføres af en institution, der er godkendt til udbud af  

 den pågældende uddannelse.
Endvidere vil undervisningsministeren efter forslaget kunne  

 fastsætte regler om ydelse af tilskud for den del af et kursus, hvor en elev  

 følger kompetencegivende undervisning.
Bemyndigelsen vil blive udmøntet i  

 forbindelse med budgetteringen af finansloven for 2007, idet det dog  

 forudsættes, at der ydes reduceret tilskud, når en elev følger undervisning,  

 som ikke gennemføres af skolen For at sikre at højskolernes kerneydelse fortsat vil være  

 kurser med undervisning af bred almen karakter, foreslås fastsat et minimum  

 på  

 15 timer ugentligt for den del af kurset, som skolen selv gennemfører, og at  

 mindst 11 timer heraf skal være af bred almen karakter.
Endelig stilles forslag om, at prøver og eksamener, bortset fra  

 prøver til forberedende voksenundervisning (FVU), ikke kan gennemføres på en  

 folkehøjskole.
Det beror på den enkelte folkehøjskoles beslutning, om den af  

 pædagogiske grunde vil tillade, at der afholdes FVU-prøver på skolen.
For en  

 husholdningsskole eller en håndarbejdsskole vil der ikke være forbud mod  

 prøveafholdelse på skolen.
Til nr. 3 Det foreslås, at den gældende adgang til at dispensere for  

 kravet om mindst 24 årselever ophæves, da en fri kostskoles godkendelse til  

 tilskud og tilsvarende fratagelse af retten til tilskud bør hvile på klare og  

 objektive kriterier.
Til § 2 Loven foreslås at træde kraft den 1. august 2006.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om folkehøjskoler, efterskoler, husholdningsskoler  

 og håndarbejdsskoler (frie kostskoler), jf. lovbekendtgørelse nr. 870 af 19.  

 august 2004, som ændret ved § 117 i lov nr. 428 af 6. juni 2005 og § 3 i lov  

 nr. 592 af 24. juni 2005, foretages følgende ændringer:
§ 1.  

  

 Loven  

 omfatter folkehøjskoler, efterskoler, husholdningsskoler og håndarbejdsskoler  

 (frie kostskoler), der tilbyder undervisning og samvær på kurser, hvis  

 hovedsigte er folkelig oplysning, og som er godkendt af  

 undervisningsministeren  

 til tilskud.
Undervisningen skal have en bred almen karakter.
Enkelte fag  

 eller faggrupper kan have en fremtrædende plads, men aldrig på bekostning af  

 det almene.
Skolernes virksomhed skal tilrettelægges ud fra deres selvvalgte  

 værdigrundlag.
 1.  

  

 I  

  

 § 1, stk. 1  

, ændres »folkelig oplysning« til:  

 »  

 livsoplysning,  

 folkelig oplysning og demokratisk dannelse«  

.
 2.  

  

 Efter  

  

 § 1  

  

 indsættes:
 »§ 1 a.  

  

 Undervisningsministeren kan fastsætte regler om, at en elev som en del af en  

 folkehøjskoles, husholdningsskoles eller håndarbejdsskoles kursus kan følge  

 prøveforberedende og kompetencegivende undervisning efter anden lovgivning,  

 når denne undervisning højst udgør 15 timer ugentligt og er udbudt af en  

 uddannelsesinstitution, som efter anden lovgivning er godkendt hertil.  

 Undervisningsministeren kan endvidere fastsætte regler om vilkår for  

 deltagelse i sådan undervisning og om ydelse af tilskud for den del af et  

 kursus,  

 hvor en elev følger sådan undervisning.
 Stk. 2.  

  

 Den  

 undervisning, som en folkehøjskole, husholdningsskole eller håndarbejdsskole  

 skal give til en elev, der følger den i stk. 1 nævnte undervisning, skal  

 mindst udgøre 15 timer pr. uge, hvoraf mindst 11 timer skal være undervisning  

 af bred almen karakter.
Stk. 3.  

  

 Bortset fra  

 prøver til forberedende voksenundervisning (FVU) kan prøver og eksamener ikke  

 afholdes på en folkehøjskole.« § 12.  

  

 Skoleåret går fra den 1. august til den 31. juli.
En fri kostskole skal  

 have mindst 24 årselever, jf. §§ 13 og 14, i det skoleår, der slutter i  

 kalenderåret før finansåret, eller som gennemsnit af dette skoleår og de 2  

 foregående  

 skoleår.
En nyoprettet skole, der ikke har været i virksomhed i hele det  

 skoleår,  

 der slutter i kalenderåret før finansåret, skal opfylde kravet om mindst 24  

 årselever i det første hele finansår.
En eksisterende skole, der ikke efter  

 denne paragraf har opnået ret til tilskud i året før finansåret, skal opfylde  

 årselevtalskravet i finansåret, hvor den igen modtager tilskud.  

 Undervisningsministeren kan i særlige tilfælde fravige kravet om 24 årseleve 3.  



  

 § 12, stk. 1  

,  

  

 5. pkt.  

,  

 ophæves.
