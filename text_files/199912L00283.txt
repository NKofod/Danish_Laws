Fremsat den 26. april 2000 af  

 sundhedsministeren (Sonja Mikkelsen) Forslag til Lov om ændring af lov om fremskaffelse  

 og anvendelse af humant blod og blodprodukter til  

 lægemiddelformål m.v.
§ 1 I lov nr. 465 af 10. juni 1997 om fremskaffelse og anvendelse af humant  

 blod og blodprodukter til lægemiddelformål m.v. foretages  

 følgende ændringer:
 1. I § 10, stk. 2, ændres: »1999-2000« til:  

 »2000-2001«.
§ 2 Stk. 1. Loven træder i kraft den 1. juli 2000.
Bemærkninger til lovforslaget Almindelige bemærkninger Loven, der trådte i kraft den 1. juli 1997, skal  

 efter lovens § 10, stk. 2, tages op til revision i folketingsåret  

 1999-2000.
 Loven har til formål at sikre opretholdelsen af en  

 ordning med selvforsyning med blod og blodprodukter i overensstemmelse med de  

 principper, der lå til grund for den danske selvforsyningspolitik forud  

 for lovens vedtagelse.
Statens Serum Institut har i 1997 og 1998 haft et  

 underskud på plasmafraktioneringen på henholdsvis 5,8 mio. kr. og  

 25,6 mio. kr.
For 1999 forventes et underskud på ca. 15 mio. kr.  

 Året forud for lovens ikrafttræden, 1996, havde instituttet et  

 underskud på 13,4 mio. kr. på blodfraktioneringen.
Det  

 utilfredsstillende driftsresultat skyldes, at faldet i afsætningen af  

 Faktor VIII og Faktor IX, og for 1999 tillige for Albumins vedkommende, ikke  

 har kunnet opvejes af en øget omsætning af IVIG.
Den danske efterspørgsel efter Intravenøst  

 Immunglobulin vokser med ca.10% om året.
Statens Serum Institut kan  

 på lidt længere sigt kun imødekomme efterspørgslen  

 efter dette produkt, såfremt instituttet investerer i en udvidelse af  

 det nuværende produktionsapparat.
Statens Serum Institut vil endvidere  

 kunne forbedre økonomien i plasmafraktioneringen, såfremt  

 Instituttet fuldt ud oparbejdede det danske plasmas bestanddele af Albumin og  

 Faktor IX til færdigprodukter og (med donorernes accept) eksporterede  

 denne produktion samt kryopræcipitat til oparbejdning af Faktor VIII  

 til rimeligt attraktive priser.
Det er regeringens vurdering, at der er behov for en  

 grundigere vurdering af, om Statens Serum Institut gennem en øget  

 omsætning af Intravenøst Immunglobulin samt gennem  

 markedsføring af nye produkter vil kunne finansiere de investeringer,  

 der på længere sigt er en forudsætning for den øgede  

 afsætning og udviklingen af nye produkter.
Det er endvidere efter  

 regeringens opfattelse nødvendigt med en afklaring af grundlaget for  

 Statens Serum Instituts virksomhed på plasmafraktioneringsområdet  

 i forhold til EU-retten, inden arbejdet med indretning af et nyt anlæg  

 til produktion af Intravenøst Immunglobulin påbegyndes.
 På denne baggrund foreslår regeringen, at  

 revisionen af loven udskydes til folketingsåret 2000-2001.
Økonomiske og administrative konsekvenser Med fastholdelse af de gældende priser på  

 Intravenøst Immunglobulin og Albumin forventes Statens Serum Institut  

 at ville få et underskud på plasmafraktioneringen på 14  

 mio. kr. i 2001 og på 6 mio. kr. i 2002, medmindre underskuddet  

 dækkes ind af staten.
Forhøjes prisen på  

 Intravenøst Immunglobulin med 17 pct. og prisen på Albumin med  

 10 pct. forventes instituttet at få et underskud i 2001 på 5 mio.  

 kr. og et overskud i 2002 på 4 mio. kr.
En prisforhøjelse som  

 den nævnte vil indebære en årlig merudgift for  

 amtskommunerne på ca. 10 mio. kr., som staten vil skulle kompensere  

 amtskommunerne for over de amtskommunale bloktilskud.
Erhvervsøkonomiske konsekvenser Da lovforslaget indebærer en uændret  

 videreførelse af den gældende lov, vil forslaget ikke få  

 erhvervsøkonomiske konsekvenser.
Miljømæssige konsekvenser Lovforslaget har ingen miljømæssige  

 konsekvenser.
Forholdet til EU-retten Der henvises til afsnittet om forholdet til EU-retten i  

 bemærkningerne til forslag til lov om fremskaffelse og anvendelse af  

 humant blod og blodprodukter til lægemiddelformål m.v.
I øvrigt kan det oplyses, at »The European  

 Association of the Plasma Products Industry« i begyndelsen af 1998 anlagde  

 sag mod Sundhedsministeriet med den påstand, at ministeriet tilpligtes  

 at anerkende, at § 3, 4 og 5 i lov nr. 465 af 10. juli 1997 om fremskaffelse  

 af humant blod og blodprodukter til lægemiddelformål er ugyldige  

 som stridende mod gældende fællesskabsret.
Sagsøger  

 gør navnlig gældende, at loven strider mod Traktatens  

 bestemmelser om varernes fri bevægelighed og en række direktiver  

 på området.
Europa-Kommissionen har med en åbningsskrivelse af  

 15. december 1999 tilkendegivet over for den danske regering, at det er  

 Kommissionens opfattelse, at de foranstaltninger, der er gennemført  

 med loven, ikke er berettigede i henhold til EF-Traktaten.
Kommissionen  

 anfører til støtte for sin opfattelse i det væsentlige  

 samme forhold, som The European Association of the Plasma Products Industry  

 har gjort gældende i den oven for nævnte retssag mod  

 Sundhedsministeriet.
Vurdering af konsekvenser af  

 lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Sammenholdt med en lukning af Statens Serum Instituts  

 plasmafraktionering undgås en omkostning på godt 80 mio.  

 kr.
Instituttets årlige underskud på ca. 10 mio. kr.  

 skal dækkes af staten enten direkte eller gennem kompensation af  

 amterne for gennemførte prisforhøjelser Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Der henvises til afsnittet om forholdet til  

 EU-retten Bemærkninger til lovforslagets  

 enkelte bestemmelser Til § 1 Til nr. 1 Der henvises til lovforslagets almindelige  

 bemærkninger.
Til § 2 Det foreslås, at loven træder i kraft den 1.  

 juli 2000, således at ikrafttrædelsestidspunktet ligger inden  

 udløbet af revisionsfristen i den gældende lov.
Bilag Lovforslaget sammenholdt med gældende lov Gældende lov Lovforslaget § 1 I lov nr. 465 af 10. juni 1997 om fremskaffelse og anvendelse af humant  

 blod og blodprodukter til lægemiddelformål m.v. foretages  

 følgende ændringer:
§ 10 Stk. 2. Sundhedsministeren fremsætter forslag til  

 revision af loven i folketingsåret 1999-2000.
 1. I § 10, stk. 2, ændres: »1999-2000« til:  

 »2000-2001«.
