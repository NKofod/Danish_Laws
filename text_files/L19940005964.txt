Den 18. september 1991 undertegnedes i London en aftale mellem Danmarks regering og Den europæiske Radiokommunikations Komite om hovedkontoret for Den europæiske Radiokommunikations Kontor (ERO) i København.
I forbindelse med aftalen blev der undertegnet en brevveksling af samme dato om retsstillingen for danske statsborgere ansat på hovedkontoret.
 Aftalen, der trådte i kraft den 18. september 1991, har følgende ordlyd:
AFTALE MELLEM DANMARKS REGERING OG DEN EUROPÆISKE RADIOKOMMUNIKATIONS KOMITE UNDER DEN EUROPÆISKE  

 KONFERENCE FOR POST OG TELEKOMMUNIKATIONS ADMINISTRATION OM HOVEDKONTORET I  

 KØBENHAVN FOR DET EUROPÆISKE RADIOKOMMUNIKATIONS KONTOR Danmarks regering og Den europæiske Radiokommunikations Komite under Den europæiske Konference for Post og Telekommunikations Administration er, UNDER HENSYN TIL, at Den europæiske Radiokommunikations Komite har  

 accepteret Danmarks regerings tilbud om at stille faciliteter i København til  

 rådighed for Det europæiske Radiokommunikations Kontor, UNDER HENSYN TIL, at Aftalememorandum vedrørende oprettelse af Det  

 europæiske Radiokommunikations Kontor trådte i kraft den 16. november 1990, UNDER HENSYN TIL, at ovennævnte Aftalememorandum kræver, at en formel  

 juridisk aftale bliver indgået for Det europæiske Radiokommunikations Kontor,  

 og at arbejde foretages for at udarbejde et sådant dokument, UNDER HENSYN TIL, at det er ønskeligt at indgå en aftale for at regulere  

 sådanne spørgsmål, som måtte opstå som følge af oprettelse af Det europæiske  

 Radiokommunikations Kontor i København, blevet enige om følgende:
Artikel I Definitioner I nærværende aftale betyder:
Artikel II Juridisk personlighed og kapacitet Den europæiske Radiokommunikations Komite skal, ved at disponere gennem  

 ERO, København, have habilitet:
Artikel III Hovedkontor 1. Regeringen anerkender eksterritorialitet for  

 Hovedkontorets område, idet dette er undergivet ERO, Københavns kontrol og  

 myndighed i henhold til bestemmelserne i denne aftale.
 2. Medmindre andet bestemmes i denne aftale og under  

 forbehold af regulativer udstedt i henhold til afsnit 5, skal Danmarks love  

 være gældende inden for Hovedkontorets område.
 3. Medmindre andet bestemmes i denne aftale, skal  

 danske domstole eller andre behørige danske organer have jurisdiktion i  

 henhold til bestemmelserne i gældende love med hensyn til sådanne handlinger  

 og transaktioner, som foretages og finder sted inden for Hovedkontorets  

 område.
4. Hovedkontoret skal være ukrænkeligt.
Ingen  

 regeringsembedsmand må betræde Hovedkontoret for at udføre noget hverv,  

 medmindre chefen for ERO, København, måtte have billiget dette eller anmodet  

 derom, og da i henhold til betingelser godkendt af ham.
5. ERO, København, er bemyndiget til at udstede  

 regulativer gældende inden for Hovedkontorets område med henblik på der at  

 skabe sådanne forhold, som i enhver henseende er nødvendige for den fulde  

 udøvelse af sine funktioner.
Ingen dansk lov, som er i modstrid med et  

 ERC-regulativ autoriseret i henhold til dette stykke, vil, i det omfang en  

 sådan uoverensstemmelse består, kunne håndhæves inden for Hovedkontorets  

 område.
Enhver tvist mellem ERO, København, og Danmark om, hvorvidt et  

 ERC-regulativ er autoriseret i henhold til dette afsnit, eller hvorvidt en  

 dansk lov er i modstrid med noget ERC-regulativ autoriseret i henhold til  

 dette stykke, skal straks afgøres ved den i artikel X fastsatte procedure.
 6. Retshandlinger, herunder forkyndelse af  

 retsforfølgning og beslaglæggelse af privat ejendom, må ikke finde sted inden  

 for Hovedkontoret, medmindre dette sker med tilladelse fra chefen for ERO,  

 København, og under betingelser godkendt af denne.
 7. Uden præjudice for bestemmelserne i denne aftale  

 skal ERO, København, forhindre, at Hovedkontoret anvendes som tilflugtsted af  

 sådanne personer, som vil undgå arrestation i henhold til nogen dansk lov, og  

 som kræves udleveret af Regeringen med henblik på udvisning til et andet land  

 eller som forsøger på at undgå forkyndelse af retsforfølgning.
 8. (a) De behørige danske myndigheder skal udvise  

 passende omhu for at sikre, at Hovedkontorets ro ikke forstyrres ved, at  

 nogen person eller grupper af personer forsøger at skaffe sig uberettiget  

 adgang til eller at skabe forstyrrelse i umiddelbar nærhed af Hovedkontorets  

 område.
9. De behørige danske myndigheder skal bestræbe sig  

 mest muligt for efter anmodning fra chefen for ERO, København, at sikre de  

 offentlige tjenesteydelser ERO, København, måtte have behov for, herunder,  

 uden begrænsning på grundlag af denne opregning, post-, telefon- og  

 telegraftjenester og tjenester vedrørende kraft- og vandforsyning samt  

 brandsikring.
Sådanne offentlige tjenesteydelser skal præsteres på rimelige  

 vilkår.
 10. I tilfælde af nogen afbrydelse eller truende  

 afbrydelse af forannævnte tjenesteydelser skal de behørige danske myndigheder  

 anse ERC's behov for at være af samme betydning som de behov Regeringens  

 væsentlige organer måtte have, og de skal tage skridt i overensstemmelse  

 hermed for at sikre, at ERC's arbejde ikke lider skade.
Artikel IV Fri adgang til hovedkontoret 1. De kompetente danske myndigheder må ikke hindre  

 passage til eller fra Hovedkontoret for personer, der har embede der, ej  

 heller for personer indbudt dertil i forbindelse med ERC's officielle arbejde  

 og aktivitet, når disse ankommer til eller afrejser fra Danmark.
 2. Regeringen forpligter sig med henblik herpå til at  

 tillade indrejse og ophold i Danmark for sådanne personer, som anføres  

 nedenfor, under deres ansættelse eller under udførelsen af deres arbejde for  

 ERC uden at afkræve visumafgift og uden forsinkelse, såvel som undtagelse fra  

 ethvert krav om udrejsevisumformaliteter ved afrejse fra Danmark for:
 3. Uden præjudice for de særlige immuniteter, som de  

 måtte nyde, kan de i ovenstående stk. 2 omhandlede personer ikke af de danske  

 myndigheder tvinges til at forlade dansk territorium, medmindre de misbruger  

 deres anerkendte opholdsprivilegier ved at udøve en aktivitet, der ligger  

 uden for deres tjenstlige kapacitet, og under forbehold af de nedenfor  

 anførte bestemmelser:
Artikel V Kommunikationsfaciliteter 1. For alle tjenstlige post-, telefon-, telegraf-,  

 telefoto- og elektroniske kommunikationer skal Regeringen give ERO,  

 København, en behandling svarende til den, der gives alle andre regeringer,  

 herunder disses diplomatiske missioner, eller andre mellemstatlige  

 organisationer med hensyn til alle forrettigheder, takster og gebyrer for  

 post, telegrammer, telefotos, telefonsamtaler og andre kommunikationsmidler,  

 såvel som sådanne takster, der måtte gælde for nyheder rapporteret til presse  

 og radio.
2. Regeringen skal sikre ukrænkeligheden af ERO,  

 Københavns tjenstlige korrespondance og må ikke gøre sådan korrespondance til  

 genstand for nogen censur.
Sådan ukrænkelighed skal, uden at være begrænset  

 som følge af denne opregning, udvides til at omfatte publikationer,  

 situationsbilleder og levende billeder, film og lydoptagelser, der afsendes  

 til eller fra ERO, København.
 3. ERO, København, skal være berettiget til at anvende  

 koder og til at afsende og modtage sin korrespondance og andet materiale pr.  

 kurer eller forseglede sække, der skal have samme privilegier og immuniteter  

 som diplomatiske kurerer og sække.
Artikel VI Ejendom, midler og aktiver Regeringen skal med hensyn til ERO, København's ejendom, midler og  

 aktiver, hvor de end måtte befinde sig og hvem der end måtte have dem i  

 hænde, anvende de i konventionen indeholdte bestemmelser.
Artikel VII Diplomatiske faciliteter, privilegier og immuniteter 1. Uden præjudice for bestemmelserne i artikel VIII,  

 stk. 1 og 4, skal chefen for ERO, København, under hans/hendes ophold i  

 Danmark nyde sådanne faciliteter, privilegier og immuniteter, som ydes ledere  

 af diplomatiske missioner, der er akkrediteret i Danmark.
 2. Andre embedsmænd, som har en tjenestegrad  

 modsvarende De forenede Nationers tjenestegrad P.5 og derover, og sådanne  

 andre kategorier af embedsmænd, som måtte blive udpeget ifølge aftale mellem  

 Regeringen og formanden på grund af det ansvar, som deres stillinger ved ERO,  

 København, medfører, skal tilstås de samme privilegier og immuniteter,  

 fritagelser og faciliteter, som Regeringen tilstår personale af tilsvarende  

 rang hos ledere af diplomatiske missioner, der er akkrediteret i Danmark.
 3. De faciliteter, privilegier og immuniteter, der  

 tilstås embedsmænd nævnt i stk. 1 og 2, skal også gælde for disses ægtefæller  

 og for de af dem afhængige familiemedlemmer.
Artikel VIII Embedsmænd ved ERO, København 1. Embedsmænd ved ERO, København, skal i Danmark nyde  

 følgende privilegier og immuniteter:
 2. ERO, København, skal tilstille Regeringen en  

 fortegnelse over personer, der omfattes af denne artikel, og skal revidere en  

 sådan fortegnelse fra tid til anden, alt efter behov.
3. Regeringen skal udstyre personer, som omfattes af  

 denne artikel, med et legitimationskort, der er forsynet med et fotografi af  

 ihændehaveren.
Dette kort skal tjene som identifikation af ihændehaveren over  

 for danske myndigheder.
 4. Vilkår og betingelser vedrørende ansættelse af  

 lokalt rekrutteret personale skal være i overensstemmelse med de relevante  

 ERC-regulativer og -regler.
5. De i denne artikel nævnte privilegier og  

 immuniteter er bevilgede i ERC's interesse og ikke til egen personlig fordel  

 for embedsmændene selv.
Formanden for ERC skal ophæve den immunitet, der er  

 bevilget nogen embedsmand, når som helst sådan immunitet efter hans mening  

 ville hindre, at retfærdigheden sker fyldest og den kan ophæves uden skade  

 for ERC's interesser.
Artikel IX Samarbejde med de behørige danske myndigheder ERC skal til enhver tid samarbejde med de behørige myndigheder for at  

 lette den tilbørlige retspleje, sikre overholdelsen af politiforordninger og  

 forhindre forekomsten af misbrug i forbindelse med de i denne aftale  

 omhandlede faciliteter, privilegier og immuniteter.
Artikel X Afgørelse af tvister 1. Enhver tvist mellem ERC og Regeringen vedrørende  

 fortolkning eller anvendelse af denne aftale eller af nogen supplerende  

 aftale eller ordning, eller af noget spørgsmål, som berører Hovedkontoret  

 eller relationerne mellem ERO, København, og Regeringen, og som ikke afgøres  

 ved forhandling eller anden aftalt fremgangsmåde, skal henvises til endelig  

 afgørelse ved en voldgiftsdomstol bestående af tre voldgiftsmænd: een af  

 disse vælges af formanden, een af den danske udenrigsminister, og den tredje,  

 der skal være voldgiftsdomstolens formand, vælges af de første to  

 voldgiftsmænd.
Skulle de første to voldgiftsmænd ikke nå til enighed om den  

 tredje inden for seks måneder efter udpegelsen af de første to voldgiftsmænd,  

 skal den tredje voldgiftsmand vælges af præsidenten for Den Internationale  

 Domstol efter anmodning fra formanden for ERC eller fra Regeringen.
2. Formanden for ERC eller Regeringen kan opfordre Den  

 Internationale Domstol til at afgive et responsum vedrørende ethvert juridisk  

 spørgsmål, der måtte opstå under en sådan procedure.
Indtil modtagelsen af  

 Domstolens responsum skal en foreløbig kendelse fra voldgiftsdomstolen  

 efterkommes af begge parter.
Derefter skal voldgiftsdomstolen afsige sin  

 endelige kendelse, hvori der tages hensyn til Domstolens responsum.
Artikel XI Afsluttende bestemmelser 1. Bestemmelserne i denne aftale skal betragtes som  

 supplement til bestemmelserne i Aftalememorandum vedrørende oprettelse af ERO  

 og den konvention, der skal træde i stedet for Aftalememorandum og skabe  

 juridisk basis for oprettelse af ERO.
Hvor en bestemmelse i denne aftale og  

 en bestemmelse i Aftalememorandum eller efterfølgende konvention omhandler  

 samme emne, skal begge bestemmelser anses som komplementære, når som helst  

 dette er muligt; begge bestemmelser skal anvendes, og ingen af dem skal  

 begrænse virkningen af den anden.
2. Samråd med hensyn til ændringer i denne aftale skal  

 finde sted, når en af parterne måtte anmode derom, og sådanne ændringer skal  

 foretages i gensidig enighed.
Hvis samrådene ikke resulterer i en forståelse  

 inden for et år, kan denne aftale bringes til ophør ved, at en af parterne  

 opsiger den med to års varsel.
 3. Denne aftale skal træde i kraft ved underskriften.
 UDFÆRDIGET in duplo på engelsk og undertegnet i London den 18. september  

 1991.
For Danmarks regering R.
Thorning-Petersen Ambassadør For Den europæiske Radiokommunikations Komite Michael Goddard Formand I forbindelse med undertegnelsen af aftalen blev der udvekslet noter,  

 hvoraf fremgår, at embedsmænd ved Hovedkontoret, der er danske statsborgere,  

 kun nyder de rettigheder og immuniteter, der ydes i henhold til Konvention af  

 13. februar 1946 om De forenede Nationers Rettigheder og Immuniteter, jfr.  

 Udenrigsministeriets bekendtgørelse nr. 37 af 10. juli 1948, Lovtidende C.
 Overenskomsten trådte i kraft den 18. september 1991.
