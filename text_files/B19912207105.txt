 I medfør af § 4, stk. 2, i lov om erhvervsuddannelser, jf.
 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og på andre skoler,  

 institutioner og virksomheder, der er godkendt hertil, samt i godkendte  

 praktikvirksomheder kan der gennemføres en uddannelse til dekoratør.
 Stk. 2.  Det faglige udvalg for uddannelsen, jf. § 37 i  

 erhvervsuddannelsesloven, er Det faglige Udvalg for Detailhandelsuddannelser.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen) og bekendtgørelse om  

 eksamensordning for erhvervsuddannelser (eksamensbekendtgørelsen) samt de  

 regler, som Undervisnings- og Forskningsministeriet i øvrigt fastsætter i  

 medfør af erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem et  

 sammenhængende forløb af praktisk oplæring og teoretisk undervisning opnår  

 erhvervskompetence inden for dekoratørfaget.
 Uddannelsens varighed og struktur m.v.
 § 4.  Uddannelsen varer i alt 3 år, jf. dog stk. 2.
 Stk. 2.  For elever, der indleder uddannelsen i en  

 praktikvirksomhed, varer uddannelsen 2 - 3 år efter elevens forudgående  

 skolemæssige baggrund eller alder således:
 Stk. 3.  Uddannelsestidens længde efter stk. 2, nr. 2 og  

 4, fastsættes af praktikvirksomheden, inden uddannelsen indledes.
 § 5.  Elever, der indleder uddannelsen på skole,  

 begynder med en sammenlagt 1. og 2. skoleperiode på 40 uger.
 Stk. 2.  For elever, der indleder uddannelsen i en  

 praktikvirksomhed, er skoleundervisningen i det 1. år på sammenlagt 18 uger,  

 der kan gennemføres i skoleperioder på mindre end hele uger.
§ 6.  Skoleundervisningen efter den sammenlagte 1. og  

 2. skoleperiode på 40 uger eller de 18 uger for elever, der indleder  

 uddannelsen i en praktikvirksomhed, varer 8 uger.
Skoleundervisning veksler  

 med praktikuddannelse som anført nedenfor:
Fritagelse for dele af uddannelsen § 7.  Gennemførelse af den sammenlagte 1. og 2.  

 skoleperiode i følgende uddannelser:
 Stk. 2.  Gennemført efg-basisuddannelse inden for  

 handels- og kontorområdet giver fritagelse for den sammenlagte 1. og 2.  

 skoleperiode.
 Stk. 3.  Gennemført indlednings- og semesterkursus fra  

 handelsmedhjælpereksamen giver fritagelse for skoleundervisningen i det 1. år  

 for elever, der indleder uddannelsen i en praktikvirksomhed, jf. § 5, stk. 2.
 Stk. 4.  Fritagelse for dele af uddannelsen kan i øvrigt  

 ske efter §§ 8 og 9 i hovedbekendtgørelsen.
Uddannelsens mål og indhold § 8.  Den uddannede dekoratør skal være i stand til at  

 visualisere vareudbuddet og dermed profilen inden for forskellige  

 forretningstyper på grundlag af kendskab til varepræsentationens betydning  

 som salgsfremmende parameter.
Den uddannede dekoratør skal endvidere have  

 kendskab til de salgsteoretiske principper for forskellige former for  

 varepræsentation.
Skoleundervisningen § 9.  Skoleundervisningen skal under hele  

 uddannelsesforløbet sikre, at eleven opnår en helhedsorienteret viden i såvel  

 de enkelte fagområder som i samspillet fagene imellem, således at eleven  

 oplever en undervisningsmæssig sammenhæng og kan opnå de fornødne teoretiske  

 og praktiske færdigheder i forbindelse med uddannelsen inden for handels- og  

 kontorområdet.
Undervisningen skal sætte eleven i stand til selvstændigt at  

 tilegne sig viden og fornødne færdigheder til fremtidig beskæftigelse på  

 arbejdsmarkedet.
Eleven skal endvidere opnå grundig viden om og forståelse af  

 samfundet og dets udvikling samt en dybtgående viden om virksomhedernes og de  

 ansattes vilkår og opgaver i en erhvervs- og samfundsmæssig sammenhæng.  

 Endelig skal undervisningen give eleven forudsætninger for personlig  

 udvikling samt kvalifikationer til videregående uddannelse og  

 efteruddannelse.
 § 10.  Undervisningen omfatter følgende grundfag:
 Stk. 2.  Undervisningen i fremmedsprog efter stk. 1, nr.  

 3, vælges af eleven blandt de sprog, skolen kan tilbyde.
 Stk. 3.  Undervisningen for elever, der indleder  

 uddannelsen i en praktikvirksomhed, jf. § 5, stk. 2, omfatter ikke  

 grundfagene: Dansk (B), Fremmedsprog (C) - valgfrit,  

Samfundsøkonomi og Samfund, handel og kultur.
 Stk. 4.  Mål, indhold og vejledende undervisningstid for  

 de enkelte grundfag følger reglerne om disse fag.
 § 11.  Undervisningen i den sammenlagte 1. og 2.  

 skoleperiode og i skoleundervisningen i det 1. år for elever, der indleder  

 uddannelsen i en praktikvirksomhed, jf. § 5, stk. 2, omfatter ikke områdefag.  

 Grundfag erstatter områdefag, jf. erhvervsuddannelseslovens § 24, stk. 2.
 § 12.  Undervisningen i obligatoriske specialefag har  

 følgende formål, mål og vejledende undervisningstid:
Formål Eleven skal supplere og videreudvikle den viden om visuel varepræsentation  

 samt de tekniker, der er forbundet hermed, som bliver erhvervet i den  

 praktiske uddannelse.
Endvidere skal eleven opnå forståelse af sammenhængen  

 mellem den visuelle varepræsentation og virksomhedens koncept.
Mål Undervisningen skal sikre, at eleven Vejledende undervisningstid 4 uger.
Formål Eleven skal supplere og videreudvikle den viden om forskellige former for  

 visuel kommunikation og deres anvendelse, som eleven erhverver i den  

 praktiske uddannelse.
Endvidere skal eleven kunne planlægge og udføre en  

 selvstændig opgave i visuel varepræsentation.
Mål Undervisningen skal sikre, at eleven Vejledende undervisningstid 4 uger.
 § 13.  Undervisningen i valgfag følger reglerne i § 14  

 i hovedbekendtgørelsen.
 Stk. 2.  Den vejledende undervisningstid for valgfag i  

 den sammenlagte 1. og 2. skoleperiode er 5,8 uger og i skoleperioden efter §  

 5, stk. 2, er den 1,9 uger.
Undervisningsplan § 14.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
Praktikuddannelsen § 15.  Virksomheden skal gennemføre praktikuddannelsen  

 således, at eleven med gennemført skoleundervisning kan nå uddannelsens mål,  

 jf. § 3.
§ 16.  Formålet med den praktiske del af uddannelsen  

 til dekoratør er, at eleven opnår en bred viden om faget, således at eleven  

 kan visualisere en virksomheds vareudbud.
Desuden skal eleven opnå færdighed  

 med hensyn til anvendelse af salgs- og planlægningmæssige principper for  

 forskellige former for varepræsentation samt anvendelse af mediekommunikation  

 som salgsfremmende parameter.
§ 17.  Praktikuddannelsen tilrettelægges i 3 perioder,  

 således at skoleundervisning og praktikuddannelse understøtter og supplerer  

 hinanden.
Periodernes rækkefølge skal, så vidt muligt, tilpasses såvel  

 virksomhedens arbejdsgang som skoleundervisningen.
Virksomheden udarbejder en  

 plan for elevens praktiske uddannelse, som sikrer en så forsvarlig faglig  

 uddannelse som mulig inden for de 3 beskrevne perioder.
Stk. 2.  I 1. periode skal eleven introduceres til og  

 afprøve dekoratørarbejdets forskellige discipliner, således at eleven og  

 praktikstedet får baggrund for at bedømme, om uddannelsesforholdet med  

 udbytte kan fortsætte efter prøvetidens afslutning, jf. § 60 i  

 erhvervsuddannelsesloven.
Der gives en grundig introduktion til forretningens  

 daglige drift, herunder idegrundlag og visuelle koncept, indkøbspolitik,  

 markedsføring, organisatoriske opbygning, ansættelsesforhold, herunder  

 arbejdstid, fridage, pauser, gensidige rettigheder og pligter og det  

 meddeles, hvem i forretningen der har ansvaret for praktikuddannelsen.
Med  

 udgangspunkt i forretningens salgsplanlægning skal eleven opnå en sådan viden  

 om dekorationsopgaver, at eleven i løbet af denne periode, suppleret med  

 skoleundervisningen, kan medvirke ved dekorationsopgaver i forretningen.
I  

 perioden skal eleven opnå viden om materialekundskab, herunder de almindelige  

 dekorationsmaterialers egenskaber og anvendelse, korrekt anvendelse af  

 maskiner, værktøj og hjælpemidler, sikkerhedskrav ved anvendelse af maskiner,  

 værktøjer og materialer, fremstilling og brug af hjælpemidler til visuel  

 varepræsentation og korrekt brug af forretningens inventar og inventarpleje.  

 Hertil kommer dekorations- og salgsaktivitetsplanlægning, arealdisponering,  

 dekorationsøkonomi, udførelse af dekorationsopgaver med forberedte  

 hjælpemidler og visuel varebehandling i vinduer og interne oplæg og  

 udfærdigelse af pris- og vareskilte.
Stk. 3.  I 2. periode skal eleven opnå en sådan viden og  

 færdighed i planlægning og gennemførelse af dekorationsopgaver og visuel  

 varebehandling i forbindelse med forretningens vareoplæg, at eleven,  

 suppleret med skoleundervisningen, kan indgå i arbejdet med disse opgaver.  

 Der bør i arbejdstiden gives eleven adgang til inspirationsbesøg i andre  

 virksomheder og på aktuelle messer og udstillinger.
Perioden omfatter  

 fremstilling af tegne- og modelarbejde til vinduer og udstillinger.
Endvidere  

 idelære, hvor der efter en given salgside til en forestående kampagne skal  

 udarbejdes layout til f.eks. vinduer og lokaledekoration, hvor salg og  

 dekoration er koordineret udfra givne visuelle principper.
Endvidere  

 dekorationsopgaver i form af udførelse og færdiggørelse af større  

 dekorations- og salgsopgaver.
Endvidere farvelære ved praktisk brug af  

 farvernes muligheder i visuel varepræsentation.
Og endelig belysning ved  

 visuel brug og vedligeholdelse af belysning, der skal tilgodese såvel  

 visuelle effekter som trivsel og økonomi.
Stk. 4.  I 3. periode skal eleven udfærdige  

 aktivitetsplan med oversigt over såvel eksternt som internt salg og  

 dekoration for en længere periode, samt udarbejde budget for anvendelse af  

 midler til dekorationsopgaver i en given periode i forhold til forretningens  

 økonomi.
Endvidere skal eleven arbejde selvstændigt med alle relevante  

 opgaver og funktioner og med aktiv deltagelse i løsning af fællesopgaver i  

 dekoration og salg.
 § 18.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, om  

 praktikvirksomheden skønner, at eleven har særligt behov med hensyn til  

 skoleundervisning.
 Stk. 2.  Virksomheden udsteder en praktikerklæring i  

 overensstemmelse med § 24 i hovedbekendtgørelsen, når praktiktiden i en  

 virksomhed er afsluttet.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.  

 Skolen udleverer blanketterne til praktikvirksomhederne.
 Bedømmelse og uddannelsesbeviser m.v.
Uddannelsesbevis § 19.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen.
 Stk. 2.  Uddannelsesbeviset udstedes, når skolebevis er  

 udstedt, jf. § 21, og afsluttende praktikerklæring er udstedt, jf. § 18, stk.  

 2.
 Stk. 3.  I uddannelsesbeviset, der affattes i  

 overensstemmelse med § 29 i hovedbekendtgørelsen, skal angives uddannelsens  

 betegnelse, jf. § 1, stk. 1.
Stk. 4.  Uddannelsesbeviset udfyldes af skolen på en  

 blanket, som er udfærdiget af Det faglige Udvalg for  

 Detailhandelsuddannelser.
Skolen udleverer beviset til eleven og opbevarer  

 fortegnelse over udstedte uddannelsesbeviser i 20 år.
Skolebevis § 20.  Ved bedømmelse anvendes 13-skalaen, jf. § 17 i  

 eksamensbekendtgørelsen.
§ 21.  Når samtlige skoleperioder i uddannelsen er  

 gennemført, udsteder skolen et skolebevis til eleven.
Skolen sender samtidig  

 en kopi af skolebeviset til praktikvirksomheden og til det faglige udvalg.
 Stk. 2.  Skolebeviset skal indeholde:
 Stk. 3.  Hvis betingelserne for udstedelse af skolebevis  

 ikke er opfyldt, jf. stk. 1, udsteder skolen en skolevejledning, jf. § 25.
 Stk. 4.  Hvis en elev ophører med skoleundervisningen,  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemførte undervisning.
 Stk. 5.  Iøvrigt udsteder skolen ved en skoleperiodes  

 afslutning, hvis eleven anmoder om det, bevis for den gennemførte  

 undervisning.
 Eksamensbevis m.v.
§ 22.  Skolen udsteder eksamensbevis, jf. stk. 3, for  

 de grundfag og valgfag, som er afsluttet med eksamen.
For elever efter § 5,  

 stk. 1, med eksamen efter 2. skoleperiode.
For elever efter § 5, stk. 2, med  

 eksamen efter skoleundervisningen i det 1. år.
 Stk. 2.  Eksamensbevis kan kun udstedes, hvis summen af  

 de opnåede eksamenskarakterer, jf. stk. 4, er mindst 6 gange karakterernes  

 antal.
Stk. 3.  For elever, der indleder uddannelsen på skole,  

 anføres på eksamensbeviset de opnåede prøvekarakterer i projektet, jf. § 26,  

 stk. 3, og i de udtrukne grundfag og valgfag, jf § 26, stk. 1, og  

 standpunktskarakterer i alle gennemførte fag efter 2. skoleperiode.
For  

 elever, der indleder uddannelsen i en praktikvirksomhed, anføres  

 prøvekarakterer, jf. § 27, og standpunktskarakterer efter skoleundervisningen  

 i det 1. år.
Stk. 4.  Eksamensresultatet fremkommer på følgende måde:  

 For fag, hvori der afholdes prøve, dannes en eksamenskarakter af  

 gennemsnittet af prøvekarakter og standpunktskarakter.
Svarer gennemsnittet  

 ikke til et tal på karakterskalaen, afrundes til den nærmeste karakter.  

 Ligger tallet midt mellem 2 karakterer, afrundes der opad, hvis prøven har  

 givet den højeste karakter, og nedad, hvis prøven har givet den laveste  

 karakter.
For fag, hvori der ikke afholdes prøve, overføres  

 standpunktskarakteren ved afslutningen af 2. skoleperiode eller efter  

 skoleundervisningen i det 1. år som eksamenskarakter.
For elever, der  

 indleder uddannelsen på skole, udgør den mundtlige prøve i projektet en  

 eksamenskarakter.
Skolens løbende bedømmelse § 23.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 § 24.  Skolen giver iøvrigt karakterer i grundfagene  

 efter reglerne om grundfag.
 Stk. 2.  I specialefag giver skolen  

 standpunktskarakterer i forhold til målene for undervisningen, jf. § 12.  

 Standpunktskarakteren skal udtrykke elevens færdigheder i forhold til fagets  

 mål på det tidspunkt, hvor karakteren gives.
 Stk. 3.  Bedømmelsesformer og karaktergivning i valgfag  

 følger reglerne for disse fag.
Skolevejledning § 25.  Ved afslutningen af 2. skoleperiode for elever  

 efter § 5, stk. 1, og efter skoleundervisningen i det 1. år for elever efter  

 § 5, stk. 2, udsteder skolen en skolevejledning til eleven og til  

 praktikvirksomheden.
 Stk. 2.  Ved afslutningen af hver af de følgende  

 skoleperioder, jf. dog stk. 4, udstedes ligeledes en skolevejledning.
 Stk. 3.  Skolevejledningen, som udfærdiges i  

 overensstemmelse med § 23, stk. 2, i hovedbekendtgørelsen, skal indeholde  

 oplysning om:
Stk. 4.  Efter sidste skoleperiode udsteder skolen kun  

 en skolevejledning, hvis betingelsene for udstedelse af skolebevis, jf. § 21,  

 ikke er opfyldt.
Skolen kan dog udstede en skolevejledning efter sidste  

 skoleperiode med angivelse af elevens eventuelle behov for supplerende  

 oplæring i virksomheden.
Skolens afsluttende bedømmelse § 26.  For elever, der indleder uddannelsen på skole,  

 bestemmer ministeriet hver eksamenstermin ved lodtrækning for den enkelte  

 skole, i hvilke 3 grundfag der skal aflægges prøve.
Ministeriet bestemmer  

 endvidere, på hvilke skoler der skal aflægges prøve i valgfag.
Ministeriet  

 bestemmer endelig, i hvilket af de resterende grundfag, der indgår i  

 projektet, jf. stk. 3, der skal aflægges mundtlig prøve.
 Stk. 2.  Mindst 2 af prøverne i grundfagene skal være  

 skriftlige.
Stk. 3.  Projektet omfatter mindst 4 af grundfagene  

 efter skolens nærmere bestemmelse.
Målet med projektet er, at eleven skal  

 kunne anvende viden og færdigheder fra forskellige grundfag på en  

 helhedsorienteret måde.
Stk. 4.  Projektet er af en uges varighed i slutningen  

 af 2. skoleperiode.
I forbindelse med projektet udarbejder hver af eleverne  

 et skriftligt oplæg, som danner grundlag for den mundtlige prøve.
Skolen  

 bestemmer omfanget af eventuel forberedelsestid og eventuelle hjælpemidler  

 ved den mundtlige prøve.
§ 27.  Elever, der indleder uddannelsen i en  

 praktikvirksomhed, aflægger prøve i de 4 grundfag.
Ministeriet bestemmer  

 efter lodtrækning, i hvilke fag der afholdes skriftlig prøve.
Mindst 2 af  

 prøverne i grundfagene skal være skriftlige.
 Stk. 2.  Ministeriet bestemmer endvidere, på hvilke  

 skoler der skal afholdes prøve i valgfag.
 § 28.  Elever kan kun deltage to gange i samme prøve.
 Stk. 2.  Elever, som ikke har bestået eksamen, jf. § 22,  

 stk. 2, kan kun tage de prøver om, som ikke er bestået.
Ikrafttræden § 29.  Bekendtgørelsen træder i kraft den 1. juli 1991  

 og har virkning fra den 1. januar 1991.
