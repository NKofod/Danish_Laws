Virksomhed klager over påbud om, at der træffes foranstaltninger for  

 at hindre klemningsfaren ved overgangen fra transportbånd og faste  

 rulleramper, åbningen må ikke være over 6 mm.
Direktoratet ændrer påbudet,  

 således at man siger, at klemningsfaren i overgangsstedet er effektivt  

 forhindret.
 Vedr.: Klage over påbud om sikring af overgang mellem transportør og  

 rullebane.
 Direktoratets afgørelse:
 Direktoratet ændrer kredsens påbud af 6. november 1989 således:
 1. Overgange mellem båndtransportører og udrevne rullebaner skal sikres på  

 en sådan måde, at klemningsfaren i overgangsstedet er effektivt forhindret.
 2. Faste arbejdssteder ved overgangssteder, der er sikret med en bevægelig  

 sikkerhedsanordning, skal være således indretttet, at sikkerhedsanordningen  

 ved aktivering stopper den farlige, bevægelige maskindel, fx  

 båndtransportøren.
 Hjemmel:
 Arbejdsministeriets bekendtgørelse nr. 43 af 22. januar 1981 om tekniske  

 hjælpemidlers indretning og anvendelse § 5, § 7, punkt 1 og § 7, stk. 2.
 At-anvisning 2.2.0.1 om maskiner og maskinanlæg, afsnit 3.4.
 Henvisninger:
 Tilsynsrapport/påbud af 1. november 1989, virksomhedens klageskrivelse af  

 30. november 1989, og Arbejdstilsynets kreds Københavns amts høringsskrivelse  

 af 15. januar 1990.
 Klagefrist:
 4 uger.
 Sagsfremstilling:
Virksomheden har ved skrivelse af 30. november 1989 klaget over  

 Arbejdstilsynets kreds Københavns amts påbud af 1. november 1989 om, at der  

 træffes foranstaltninger for at hindre klemningsfaren ved overgangen fra  

 transportbånd og faste rulleramper.
Kredsen gør opmærksom på, at åbningen  

 skal være så lille som mulig og ikke over 6 mm.
 Virksomheden har begrundet klagen med, at den foretagne  

 sikkerhedsforanstaltning er absolut forsvarlig, og at den er udført som  

 beskrevet i Arbejdsmiljøfondets udgivelse om Intern Transport . En åbning på  

 op til 6 mm vil være en problematisk løsning, som kræver megen akkuratesse  

 ved montering og konstant overvågning for at undgå evt. skader.
 Arbejdstilsynets kreds Københavns amt har i sin redegørelse af 15. januar  

 1990 oplyst følgende: Kredsen har besøgt Colgate-Palmolive A/S i forbindelse  

 med et ulykkestilfælde ved transportbånd.
 Transportbåndet består af et bredt motoriseret bånd, som har tilslutning  

 til en ikke-motoriseret rullebane.
 Ulykken skete ved, at en ansat fik hånden i klemme mellem de to  

 transportbånd.
Virksomheden har i samarbejde med leverandør Gyde Thomsen og Co.
A/S  

 udviklet et system, hvor man har taget de første 4 ruller og monteret dem på  

 en hængselramme, således at de 4 ruller kan åbnes, såfremt man får en hånd i  

 klemme.
Det skal bemærkes, at systemet er på flere faste rullebaner i  

 virksomheden.
 Virksomheden henviser til Kaj Pedersens beskrivelse i udgivelse fra  

 Arbejdsmiljøfondet fra 1982. Kopi heraf er vedlagt.
Ovennævnte system har efter kredsens mening ingen sikkerhedsmæssige  

 foranstaltninger.
Fx hindres oplukningen, såfremt der står en stor pakke på  

 de oplukkelige ruller.
 Endvidere virker de bevægelige ruller kun, hvis operatøren har kræfter til  

 med hånden at løfte rullerne, når hånden føres i en bestemt retning mod  

 rullerne.
 Det kan tilføjes, at systemet ikke er i overensstemmelse med ovennævnte  

 artikel fra Kaj Pedersen, idet systemet ikke er udført efter beskrivelsen.
Det fremgår af sagen, at de eksisterende overgange er udført som en vipbar  

 sektionen med 4 ruller, og at det må forudses, at en karton kan stå på den  

 vipbare sektion og derved hindre eller besværliggøre et evt. opluk af den  

 vipbare sektion.
Direktoratet finder ikke denne løsning for sikkerhedsmæssig  

 forsvarlig.
 I denne anledning meddeles, at direktoratet ændrer kredsens afgørelse  

 således, at overgangene sikres som angivet i Direktoratets afgørelse i  

 indledningen til dette brev.
 Direktoratet har ved sin afgørelse lagt vægt på, at virksomheden får  

 mulighed for selv at vælge den løsning, der opfylder Direktoratets afgørelse,  

 idet Direktoratet også finder, at et krav om en sikkerhedsforanstaltning med  

 mindst mulig åbning, dog max. 6 mm, ikke vil være hensigtsmæssig under alle  

 forhold.
 Som mulige løsninger til forebyggelse af klemningsfaren kan fx nævnes:
a.
Løs rulle i overgangen.
 2. Opklappelig rulle i overgangen.
 c. 1. rulle i overgangen er drevet med periferihastighed lig med eller  

 større end båndets.
d.
Indskærmning af overgangssted.
 Direktoratet vurderer ligeledes, at personer, der beskæftiges på et fast  

 arbejdssted ved et overgangssted mellem to transportører, skal sikres så en  

 klemningsrisiko er forhindret ved et sikkerhedsstop.
 Det er iøvrigt Direktoratets opfattelse, at kontinuerlige  

 transportsystemer bør være således indrettet, at det ikke er nødvendigt at  

 foretage manuelle indgreb for at sikre den kontinuerlige transport.
Påbudet skal være effterkommet senest den 1. maj 1990, og senest den 1.  

 maj 1990 skal der være givet kredsen skriftlig tilbagemelding om, hvordan  

 påbudet er efterkommet.
I tilbagemeldingen skal det beskrives, hvad der er  

 gjort for at efterkomme påbudet, gerne med kopi af eventuelle tegninger og  

 projektbeskrivelse.
 Manglende efterkommelse af påbudet vil kunne medføre, at der rejses  

 tiltale for overtrædelse af arbejdsmiljølovgivningen.
 Påbudet kan inden for en frist af 4 uger fra modtagelsen af denne  

 skrivelse indbringes for arbejdsministeren, Laksegade 19, 1063 København K.
 Der vedlægges kopi til virksomhedens sikkerhedsorganisation.
 P.D.V.
