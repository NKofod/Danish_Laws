Bekendtgørelse om ændring af bekendtgørelse om krav til akkreditering af assessorer på jernbaneområdet § 1 I bekendtgørelse nr. 359 af 8. april 2014 om krav til akkreditering af assessorer på jernbaneområdet foretages følgende ændringer:
 1. Indledningen affattes således:
»I medfør af § 21 h, stk. 1, 1. pkt., § 21 k, stk. 5, 2. pkt., og § 26, stk. 1, 1. pkt., og stk. 2, i lov om jernbane, jf. lovbekendtgørelse nr. 1249 af 11. november 2010, som ændret ved lov nr. 613 af 18. juni 2012, fastsættes efter bemyndigelse i henhold til § 24 h, stk. 1:« 2. § 1, stk. 1, affattes således:
»Bekendtgørelsen finder anvendelse på virksomheder eller dele af virksomheder, der skal virke som assessor ved risikovurdering af signifikante ændringer i jernbanesystemer i henhold til Kommissionens gennemførelsesforordning nr. 402/2013/EU af 30. april 2013 om den fælles sikkerhedsmetode til risikoevaluering og -vurdering og ophævelse af forordning (EF) nr. 352/2009, CSM-RA forordningen.
Bekendtgørelsen finder ligeledes anvendelse, hvor der i bekendtgørelse om ibrugtagningstilladelse for delsystemer i jernbaneinfrastrukturen er fastsat krav om anvendelse af akkrediteret assessor i forbindelse med ændringer i jernbanesystemer.« 3. § 1, stk. 2, affattes således:
»Stk. 2. Bekendtgørelsen gælder for virksomheder og dele af virksomheder, jf. stk. 1, som virker som assessor, hvor der kræves akkreditering af assessorerne, jf. stk. 1.« 4. I § 3 indsættes som stk. 2:
 »Stk. 2. Virksomheder eller dele af virksomheder, som ønsker at udøve den uafhængige vurdering af egnetheden som akkrediteret inspektion i henhold til ISO/IEC 17020 og forordning 402/2013, skal i de tilfælde, hvor der i henhold til  bekendtgørelse om ibrugtagningstilladelse for delsystemer i jernbaneinfrastrukturen er fastsat krav om anvendelse af akkrediteret assessorer i forbindelse med ændringer i jernbanesystemer, jf. § 1, stk. 1, :
1) opfylde kravene i bilag 2 til denne bekendtgørelse, og 2) være akkrediteret som type A inspektionsorgan efter ISO/IEC 17020 af det nationale akkrediteringsorgan i en medlemsstat, jf. artikel 4 i forordning om kravene til en akkreditering m.v., jf. § 2.« § 2 Bekendtgørelsen træder i kraft den 21. maj 2015.
