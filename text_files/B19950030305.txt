 I medfør af § 7a, stk. 1, 3-5, 7 og 8, § 7b og § 19, stk. 3, i lov om  

 veterinærvæsenet samt om udøvelse af dyrlægegerning (dyrlægeloven), jf.  

 lovbekendtgørelse nr. 492 af 28. juni 1990, som ændret ved lov nr. 171 af 16.  

 marts 1994, § 9, stk. 2, og § 72, stk. 2, i lov nr. 279 af 6. juni 1984 om  

 apotekervirksomhed, senest ændret ved lov nr. 280 af 6. maj 1993 og efter  

 forhandling med Sundhedsministeriet samt § 25, 34 og § 35, stk. 2, i lov om  

 husdyrsygdomme, jf. lovbekendtgørelse nr. 381 af 7. juni 1993, og efter  

 bemyndigelse fra landbrugs- og fiskeriministeren fastsættes:
 § 1.  Ved besætningsejeren eller dennes repræsentant  

 forstås den for besætningen driftsøkonomisk ansvarlige person.
 Stk. 2.  Ved husdyr forstås i denne bekendtgørelse kvæg,  

 svin, får, geder, heste, hjorte holdt i farme og andre hov- og klovbærende  

 dyr, pelsdyr, fjerkræ herunder fuglevildt samt akvakulturdyr og andre dyr,  

 der holdes med henblik på levering af animalske produkter til fremstilling af  

 levnedsmidler.
 Stk. 3.  Ved en besætning forstås i denne bekendtgørelse  

 en samling af husdyr af samme dyreart, som anvendes til et bestemt formål,  

 som er knyttet til en bestemt geografisk beliggenhed, og som har en ejer i  

 form af en juridisk eller fysisk person.
Begrænsning i anvendelse af veterinære lægemidler § 2.  Lægemidler med indhold af følgende stoffer må  

 ikke anvendes til dyr:
 Stk. 2.  Lægemidler med indhold af de i bilag 1 nævnte  

 stoffer må ikke anvendes til husdyr.
Stk. 3.  Stoffer med hormonel eller hormonlignende  

 effekt, herunder somatotropin og beta-agonister, må ikke anvendes til husdyr  

 til vækst- eller ydelsesfremmende formål.
Anvendelse til andre formål kræver  

 Veterinærdirektoratets tilladelse.
 Stk. 4.  Der må ikke anvendes sulfadimidinholdige  

 (sulfamethazinholdige) lægemidler til svin.
 Stk. 5.  Lægemidler med indhold af nedenfor nævnte  

 stoffer må kun anvendes til husdyr og æg af akvakulturdyr, såfremt tilladelse  

 hertil er givet af Veterinærdirektoratet i hvert enkelt tilfælde:
 § 3.  Følgende lægemidler må kun anvendes til dyr,  

 såfremt behandlingen foretages af en dyrlæge personligt og må ikke  

 receptordineres eller udleveres:
 Stk. 2.  Uanset stk. 1, nr. 4, er det tilladt en dyrlæge  

 at udlevere euforiserende stoffer til indgift gennem munden til behandling af  

 andre dyr end husdyr.
 Stk. 3.  Uanset stk. 1, nr. 7, c), er det tilladt en  

 dyrlæge at udlevere oxytocin og oxytocinanaloger til anden behandling end  

 vestimulation.
 § 4.  Subkutane og intramuskulære injektioner skal så  

 vidt muligt på svin foretages så tæt bag ørerne som muligt, på stort kvæg,  

 kalve, får, lam og geder midt på halsen og på heste midt på halsen eller i  

 bringen.
 Stk. 2.  Uanset stk. 1 kan injektioner foretages direkte  

 i sygt væv.
 § 5.  Til injektion og til indføring i yver eller bør  

 må kun anvendes, udleveres eller receptordineres lægemidler, der er godkendt  

 af Sundhedsstyrelsen til den konkrete anvendelse samt magistrelle lægemidler,  

 jf. § 16, der er leveret fra et apotek i brugsfærdig formulering.
 Stk. 2.  Indsprøjtninger i blodårer, i bughulen, i led,  

 seneskeder og rygmarv samt anbringelse af lægemidler i børen må kun foretages  

 af dyrlæger.
 Stk. 3.  Uanset stk. 2, er det tilladt lægmand at  

 foretage indsprøjtninger i bughulen på fisk.
 Stk. 4.  Lægemidler skal opbevares og anvendes i  

 overensstemmelse med dyrlægens anvisning, § 9, stk. 1, og § 20, stk. 2.
§ 6.  Når besætningsejeren eller dennes repræsentant  

 anvender lægemidler, herunder V-mærkede præparater og håndkøbspræparater, til  

 husdyr, skal besætningsejeren eller dennes repræsentant føre en journal med  

 angivelse af Stk. 2.  Den i stk. 1 nævnte journalpligt omfatter ikke  

 jernpræparater, mineraler og vitaminer, for hvilke der ikke er fastsat  

 tilbageholdelsestider.
 Stk. 3.  Journalen skal opbevares i besætningen i 3 år  

 og på forlangende forevises Veterinærdirektoratet.
§ 7.  Lægemidler, der ikke er mærket i  

 overensstemmelse med § 20 eller de af Sundhedsstyrelsen fastsatte regler om  

 mærkning af lægemidler, må ikke opbevares på bedriften.
Lægemidler, der er  

 genordineret, skal tillige være mærket i overensstemmelse med § 9, stk. 4.
Anvendelse, udlevering og receptordinering af antibiotika- og  

 kemoterapeutikaholdige lægemidler § 8.  Behandling af husdyr med antibiotika- og  

 kemoterapeutikaholdige lægemidler må udelukkende finde sted, såfremt  

 behandlingen er rettet mod konkrete diagnosticerede infektioner i besætningen  

 og har et klart sundhedsmæssigt sigte.
Stk. 2.  En dyrlæge må med henblik på  

 enkeltdyrsbehandling udlevere eller receptordinere antibiotika- og  

 kemoterapeutikaholdige lægemidler til besætningsejerens eller dennes  

 repræsentants efterbehandling af husdyr i indtil 5 dage.
Det er en  

 forudsætning, at dyrlægen i tilslutning til et besøg selv har diagnosticeret  

 en sygdom og indledt behandlingen af hvert enkelt dyr.
For voksent kvæg er  

 det desuden en forudsætning, at besætningsejeren eller dennes repræsentant  

 har indgået en af Veterinærdirektoratet godkendt aftale med dyrlægen om  

 sundhedsrådgivning.
Stk. 3.  En dyrlæge må med henblik på flokbehandling  

 udlevere eller receptordinere antibiotika- og kemoterapeutikaholdige  

 lægemidler til besætningsejerens eller dennes repræsentants fortsatte  

 behandling i de næstfølgende 5 dage af en sygdom, som dyrlægen i tilslutning  

 til et besøg selv har diagnosticeret hos kalve under et år, svin eller  

 fjerkræ. Under samme forudsætninger kan receptordineres antibiotika- og  

 kemoterapeutikaholdige lægemidler til behandling af akvakulturdyr i indtil 10  

 dage.
Dyrlægen kan dog udlevere antibiotika- og kemoterapeutikaholdige  

 lægemidler til de første 5 af de 10 dage.
Stk. 4.  En dyrlæge må med henblik på behandling af  

 kalve under to måneder receptordinere antibiotika- og kemoterapeutikaholdige  

 tabletter til besætningsejerens behandling i indtil 35 dage af en sygdom, som  

 dyrlægen i tilslutning til et besøg har diagnosticeret i besætningen, og som  

 dyrlægen har erfaring for vil opstå hos andre kalve i besætningen.
Dyrlægen  

 kan udlevere antibiotika- og kemoterapeutikaholdige tabletter til de første 5  

 af de 35 dage.
Stk. 5.  Til flokbehandling af kalve under et år eller  

 svin, der er omfattet af en af Veterinærdirektoratet godkendt aftale med  

 dyrlægen om sundhedsrådgivning, til fjerkræ, der er omfattet af offentlig  

 kontrol, eller til pelsdyr, kan dyrlægen udelukkende receptordinere  

 antibiotika- og kemoterapeutikaholdige lægemidler til besætningsejerens eller  

 dennes repræsentants behandling i indtil 35 dage af en sygdom, som dyrlægen i  

 tilslutning til et besøg selv har diagnosticeret, og som dyrlægen ved sit  

 nære kendskab til besætningen har erfaring for vil opstå hos andre dyr i  

 besætningen.
Dyrlægen kan dog udlevere antibiotika- og kemoterapeutikaholdige  

 lægemidler til de første 5 af de 35 dage.
Stk.6.  Goldbehandling med antibiotika- og  

 kemoterapeutikaholdige lægemidler må kun finde sted, hvis der i  

 enkeltkirtelprøver er påvist sygdomsfremkaldende mikroorganismer inden for de  

 seneste 35 dage.
Enkeltkirtelprøverne skal udtages af den praktiserende  

 dyrlæge eller af erhvervets mælkekvalitetsrådgivere.
Prøverne skal analyseres  

 af den praktiserende dyrlæge, erhvervets laboratorier eller Statens  

 Veterinære Serumlaboratorium.
Påvisning af sygdomsfremkaldende  

 mikroorganismer skal ledsages af en resistensundersøgelse.
Stk. 7.  En dyrlæge må til besætningsejere, der har  

 indgået en af Veterinærdirektoratet godkendt aftale om sundhedsrådgivning  

 receptordinere antibiotika- og kemoterapeutikaholdige lægemidler til  

 goldbehandling.
Lægemidlerne må kun ordineres i form af engangsapplikatorer,  

 og der må kun ordineres en engangsapplikator pr. angrebet kirtel.
Hver  

 applikator skal af apoteket forsynes med entydig identifikation af ko og  

 angrebet kirtel.
 Stk. 8.  Lægemidler til udvortes brug indeholdende  

 antibiotika og kemoterapeutika er ikke omfattet af bestemmelserne i stk. 2-5.
 Stk. 9.  Behandling i henhold til stk. 2-6 forudsætter,  

 at dyrene er klinisk syge eller skønnes at befinde sig i en veldefineret  

 sygdoms inkubationsfase.
 Stk. 10.  Recepterne, som er besætningsejers ejendom,  

 udformes på en sådan måde, at de kan ekspederes på alle danske apoteker, jf.  

 Sundhedsstyrelsens bekendtgørelse om recepter.
§ 9.  Udlevering eller receptordination af  

 antibiotika- og kemoterapeutikaholdige lægemidler i henhold til § 8, stk. 2-5  

 og stk. 7, forudsætter dyrlægens mundtlige og skriftlige anvisning, som skal  

 beskrive, Stk. 2.  Ved udlevering eller receptordination til 5  

 dages forbrug kan punkt 5), 8) og 9) i den i stk. 1 nævnte anvisning  

 udelades.
Stk. 3.  Anvisningen er gyldig i den forventede  

 behandlingsperiode, dog højst i 35 dage, og skal være udfyldt på en af  

 Veterinærdirektoratet godkendt formular.
Anvisningen, som skal underskrives  

 af dyrlægen og besætningsejeren eller dennes repræsentant, skal opbevares i 3  

 år af besætningsejeren eller dennes repræsentant og i kopi af dyrlægen og på  

 forlangende forevises eller udleveres til Veterinærdirektoratet.
 Stk. 4.  Rester af antibiotika- og  

 kemoterapeutikaholdige lægemidler må ikke opbevares på bedriften efter  

 ordinationsperiodens udløb, medmindre de i tilslutning til et nyt besøg af  

 dyrlægen genordineres efter fornyet anvisning og på originaletiketten påføres  

 ny dato og dyrlægens håndskrevne initialer.
Tilbageholdelsestider § 10.  Dyr, der indeholder rester af et lægemiddel,  

 for hvilket der er fastsat tilbageholdelsestid, må ikke leveres til  

 slagtesteder, hvor offentlig kontrol med slagtning af tilførte dyr er påbudt  

 eller til marked for slagtedyr i ind- og udland, eller anvendes til konsum.  

 Mælk eller æg, der indeholder rester af et lægemiddel, for hvilket der er  

 fastsat tilbageholdelsestid, må ikke leveres eller anvendes til konsum.
 Stk. 2.  Mælk, der er tilsat antibiotikadestruerende  

 stoffer, for eksempel penicillinase, må ikke leveres eller anvendes til  

 konsum.
 Stk. 3.  Ved salg eller anden overdragelse af dyr, der  

 er omfattet af tilbageholdelsestid, skal sælgeren skriftligt informere  

 aftageren om den gældende tilbageholdelsestid.
 § 11.  Dyr, der er omfattet af tilbageholdelsestid, og  

 som agtes nødslagtet, kan leveres til slagtning, såfremt de er ledsaget af en  

 af Veterinærdirektoratet foreskrevet erklæring fra den dyrlæge, der har  

 beordret slagtningen.
 § 12.  I det omfang, der ikke er fastsat bestemmelser  

 om, at lokal kassation kan finde anvendelse, må et dyr behandlet med et  

 lægemiddel, for hvilket der gælder tilbageholdelsestid, ikke nødslagtes med  

 henblik på anvendelse til konsum inden udløbet af den fastsatte  

 tilbageholdelsesperiode.
 § 13.  Er der ikke angivet tilbageholdelsestid ved  

 anvendelsen af de i § 16, stk. 1, nævnte lægemidler, skal dyrlægen for  

 behandlede dyr, hvis kød eller produkter er bestemt til menneskeføde,  

 fastsætte en tilbageholdelsestid før slagtning på mindst 30 døgn, før  

 levering af mælk mindst 7 døgn, før levering af æg mindst 10 døgn og før  

 levering af fisk mindst 500 graddage.
 § 14.  Ved anvendelse, udlevering eller  

 receptordination af et lægemiddel, for hvilket der er fastsat en  

 tilbageholdelsesperiode, skal dyrlægen mundtligt og skriftligt instruere  

 besætningsejeren eller dennes repræsentant om tilbageholdelse af dyr og  

 produkter heraf.
Stk. 2.  Til den i stk. 1 nævnte instruktion skal  

 dyrlægen anvende blanketter godkendt af Veterinærdirektoratet.
Dyrlægen skal  

 opbevare kopi af instruktionen i mindst 1 år.
Dyrlægers indkøb, opbevaring, anvendelse, ordinering og  

 distribuering § 15.  Dyrlæger skal indkøbe receptpligtige lægemidler  

 på apoteker.
Herfra undtages dog sera og vacciner, der også kan købes på  

 Statens Veterinære Serumlaboratorium og Statens Seruminstitut.
Ved indkøb  

 eller receptordination af lægemidler skal dyrlægen angive sit  

 autorisationsnummer.
 Stk. 2.  Kun dyrlæger ansat i samme praksis må rekvirere  

 lægemidler til eller anvende lægemidler fra et fælles lager.
 § 16.  Findes der ikke et godkendt veterinært  

 lægemiddel, kan en dyrlæge undtagelsesvis anvende, receptordinere eller  

 udlevere følgende lægemidler til behandling af en sygdom hos et enkelt eller  

 et lille antal dyr på en bedrift:
Stk. 2.  Ved anvendelse af de i stk. 1 nævnte lægemidler  

 skal dyrlægen føre optegnelser over Stk. 3.  Dyrlægen skal opbevare de i stk. 2 nævnte  

 optegnelser i mindst 3 år fra sygdomsbehandlingen påbegyndes.
 § 17.  Dyrlæger skal opbevare lægemidler utilgængeligt  

 for uvedkommende under rene og ordentlige forhold.
 Stk. 2.  Lægemidler må ikke omhældes eller ompakkes, jf.  

 dog § 20, stk. 1.
 § 18.  Dyrlæger skal opbevare kopi af de af dem  

 udstedte recepter på lægemidler til husdyr, samt af rekvisitioner på vacciner  

 og sera, samt af bestillingssedler til foderlægemidler.
 Stk. 2.  Dyrlæger skal føre optegnelser over alle  

 praksisbesøg, som danner grundlag for anvendelse, ordinering eller udlevering  

 af lægemidler til husdyr med oplysning om:
 Stk. 3.  De i stk. 1 og 2 nævnte kopier og optegnelser  

 skal opbevares i mindst 3 år fra udstedelsen.
§ 19.  Betaling for udleverede og anvendte lægemidler  

 må ikke indbefattes i betaling for ydet dyrlægehjælp.
På udstedte regninger  

 skal beløbet for hvert enkelt udleveret eller anvendt lægemiddel opføres  

 særskilt med angivelse af lægemidlets navn og den udleverede eller anvendte  

 mængde.
 § 20.  Ved udlevering af lægemidler skal den  

 distribuerende dyrlæge forsyne inderemballagen af hver pakning, herunder  

 delpakning, af de fra apotek modtagne lægemidler med følgende oplysninger:
 Stk. 2.  Ved udlevering eller receptordination af  

 lægemidler skal dyrlægen desuden instruere besætningsejeren eller dennes  

 repræsentant omhyggeligt om lægemidlernes rette opbevaring og anvendelse.
 § 21.  Veterinærdirektoratet fører tilsyn med  

 dyrlægers indkøb, opbevaring, anvendelse, ordinering og distribuering af  

 lægemidler til dyr.
 Stk. 2.  En dyrlæge skal på forlangende forevise  

 Veterinærdirektoratet sin beholdning af lægemidler og give alle fornødne  

 oplysninger, herunder udlevere de i § 18 omhandlede kopier og optegnelser.
 Stk. 3.  Veterinærdirektoratet bestemmer, hvad der skal  

 ske med kassable eller ulovligt indkøbte lægemidler.
Straffe- og ikrafttrædelsesbestemmelser § 22.  Overtrædelse af § 2, § 3, stk. 1, § 4, stk. 1,  

 § 5, stk. 1, 2 og 4, § 6, stk. 1 og 3, § 7, § 8, stk. 1-7 samt stk. 9, § 9,  

 stk. 1, samt stk. 3 og 4, og § 10, §§ 12-20 eller § 21, stk. 2, straffes med  

 bøde.
Stk. 2.  Bødeansvar for overtrædelse af § 10 kan  

 pålægges, selvom overtrædelsen ikke kan tilregnes den pågældende som  

 forsætlig eller uagtsom.
For sådant bødeansvar fastsættes ingen  

 forvandlingsstraf.
 Stk. 3.  Er en overtrædelse begået af et aktieselskab,  

 anpartsselskab, andelsselskab eller lignende, kan der efter § 19, stk. 5, i  

 dyrlægeloven pålægges selskabet som sådant bødeansvar.
 § 23.  Findes en dyrlæge skyldig i grov eller gentagen  

 overtrædelse af § 8, stk. 1-7 samt stk. 9 eller § 9, stk. 1 og 3, kan  

 dyrlægen for en periode af indtil 5 år fratages retten til at udlevere  

 receptpligtige lægemidler efter dyrlægelovens § 7a, stk. 3-5 eller stk. 9.
 § 24.  Findes en besætningsejer eller dennes  

 repræsentant ved dom skyldig i grov eller gentagen overtrædelse af § 5, stk.  

 4, § 6, § 8, stk. 1 og 6 eller § 9, stk. 4, kan besætningsejeren eller dennes  

 repræsentant for en periode af indtil 5 år frakendes retten til at behandle  

 dyr under anvendelse af receptpligtige lægemidler efter dyrlægelovens § 7a,  

 stk. 3-5 eller stk. 9.
 § 25.  Bekendtgørelsen træder i kraft den 1. juni  

 1995.
 Stk. 2.  Bekendtgørelse nr. 59 af 2. februar 1988 om  

 forbud mod antibiotika og kemoterapeutika i kød og slagteaffald fra husdyr  

 samt i mælk og æg, med senere ændringer, bekendtgørelse nr. 508 af 29. juni  

 1990 om dyrlægers indkøb, opbevaring anvendelse, ordinering og distribuering  

 af lægemidler til dyr, med senere ændringer, bekendtgørelse nr. 218 af 2.  

 april 1990 om anvendelse af sulfadimidin til svin, bekendtgørelse nr. 266 af  

 30. april 1991 om forebyggelse af lægemiddelrester i fisk til menneskeføde  

 samt bekendtgørelse nr. 242 af 28. april 1993 om begrænsning i anvendelse af  

 lægemidler til husdyr i landbruget m.v. ophæves.
 § 26.  Bekendtgørelsen gælder ikke for Grønland.
Veterinærdirektoratet, den 11. maj 1995 Erik Stougaard Henrik Curtz Bilag 1 Liste over de i § 2, stk. 2, nævnte stoffer (* 1) Bekendtgørelsen indeholder bestemmelser, der gennemfører dele af  

 Rådets direktiv 81/602/EØF, art. 4, stk. 4, og art. 50 c i Rådets direktiv  

 81/851, som ændret ved art. 1, stk. 4, i Rådets direktiv 90/676, EF-tidende  

 1990 L 373 s. 15 samt bestemmelser fra Rådets forordning nr. 2377/90 af 26.  

 juni 1990 om en fælles fremgangsmåde for fastsættelse af  

 maksimalgrænseværdier for restkoncentrationer af veterinærmedicinske  

 præparater i animalske levnedsmidler.
Ifølge art. 189 i EØF-traktaten gælder  

 en forordning umiddelbart i hver medlemsstat.
Gengivelsen af  

 forordningsbestemmelser i bekendtgørelsen sker således udelukkende af  

 praktiske hensyn og berører ikke den nævnte forordnings umiddelbare gyldighed  

 i Danmark.
