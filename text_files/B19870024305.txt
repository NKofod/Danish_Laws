 I medfør af § 4, stk. 3, § 6, stk. 4 og 5, § 7, stk. 3, § 10, stk. 1 og 5,  

 § 12 og § 13 i lov nr. 727 af 29. oktober 1986 om uddannelsesopsparing  

 fastsættes:
Opsparing til børns uddannelse § 1.  En uddannelseskonto kan oprettes af en person,  

 der er beslægtet med barnet i ret opstigende linie, samt af stedforældre og  

 af plejeforældre.
 Stk. 2.  Oprettes kontoen af andre end barnets forældre,  

 og er disse levende, kræves deres samtykke.
 § 2.  Indskud på en uddannelseskonto kan kun foretages  

 af den, der har oprettet kontoen eller overtaget indskudsretten efter stk.  

 2-4 og § 3.
 Stk. 2.  Indskudsretten kan af indskyderen overdrages  

 til en anden person inden for den i § 1, stk. 1, nævnte personkreds.
Stk. 3.  Afgår indskyderen ved døden, og er kontohaveren  

 ikke fyldt 18 år, kan indskudsretten overtages af en person inden for den i §  

 1, stk. 1, nævnte personkreds Stk. 4.  Overtages indskudsretten i henhold til stk. 2  

 og 3 af en anden end barnets forældre, og er disse levende, kræves deres  

 samtykke.
§ 3.  En kontohaver kan ved det fyldte 18. år overtage  

 indskudsretten, hvis der er indbetalt på kontoen i 3 år eller derover, men  

 endnu ikke i 10 år.
Kontoen behandles som opsparing til børns uddannelse.
Stk. 2.  En kontohaver kan ved det fyldte 18. år  

 overtage indskudsretten, hvis der kun er indbetalt på kontoen i mindre end 3  

 år.
Kontoen behandles som opsparing til egen uddannelse.
§ 4.  Afgår indskyderen ved døden, inden beløbet 3 år  

 efter den første indbetaling kan frigives, og er der ingen, der i henhold til  

 § 2 og § 3 ønsker at overtage indskudsretten, betragtes aftalen dog ikke som  

 bortfaldet.
Reglerne for uddannelseskonti finder anvendelse, selv om der ikke  

 foretages yderligere indskud.
Opsparing til egen uddannelse § 5.  Begynder kontohaveren på en uddannelse, der er  

 af kortere varighed end 1 år, finder udbetalingen sted i lige store månedlige  

 rater, hvis uddannelsesperioden er 2 måneder eller derover.
 Stk. 2.  Er uddannelsesperioden kortere end 2 måneder,  

 kan udbetalingen finde sted med et engangsbeløb, der dog ikke kan overstige  

 et beløb svarende til 3.000 kr. om ugen i uddannelsesperioden.
 Stk. 3.  Den samlede udbetaling i henhold til stk. 1 og  

 2 kan højst udgøre 24.000 kr. årligt.
Indskud og renter § 6.  Indskyderen skal fra første indbetaling på  

 kontoen årligt i mindst 3 år og højst 10 år i gennemsnit pr. måned indbetale  

 mindst 100 kr. (1.200 kr. årligt) og højest 500 kr. (6.000 kr. årligt).
 Stk. 2.  Tilskrevne renter indgår i det opsparede beløb  

 og kan ikke hæves særskilt.
 Stk. 3.  Renter, der tilskrives i opsparingsperioden,  

 betragtes som ekstraordinær indbetaling og indgår i det beløb, præmien  

 beregnes af.
Udbetalingsåret § 7.  Udbetalingsåret starter ved første udbetaling  

 fra kontoen til en præmieberettigende uddannelse.
 Stk. 2.  Udbetalingen kan tidligst finde sted, når  

 uddannelsen påbegyndes.
Beregning og tilskrivning af præmie § 8.  Opsparingsperioden betragtes som afsluttet, når:
Stk. 2.  Beregning af præmien sker efter  

 opsparingsperiodens afslutning i forbindelse med udbetaling fra kontoen til  

 en præmieberettigende uddannelse, der er nævnt i bilaget eller i øvrigt  

 godkendt af Undervisningsministeriet.
Ved opsparing til børns uddannelse er  

 kun uddannelser af mindst 1 års normeret varighed præmieberettigende.
 Stk. 3.  Præmien beregnes med 4 pct. p.a. (simpel rente)  

 af den opsparing inkl. tilskrevne renter, som er foretaget hvert år i  

 opsparingsperioden.
 § 9.  Uddannelseskontoen tilskrives ved hvert  

 udbetalingsårs udløb eller ved en præmieberettigende uddannelses afslutning  

 en andel af det samlede præmiebeløb i henhold til § 8, stk. 3. Forholdet  

 mellem denne andel og det samlede præmiebeløb skal svare til forholdet mellem  

 det til den præmieberettigende uddannelse i uddannelsesåret udbetalte beløb  

 og saldoen på kontoen ved opsparingsperiodens udløb.
 § 10.  Præmietilskrivning og udbetaling fra  

 opsparingskontoen er betinget af, at kontohaveren ved forevisning af  

 indskrivningsbevis el. lign. dokumenterer at have påbegyndt en  

 præmieberettigende uddannelse.
§ 11.  Ved uddannelser af mindst 1 års normeret  

 varighed afkræver pengeinstituttet kontohaveren en erklæring om i  

 udbetalingsåret at ville være studieaktiv eller deltage i det pågældende  

 kursus.
Kontohaveren forpligter sig samtidig til straks at meddele  

 pengeinstituttet, hvis studieaktiviteten eller deltagelsen ophører.  

 Erklæringen afkræves forud for den første månedlige udbetaling i hvert  

 udbetalingsår.
Stk. 2.  Ophører kontohaveren i uddannelsesåret med at  

 være studieaktiv eller deltage i det pågældende kursus, tilskrives der ikke  

 kontoen præmie.
Kontoen ophører med at være en uddannelseskonto, medmindre  

 kontohaveren tilbagefører det udbetalte beløb.
§ 12.  Ved uddannelser af kortere varighed end 1 år  

 afkræver pengeinstituttet kontohaveren en erklæring om at ville være  

 studieaktiv eller følge det pågældende kursus.
Erklæringen afkræves samtidig  

 med forevisning af indskrivningsbeviset eller lignende.
 Stk. 2.  Afgiver kontohaveren ikke denne erklæring,  

 tilskrives der ikke uddannelseskontoen præmie, jf. § 10.
Strafbestemmelse § 13.  Med bøde straffes den, der overtræder § 8, § 9,  

 § 11, og § 12.
 Stk. 2.  Er overtrædelsen begået af et aktieselskab el.  

 lign., kan der pålægges selskabet et sådant ansvar.
Administration § 14.  Kongeriget Danmarks Hypotekbank og  

 Finansforvaltning (Hypotekbanken) har følgende opgaver i forbindelse med  

 administrationen af ordningen:
 Stk. 2.  Hypotekbankens afgørelser kan ikke indbringes  

 for højere administrativ myndighed.
 § 15.  Aftalen mellem indskyderen og pengeinstituttet  

 udfærdiges i mindst to ligelydende eksemplarer, hvoraf indskyderen modtager  

 et, og et opbevares i pengeinstituttet.
 § 16.  Pengeinstituttet sender hvert år senest den 1.  

 februar Statsskattedirektoratet indberetning om de i det foregående  

 kalenderår indgåede aftaler med oplysninger for de enkelte konti om:
 Stk. 2.  For samtlige uddannelseskonti sender  

 pengeinstituttet samtidig oplysninger om:
 Stk. 3.  Oplysningerne skal gives i en form, der  

 godkendes af Hypotekbanken.
 § 17.  Pengeinstituttet sender i forbindelse med hver  

 præmieudbetaling fra Danmarks Nationalbank oplysning til denne om:
 § 18.  Pengeinstituttets eksterne revision afgiver  

 årligt oplysning til Hypotekbanken om det samlede beløb for pengeinstituttets  

 præmietilskrivning i det foregående kalenderår angivet for hvert enkelt  

 registreringsnummer.
 Stk. 2.  Revisionen afgiver samtidig en erklæring om, at  

 den finder, at de tilskrevne præmiebeløb er beregnet i overensstemmelse med  

 reglerne herom, og at disse præmiebeløb svarer til de præmiebeløb,  

 pengeinstituttet har trukket til formålet på Hypotekbankens konto i Danmarks  

 Nationalbank.
Ikrafttræden § 19.  Bekendtgørelsen har virkning fra 1. januar  

 1987.
Undervisningsministeriet, den 30. april  

 1987 BERTEL HAARDER /Merete Wanscher/ Bilag Der beregnes præmie af opsparing inkl. tilskrevne renter til følgende  

 uddannelser:
A Opsparing til børns uddannelse (af mindst 1 års normeret varighed eller af  

 kortere varighed, men i umiddelbar forlængelse og fortsættelse af anden  

 uddannelse):
 1. Uddannelser (ungdomsuddannelser og videregående  

 uddannelser), der er støtteberettigende i henhold til lov om statens  

 uddannelsesstøtte.
 2. Desuden:
Afspændingspædagog Apoteksassistent Bevægelsespædagog Efg-basis- og 2.-dels efg-uddannelser Efteruddannelse og videreuddannelse i udlandet i det omfang, der ikke  

 oppebæres fuld løn under uddannelsen Erhvervsøkonomisk diplomstudium (HD) Eurimist Kortere videregående uddannelser (KVU) på handelsskolerne Hospitalslaborant Klinisk diætist Køkkenleder Landmandsuddannelser Lærlingeuddannelser Plejer Radiograf Rytmepædagog Sygehjælper Sygeplejerske Internationale studentereksaminer: International Baccalaureat (i Danmark  

 og ved Atlantic College, Wales, og andre kostskoler og internationale skoler)  

 Baccalaureat a l'option international (i Danmark og ved den internationale  

 skole i Saint Germain en Laye, Frankrig) Den europæiske baccalaureat ved  

 Europaskolerne Grundlæggende og videregående teknikeruddannelser Økonoma B Opsparing til egen uddannelse.
1. De under A. nævnte uddannelser 2. Uddannelser, der er støtteberettigende i henhold  

 til lov om statens uddannelsesstøtte og under 1 års normeret varighed.
 3. Desuden:
 Efteruddannelse og videreuddannelse i Danmark og i udlandet i det omfang,  

 der ikke oppebæres fuld løn under uddannelsen.
Højskoleophold på godkendt højskole i Danmark, de øvrige nordiske lande  

 samt på Jaruplund Højskole i Sydslesvig Luftfartsuddannelser Tilsynstekniker ved svine- og kreaturslagterier samt ved  

 fjerkræslagterier.
