 I medfør af § 8 a, § 28, stk. 5, § 28 a og § 35 i lov nr. 814 af 21.
 december 1988 om husdyrsygdomme, som ændret ved lov nr. 189 af 23.
marts 1992 og lov nr. 1066 af 23. december 1992 fastsættes:
§ 1.  Akvakulturbrug, jf. bekendtgørelse nr. 64 af 12.  

 februar 1993 om afsætning af akvakulturdyr og -produkter i Det Europæiske  

 Økonomiske Fællesskab (EF) samt om indførsel heraf fra tredjelande  

 (akvakulturbekendtgørelsen), skal inden 1. august 1993 være registreret i  

 Veterinærdirektoratet.
Akvakulturbrug, der oprettes efter 1. august 1993,  

 skal være registreret inden ibrugtagning.
 Stk. 2.  Anmodning om registrering skal indeholde en  

 beskrivelse af brugets beliggenhed, adresse, indretning og aktiviteterne,  

 bruget agter at udøve, herunder dyrearterne på bruget, samt angivelse af den  

 driftansvarliges navn, adresse og telefonnummer.
 Stk. 3.  Akvakulturbrug, som er registreret i medfør af  

 § 17, stk. 1, i bekendtgørelse nr. 508 af 2. oktober 1984 om bekæmpelse af  

 smitsomme sygdomme hos ferskvandsfisk, er ikke omfattet af  

 registreringspligten i henhold til stk. 1, såfremt Veterinærdirektoratet  

 allerede er i besiddelse af de i stk. 2 anførte oplysninger.
 § 2.  For veterinærkontrol m.v. i forbindelse med  

 afsætning af akvakulturdyr og produkter heraf, jf. akvakulturbekendtgørelsen  

 samt i medfør af bekendtgørelse nr. 508 af 2. oktober 1984 om bekæmpelse af  

 smitsomme sygdomme hos ferskvandsfisk, betales med virkning fra 1. juli 1993  

 en halvårlig afgift på 300 kr.
 Stk. 2.  Akvakulturbrug, der opdrætter levende fisk,  

 bortset fra ål, skal desuden betale en halvårlig afgift på 1000 kr.
 Stk. 3.  Den halvårlige afgift, der dækker perioderne 1.  

 januar til 30. juni og 1. juli til 31. december, forfalder henholdsvis den  

 10. juli og 10. januar i et år, første gang den 10. januar 1994.
 Stk. 4.  Opkrævning af den i stk. 1 og 2 omhandlede  

 afgift sker ved fremsendelse af giroindbetalingskort fra Statens  

 Regnskabsdirektoratet, Borgergade 18, Postbox 2193, 1017 København K.
 § 3.  For erindringsskrivelser vedrørende ikke  

 rettidig betaling opkræves et gebyr på 40,00 kr.
 Stk. 2.  Ved for sen betaling opkræves 1,3 pct. pr.  

 påbegyndt måned fra kravets forfaldsdag.
 § 4.  Overtrædelse af § 1, stk. 1-2, straffes med  

 bøde.
 § 5.  Er en overtrædelse begået af et aktieselskab,  

 anpartsselskab, andelsselskab eller lignende, kan der efter § 36 i lov nr.  

 814 af 21. december 1988 om husdyrsygdomme pålægges selskabet som sådant  

 bødeansvar.
 § 6.  Bekendtgørelsen træder i kraft den 1. juli 1993.
 § 7.  Bekendtgørelsen gælder ikke for Grønland.
