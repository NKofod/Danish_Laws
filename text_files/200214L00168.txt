Betænkning afgivet af Udvalget for  

 Udlændinge- og Integrationspolitik den 26. november 2002 Betænkning over Forslag til lov om ophævelse af lov om  

 midlertidig opholdstilladelse til visse personer fra det tidligere  

 Jugoslavien m.v. samt om ændring af udlændingeloven og  

 forskellige skattelove (Ophævelse af jugoslaverloven) [af integrationsministeren (Bertel Haarder)] 1. Udvalgsarbejdet Lovforslaget blev fremsat den 2. oktober 2002 og var til  

 1. behandling den 10. oktober 2002. Lovforslaget blev efter 1. behandling  

 henvist til behandling i Udvalget for Udlændinge- og  

 Integrationspolitik.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen  

 været sendt i høring.
Den 2. og 9. oktober 2002 samt den 6.  

 november 2002 sendte integrationsministeren de indkomne høringssvar  

 til udvalget.
Den 4. og 17. oktober 2002 sendte integrationsministeren  

 høringsnotater til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra advokat Hans Boserup, Sønderborg.  

 Integrationsministeren har over for udvalget kommenteret den skriftlige  

 henvendelse.
Spørgsmål Udvalget har stillet 3 spørgsmål til  

 integrationsministeren til skriftlig besvarelse, hvoraf denne har besvaret  

 spørgsmål nr. 1, mens spørgsmål nr. 2 og 3  

 forventes besvaret inden lovforslagets 2. behandling.
2. Indstillinger og politiske bemærkninger Et flertal i udvalget (udvalget med undtagelse af  

 SF og IA) indstiller lovforslaget til vedtagelse uændret.
Socialdemokratiet og Det Radikale Venstre kan stemme for  

 lovforslaget, idet partierne har noteret sig, at det af ministerens  

 høringsnotat dateret den 4. oktober 2002, jf.
L 22   bilag 2,  

 fremgår, at der i fremtidens afgørelser vil blive lagt  

 vægt på UNHCR´s tilkendegivelser af, at visse grupper fra  

 Bosnien-Hercegovina fortsat har et beskyttelsesbehov.
Desuden er der i ministerens bemærkning i notatet  

 til Dansk Flygtningehjælps høringssvar en udredning af, at  

 ministeren har den opfattelse, at den nuværende affattelse af  

 udlændingelovens § 7, stk. 1 og 2, vil sikre, at der meddeles asyl i de  

 tilfælde, hvor det vil være i strid med Danmarks internationale  

 forpligtigelser   navnlig efter flygtningekonventionen, Den Europæiske  

 Menneskerettighedskonvention og torturkonventionen at udsende den  

 pågældende fra Danmark Socialdemokratiet og Det Radikale Venstre har desuden  

 noteret sig, at der fortsat efter ansøgning kan meddeles  

 humanitær opholdstilladelse til en udlænding, der   uden for  

 asylområdet   befinder sig i en sådan situation, at  

 væsentlige hensyn af humanitær karakter afgørende taler  

 for at imødekomme ansøgningen, jf. udlændingelovens § 9  

 b.
Endelig kan der efter ansøgning gives opholdstilladelse til en  

 udlænding, hvis ganske særlige grunde taler herfor, jf.  

 udlændingelovens § 9 c, stk. 1.
De danske myndigheder vil ud fra de nævnte tilsagn  

 også stadig fremover kunne fortsætte med at vise ekstra hensyn  

 til f.eks. personer, der er blevet udsat for særlig traumatiserende  

 overgreb i hjemlandet og fortsat er i behandling herfor i Danmark.
Det samme  

 gælder, hvis der er tale om et ældre menneske, en enlig kvinde  

 med børn, en selvmordstruet person eller en, der lider af alvorlig,  

 behandlingskrævende sygdom.
 Et mindretal i udvalget (SF) vil redegøre  

 for sin stilling ved lovforslagets 2. behandling.
 Et andet mindretal i udvalget (IA) vil  

 redegøre for sin stilling ved lovforslagets 2. behandling.
 Tjóðveldisflokkurin og Siumut var på  

 tidspunktet for betænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger eller politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Birthe Rønn Hornbech (V)  

  Irene Simonsen (V)  Bodil Kornbek (KRF)  

  Marianne Pedersen (V)  

  Jørgen Winther (V) fmd.  

 Pia Kjærsgaard (DF)  Peter Skaarup (DF)  

  Else Theill Sørensen (KF)  Lars Barfoed (KF)  

  Ritt Bjerregaard (S)  

  Sophie Hæstorp Andersen (S)  

 Morten Bødskov (S)  

  Anne-Marie Meldgaard (S) nfmd.  

  Kamal Qureshi (SF)  Elsebeth Gerner Nielsen (RV)  

  

 Søren Søndergaard (EL)  Kuupik Kleist (IA) Tjóðveldisflokkurin og Siumut havde ikke  

 medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 22 Bilagsnr.
