 Efter § 4, stk. 2, i lov om arbejdsskadeforsikring fastsættes:
 § 1.  Når personer, der bor her i landet, af en her i  

 landet hjemmehørende virksomhed udsendes til arbejde i udlandet for  

 vedkommende virksomhed, finder lov om arbejdsskadeforsikring anvendelse i de  

 første 12 måneder af opholdet i det andet land.
 § 2.  Ved udsendelse til lande, der er tilsluttet De  

 europæiske Fællesskaber, gælder bestemmelserne i Fællesskabernes forordning  

 nr. 1408 af 14. juni 1971, artikel 13-17.
 Stk. 2.  Ved udsendelse til et land med hvilket Danmark  

 har truffet gensidig overenskomst om, i hvilket omfang bestemmelserne i  

 arbejdsskadeforsikringsloven eller den fremmede stats tilsvarende  

 bestemmelser skal komme til anvendelse, gælder de i overenskomsten fastsatte  

 bestemmelser.
§ 3.  Såfremt der i opholdslandet er fastsat  

 bestemmelser om, at alle arbejdsskader i opholdslandet er omfattet af dette  

 lands lovgivning, kommer reglerne i nærværende bekendtgørelse kun til  

 anvendelse i det omfang ydelserne i henhold til lov om arbejdsskadeforsikring  

 overstiger de i henhold til opholdslandets lovgivning fastsatte ydelser.
Den  

 samlede ydelse vil dog ikke kunne overstige de i henhold til lov om  

 arbejdsskadeforsikring fastsatte ydelser.
 § 4.  Bekendtgørelsen træder i kraft den 1. januar  

 1979.
