 Der er den 19. juni 1997 i Beijing indgået en luftfartsoverenskomst mellem  

 Danmark og Mongoliet.
 Overenskomstens ordlyd er som følger:
OVERENSKOMST MELLEM KONGERIGET DANMARKS REGERING OG MONGOLIETS  

 REGERING VEDRØRENDE LUFTTRAFIK Kongeriget Danmarks regering og Mongoliets regering, som er parter i  

 Konventionen om International Civil Luftfart, som blev åbnet for  

 undertegnelse i Chicago den 7. december 1944, og som nærer ønske om at afslutte en overenskomst, i overensstemmelse med den  

 nævnte konvention, med det formål at etablere regelmæssig lufttrafik mellem  

 og hinsides deres respektive territorier er kommet overens om følgende:
ARTIKEL 1 Definitioner I denne overenskomst skal ARTIKEL 2 Trafikrettigheder 1. Hver kontraherende part tilstår den anden  

 kontraherende part de følgende rettigheder med henblik på at drive  

 international lufttrafik af luftfartsselskaber, som er udpeget af den anden  

 kontraherende part:
 2. Intet i denne artikels stk. 1 skal anses for at  

 give en kontraherende parts luftfartsselskab ret til på den anden  

 kontraherende parts territorium at optage passagerer, fragt og post, som  

 befordres mod betaling eller vederlag, og som er bestemt for en anden plads  

 på denne kontraherende parts territorium.
 3. Hver kontraherende parts luftfartsselskaber, udover  

 de som er udpeget i henhold til denne overenskomsts artikel 3, skal også nyde  

 de rettigheder, som er beskrevet i denne artikels stk. 1 (a) og (b).
ARTIKEL 3 Udpegning af luftfartsselskaber 1. Hver kontraherende part skal have ret til  

 skriftligt over for den anden kontraherende part at udpege et eller flere  

 luftfartsselskaber med henblik på at drive den aftalte trafik på de angivne  

 ruter, og til at tilbagekalde eller ændre en sådan udpegning.
 2. Ved modtagelse af en sådan udpegning skal den anden  

 kontraherende part, under forbehold af denne artikels stk. 3 og 4, uden  

 ophold give et udpeget luftfartsselskab den behørige driftstilladelse.
 3. En kontraherende parts luftfartsmyndigheder kan  

 pålægge et af en anden kontraherende part udpeget luftfartsselskab at  

 godtgøre over for dem, at det er i stand til at opfylde de vilkår, som  

 foreskrives i henhold til de love og bestemmelser, som normalt og med  

 rimelighed anvendes af sådanne myndigheder på driften af international  

 lufttrafik i overensstemmelse med bestemmelserne i konventionen.
 4. Hver kontraherende part skal være berettiget til at  

 nægte at give den driftstilladelse, som omtales i denne artikels stk. 2,  

 eller til at opstille sådanne betingelser som den måtte anse for påkrævet,  

 for det udpegede luftfartsselskabs udøvelse af de rettigheder der er angivet  

 i artikel 2, i ethvert tilfælde, hvor den ikke finder det godtgjort, at der  

 opretholdes effektiv kontrol med det pågældende luftfartsselskab hos den  

 anden kontraherende part, og at luftfartsselskabet er hjemhørende og har sit  

 primære forretningssted på den nævnte parts territorium.
 5. Når et luftfartsselskab er blevet således udpeget  

 og godkendt, kan det påbegynde driften af den aftalte trafik, forudsat at  

 luftfartsselskabet opfylder alle denne overenskomsts gældende bestemmelser.
ARTIKEL 4 Tilbagekaldelse, suspension, samt pålæggelse af betingelser 1. Hver kontraherende part skal være berettiget til at  

 tilbageholde eller tilbagekalde en driftstilladelse, eller til at suspendere  

 udnyttelsen af rettighederne specificeret i denne overenskomsts artikel 2 af  

 et luftfartsselskab som er udpeget af den anden kontraherende part, eller til  

 at pålægge sådanne betingelser som den måtte anse for påkrævet, for udøvelsen  

 af disse rettigheder:
 2. Medmindre øjeblikkelig tilbagekaldelse af  

 driftstilladelsen eller suspension af de rettigheder eller påførelse af de  

 betingelser, som er omhandlet i denne artikels stk. 1, er nødvendig for at  

 forebygge yderligere overtrædelser af love og bestemmelser, skal sådan ret  

 kun udøves efter konsultationer med den anden kontraherende part.
 I sådant tilfælde skal konsultationer holdes indenfor tredive (30) dage  

 fra den dag, hvor den anden kontraherende part modtager skriftlig anmodning  

 herom.
ARTIKEL 5 Benyttelse af lufthavne og faciliteter 1. Udtrykket »brugerafgift« betyder en  

 afgift, som afkræves luftfartsselskaber af de kompetente myndigheder, eller  

 tillades afkrævet af dem, for tilvejebringelse af luftfartsbygninger,  

 faciliteter eller luftnavigationsfaciliteter, indbefattet relaterede  

 serviceydelser og faciliteter, til luftfartøjer, deres besætninger,  

 passagerer og fragt.
 2. Enhver afgift for luftfartsnavigationsfaciliteter  

 pålagt international trafik udført af luftfartsselskaber, som er autoriseret  

 af en kontraherende part, skal være i rimelig relation til omkostningen af  

 den serviceydelse, som det pågældende luftfartsselskab modtager, og opkræves  

 i overenstemmelse med de relevante retningslinier udstedt af Organisationen  

 for International Civil Luftfart.
 3. Ved driften af den aftalte trafik skal de samme  

 ensartede betingelser være gældende for begge kontraherende parters  

 luftfartsselskabers benyttelse af lufthavne, såvel som alle andre faciliteter  

 under deres kontrol.
4. Hver kontraherende part skal opmuntre til  

 konsultationer vedrørende brugerafgifter mellem dens kompetente  

 afgiftspålæggende myndigheder, og de luftfartsselskaber, som benytter de  

 serviceydelser og faciliteter, som er tilvejebragt af disse afgiftspålæggende  

 myndigheder, hvor det er muligt gennem disse luftfartsselskabers  

 repræsententative organisationer.
Rimeligt varsel om ændringer i sådanne  

 afgifter bør gives til sådanne brugere før ændringerne træder i kraft.
ARTIKEL 6 Toldafgifter 1. Luftfartøjer, der benyttes i international  

 lufttrafik af et af en kontraherende part udpeget luftfartsselskab, såvel som  

 dets almindelige udstyr, beholdninger af brændstof og smøreolie og  

 luftfartøjsforråd (herunder levnedsmidler, drikkevarer og tobak) om bord i  

 sådanne luftfartøjer skal være fritaget for samtlige toldafgifter,  

 undersøgelsesgebyrer og andre afgifter eller skatter ved ankomsten til den  

 anden kontraherende parts territorium, forudsat at sådant udstyr og sådanne  

 forsyninger forbliver om bord i luftfartøjet, indtil de genudføres.
 2. Med undtagelse af afgifter baseret på omkostningen  

 ved serviceydelser, er det følgende også fritaget for de afgifter og gebyrer,  

 som er refereret til i denne artikels stk 1:
 3. Materiale angivet i denne artikels stk. 1 eller 2  

 kan forlanges opbevaret under opsyn eller kontrol af de relevante  

 myndigheder.
 4. Fritagelserne i medfør af denne artikels  

 bestemmelser er også tilgængelige i situationer, hvor et af en kontraherende  

 part udpeget luftfartsselskab har indgået ordninger med andre  

 luftfartsselskaber om lån eller overførsel, på den anden kontraherende parts  

 territorium, af de ting som er specificeret i denne artikels stk. 1 og 2,  

 forudsat at sådanne andre luftfartsselskaber på samme vis nyder sådanne  

 fritagelser fra den anden kontraherende part.
ARTIKEL 7 Opbevaring af luftfartøjsudstyr og forsyninger Det sædvanlige luftfartøjsudstyr såvel som de materialer og forsyninger,  

 der forefindes om bord på luftfartøjer fra en kontraherende part, må kun  

 udlosses på den anden kontraherende parts territorium efter tilladelse fra  

 dette territoriums toldmyndigheder.
I så fald kan de undergives nævnte  

 myndigheders opsyn, indtil de genudføres eller på anden måde disponeres over  

 i overensstemmelse med toldbestemmelserne.
ARTIKEL 8 Forskrifter for klarering ved indrejse 1. Passagerer i transit via en kontraherende parts  

 territorium skal kun underkastes en meget simpel told- og indrejsekontrol.  

 Bagage og fragt i direkte transit skal være fritaget for toldafgifter og  

 andre lignende skatter.
 2. En kontraherende parts love og forskrifter  

 vedrørende indrejse, klarering, gennemrejse, immigration, told og karantæne  

 skal opfyldes af den anden kontraherende parts udpegede luftfartsselskab, og  

 af, eller på vegne af, disses besætninger, passagerer, fragt og post, ved  

 transit af, adgang til, afgang fra eller under ophold på den pågældende  

 kontraherende parts territorium.
ARTIKEL 9 Bestemmelser vedrørende kapacitet 1. Der skal være rimelig og lige mulighed for begge  

 kontraherende parters luftfartsselskaber til at drive lufttrafik på enhver  

 rute, specificeret i denne overenskomsts tillæg.
 2. I driften af den aftalte trafik på ruterne, som er  

 specificeret i denne overenskomsts tillæg, skal hver kontraherende parts  

 udpegede luftfartsselskaber tage hensyn til den anden kontraherende parts  

 udpegede luftfartsselskabers interesser, således at den lufttrafik, som  

 sidstnævnte luftfartsselskaber driver, ikke påvirkes på en utilbørlig måde.
 3. Den aftalte lufttrafik, som drives af et udpeget  

 luftfartsselskab, skal have som sit primære formål tilvejebringelsen af  

 kapacitet, som er tilstrækkelig til at opfylde de nuværende og med rimelighed  

 forventede behov for befordring af passagerer, post og fragt, som kommer fra,  

 eller har som bestemmelsessted, territoriet tilhørende den kontraherende  

 part, som har udpeget luftfartsselskabet.
ARTIKEL 10 Udveksling af statistisk materiale Hver af de kontraherende parters luftfartsmyndigheder skal på anmodning  

 give den anden kontraherende parts luftfartsmyndigheder periodisk eller andet  

 statistisk materiale som med rimelighed kan forlanges, med henblik på at  

 gennemgå den kapacitet som tilvejebringes i den aftalte trafik af de af den  

 første kontraherende part udpegede luftfartsselskaber.
 Sådant materiale skal indeholde al den information, som kræves for at  

 fastslå den trafikmængde, som befordres af luftfartsselskaberne i den aftalte  

 trafik.
ARTIKEL 11 Takster 1. Taksterne skal være fastsat på rimelige niveauer,  

 under behørig hensyntagen til alle relevante forhold, herunder  

 driftsomkostninger, rimelig fortjeneste, karakter af ydelsen, brugernes  

 interesser og andre luftfartsselskabers takster.
 2. Takster anmeldt i medfør af denne artikels  

 bestemmelser skal godkendes af luftfartsmyndighederne hos den kontraherende  

 part fra hvis territorium taksten skal være gældende (country of origin  

 principle).
Sådan anmeldelse skal være modtaget af luftfartsmyndighederne mindst 14  

 dage før takstens foreslåede ikrafttrædelsesdato.
I særlige tilfælde kan  

 denne tidsfrist forkortes, forudsat at de nævnte myndigheder indvilliger  

 deri.
3. Det kræves, at de udpegede luftfartsselskaber skal  

 anmelde en foreslået befordringstakst mellem de kontraherende parters  

 territorier hos de luftfartsmyndigheder fra hvis territorium taksten skal  

 være gældende, i en sådan form som de pågældende luftfartsmyndigheder måtte  

 kræve.
For udpegede luftfartsselskaber tilhørende den kontraherende part, fra  

 hvis territorium taksten skal være gældende, vil den pågældende takst blive  

 behandlet som værende godkendt, medmindre denne kontraherende parts  

 luftfartsmyndigheder har modtaget skriftlig misbilligelse fra den anden  

 kontraherende part indenfor 14 dage fra modtagelse af fremlæggelsen.
4. Ved godkendelse af en takst kan en kontraherende  

 parts luftfartsmyndigheder tilknytte sådanne datoer for ophør som de måtte  

 anse for passende.
Hvor en takst har en dato for ophør, forbliver den i kraft  

 indtil datoen for ophør, medmindre den trækkes tilbage af det pågældende  

 luftfartsselskab eller luftfartsselskaber, eller medmindre en erstattende  

 takst fremlægges og godkendes før datoen for ophør.
 5. De udpegede luftfartsselskaber har ret til at  

 matche deres takster med ethvert andet luftfartsselskabs godkendte takster  

 mellem de samme pladser på ruter mellem parternes territorier.
 En matchende takst i medfør af denne paragraf skal anmeldes med henblik på  

 informering ikke senere end dens ikrafttrædelsesdato, hos de  

 luftfartsmyndigheder udfra hvis territorium taksten skal være gældende.
 6. Luftfartsmyndighederne på hvis territorium en takst  

 skal være gældende kan - udelukkende med henblik på informationsformål -  

 kræve fremlæggelse af foreslåede takster på en sådan måde, som disse  

 luftfartsmyndigheder måtte kræve.
 7. Begge kontraherende parters luftfartsmyndigheder  

 kan nårsomhelst udbede sig konsultationer med den anden kontraherende parts  

 luftfartsmyndigheder om anvendelsen af denne artikels bestemmelser.
 Sådanne konsultationer afholdes indenfor 30 dage fra modtagelse af  

 anmodningen.
ARTIKEL 12 Overførsel af indtjening Hvert udpeget luftfartsselskab har ret til at omveksle og overføre til sit  

 hjemland de beløb, hvormed de lokale indtægter overstiger de lokale udgifter.  

 Omveksling og overførsel er tilladt uden restriktioner, til den valutakurs  

 som er gældende på det tidspunkt et sådan indtægt fremlægges til omveksling  

 og overførsel, og er ikke underlagt nogen afgifter udover dem, som normalt  

 opkræves af banker for udførelse af sådan omveksling og overførsel.
ARTIKEL 13 Luftfartsselskabernes repræsentation 1. Hver kontraherende part tilstår et af den anden  

 kontraherende parts udpeget luftfartsselskab, på grundlag af gensidighed, ret  

 til på sit territorium at opretholde repræsentation inklusive kontor,  

 administrativt, forretningsmæssigt og teknisk personale, der er fornødent til  

 at opfylde det pågældende udpegede luftfartsselskabs behov.
2. Begge kontraherende parters udpegede  

 luftfartsselskaber har ret til at foretage salg af luftbefordring på den  

 anden kontraherende parts territorium, enten direkte eller gennem agenter.
En  

 kontraherende part må ikke begrænse et af den anden kontraherende part  

 udpeget luftfartsselskabs ret til at sælge, og nogen person til at købe,  

 sådan befordring i den lokale eller nogen anden frit vekselbar valuta.  

 Ejheller må en kontraherende part begrænse et udpeget luftfartsselskabs ret  

 til at betale dets lokalt påløbne udgifter i den lokale eller nogen anden  

 frit vekselbar valuta.
ARTIKEL 14 Godkendelse af fartplaner 1. De af en kontraherende part udpegede  

 luftfartsselskaber skal forelægge deres trafikprogrammer til den anden  

 kontraherende parts luftfartsmyndigheders godkendelse mindst femogfyrre (45)  

 dage forud for påbegyndelsen af driften.
Programmet skal indeholde  

 tidstabellerne, trafikfrekvensen og de typer luftfartøjer, der vil blive  

 anvendt.
 2. Enhver ændring foretaget på et senere tidspunkt  

 skal forelægges til godkendelse.
ARTIKEL 15 Luftfartssikkerhed 1. Hver af de kontraherende parter bekræfter, at deres  

 forpligtelse overfor den anden kontraherende part til at beskytte den civile  

 luftfarts sikkerhed mod ulovlig forstyrrelse, udgør en integreret del af  

 denne overenskomst.
De kontraherende parter skal især handle i  

 overensstemmelse med luftfartssikkerhedsbestemmelserne i »Konventionen  

 angående Lovovertrædelser og visse andre Handlinger begået ombord i  

 Luftfartøjer«, undertegnet i Tokyo den 14. september 1963,  

 »Konventionen om Bekæmpelse af Ulovlig Bemægtigelse af  

 Luftfartøjer«, undertegnet i Haag den 16. december 1970, og  

 »Konventionen til Bekæmpelse af Ulovlige Handlinger mod den Civile  

 Luftfarts Sikkerhed«, undertegnet i Montreal den 23. september 1971,  

 samt »Protokol om Bekæmpelse af Ulovlige Voldshandlinger i Lufthavne der  

 betjener den Internationale Civile Lufttrafik, supplerende Konventionen om  

 Bekæmpelse af Ulovlige handlinger mod den civile luftfarts sikkerhed,  

 udfærdiget i Montreal den 23. september 1971«, undertegnet i Montreal  

 den 24. februar 1988.
 2. De kontraherende parter skal efter anmodning tilstå  

 hinanden al nødvendig bistand for at hindre ulovlig bemægtigelse af civile  

 luftfartøjer og andre ulovlige handlinger rettet mod sådanne luftfartøjers  

 sikkerhed, disses passagerer og besætning, lufthavne og luftnavigationsanlæg,  

 og enhver anden trussel mod den civile luftfarts sikkerhed.
 3. De kontraherende parter skal, i deres gensidige  

 relationer, handle i overensstemmelse med de bestemmelser om  

 luftfartssikkerhed, som er fastsat af Organisationen for International Civile  

 Luftfart, og som er indføjet som tillæg til »Konventionen om  

 International Civil Luftfart«, som blev åbnet for undertegnelse i  

 Chicago den 7. december 1944. Hver af de kontraherende parter skal forlange,  

 at de som driver luftfartsvirksomhed med luftfartøjer registreret af  

 pågældende kontraherende part, eller de som driver luftfartsvirksomhed og som  

 har deres primære forretningssted eller fast bopæl på partens territorium, og  

 de som driver lufthavne på dens territorium, handler i overensstemmelse med  

 sådanne bestemmelser om luftfartssikkerhed.
4. Hver kontraherende part anerkender, at sådanne  

 luftfartsoperatører kan blive pålagt at overholde de  

 luftfartssikkerhedsbestemmelser, som omhandles i denne artikels stk. 3, som  

 er fastlagt af den anden kontraherende part for indrejse til, udrejse fra,  

 eller inden for den anden kontraherende parts territorium.
Hver kontraherende  

 part skal sikre, at der indenfor dens territorium er taget passende effektive  

 forholdsregler for at beskytte luftfartøjet og til at undersøge passagerer,  

 besætning, håndbagage, bagage, fragt, post og luftfartøjsforråd forud for  

 samt under ombordstigning eller lastning.
Hver kontraherende part skal også  

 positivt overveje enhver anmodning fra den anden kontraherende part om  

 rimelige særlige sikkerhedsforanstaltninger til imødekommelse af en særskilt  

 trussel.
 5. Ved ulovlig bemægtigelse af civile luftfartøjer  

 eller trussel herom, eller andre ulovlige handlinger rettet mod sådanne  

 luftfartøjers sikkerhed, disses passagerer og besætning, lufthavne eller  

 luftnavigationsanlæg, skal de kontraherende parter bistå hinanden ved at  

 lette udvekslingen af oplysninger og ved andre passende forholdsregler med  

 henblik på hurtig og sikker afslutning på en sådan hændelse eller trussel  

 herom.
ARTIKEL 16 Konsultationer Hver kontraherende part kan til enhver tid anmode om konsultationer  

 vedrørende implementering, fortolkning, anvendelse eller ændring af denne  

 overenskomst eller overholdelse af overenskomsten.
Sådanne konsultationer,  

 som kan finde sted mellem luftfartsmyndigheder, skal begynde indenfor en  

 periode af tres (60) dage regnet fra den dato, da den anden kontraherende  

 part modtager en sådan skriftlig anmodning, medmindre de kontraherende parter  

 blive enige om noget andet.
ARTIKEL 17 Ændringer 1. Såfremt en af de kontraherende parter finder det  

 ønskeligt at ændre nogen bestemmelse i denne Overenskomst, kan den anmode om  

 konsultation med den anden kontraherende part.
En sådan konsultation, som kan  

 finde sted mellem luftfartsmyndigheder, og som kan foregå mundtligt eller  

 skriftligt, skal påbegyndes indenfor et tidsrum af tres (60) dage fra datoen  

 for modtagelse af anmodningen, medmindre de kontraherende parter bliver enige  

 om en forlængelse af denne periode.
Enhver sådan aftalt ændring skal træde i  

 kraft, når den er godkendt i overensstemmelse med begge kontraherende parters  

 forfatningsmæssige krav og som bekræftet ved udveksling af diplomatiske  

 noter.
 2. Ændringer i denne overenskomsts tillæg kan  

 foretages efter direkte aftale mellem de kontraherende parters kompetente  

 luftfartsmyndigheder.
ARTIKEL 18 Bilæggelse af tvister 1. Såfremt der mellem de kontraherende parter opstår  

 nogen tvist angående fortolkningen eller anvendelsen af denne overenskomst,  

 skal de kontraherende parter først søge at bilægge den ved forhandling.
2. Dersom det ikke lykkes de kontraherende parter at  

 bilægge tvisten ved forhandling, kan de enes om at henvise tvisten til  

 afgørelse hos en voldgiftsmand, eller tvisten kan efter anmodning fra en af  

 de kontraherende parter, indbringes til afgørelse for en voldgiftsdomstol  

 bestående af tre voldgiftsmænd, hvoraf hver kontraherende part udpeger en, og  

 den tredje vælges af de således udpegede.
Hver af de kontraherende parter  

 skal udpege en voldgiftsmand inden for et tidsrum af tres (60) dage fra den  

 dato, hvor den ene kontraherende part ad diplomatisk vej har modtaget en  

 anmodning fra den anden part om tvistens afgørelse ved en sådan  

 voldgiftsdomstol, og den tredje voldgiftsmand skal udpeges indenfor et  

 tidsrum af yderligere tres (60) dage.
Hvis en af de kontraherende parter  

 undlader at udpege en voldgiftsmand indenfor det angivne tidsrum, eller hvis  

 den tredje voldgiftsmand ikke udpeges indenfor det angivne tidsrum, kan  

 enhver af de kontraherende parter anmode præsidenten for Rådet i  

 Organisationen for International Civil Luftfart om at udpege en eller flere  

 voldgiftsmænd, alt efter hvad situationen påkræver.
I sådant tilfælde skal  

 den tredje voldgiftsmand være statsborger i et tredje land, skal fungere som  

 formand for voldgiftsdomstolen, og skal bestemme stedet, hvor voldgiftssagen  

 skal afholdes.
Hvis præsidenten finder, at han er statsborger i en  

 nationalstat, som ikke kan betragtes som neutral i relation til tvisten, skal  

 den længst siddende vice-præsident, som ikke på dette område er  

 diskvalificeret, foretage udnævnelsen.
Voldgiftsdomstolen skal nå afgørelse  

 ved stemmeflerhed.
 3. Voldgiftsdomstolens udgifter skal deles ligeligt  

 mellem de kontraherende parter.
 4. De kontraherende parter forpligter sig til at  

 efterkomme enhver kendelse afsagt i medfør af denne Artikels stk. 2.
 5. Hvis, og så længe som, en af de kontraherende  

 parter undlader at efterkomme en afgørelse under denne Artikels stk. 2, kan  

 den anden kontraherende part begrænse, tilbageholde eller tilbagekalde enhver  

 rettighed eller privilegium, som den har tilstået i medfør af denne  

 overenskomst til den forsømmende kontraherende part eller til et forsømmende  

 udpeget luftfartsselskab.
ARTIKEL 19 Registreringer Denne Overenskomst og dens tillæg og enhver senere ændring heri skal  

 registreres i Organisationen for International Civil Luftfart.
ARTIKEL 20 Opsigelse Hver kontraherende part kan når som helst give skriftlig meddelelse til  

 den anden kontraherende part om sit ønske om at bringe denne overenskomst til  

 ophør; sådan meddelelse skal samtidigt tilstilles Organisationen for  

 International Civil Luftfart.
I så fald ophører overenskomsten tolv (12)  

 måneder efter datoen for den anden kontraherende parts modtagelse af  

 meddelelsen, medmindre opsigelsen efter aftale er trukket tilbage inden  

 udløbet af denne tidsfrist.
Såfremt den anden kontraherende part undlader at  

 anerkende modtagelsen, skal opsigelsen anses for modtaget fjorten (14) dage  

 efter, at Organisationen for International Civil Luftfart har modtaget  

 meddelelsen.
ARTIKEL 21 Ikrafttræden Denne Overenskomst træder i kraft på datoen for undertegnelsen.
Til  

 bekræftelse heraf har undertegnede, som af deres respektive regeringer er  

 behørigt bemyndiget dertil, underskrevet denne overenskomst.
 Udfærdiget, i to eksemplarer, i Bejing den 19. juni 1997 på engelsk.
Christopher Bo Bramsen For Kongeriget Danmarks regering Dagva Tsakhilgaan For Mongoliets regering Tillæg 1. Ruter, som kan drives af de(t) af Kongeriget  

 Danmarks Regering udpegede luftfartsselskab eller luftfartsselskaber:
 3. Intet skal hindre et af en af de kontraherende  

 parter udpeget luftfartsselskab i at betjene andre pladser end dem, som er  

 specificeret i dette tillæg, forudsat at ingen kommercielle rettigheder  

 udøves mellem disse pladser og den anden kontraherende parts territorium.  

 Udøvelse af de kommercielle rettigheder mellem sådanne andre pladser og den  

 anden kontraherende parts territorium skal være underkastet overenskomst  

 mellem de kontraherende parters luftfartsmyndigheder.
 Overenskomsten trådte i medfør af artikel 21 i kraft den 19. juni 1997.
