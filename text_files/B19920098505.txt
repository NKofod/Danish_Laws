 I medfør af §§ 2, 3 og 10 i lov om visse forhold på  

 telekommunikationsområdet, jf. lovbekendtgørelse nr. 398 af 13. maj 1992,  

 fastsættes:
§ 1.  Ved en betalingstelefon forstås i denne  

 bekendtgørelse et telefonapparat til samtaler via det offentlige telefonnet,  

 når betaling herfor er indskudt i apparatet.
Det forudsættes, at betalingen  

 accepteres af det indbyggede debiteringsudstyr (betalingsvalidering). Der kan  

 betales med mønter, betalingskort eller andet brugbart betalingsmiddel.
 Stk. 2.  Betalingstelefoner, hvortil der kan benyttes  

 betalingskort eller anvendes betalingssystemer, der kan sidestilles hermed,  

 skal udover bestemmelserne i denne bekendtgørelse opfylde de krav til  

 betalingskorttransaktioner, som følger af lov om betalingskort m.v.
 § 2.  Udendørs betalingstelefoner på gader, veje eller  

 pladser (herunder udvendigt på bygninger), hvortil offentligheden umiddelbart  

 har adgang, må kun etableres/drives af indehaveren af en koncession, som er  

 meddelt af kommunikationsministeren i medfør af lovens § 2.
 Stk. 2.  På øvrige lokaliteter kan betalingstelefoner  

 etableres og drives af andre end den koncessionshaver, som er nævnt i stk. 1.
 § 3.  Ved etablering og drift af betalingstelefoner  

 skal følgende krav være opfyldt:
 § 4.  Hvis betalingstelefonen er etableret med  

 umiddelbar offentlig adgang, skal der desuden (udover § 3) opfyldes følgende  

 krav:
 Stk. 2.  Oplysning om de i stk. 1, nr. 2 og 3 nævnte  

 priser for opkald kan gives enten i betjeningsvejledningen eller via gratis  

 opkald til en informationstjeneste.
 § 5.  Udendørs betalingstelefoner (se § 2, stk. 1),  

 skal endelig (dvs. udover §§ 3 og 4) opfylde følgende krav:
 Stk. 2.  Der skal være samme minuttakster i hver  

 takstkategori ved opkald fra de nævnte betalingstelefoner (stk. 1) inden for  

 en televirksomheds område.
 Stk. 3.  Kundens mulighed for at betale med enten  

 kontanter, forudbetalte kort eller betalingskort skal tilgodeses ved valg af  

 betalingsform.
 § 6.  Alle oplysninger, der er krævet i denne  

 bekendtgørelse, skal - for så vidt de ikke er angivet ved piktogrammer - som  

 et minimum være angivet på dansk.
§ 7.  Abonnenten har ansvaret for, at denne  

 bekendtgørelses krav er opfyldt.
Ved abonnenten forstås den, der har indgået  

 aftale med en televirksomhed om oprettelse og drift af den pågældende  

 betalingstelefon over det offentlige telefonnet.
 Stk. 2.  Ansvaret for betalingstelefoner som nævnt i §  

 2, stk. 1 påhviler koncessionshaveren.
 § 8.  Klager over overtrædelse af denne bekendtgørelse  

 rettes til Telestyrelsen, Holsteinsgade 63, 2100 København Ø.
 Stk. 2.  Telestyrelsens repræsentanter skal - i  

 forbindelse med behandlingen af klagesager - mod forevisning af legitimation  

 have uhindret adgang til at kontrollere, at bekendtgørelsens bestemmelser er  

 overholdt.
 Stk. 3.  Opfylder en betalingstelefon ikke  

 bekendtgørelsens krav, kan Telestyrelsen pålægge televirksomheden at lukke  

 for betalingstelefonens forbindelse til det offentlige telefonnet.
 § 9.  Ved overtrædelse af bestemmelserne i §§ 2-6 kan  

 den, som har ansvaret i henhold til § 7, straffes med bøde.
 Stk. 2.  Den som hindrer kontrol af bestemmelserne efter  

 § 8, stk. 2 kan straffes med bøde.
 Stk. 3.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar, jf. lovens § 10, stk. 2.
 § 10.  Denne bekendtgørelse træder i kraft den 1.  

 januar 1993.
 Stk. 2.  For betalingstelefoner etableret før denne  

 dato, får bekendtgørelsen dog først virkning fra den 1. juli 1993.
