 Vedlagt sendes materiale vedrørende anstaltens bevillinger for finansåret  

 1989.
 Direktoratet skal i tilslutning til materialet bemærke følgende:
1. Bevillingerne er fastsat i prisniveau medio 1989 og  

 kan efter bevillingsreglerne ikke forventes reguleret som følge af  

 prisstigninger.
Bevillingerne er bl.a. justeret på baggrund af anstalternes  

 faktiske kapacitetsudnyttelse i 1988, de iværksatte selvforplejningsordninger  

 og yderligere delegation inden for bygningsvedligeholdelse og anskaffelser,  

 jf. vedlagte notat af 15. februar 1989 om retningslinier for anvendelse af 3.  

 kontors reservebevilling i forhold til anstalterne.
2. Bevillingerne er foreløbige, bl.a. fordi de enkelte  

 anstalters endelige regnskabstal for finansåret 1988 endnu ikke er nærmere  

 analyseret.
Under henvisning til direktoratets skrivelse af 9. december 1988  

 vedrørende anstaltens endeligt godkendte bevillinger for 1988 vil  

 direktoratet, såfremt anstaltens faktiske slutforbrug afviger fra de endeligt  

 godkendte bevillinger for 1988, foretage tilsvarende justering af anstaltens  

 samlede ressourceforbrug i 1989. Dernæst er det fortsat nødvendigt for  

 direktoratet meget nøje at følge den bevillingsmæssige udvikling med henblik  

 på at kunne foretage fornødne foranstaltninger, såfremt fx. den faktiske  

 personalemæssige tilpasning i forbindelse med de besluttede rammetilpasninger  

 ikke forløber planmæssigt.
På denne baggrund samt på grundlag af anstaltens  

 bevillingsprognose pr. ultimo april 1989 vil direktoratet i juli udmelde de  

 endeligt godkendte bevillinger for 1989. Det bemærkes imidlertid, at de  

 foreløbige bevillinger for 1989 ikke kan forventes forhøjet.
I det omfang  

 dette er absolut nødvendigt, må direktoratet, af hensyn til overholdelse af  

 det samlede bevillingsforbrug, foretage tilsvarende nedsættelse af andre  

 tjenestesteders rådighedsbevilling.
 3. Bevillingerne for finansåret 1989 vil af løn- og  

 regnskabskontoret blive overført via SCR-systemet til den enkelte anstalt.
 Dette vil ske i periode 04-89 på baggrund af anstalternes indberetning om  

 fordeling af rammebevillingen på de enkelte driftskonti- 06-39, idet denne  

 indberetning forudsættes at være løn- og regnskabskontoret i hænde senest den  

 10. april 1989.
 De udmeldte bevillinger indeholder en nettobevilling til  

 forsorgsforanstaltninger på konto 0600.52.5.02. Den af anstalten fastsatte  

 bevilling til dette formål må kun overskrides i det omfang, der er  

 kompenserende indtægter på kontine 4300.60.3.01-02. Det samme gælder for så  

 vidt angår butiksdrift/husflid.
 4. Merudgifter som følge af ændringer i  

 aktivitetsniveauet - herunder også i forbindelse med anvendelsen af SCR og  

 SCL - skal afholdes inden for den enkelte anstalts samlede bevilling.
5. Bevilling på konto 0100.01.4. Betaling for  

 timelønnet undervisning mv. efter reglerne i Finansministeriets  

 timelønscirkulære fremgår af vedlagte bilag.
Der må ikke overføres beløb  

 mellem denne konto og undervisningssektorens driftskonti i øvrigt uden  

 forudgående skriftlig godkendelse fra undervisningskonsulenten.
6. Udgifter, der er en følge af hærværksskader o.l.,  

 skal afholdes inden for den enkelte anstalts samlede bevilling.
I de  

 tilfælde, hvor udgifterne efter anstaltens opfattelse ikke kan undgå at  

 medføre overskridelse af anstaltens samlede bevilling, skal disse spørgsmål  

 særskilt forelægges direktoratet.
Den særlige opgørelse vedrørende samtlige  

 udgifter til hærværksskader mv. skal på sædvanlig måde indsendes i  

 forbindelse med forslag til tillægsbevilling for 1989.
7. Anstalterne skal udarbejde en særskilt opgørelse  

 over løn- og overheadudgifter til langtidsledige.
Opgørelsen skal indsendes i  

 forbindelse med afgivelsen af anstaltens bidrag til tillægsbevillingslov for  

 1989.
 8. Anstalterne kan for så vidt angår standardkontiene  

 06-39 overskride bevillingen på een konto mod tilsvarende besparelse på en  

 anden konto.
Den samlede bevilling på standardkontiene 06-39 må ikke overskrides.
Der  

 henvises i øvrigt til pkt. 2.
 9. Andre indtægter end de i pkt. 3 anførte kan ikke  

 begrunde afholdelse af udgifter uden særskilt tilladelse fra direktoratet.
 10. Direktoratet skal anmode om, at der senest den 25.  

 i måneden efter hvert kvartals udløb til direktoratets 1. kontor til  

 orientering indsendes resultatopgørelse for driften af anstaltens  

 personalekantine.
11. Bortset fra ompostering af lønandele fra afsnit  

 3.02. Kriminalforsorgen i anstalter og frihed til afsnit 3.03. Beskæftigelse  

 og erhvervsmæssig uddannelse kan besparet beløb i øvrigt ikke overføres  

 mellem disse konti.
Der henvises i øvrigt til direktoratets skrivelse af 22.  

 december 1988 om månedsvis ompostering af lønfaktortal med virkning fra den  

 1. januar 1989.
12. Direktoratet skal indskærpe, at de udmeldte  

 personalenormativer skal overholdes og overarbejdsforbrug begrænses mest  

 muligt.
Udbetaling af overarbejdsbetaling til værkmestre samt ansatte i de  

 civile personalegrupper skal fortsat konkret godkendes af direktoratet, der  

 kun vil godkende udbetaling, såfremt anstaltslederen kan dokumentere, at det  

 ikke har været muligt at tilrettelægge de pågældende medarbejderes  

 tjenestetid således, at afspadsering kan finde sted.
Der henvises til  

 direktoratets skrivelse af 17. januar 1985.
13. Direktoratet skal anmode om senest den 1. juni  

 1989 at få tilsendt anstaltens bevillingsprognose for 1989 på grundlag af  

 regnskabstallene for perioden indtil udgangen af april.
Prognosen skal  

 omfatte standardkontiene 06-39, samtlige særbevillinger og indtægtskonti og  

 skal indeholde en redegørelse for størrelsen af de bevillinger, anstalten har  

 fordelt til henholdsvis forsorgsforanstaltninger, undervisning og  

 bygningsvedligeholdelse.
 14. Direktoratet skal endvidere anmode om, at der  

 senest den 1. august 1989 til løn- og regnskabskontoret indsendes kopier af  

 institutionsregnskaberne for kontiene 06-39.
 Direktoratets skrivelse af 22. januar 1988 vedrørende bevillinger for  

 finansåret 1988 ophæves.
 Kriminalforsorgens anstalter og uddannelsescenter.
 E.B.
