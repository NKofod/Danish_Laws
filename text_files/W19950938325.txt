Ankestyrelsens principafgørelse P-10-95 om vejledning - sagens oplysning - folkepension - indtægtsgrundlag - førstegangsberegning - ophør med selvstændig virksomhed - omregning Resume:
 Folkepensionens grundbeløb skulle udbetales fra ansøgningen, idet pensionisten var ophørt med arbejde i selvstændig virksomhed.
Der var tale om førstegangsberegning af pension efter lovens § 30 og ikke en omregningssitutation efter lovens § 39. *) Kommunen havde pligt til at sørge for sagens oplysning.
 Kassation:
Principafgørelsen har ikke længere vejledningsværdi Kassationsdato:
30-05-2009 Love:
Lov om social pension - lovbekendtgørelse nr. 521 af 16. juni 1994 - § 30 og § 39, stk. 2 Vejledninger:
Socialstyrelsens vejledning nr. 6 af 29. oktober 1990 om social pension - pkt. 143 Note:
*) Se også SM P-11- 94 Sagsfremstilling:
En mand indgav i september 1992, kort før han fyldte 67 år, ansøgning om at få udbetalt folkepension.
Den 1. juli 1992 havde han afhændet sin selvstændige virksomhed.
I ansøgningsskemaet satte han spørgsmålstegn i rubrikkerne, der vedrørte overskud og underskud af selvstændig virksomhed.
I december 1992 henvendte ansøgeren sig til kommunen og gjorde opmærksom på, at beregningsgrundlaget var forkert.
 Kommunen bevilgede folkepension fra den 1. oktober 1992 og beregnede pensionen på grundlag af indtægten fra 1991, hvorefter pensionen blev bortreguleret.
 Nævnet tiltrådte kommunens afgørelse, hvorefter ansøgeren først var berettiget til grundbeløbet med virkning fra den 1. januar 1993.
Afgørelsen var begrundet med, at omberegning forudsætter, at kom munalbestyrelsen bliver gjort bekendt med de skete ændringer.
Daansøgeren først i december 1992 gav besked om, at det indtægtsgrund lag, som pensionen var beregnet på, var forkert, kunne omberegning først ske fra den efterfølgende 1.
I klagen var det bl.a. anført, at kommunens afgørelse fra september1992 var misvisende, fordi den gav modtageren indtryk af, at pensionen skulle beregnes på grundlag af foregående års indkomstopgørel se.
Kommunen burde straks have kontaktet ansøgeren og søgt at hjælpe med at udfylde punkterne om overskud af selvstændig virksomhed mv.
 Sagen blev behandlet i principielt møde med henblik på afklaring af beregningsmetoden ved indtægtsreguleret folkepension.
 Afgørelse:
 Ankestyrelsen fandt, at ansøgeren var berettiget til folkepensionens grundbeløb med virkning fra den 1. oktober 1992.
 Begrundelsen var, at der var sket ændringer i hans indtægt ved personligt arbejde, idet han var ophørt med at drive selvstændig virksomhed pr. 1. juli 1992.
 Ankestyrelsen fandt, at der ved skønnet over den forventede frem tidige indtægt, jf. lovens § 30, måtte tages udgangspunkt i den aktuelle indtægt ved personligt arbejde omregnet til helårsbasis.
Ankestyrelsen lagde vægt på, at det i pkt. 143 i Socialstyrelsensvejledning nr. 6 af 29. oktober 1990 er anført, at ved førstegangsberegning af pension vil der normalt være sket ændringer i ind tægtsforholdene.
Indtægtsgrundlaget, der normalt anvendes, kan ikke benyttes ved pensionsberegningen, idet det ikke er udtryk for pensionistens aktuelle indtægtsforhold og derfor ikke kan antages at give et reelt billede af pensionistens nuværende og kommende indtægter.
 Kommunen burde således have rettet henvendelse til ansøgeren for at få præciseret oplysningerne i ansøgningsskemaet om overskud/underskud af selvstændig virksomhed.
 Ankestyrelsen lagde desuden vægt på, at det af forarbejderne til pensionslovens § 30, som svarer til den tidligere bestemmelse i folkepensionslovens § 6, stk. 3, fremgår, at baggrunden for forslaget om, at den første pensionsberegning altid skal ske på grundlag af et samlet skøn over pensionistens fremtidige indtægt, har været, at der i forbindelse med overgang til pensioniststatus generelt vil kunne ske ændringer i pensionistens forhold.
 Ankestyrelsen lagde desuden vægt på, at pensionen efter lovens § 39, stk. 2, kan omregnes i løbet af året, hvis indtægtsgrundlaget ændres mere end rent midlertidigt.
 Ankestyrelsen ændrede således nævnets afgørelse.
