Bekendtgørelse  

 om ydelse af støtte til tørret foder I medfør af § 1, stk. 1 og 2, § 4, § 23 og § 24 i lov om  

 administration af Det Europæiske Fællesskabs forordninger om markedsordninger  

 for landbrugsvarer m.v. (Bemyndigelsesloven), jf. lovbekendtgørelse nr. 297  

 af  

 28. april 2004 fastsættes efter bemyndigelse:
§ 1.  

  

 Bestemmelserne  

 i denne bekendtgørelse vedrører ydelse af støtte til tørret foder i henhold  

 til  

 Det Europæiske Fællesskabs bestemmelser herom, jf.
Rådets forordning (EF) nr.  

 1786/2003 af 29. september 2003 med senere ændringer og Kommissionens  

 forordning (EF) nr. 382/2005 af 7. marts 2005 om gennemførelsesbestemmelser  

 med  

 senere ændringer.
§ 2.  

  

 Støtten udbetales til forarbejdningsvirksomheden efter ansøgning.
Ved  

 ansøgningen anvendes en formular med bilag, som de godkendte  

 forarbejdningsvirksomheder kan rekvirere hos Plantedirektoratet og  

 fødevareregionen.
Ansøgning indsendes til Plantedirektoratet i 2 eksemplarer.
 Stk. 2.  

  

 De i art.14 og  

 15 i forordning (EF) nr. 382/2005 omhandlede genparter af kontrakter og  

 leveringsanmeldelser  

 skal indsendes til Direktoratet for FødevareErhverv.
 § 3.  

  

 Direktoratet  

 for FødevareErhverv udsender vejledning om gældende bestemmelser for ydelse  

 af  

 støtte til tørret foder og foretager udbetaling af støtten.  

 Plantedirektoratet  

 og fødevareregionen godkender forarbejdningsvirksomheder og opkøbere af foder  

 til tørring og foretager kontrol med overholdelse af ordningens bestemmelser.
§ 4.  

  

 Forarbejdningsvirksomhederne skal til Plantedirektoratet eller  

 fødevareregionen  

 indgive anmeldelse om udlagring eller blanding af tørret foder med angivelse  

 af  

 dato for udlagringen eller blandingen.
Anmeldelserne skal være  

 Plantedirektoratet eller fødevareregionen i hænde senest 2 arbejdsdage før  

 den  

 pågældende udlagring eller blanding finder sted.
 Stk. 2.  

  

 Udlagring af  

 tørret foder, som ikke er anmeldt til Plantedirektoratet eller  

 fødevareregionen  

 mindst 2 arbejdsdage før udlagringen, er ikke støtteberettiget.
 Stk. 3.  

  

 Hvis der  

 anmeldes om udlagring af tørret foder på en given dag, og der ikke udlagres  

 tørret foder på denne dag, skal tørringsvirksomhederne kunne dokumentere  

 overfor Plantedirektoratet eller fødevareregionen, at der på  

 anmeldelsestidspunktet var indgået en ordre om udlagring af tørret foder på  

 denne dag, som anmeldelsen er gældende for.
 § 5.  

  

 De  

 godkendte forarbejdningsvirksomheder skal i deres regnskab foretage alle  

 nødvendige optegnelser vedrørende det foder, der er omfattet af  

 støtteordningen, i overensstemmelse med Direktoratet for FødevareErhvervs  

 vejledning og efter Plantedirektoratets og fødevareregionens anvisninger.
 Stk. 2.  

  

 De i stk. 1  

 nævnte regnskaber skal attesteres af en registreret eller statsautoriseret  

 revisor eller anden af Ministeriet for Fødevarer, Landbrug og Fiskeri  

 godkendt  

 revisor.
 § 6.  

  

 Som  

 led i kontrollen med, at grundlaget for udbetaling af støtten er til stede,  

 er  

 Plantedirektoratet og fødevareregionen berettiget til uden erstatning at  

 udtage  

 prøver af varerne samt til at efterse virksomhedernes varebeholdning,  

 forretningsbøger, øvrige regnskabsmateriale, optegnelser og bilag samt  

 korrespondance.
 Stk. 2.  

  

 Det påhviler  

 virksomheden at yde den bistand, der er nødvendig for foretagelsen af  

 eftersyn  

 og kontrol efter stk. 1.
Stk. 3.  

  

 Virksomheden er  

 forpligtet til at opbevare alle optegnelser og bilag, herunder kontrakter og  

 leveringsanmeldelser, lagerbøger og genpart af afregninger i mindst 5 år.
De  

 af  

 virksomheden udtagne prøver skal opbevares i mindst 3 måneder.
 § 7.  

  

 Overtrædelse af § 2, stk. 2, § 4, stk. 3, § 5 og § 6, stk. 2 og 3, straffes  

 med  

 bøde, medmindre højere straf er forskyldt i henhold til kapitel 5 i lov om  

 administration af Det Europæiske Fællesskabs forordninger om markedsordninger  

 for landbrugsvarer m.v.
 Stk. 2.  

  

 For  

 overtrædelser, der begås af selskaber m.v. (juridiske personer), kan, der  

 efter  

 § 27 i ovennævnte lov, pålægges strafansvar efter reglerne i straffelovens 5.  

 kapitel..
 § 8.  

  

 Bekendtgørelsen træder i kraft den 4. oktober 2006.
 Stk. 2.  

  

 Bekendtgørelse  

 nr. 322 af 18. maj 1995 om ydelse af støtte til tørret foder ophæves.
