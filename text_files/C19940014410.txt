I.
GENERELT I denne cirkulæreskrivelse er beskrevet indholdet af gruppelivsordningerne  

 for henholdsvis tjenestemænd og tjenestemandslignende ansatte med  

 tjenestemandspensionsret og  visse overenskomstansatte i det statslige  

 område.
Begge ordninger, der administreres af Forenede Gruppeliv (FG), er  

 indholdsmæssigt forskellige og beskrives nedenfor i hvert sit afsnit.
 Ændringerne i forhold til tidligere cirkulæreskrivelse af 26. april 1993  

 vedrører en forhøjelse af gruppelivssummerne og børnesummen i  

 tjenestemandsordningen, baseret på grundlag af udløst bonus samt generel  

 gruppelivsdækning i begge ordninger i op til 6 mdr. ved tjenestefrihed uden  

 løn.
 Ændringerne er i de relevante afsnit markeret ved streg i margin.
Styrelser og institutioner skal sørge for at indbetale præmierne til  

 Forenede Gruppeliv.
Dødsfald skal anmeldes til Forenede Gruppeliv med  

 angivelse af gruppelivsordningens nummer (tjenestemandsansatte m.fl. nr.  

 91002 og overenskomstansatte nr. 85034). Med anmeldelsen vedlægges kopi af  

 sidste lønudbetaling.
 De lønanvisende myndigheder kan få tilsendt girokort fra Forenede  

 Gruppeliv, Strandboulevarden 122, 2100 København Ø, tlf.nr. 31 18 40 11.
 Gruppelivsdækningen og indbetalingen af præmier ophører ved det fyldte 67.  

 år.
 Af ferieloven fremgår, at feriegodtgørelse skal beregnes af den  

 skattepligtige løn, dvs incl. præmien til gruppeliv.
 Opmærksomheden henledes på, at skift fra en gruppelivsordning til en anden  

 medfører, at der - hvis der er en begunstigelseserklæring - skal udfyldes en  

 ny begunstigelseserklæring.
II.
GRUPPELIVSORDNING FOR TJENESTEMÆND OG TJENESTEMANDSLIGNENDE  

 ANSATTE Personkreds Denne gruppelivsordning omfatter:
* tjenestemænd i staten og folkekirken, * tjenestemandslignende ansatte i staten og statstilskudsberettigede  

 institutioner med tjenestemandspensionsrettigheder, herunder  

 tjenestemandslignende ansatte civilarbejdere i forsvaret samt visse  

 håndværkere i DSB, jf. lønnings- og klassificeringslovens § 22, stk. 10, * tjenestemænd ved privatbanerne.
 Indbetaling af præmie til gruppelivsordningen forudsætter mindst 15 timers  

 ugentlig beskæftigelse i gennemsnit.
 Tjenestemænd samt tjenestemandslignende ansatte, der straks fra  

 ansættelsen optages i den statsgaranterede pensionskasse, er omfattet af  

 gruppelivsordningen straks fra ansættelsen.
Gruppelivsordningens indhold Forsikringssummen udbetales ved gruppemedlemmets død, hvis dødsfaldet  

 indtræffer inden udgangen af den måned, hvori pågældende fylder 67 år.
Summen  

 udbetales til pågældendes nærmeste pårørende, med mindre andet er aftalt og  

 udgør (pr. 1. juli 1994) følgende beløb afhængig af gruppemedlemmets alder  

 ved dødsfaldet:
 Til børn under 21 år udbetales 15.000 kr. (pr. 1. juli 1994) til  

 hvert barn.
Børnesummer for umyndige fællesbørn, som har ophold i afdødes hjem hos  

 dennes ægtefælle, udbetales til ægtefællen.
I andre tilfælde tilfalder summen  

 det pågældende barn.
 Efterlades ingen ægtefælle, børn eller børnebørn, særligt begunstiget,  

 testaments- eller legal arving, sker udbetalingen til  

 »gruppelivsforsikringens bonusreguleringskonto«, medmindre andet er  

 aftalt mellem gruppemedlemmet og Forenede Gruppeliv.
Gruppelivspræmie Styrelsen, institutionen, indbetaler samtidig med lønanvisningen for den  

 pågældende måned en præmie på 29,60 kr. til Forenede Gruppeliv for  

 hver person.
 Præmien henhører under skattekode 5 - Livsforsikring uden fradragsret.
Øvrigt Gruppelivsdækningen er virksom fra ansættelsen.
 Gruppelivsdækningen gælder uden præmieindbetaling i de situationer, hvor  

 der bevilges tjenestefrihed uden løn til uddannelse og børnepasning i  

 henhold til bekendtgørelse nr. 1201 af 27. december 1993 af lov om orlov.
 Under lovligt fravær på grund af tjenestefrihed på op til 6 mdr. gælder  

 dækningen efter gruppelivsordningen uden præmieindbetaling, hvis pågældende  

 ikke omfattes af anden gruppelivsordning etableret af Finansministeriet eller  

 (amts)kommunerne.
 Forsikringen ophører ved udgangen af den måned, hvori pågældende fratræder  

 sin ansættelse.
 Gruppelivsdækningen og indbetaling til gruppeliv ophører ved overgang til  

 rådighedsløn/ventepenge.
III.
GRUPPELIVSORDNING FOR VISSE OVERENSKOMSTANSATTE M.FL.
Personkreds Ordningen omfatter overenskomstansatte og visse tjenestemandslignende  

 ansatte i staten og folkekirken, der ikke er dækket af anden  

 gruppelivsordning via en til ansættelsen knyttet forsikringsmæssig  

 pensionsordning.
Denne gruppelivsordning omfatter således primært overenskomstansatte, der  

 på grund af karenstidskrav eller lav alder ikke har kunnet optages i en  

 pensionsordning.
Overenskomstansatte omfattet af StK-fællesoverenskomst er  

 dog kun omfattet, såfremt de er månedslønnede.
 Det vil sige, at der skal ikke betales gruppelivspræmie for de  

 personalegrupper, for hvem der indbetales bidrag til pensionsordning, og som  

 er anført under pkt. 1 i bilaget.
Overenskomstansatte i forsvaret med adgang til pension efter  

 civilarbejderloven er omfattet af denne gruppelivsordning og  

 gruppelivsordningen gælder i øvrigt for de i bilagets pkt. 2 anførte  

 personalegrupper i staten.
Tilsvarende gælder eventuelle andre ansatte med en  

 forsikringsmæssig pensionsordning inden for CFU's forhandlingsområde, hvis  

 der ikke er knyttet en gruppelivsordning til pensionsordningen.
Gruppelivsordningens indhold Forsikringssummen, der udbetales ved gruppemedlemmets død før udgangen af  

 den måned, hvori pågældende fylder 67 år, udgør for tiden 150.000 kr.
 Forsikringssummen er på grundlag af udløst bonus løbende forhøjet fra  

 50.000 kr. for afgrænsede perioder.
Forsikringssummen udbetales til nærmeste pårørende.
Hvis gruppemedlemmet  

 ikke efterlader ægtefælle eller børn (under 21 år) kan anden  

 udbetalingsbestemmelse aftales mellem gruppemedlemmet og Forenede Gruppeliv.
 Gruppelivsordningen hindrer ikke, at gruppemedlemmet inden for gældende  

 regler begunstiger sine børn frem for ægtefællen eller begunstiger ægtefællen  

 frem for børn over 21 år.
Gruppelivspræmien Styrelsen/institutionen indbetaler gruppelivspræmien på 19,03 kr.  

 om måneden til Forenede Gruppeliv i forbindelse med lønudbetaling for den  

 pågældende måned.
 Præmien henhører under skattekode 5 - Livsforsikring uden fradragsret.
Regulering af eventuelt for meget indbetalte beløb kan ske ved modregning  

 i de fremtidige præmiebeløb.
Hvis der ikke bliver dækning, kan særlig  

 opgørelse sendes til Forenede Gruppeliv, der herefter anviser beløbet.
Øvrigt Gruppelivsdækningen gælder uden præmieindbetaling i de situationer, hvor  

 der bevilges tjenestefrihed uden løn til uddannelse og børnepasning i  

 henhold til bekendtgørelse nr. 1201 af 27. december 1993 af lov om orlov.
 Under lovligt fravær på grund af tjenestefrihed på op til 6 mdr. og under  

 fravær på grund af tjenestefrihed til militærtjeneste gælder dækningen efter  

 gruppelivsordningen uden præmieindbetaling, hvis pågældende ikke omfattes af  

 anden gruppelivsordning etableret af Finansministeriet eller  

 (amts)kommunerne.
 Forsikringen ophører ved udgangen af den måned, hvori pågældende fratræder  

 sin ansættelse, eller hvor et gruppemedlem f.eks. på grund af udstået  

 karenstid omfattes af en pensionsordning med gruppelivsordning.
 Finansministeriets cirkulæreskrivelse af 26. april 1993 samt de udsendte  

 ændringer til siderne 5 og 7 i cirkulæreskrivelsen ophæves samtidig hermed.
 P.M.V.
 E.B.
Anne-Grete Møllegaard BILAG personalegrupper hvor de ansatte er omfattet af gruppelivsordningen for  

 overenskomstansatte --------------------------------------------------------------- 1. Personalegrupper hvor de ansatte er omfattet,  

 indtil de kan optages i den for gruppens aftalte overenskomstmæssige  

 pensionsordning:
PÅ folkekirkens område - Gravermedhjælpere ved landsbykirkegårde (SID) (FAKK) - Gravere (STK) - Kirkegårdsledere (Forbundet af Kirke- og Kirkegårdsansatte) - Kirketjenere (STK) - Gartnere og gartneriarbejdere (SID) - Kontorpersonale (HK) 2. Personalegrupper hvor-alle månedslønnede ansatte er  

 omfattet.
