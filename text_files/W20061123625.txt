Landsskatteretskendelse vedr.
Godtgørelse af energiafgifter  

 og kuldioxidafgift Klagen skyldes, at regionen ikke har  

 imødekommet A Kraftvarme A/Ss (herefter benævnt selskabet) anmodning om  

 godtgørelse af energiafgifter og kuldioxidafgift på i alt 389.066 kr.
Landsskatterettens afgørelse Regionens afgørelse ændres.
Sagens oplysninger Selskabet fremstiller varme  

 og elektricitet på et decentralt kraftvarmeværk, ligesom der i mindre omfang  

 fremstilles varme på 4 varmecentraler, der er beliggende forskellige steder i  

 byen.
 El-produktionen afsættes til  

 et elforsyningsselskab, og varmeproduktionen afsættes til B Fjernvarme, C  

 Fjernvarme samt boligselskaber.
 Selskabet har i brev af 2.  

 september 2003 bl.a. anmodet om afgiftsgodtgørelse af naturgas anvendt til  

 procesformål for perioden fra 1. juli 1999 til 31. juli 2003 med i alt  

 389.066  

 kr.
 Afgiftsbeløbet vedrører  

 naturgas anvendt til stilstandsvarme i hjælpedampkedlen i forbindelse med  

 produktion af elektricitet.
 Selskabet har oplyst, at  

 hjælpedampkedlen til kraftvarmeværket kun anvendes, når kraftvarmeværket ikke  

 er i drift, og at hjælpedampkedlen producerer damp til en damplomme i  

 akkumulerings-tanken, der skal hindre iltoptagelse og dermed tæring af  

 tanken.
 Hjælpedampkedlen producerer  

 endvidere damp til at holde damptrykket i kraftvarmeværkets be-holdere,  

 hvilket  

 bl.a. gør det hurtigere at starte værket op igen.
 Når værket er i drift,  

 producerer hovedkedlen damp til damplommen og sørger for, at der er det rette  

 damptryk.
I forbindelse med  

 samproduktion af el og varme producerer værket i store dele af året en større  

 varmemængde, end der umiddelbart er behov for.
Denne overskydende varmemængde  

 opbevares i akkumuleringstanken og anvendes i de perioder, hvor værket ikke  

 er  

 i drift.
Typisk er værket i drift i dagtimerne og ligger stille i  

 nattetimerne.
 Der er ikke foretaget  

 målinger af energiforbruget fra hjælpedampkedlen, der kan danne grundlag for  

 en  

 fordeling mellem forbrug i hovedanlæg og akkumuleringstank.
 For så vidt angår  

 afgiftsbeløbet på 389.066 kr., der er opgjort som den del af energiforbruget  

 til hjælpedampkedlen, der vedrører el-produktionen, er energiforbruget  

 opgjort  

 som forholdet mellem på den ene side energiindholdet i den fremstillede  

 mængde  

 elektricitet og på den anden side summen af energiindholdet i den  

 fremstillede  

 elektricitet og den fremstillede mængde varme (pro rata metoden).
Der er ikke foretaget måling  

 af energiforbruget til damplomme i akkumuleringstanken.
I selskabets  

 opgørelse  

 er der således ikke taget hensyn til, at en del af energien er anvendt til  

 akkumulerings-tanken, mens hele energiforbruget er fordelt efter pro rata  

 metoden.
 Af en af regionen udarbejdet  

 kontrolrapport af 7. oktober 1999 fremgår, at selskabet blev udtaget til  

 revision i forbindelse med den almindelige kontrolplanlægning, og at  

 revisionen  

 omfattede perioden fra 1. januar 1996 til 30. juni 1999. Kontrolrapportens  

 punkt 1.1.3. og 2.1. omfattede godtgørelse af energiafgift og  

 kuldioxidafgift.  

 Af punkt 2.1. fremgår, at Told- og Skattestyrelsen havde nedsat en  

 arbejdsgruppe, der nærmere skulle analysere kraftvarmeværkers og  

 fjernvarmeværkers  

 eget forbrug af elektricitet og varme samt mulighederne for godtgørelse  

 herfor.  

 Videre fremgår, at kontrollen af dette område derfor blev udsat til  

 arbejdsgruppen havde afsluttet sit arbejde og i forlængelse heraf udstukket  

 nærmere retningslinier.
 Endelig fremgår det af  

 kontrolrapportens punkt 3.0. vedrørende kontrollerede lovområder, at  

 kontrollen  

 ikke har omfattet selskabets momsregnskab og godtgørelse af energiafgifter og  

 kuldioxidafgift.
Regionens afgørelse Regionen har ikke imødekommet  

 selskabets anmodning om godtgørelse af energiafgifter og kul-dioxidafgift for  

 perioden fra 1. juli 1999 til 31. juli 2003 på i alt 389.066 kr.
 Den manglende måling af  

 energiforbruget til damplommen i akkumuleringstanken medfører, at der ikke er  

 noget grundlag for en fordeling af det resterende energiforbrug i  

 hjælpedampkedel, der anvendes til stilstandsvarme til gasturbineanlægget på  

 henholdsvis el- og varmeproduktion, jf. gasafgiftslovens § 10, stk. 5, pkt.  

 4.
Selskabets påstand og argumenter Selskabets repræsentant har  

 fremsat påstand om, at selskabet er berettiget til godtgørelse af  

 energiafgifter  

 og kuldioxidafgift med i alt 389.066 kr.
Selskabet er berettiget til  

 godtgørelse af afgifterne på energiforbruget medgået til el-produktion efter  

 gasafgiftslovens § 8, stk. 2. En manglende måling efter gasafgiftslovens §  

 10,  

 stk. 5, pkt. 4, af energiforbruget til dampspærren i akkumuleringstanken kan  

 ikke tilsidesætte denne ret.
Det er tilnærmelsesvis muligt at opgøre  

 energiforbruget til dampspærren på anden måde.
Endvidere har selskabet en  

 berettiget forventning om, at det er berettiget til afgiftsgodtgørelse uden  

 at  

 have foretaget måling af energiforbruget, idet regionen ikke stillede et  

 sådant  

 krav under den foretagne revision i 1999.
Det  

 godtgørelsesberettigede beløb vedrørende produktion af elektricitet er  

 opgjort  

 korrekt, idet energiforbruget i hjælpedampkedlen er opgjort som en pro rata  

 fordeling med udgangspunkt i værkets  

 totale el- og varmeproduktion.
I den samlede varmeproduktion indgår således  

 også  

 den mængde varme/damp, som fra hjælpedampkedlen er tilført  

 akkumuleringstanken.
Ved opgørelsen af  

 afgiftskravet er der alene medregnet 10% af CO2-afgiften (dog 20% i 1999) på  

 energiforbruget til elproduktion.
Kravet skal derfor forhøjes med 40.863 kr.  

 til i alt 429.929 kr.
SKAT, Hovedcentrets udtalelse SKAT, Hovedcentret har  

 indstillet, at den påklagede afgørelse ændres, således at selskabet er  

 berettiget  

 til godtgørelse af afgiften af den gas, der er anvendt til stilstandsvarme i  

 hjælpedampkedlen i forbindelse med produktionen af elektricitet.
Akkumuleringstanken  

 er ikke en integreret del af selve kraftvarmeanlægget til fremstilling af el  

 og  

 varme, men skal derimod betragtes som en del af selskabets anlæg, der  

 anvendes  

 til opbevaring og håndtering af den fremstillede varme.
Den energi, der  

 tilføres akkumuleringstanken, er derfor energi, der direkte tilføres  

 varmeproduktionen  uden indflydelse på elproduktionen.
 Brændselsforbruget  

 til fremstilling af varme, der anvendes til etablering af damplommen i  

 akkumuleringstanken,  

 skal således forlods fradrages det samlede brændselsforbrug i  

 hjælpedampkedlen.
Såfremt  

 der ved anvendelsen af den producerede damp fra hjælpedampkedlen frigives  

 varme, der udnyttes via en varmeveksler eller lignende, skal  

 brændselsforbruget,  

 der kan henføres til et sådant varmeudtag, forlods fradrages forbruget af  

 brændsel, der kan henføres som stilstandsvarme  henholdsvis  

 til varme- og elproduktion.
 Den  

 resterende del af brændslet fordeles herefter efter samme forhold som  

 brændslet  

 til el- og varmefremstilling i kraftvarmeanlægget.
Landsskatterettens bemærkninger og begrundelse Der ydes afgiftsfritagelse  

 eller godtgørelse af varer, der anvendes til fremstilling af  

 elektricitet i  

 kraftværker og kraftvarmeværker, der er registreret efter gasafgiftsloven,  

 når  

 der skal betales afgift efter lov om afgift af elektricitet, jf.  

 gasafgiftslovens § 8, stk. 2.
Af bestemmelsen fremgår  

 endvidere, at andre kraft-varme-værker end dem, der er omfattet af bilaget, kan vælge at beregne  

 den andel af det samlede forbrug af afgiftspligtige varer, som er medgået til  

 fremstilling af elektriciteten, som forholdet mellem på den ene side  

 energiindholdet i den fremstillede elektricitet og på den anden side summen  

 af  

 energiindholdet i den fremstillede elektricitet og den  

 fremstillede mængde varme (pro-rata-fordeling).
 Selskabet er ikke omfattet af  

 bilaget til gasafgiftsloven.
 Tilsvarende fremgår det af  

 kuldioxidafgiftslovens § 7, stk. 1, nr. 2, at afgiftspligtig naturgas, der  

 anvendes til fremstilling af elektricitet i kraftværker og kraftvarmeværker,  

 der afsætter elektricitet, er fritaget for afgift efter bestemmelsen i  

 gasafgiftslovens § 8, stk. 2.
 Den gas, der er anvendt til  

 stilstandsvarme i hjælpedampkedlen i forbindelse med produktionen af  

 elektricitet,  

 må anses for anvendt til fremstilling af elektricitet.
 Selskabet er derfor  

 berettiget til godtgørelse af afgiften af den gas, der er anvendt til  

 stilstandsvarme i hjælpedampkedlen i forbindelse med produktionen af  

 elektricitet.
 Ved  

 beregningen af den andel af det samlede forbrug af afgiftspligtig gas i  

 hjælpedampkedlen, som er medgået til fremstilling af elektricitet, skal  

 selskabet anvende en pro rata fordeling, jf.
 gasafgiftslovens  

 § 8, stk. 2 og kuldioxidafgiftslovens § 7, stk. 1, nr. 2.
 Ved  

 opgørelsen af denne pro rata fordeling skal brændselsforbruget til  

 fremstilling  

 af varme, der anvendes til etablering af en damplomme i akkumuleringstanken,  

 fradrages det samlede brændselsforbrug i hjælpedampkedlen forud for pro rata  

 fordelingen.
 Såfremt  

 der ved anvendelsen af den producerede damp fra hjælpedampkedlen frigives  

 varme, der udnyttes via en varmeveksler eller lignende, skal  

 brændselsforbruget, der kan henføres til et sådant varmeudtag, også fradrages  

 det samlede brændselsforbrug i hjælpedampkedlen forud for pro rata  

 fordelingen.
 Den  

 resterende del af det samlede brændselsforbrug i hjælpedampkedlen fordeles  

 herefter ud fra pro rata fordelingen.
 Den  

 påklagede afgørelse ændres i overensstemmelse hermed, idet det overlades til  

 det stedlige skattecenter at foretage den talmæssige opgørelse af det  

 godtgørelsesberettigede beløb.
