 I medfør af § 22 i lov nr. 114 af 21. marts 1979 om foranstaltninger mod  

 smitsomme sygdomme og § 11 i lov om udøvelse af lægegerning, jfr.  

 lovbekendtgørelse nr. 426 af 19. august 1976 fastsætter indenrigsministeriet  

 følgende forholdsregler mod smitsomme sygdomme i skoler og daginstitutioner  

 for børn og unge.
FORMÅL OG OMRÅDE § 1.  Formålet med forholdsreglerne er 1) at hindre  

 spredningen af alment farlige sygdomme og øvrige smitsomme sygdomme, der er  

 nævnt i bilaget til denne bekendtgørelse, samt 2) at begrænse spredningen af  

 andre smitsomme sygdomme.
§ 2.  Forholdsreglerne gælder for daginstitutioner for  

 børn og unge, skolepasningsordninger samt fritidsklubber og ungdomsklubber,  

 offentlige og private skoler.
Reglerne finder tilsvarende anvendelse for  

 formidlet dagpleje.
GENERELLE FORHOLDSREGLER VED FOREKOMST AF  

 SMITSOMME SYGDOMME § 3.  Børn og personale med smitsom sygdom må ikke  

 modtages i institution/skole, når de frembyder smitterisiko.
 Stk. 2.  Opstår der under opholdet i  

 institutionen/skolen tegn på smitsom sygdom hos et barn, skal hjemmet  

 underrettes med henblik på hjemtagelse, og barnet skal om fornødent holdes  

 adskilt fra de øvrige børn, indtil hjemtagelse finder sted.
 Stk. 3.  Ved forekomst af en smitsom sygdom hos børn  

 eller personale eller i disses husstand afgør embedslægeinstitutionen i  

 tvivlstilfælde, hvornår de pågældende kan modtages i institutionen/skolen.
 § 4.  Forekomst af smitsomme sygdomme hos børn eller  

 personale i daginstitutioner, der søges af 0-6-årige, bekendtgøres ved  

 opslag.
§ 5.  Hel eller delvis lukning af institution/skole  

 kan besluttes af embedslægeinstitutionen.
Under lukningen foretages de  

 foranstaltninger, som embedslægeinstitutionen påbyder af hensyn til  

 smitterisikoen.
Genåbning kan kun ske med embedslægeinstitutionens  

 godkendelse.
 Stk. 2.  Embedslægeinstitutionen kan bestemme, at der  

 ved forekomst af smitsomme sygdomme ikke må optages nye børn på  

 institutionen/ skolen.
ANMELDELSE OG UNDERRETNING VED FOREKOMST AF  

 DE AF § 1, NR. 1, § 6.  Ved forekomst af eller mistanke om en af de  

 smitsomme sygdomme, der er nævnt i bilaget, gælder de i dette kapitel anførte  

 bestemmelser om anmeldelse og underretning.
 § 7.  Den behandlende læge anmelder straks mundtligt  

 til embedslægeinstitutionen ethvert tilfælde af de i bilaget nævnte sygdomme,  

 der forekommer hos børn eller personale eller i disses husstand.
 Stk. 2.  Anmeldelse iøvrigt sker efter de regler, som  

 sundhedsstyrelsen fastsætter i medfør af § 26 i lov om foranstaltninger mod  

 smitsomme sygdomme.
 § 8.  Embedslægeinstitutionen underretter hurtigst  

 muligt lederen af de berørte institutioner/skoler om et i henhold til § 7,  

 stk. 1, anmeldt sygdomstilfælde hos børn eller personale.
Stk. 2.  Embedslægeinstitutionen træffer beslutning om,  

 hvilken personkreds, der skal informeres, samt om indholdet af denne  

 information.
Embedslægeinstitutionen sikrer, at informationen sker på  

 forsvarlig vis.
 § 9.  Lederen af institutionen/skolen formidler den i  

 § 8, stk. 2, omhandlede information til børns og personales hjem.
 Stk. 2.  I kombinerede institutioner underretter lederen  

 af den institution, hvor de i bilaget nævnte sygdomme forekommer, tillige den  

 kombinerede institutions øvrige ledere.
 Stk. 3.  For skolers vedkommende underretter skolens  

 leder tillige skolelægeordningen (skolelægen, skolesundhedsplejersken) om  

 forekomsten af de i bilaget nævnte sygdomme.
 § 10.  I tilfælde af institutions-/skolelederens  

 fravær varetages dennes opgaver i henhold til denne bekendtgørelse af  

 lederens stedfortræder.
FORSKELLIGE BESTEMMELSER § 11.  Sundhedsstyrelsen fastsætter nærmere  

 retningslinier om forholdsregler mod smitsomme sygdomme i skoler og  

 daginstitutioner for børn og unge.
 § 12.  Bekendtgørelsen træder i kraft den 1. april  

 1983. Indenrigsministeriets bekendtgørelse nr. 505 af 15. oktober 1976 om  

 skolers forhold i tilfælde af smitsomme sygdomme ophæves.
 Stk. 2.  Efter forhandling med socialministeriet ophæves  

 afsnittet om forholdsregler mod smitsomme sygdomme hos børn mellem 0 og 7 år  

 (punkt 55-62) i socialministeriets cirkulære nr. 69 af 29. marts 1976 om  

 institutioner under kommunerne og visse særlige plejehjem.
