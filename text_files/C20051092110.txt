Cirkulæreskrivelse  

 om nye regler om vielse (bemyndigelse til at foretage borgerlige vielser, §  

 11  

 b-erklæringer, dokumentation for navn m.v.) (Til samtlige kommuner (Bryllupskontoret)) Ved § 2 i lov nr. 324 af  

 18. maj 2005 om ændring af udlændingeloven, lov om ægteskabs indgåelse og  

 opløsning  

 og repatrieringsloven er §§ 11 a og 11 b i lov om ægteskabs indgåelse og  

 opløsning blevet ændret. Ændringerne træder i kraft den 1. juli 2005.
Denne lovændring har  

 medført behov for en ændring af bekendtgørelse om indgåelse af ægteskab.  

 Familiestyrelsen  

 har på denne baggrund udarbejdet en ny indgåelsesbekendtgørelse,  

 bekendtgørelse  

 nr. 510 af 20. juni 2005, som vedlægges.
I bekendtgørelsen er der samtidig  

 foretaget visse andre ændringer af vielsesreglerne.
 I det følgende gennemgås  

 lovændringen samt de vigtigste ændringer i bekendtgørelsen.
1. Ændringen af ægteskabslovens §§ 11 a og 11 b Ved denne lov blev  

 ægteskabslovens §§ 11 a og 11 b ændret pr. 1. juli 2005. Efter ændringen har  

 §§  

 11 a og 11 b følgende ordlyd:
 »§ 11 a.  

  

 Ægteskab må kun indgås, når hver af parterne  

 har dansk indfødsret eller lovligt ophold her i landet i medfør af  

 udlændingelovens §§ 1-3 a, 4 b eller 5, stk. 2, eller i medfør af en  

 opholdstilladelse efter udlændingelovens §§ 6-9 f.
 Stk. 2.  

  

 Hvis ganske særlige omstændigheder, herunder  

 navnlig varigheden af en udlændings ophold her i landet, taler derfor, kan  

 statsamtet give tilladelse til ægteskabet, selvom betingelsen i stk. 1 ikke  

 er  

 opfyldt.
§ 11 b.  

  

 I tilfælde, hvor en af parterne ikke har dansk  

 indfødsret, statsborgerskab i et af de andre nordiske lande, eller  

 opholdstilladelse efter udlændingelovens §§ 6-9 f, og hvor den anden part har  

 indfødsret, et sådant statsborgerskab, eller en sådan opholdstilladelse, må  

 ægteskab ikke indgås, uden at hver af parterne har afgivet erklæring om at  

 være  

 bekendt med bestemmelserne i udlændingelovens § 9, stk. 1, nr. 1, og stk.  

 3-11.  

 Det gælder dog ikke når den herboende enten er EU/EØS statsborger med  

 opholdstilladelse efter udlændingelovens § 6, schweizisk statsborger med  

 opholdstilladelse efter udlændingelovens § 6 eller estisk, lettisk, litauisk,  

 polsk, slovakisk, slovensk, tjekkisk eller ungarsk statsborger med  

 opholdstilladelse efter udlændingelovens § 9 a.« Ændringen af § 11 b  

 betyder, at hvis den herboende part er enten   

 	  

 EU/EØS statsborger med opholdstilladelse efter udlændingelovens  

 § 6,   

 	  

 schweizisk statsborger med opholdstilladelse efter  

 udlændingelovens § 6, eller   

 	  

 estisk, lettisk, litauisk, polsk, slovakisk, tjekkisk eller  

 ungarsk statsborger med opholdstilladelse efter udlændingelovens § 9 a, skal  

 parterne ikke underskrive en § 11 b-erklæring.
Til orientering vedlægges  

 Integrationsministeriets reviderede udgaver af   

 	  

 »Erklæring efter ægteskabslovens § 11 b om kendskab til  

 udlændingelovens regler om ægtefællesammenføring«   

 	  

 »Vejledning om lovligt ophold som betingelse for indgåelse af  

 ægteskab«   

 	  

 »Vejledning i forbindelse med indgåelse af ægteskab og  

 registreret partnerskab om opholdstilladelse i Danmark på grundlag af  

 ægteskab  

 eller registreret partnerskab med en person, der bor i Danmark  

 (ægtefællesammenføring)«.
 Oversættelse af § 11  

 b-erklæringen og vejledningen om ægtefællesammenføring til engelsk og tysk  

 vil  

 blive udsendt senere.
Det afgørende for, om  

 parterne skal underskrive en § 11 b-erklæring, er deres opholdsgrundlag i  

 Danmark.
Hvis der er tvivl om opholdsgrundlaget, kan kommunen rette  

 henvendelse  

 til udlændingemyndighederne.
 Bestemmelsen om § 11  

 b-erklæringen  § 4 i den nye bekendtgørelse  er ændret som følge  

 af lovændringen.
 Ændringen af § 11 a er  

 konsekvensændringer på grund af ændringer i udlændingelovgivningen.
2. Bekendtgørelse nr. 510 af 20. juni 2005 om  

 indgåelse af ægteskab Udover ændringen af § 4  

 er der i bekendtgørelsen foretaget en række redaktionelle ændringer.
Blandt  

 andet er nummereringen af bestemmelserne gjort fortløbende, og placeringen af  

 enkelte bestemmelser er blevet ændret.
 Eksempelvis er kapitel 3  

 om udlændinges indgåelse af ægteskab i Danmark ophævet, og bestemmelserne i §  

 18, stk. 2 og stk. 3, om civilstandsattester og ægteskabsforbud er overført  

 til  

 § 14 i den nye bekendtgørelse.
 Den nye bekendtgørelse  

 indeholder dog følgende nye bestemmelser, der gennemgås nedenfor:
  

 	  

 bemyndigelse til at foretage vielser,   

 	  

 dokumentation for navn ved indgåelse af ægteskab og   

 	  

 ægteskabsattester til brug for indgåelse af ægteskab i udlandet.
2.1. Bemyndigelse til at foretage vielser, jf. § 27 I bekendtgørelsens § 27  

 er det præciseret, hvilken personkreds der kan bemyndiges til at foretage  

 borgerlige vielser.
Bestemmelsen har følgende ordlyd:
»§ 27. Henvendelse om borgerlig vielse sker til kommunen.  

 Vielse foretages af de myndigheder, der er nævnt i lovens § 13, stk. 1.  

 Vielsesmyndigheden kan dog skriftligt bemyndige en eller flere personer til  

 på  

 myndighedens ansvar at foretage vielse.
Bemyndigelse kan kun meddeles til  

 ansatte i kommunens administration eller til medlemmer af kommunalbestyrelsen  

 i  

 kommunen.« Indholdet af bestemmelsen er i overensstemmelse med  

 Civilretsdirektoratets informationsskrivelse af 13. januar 1993 -  

 Information  

 om bemyndigelse til at foretage vielser, der bl.a. indeholder følgende:
 »Med støtte i forarbejderne til bestemmelsen har man altid  

 fortolket ægteskabslovens § 18, således, at kommunalbestyrelsens formand kun  

 kan bemyndige en person til at foretage vielser i kommunen, hvis den  

 bemyndigede har en nær tilknytning til kommunen, således er ansat i kommunens  

 administration eller er medlem af kommunalbestyrelsen.
 Afgåede borgmestre eller afgåede kommunalbestyrelsesmedlemmer  

 kan således ikke bemyndiges til at forrette vielser i medfør af lovens § 18.
Ifølge lovens § 21 er vielser kun gyldige, hvis de sker for en  

 myndighed, der efter loven kan foretage vielser.« Dette indebærer bl.a., at tidligere  

 kommunalbestyrelsesmedlemmer ikke kan bemyndiges til at foretage vielser.
Der  

 er heller ikke adgang til at meddele bemyndigelse til f.eks. borgmestre i  

 andre  

 kommuner.
 Det bemærkes i den forbindelse, at efter bekendtgørelsens § 30  

 må en vielse ikke foretages uden for kommunen.
 En person med vielsesbemyndigelse i en kommune må derfor ikke  

 foretage vielser i en anden kommune, heller ikke selvom borgmesteren i denne  

 kommune er indforstået med det.
Endelig bemærkes, at en bemyndigelse til at foretage vielser  

 bortfalder, når den bemyndigede fratræder sin hidtidige stilling.
Den  

 pågældende  

 kan herefter kun bemyndiges til at foretage vielser, hvis betingelserne i  

 bekendtgørelsens  

 § 27 er opfyldt.
Som det fremgår af skrivelsen, er en vielse foretaget af  

 person, der ikke tilhørte den personkreds, der kan bemyndiges til at foretage  

 borgerlige vielser, ugyldig.
Af hensyn til parterne er det derfor yderst  

 vigtigt, at der kun bemyndiges personer, der med sikkerhed tilhører den  

 bemyndigelsesberettigede personkreds.
Hvis der opstår spørgsmål om, hvem der kan bemyndiges, kan  

 kommunen forelægge sagen for Familiestyrelsen.
Det bemærkes i den  

 forbindelse,  

 at styrelsen ikke har mulighed for at dispensere fra bemyndigelsesreglerne  

 eller fra forbuddet mod at foretage vielser uden for kommunen.
2.2. Dokumentation for navn ved indgåelse af ægteskab,  

 jf. § 2 Reglerne om fremlæggelse  

 af dokumentation for parternes navne er blevet ændret, jf. bekendtgørelsens §  

 2  

 der nu har følgende ordlyd:
»§ 2.  

  

 Hver af parterne skal forevise fødsels-, dåbs-  

 eller navneattest.
Personer, der er født i de sønderjyske landsdele, skal  

 forevise fødselsattest udstedt af personregisterføreren.
Stk. 2.  

  

 For parter, der er født efter den 1. januar  

 1969, er det ikke nødvendigt at fremlægge dokumentation for navnet.
Det  

 gælder  

 dog ikke for:
 1)  

 	  

 Parter født i de sønderjyske landsdele.
 2)  

 	  

 Parter født i udlandet.
Stk. 3.  

  

 Hvis dokumentation efter stk. 1 ikke kan  

 forevises, skal navn og fødselsdato godtgøres ved andet offentligt dokument,  

 der godtgør navnets rette stavemåde, f.eks. pas eller førerbevis.« Ændringen indebærer en  

 administrativ lettelse, fordi en stor del af de parter, der indgår ægteskab i  

 Danmark, ikke længere behøver at fremlægges dokumentation for deres navn.
 Baggrunden for dette er,  

 at registreringen af navne i CPR-registret for alle, der er født i Danmark  

 siden den 1. januar 1969, er i overensstemmelse med de navne, der er  

 registreret i kirkebogen (ministerialbogen). Dette gælder dog ikke for  

 personer  

 født i de sønderjyske landsdele samt på Grønland og Færøerne, idet der gælder  

 en særlig ordning for disse dele af Danmark.
2.3. Ægteskabsattest til brug ved indgåelse af  

 ægteskab i udlandet, jf. § 25 Efter bekendtgørelsens §  

 25 skal det ved udstedelse af ægteskabsattest til brug ved indgåelse af  

 ægteskab  

 i udlandet godtgøre, at betingelserne i bekendtgørelsens §§ 2-3 og §§ 5-11 er  

 opfyldt.
 Dette indebære, at  

 parterne kan få udstedt en ægteskabsattest, selvom følgende  

 ægteskabsbetingelser  

 ikke er opfyldt:
  

 	  

 Underskrivelse af § 11 b-erklæring, jf. bekendtgørelsens § 4   

 	  

 Lovligt ophold, jf. bekendtgørelsens § 12 Ingen af disse  

 bestemmelser er relevante ved indgåelse af ægteskab i udlandet.
 Det skal imidlertid  

 understreges, at ægteskabsattester ikke kan anvendes ved indgåelse af  

 ægteskab  

 i Danmark.
 Hvis parterne efter  

 udstedelse af en ægteskabsattest ønsker at indgå ægteskabet i Danmark, skal  

 det  

 undersøges, om de også opfylder betingelsen i ægteskabslovens §§ 11 a og 11  

 b.
