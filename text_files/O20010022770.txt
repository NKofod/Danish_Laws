Resumé  



  

 En studerende ved Det Kongelige Danske Kunstakademis Arkitektskole klagede  

 over Kulturministeriets og arkitektskolens afgørelser og sagsbehandling i  

 forbindelse med hans klager over forløbet af et studieophold i Sydafrika.
Han  

 havde bl.a. klaget over at han fik en negativ studieaktivitetserklæring for  

 det  

 semester hvor studieopholdet fandt sted.
 Ombudsmanden udtalte at delegationen til arkitektskolerne af  

 Kulturministeriets lovbestemte kompetence til at fastsætte nærmere regler om  

 bl.a. studieaktivitetserklæringer efter hans opfattelse var lovlig.  

 Bekendtgørelsesformen for disse regler, der ikke var offentliggjort i  

 Lovtidende, men bl.a. var trykt i arkitektskolens skolehåndbog, kunne ikke  

 give  

 ombudsmanden anledning til bemærkninger.
 Ombudsmanden mente at arkitektskolen ved den studerendes  

 hjemkomst fra studieopholdet burde have vejledt ham om mulighederne for at få  

 ændret den negative studieaktivitetserklæring. (J.nr. 2000-0470-712).
Delegation til en institution under ministeriet af  

 Kulturministeriets kompetence til at fastsætte regler.
Bekendtgørelsesformen  

 for regler udstedt af institutionen.
Vejledning Det fremgik af sagens akter  

 at A var studerende ved Det Kongelige Danske Kunstakademis Arkitektskole.
I  

 forårssemestret 1998 deltog han i et kursus-/studieophold i Cape Town,  

 Sydafrika, arrangeret af arkitektskolen.
Der deltog i alt 12 studerende i  

 kurset.
Opholdet blev finansieret dels gennem bevillinger fra Danish  

 Cooperation for Environment and Development (Danced), dels gennem  

 egenfinansiering fra de studerendes side (4.750 kr. pr. studerende).
 I løbet af opholdet opstod  

 der uenighed mellem A og de lærere der var tilknyttet kurset i Sydafrika.  

 Uenigheden angik dels det faglige indhold af studieopholdet og dels  

 anvendelsen  

 af midlerne i den fælleskasse der var skabt ved hjælp af de  

 studerendes  

 egenbetaling.
 En af lærerne fra kurset,  

 lektor B, afgav den 27. marts 1998 følgende erklæring om As  

 studieaktivitet:
Jeg har noteret mig, at du  

 ikke afleverede studieresultater for den indledende 3 ugers øvelsesopgave  

 sammen med UCT [University of Cape Town; min bemærkning].
Jeg skal hermed  

 erindre dig om, at det vil være en forudsætning for ved semesterafslutning at  

 erklære dig studieaktiv, at du afleverer de stillede opgaver til tiden og af  

 en  

 acceptabel kvalitet.
 Jeg har yderligere noteret  

 mig, at du gentagne gange har overtrådt skrevne som uskrevne leveregler  

 vedrørende personlig sikkerhed.
Vi skal hermed indskærpe, at  

 vi tager sikkerhedsspørgsmålet alvorligt, og du må fremover overholde de  

 aftaler, vi har indgået desangående. Sådan som jeg har forstået  

 det, klagede A herefter i e-mail af 3. april 1998 til arkitektskolen over de  

 økonomiske forhold og anvendelsen af de fælles midler i forbindelse med  

 kurset,  

 og i e-mail af 21. april 1998 klagede A over kursets faglige niveau.
As  

 klager  

 blev besvaret i breve/e-mail fra arkitektskolen af 17. og 24. april 1998. I  

 e-mail af 24. april 1998 fra lektor C fremgår det at det var blevet besluttet  

 at fremtidig kommunikation i sagen skulle foregå med professor D som den 2.  

 maj  

 1998 ville tiltræde som lærer på kurset i Sydafrika.
I e-mail sendt den 24. og  

 25. juni 1998 klagede A på ny til arkitektskolen over de økonomiske forhold  

 og  

 over det faglige niveau i forbindelse med studieopholdet.
I As  

 e-mail af 24. juni 1998 bad han desuden om  

 aktindsigt i alt hvad kurset vedrører.
Det fremgik også at A  

 havde besluttet  

 at forlænge sit studieophold ud over den oprindelige afslutningsdato den 22.  

 juni 1998. Han bad i den forbindelse om arkitektskolens hjælp til at  

 attestere  

 at han havde forlænget sit studieophold, idet han skulle bruge en sådan  

 attest  

 til fortsat at kunne fremleje sin lejlighed.
Den 26. juni 1998 forelå et  

 udkast til semesterudtalelse for A.
Af udkastet fremgik bl.a. følgende:
(A) valgte at arbejde med  

 udviklingen i afrikanske, fattige områder i Cape Flats, suppleret med  

 analyser  

 af de overordnede planer for Cape Town.
Med kontakter på universitetet, hos  

 myndigheder, i ngoer etc. deltagelse i en række forelæsninger på  

 universitetet,  

 opsøgen af litteratur og projekter, er der ikke meget, som (A) ikke har haft  

 øje for.
Prioriteringen har imidlertid ikke været klar og han har ikke  

 udviklet  

 et program som styringsværktøj, ligesom kun yderst sporadiske tegnede og  

 ingen  

 skriftlige produkter er blevet afleveret.
Til gengæld er (A) fuld af ideer,  

 som  

 han mundtligt har præsenteret sammen med lysbilledstøttede forklaringer om de  

 studerede områder.
Men igen ofte ustruktureret.
Mange af ideerne er  

 umiddelbart  

 fornuftige, men de når sjældent ned på papir.
Med meget stor energi og  

 interesse kastede (A) sig ud i lokalområderne for at få en fornemmelse af  

 lokalbefolkningens situation og synspunkter, ofte med forbilledlig evne til  

 at  

 komme ind på folk og lære deres synspunkter at kende, til andre tider  

 overskridende de grænser, som holdet var blevet bedt respektere. (A) kom  

 heldigt ud af et par hold-up situationer.
Han har samtidigt været  

 særdeles  

 hjælpsom med hensyn til i egen lejet bil at skaffe medstuderende ud til  

 lokalområderne.
(A) er således blevet meget  

 optaget af lokalbefolkningens behov.
Han er af den overbevisning, der ikke  

 lader sig rokke, at han kan hjælpe lokalbefolkningen, og har derfor valgt at  

 fortsætte opholdet i Sydafrika, med tanker om evt. at tage endnu et semester  

 eller mere på stedet.
(A) har været højaktiv og  

 har opnået en særdeles stor men ikke altid sammenhængende indsigt i mange  

 problemer.
Han savner evne til at se eller diskutere sine egne eventuelle  

 begrænsninger.
Han er en skarp,  

 men ikke  

 særlig følsom kritiker, til tider særdeles uforskammet.
 Overfor denne akkumulering  

 af stor viden og indsigt står det forhold, at (A) har det meget svært med  

 situationer hvor han skal præsentere noget i en større forsamling, men  

 diskussionerne i juni i små grupper med rigelig tid har fungeret fint. (A)  

 har  

 ikke afleveret hverken programmer, tegninger eller skrevne værker fra 1.  

 februar til 30. juni.
Endelig har (A) gjort mange  

 indvendinger bl.a. omkring anvendelsen af de studerendes egenindbetaling til  

 fællesudgifter, som på forhånd har været aftalt og i fællesskab budgetteret,  

 ligesom der er blevet klaget over en lang række andre forhold.
Han har stået  

 ret alene med sin fremgangsmåde og kritik, der er blevet fremført overfor  

 skolens ledelse.
Eftersom intet program eller  

 projekt er afleveret kan (A) ikke erklæres studieaktiv.
Vi er dog rede til at  

 afgive en supplerende udtalelse, når og hvis vi modtager et materiale som  

 resultat af studierne i Cape Town. Sådan som jeg har forstået  

 det, blev udkastet udarbejdet af lektor C som først sendte det til professor  

 D  

 til godkendelse.
Erklæringen blev herefter sendt til udtalelse hos A på den  

 adresse som han havde boet på i Cape Town.
Han var imidlertid flyttet.
A blev  

 derfor først bekendt med den negative studieaktivitetserklæring da han i  

 september  

 1998 vendte hjem til Danmark.
 Den 13. juli 1998 svarede  

 arkitektskolen bl.a. følgende:
I din e-mail af 25. juni  

 til (D) klager du over, at du endnu ikke har modtaget en reaktion på dine  

 tidligere fremsendte beklagelser.
Det var vores opfattelse, at du ville  

 præcisere dine klager, som i din e-mail af 21. april kl. 05.52 ikke fremstår  

 ganske klart.
Professor (D) har oplyst mig om, at han bad dig om dette under  

 hans ophold i Cape Town.
Din klage har nu været  

 forelagt Byplan/DHS [Department of Human Settlements; min bemærkning], som  

 har  

 redegjort for sagen samt overdraget os vedlagte bilagsmateriale, hvoraf en  

 del  

 var modtaget i begyndelsen af maj.
Skolens ledelse kan endvidere af de  

 efterhånden temmelig omfattende sagsakter vedrørende dig og din  

 studiesituation  

 se, at der gennem studiet såvel som tidligere har været personlige problemer.
Såvidt vi kan forstå, drejer  

 din aktuelle klage sig primært om et beløb på kr. 4.750.-, du som studerende  

 har indbetalt til studieopholdet i Cape Town  specifikt til studerendes  

 fællesudgifter.
DHS har oplyst arkitektskolens ledelse om, at dette var en  

 klar  

 forudsætning for deltagelse i projektet.
Efter det oplyste, er midlerne  

 blevet  

 anvendt efter fælles beslutninger og forvaltet af de tilknyttede lærere.  

 Arkitektskolen kan oplyse dig, at denne praksis er helt sædvanlig og gælder  

 for  

 stort set alle studierejser i forbindelse med arkitektstudiet.
Skolen har  

 derfor vanskeligt ved at se berettigelsen af din klage.
 Af dine beklagelser fremgår  

 også utilfredshed med kursets faglige niveau, hvilket dog fremstår ganske  

 uargumenteret.
 Vi skal derfor forud for en  

 evt. viderebehandling af din klagesag bede dig om at præcisere klagen på  

 disse  

 to forskellige områder:
- det økonomiske - det faglige. Den 9. september 1998  

 afleverede A personligt en klage over forløbet af studieopholdet i Sydafrika  

 til Kulturministeriet.
Det fremgik af klagen at A dagen forinden havde talt  

 med  

 inspektør E på Arkitektskolen og i den forbindelse var blevet gjort bekendt  

 med  

 den negative semesterudtalelse der lå i hans elevmappe på skolen.
Han bestred  

 at han ikke skulle have været studieaktiv, og påpegede i den forbindelse at  

 han  

 havde afleveret et program i februar måned 1998, og at han også havde  

 afleveret  

 sit projekt i form af mundtlig fremlæggelse over for to lærere.
Ministeriet  

 sendte den 13. oktober 1998 As klage til Kunstakademiets Arkitektskole  

 til  

 behandling.
Den 23. november 1998  

 afleverede A et nyt brev om sagen til Kulturministeriet.
A skrev bl.a. at han  

 stadig ikke mente at have fået svar på sin anmodning om aktindsigt, og gav på  

 ny udtryk for at han ikke kunne forstå at han i semesterudtalelsen var blevet  

 erklæret ikke studieaktiv.
Det fremgik også af brevet at han  

 havde sendt en  

 klage over den negative studieaktivitetserklæring til formanden for  

 studienævnet, men at denne havde givet ham klagen tilbage med besked om at  

 den  

 i stedet skulle rettes til rektor.
Kulturministeriet sendte den 11. december  

 1998 hans brev til arkitektskolen således at det han havde anført, kunne  

 indgå  

 i grundlaget for behandlingen af klagesagen.
Ministeriet gjorde samtidig  

 arkitektskolen opmærksom på at A havde anmodet om aktindsigt i en eller flere  

 af skolens sager.
Den 2. december 1998 skrev  

 rektor for Kunstakademiets Arkitektskole til A at han havde bedt Institut for  

 By- og Landskabsplanlægning om en redegørelse i anledning af klagen.
Rektor  

 skrev desuden bl.a. følgende:
Der er dog et par ting, som  

 jeg allerede nu kan kommentere.
Som du ved fik inspektør (E) i sommer  

 forelagt  

 dine klager og var derfor vidende om, at din studieafdeling ikke ville  

 erklære  

 dig studieaktiv i forårssemestret.
Han har oplyst mig om, at du da du dukkede  

 op på hans kontor for at få kopi af skolens brev til dig  sendt i juli  

 d.å.  

 til den af dig oplyste officielle adresse, fik du et relevant råd, nemlig: at  

 det med en negativ semesterudtalelse var vigtigt, at du fik udarbejdet et  

 studieprogram  

 for efteråret, som kunne godkendes af din studieafdeling.
Studieprogrammets  

 gennemførelse er jo som bekendt grundlaget for, at man som studerende kan  

 karakteriseres  

 som aktiv. Ved brev af 16. december  

 1998 sendte arkitektskolens ledelsessekretariat noget af det materiale til A  

 som beskrev de økonomiske forhold i forbindelse med studieopholdet i Cape  

 Town.
Den 20. december 1998 skrev  

 A igen til Kulturministeriet om sagen.
Han skrev bl.a. at han stadig ikke  

 mente  

 at have fået fuld aktindsigt.
Samtidig bad han ministeriet sørge for at den  

 negative semesterudtalelse som han havde fået, blev annulleret.
A henviste i  

 den forbindelse til  

  

 at  

  

 han først fik  

 noget at vide om den negative studieaktivitetserklæring da han i september  

 1998  

 vendte hjem fra Sydafrika,  

  

 at  

  

 erklæringen var benævnt et udkast, og  

  

 at  

  

 han intet kendte til reglerne om studieaktivitetserklæringer, herunder reglen  

 om klagefrist på 5 dage.
Ved brev af 18. januar 1999 sendte Kulturministeriet  

 As brev til arkitektskolen.
Den 19. januar 1999 traf  

 arkitektskolen afgørelse i sagen.
Af afgørelsen fremgår bl.a. følgende:
Vedr. spørgsmål nr. 1 (side 1 i dit brev af 23/11-98) De bilag  der er omtalt i brevet  

 til Kulturministeriet og fremsendt til dig ved brev af 13/7-98 og senere igen  

 d. 23/11-98 fremsendt til dig fra min sekretær  er det samme materiale,  

 der  

 findes i din studiejournal.
Din studiejournal er jo  som du ved   

 til enhver  

 tid tilgængelig for dig.
Vedr. spørgsmål nr. 3 og 4 (side 1 i dit brev af 23/11-98) Du efterlyser her en  

 redegørelse for sagen fra studieafdelingen (Byplan/DHS) og  

 ledelsen i forbindelse  

 med spørgsmål nr. 1.
 Studieafdelingens  

 redegørelse foreligger  som du ved  netop i form af  

 semesterudtalelsen.
 Såvel min som inspektør  

 (E)s opfattelse af sagen bygger på samtaler med de involverede lærere  

 og det i  

 studiejournalen foreliggende materiale  herunder de seneste udmeldinger  

 til  

 dig dels om dine studieresultater, dels omkring dit ophold i Cape Town   

 hvoraf  

 det kan udlæses, at der har været tale om en positiv særbehandling af dig og  

 hensyn til dine personlige forhold.
Vedr. økonomisk klagepunkt nr. 1 (side 2 i dit brev af 23/11-98) Af de bilag, der blev  

 fremsendt ved brev af 16/12-98, fremgår de økonomiske forhold og betingelser  

 for Cape Town kurset, ligesom der i brev af 13/7-98 fra inspektør (E)  

 bemærkes,  

 at det fra studieafdelingen er oplyst, at den s.k. selvfinansiering (de  

 midler,  

 de studerende selv har indbetalt til brug for studieopholdet)  efter  

 sædvanlig  

 skolepraksis  er anvendt i hh.t. fælles beslutning blandt deltagende  

 studerende og lærere og forvaltet af de tilknyttede lærere.
Der blev allerede  

 ved introduktionsmøde til kurset oplyst om den s.k. selvfinansiering og den  

 1/12-97 blev et notat herom uddelt til deltagerne.
Dine påstande om, at flere  

 af lærerne skulle have handlet uretmæssigt med de studerendes og  

 Danceds  

 midler, må jeg bl.a. med henvisning til det aflagte regnskab tilbagevise som  

 grundløse.
Vedr. spørgsmål nr. 5 (side 3 i dit brev af 23/11-98) Her skal jeg henvise til det  

 fremlagte regnskab (som du har modtaget kopi af) og til Professor (D)s  

 bemærkninger i hans vedlagte redegørelse.
Vedr. din påstand om kursets manglende faglige kvalitet (siderne 3, 4  

 og 5 i dit brev af 23/11-98) Her skal henvises til  

 vedlagte to evalueringer, hhv. til Danced og til skolens Studienævn.
Vedr. spørgsmål nr. 6 (side 6 i dit brev af 23/11-98) Her skal henvises til  

 Professor (D)s vedlagte redegørelse.
Vedr. spørgsmål nr. 7 (side 6 i dit brev af 23/11-98) M.h.t. inspektør (E)s  

 bemærkninger i forbindelse med din anmodning om aktindsigt, må det handle om  

 en  

 misforståelse.
Materialet er jo  som det fremgår af ovenstående   

 også blevet  

 fremsendt til dig d. 13/7-98 til den adresse, skolen på det tidspunkt var i  

 besiddelse af, genfremsendt d. 23/11-98 og d. 16/12-98 suppleret med  

 materiale  

 om de økonomiske betingelser og forhold vedr.
Cape Town kurset.
Vedr. spørgsmål nr. 8 (side 6 i dit brev af 23/11-98) Her skal ligeledes henvises  

 til professor (D)s vedlagte redegørelse.
Han gør i redegørelsen  

 opmærksom på,  

 at semesterudtalelsen indeholdt en mulighed for dig at få en slags  

 reevaluering, når du kom hjem fra Cape Town.
Som han oplyser, har han fortsat  

 ikke set hverken færdige programmer eller færdige forslag.
Erklæringen om  

 ikke-studieaktiv må derfor fastholdes.
Vedr. spørgsmål nr. 9 og 10 (side 7 i dit brev af 23/11-98) Skolen har naturligvis   

 tilgængeligt på hvert afdelingskontor, på studiekontoret, i administrationen  

 og  

 i Elevforsamlingen  regler for såvel pædagogisk vejledning &  

 studieaktivitetserklæringer (semesterudtalelse) og klager vedr. disse.
Af reglerne om  

 aktivitetserklæringer fremgår bl.a. at klage over en negativ  

 aktivitetserklæring skal fremsættes til klagenævnet, som består af de interne  

 medlemmer i det af Skolerådet nedsatte afgangsudvalg.
I kraft af sit  

 formandskab for afgangsudvalget er rektor også formand for klagenævnet.
En  

 klage skal fremsættes skriftligt senest 5 dage efter, at erklæringen er  

 afgivet.
 Klagenævnet eller  

 undertegnede har ikke  trods den meget omfattende korrespondance mellem  

 dig og  

 forskellige personer på skolen  modtaget en reel klage over vurderingen  

 af dig  

 som ikke-studieaktiv før dit brev af 23/11-98.
Klagenævnet ville  

 naturligvis have set velvilligt på en overskridelse af klagefristen, da du jo  

 ikke var i Danmark på det aktuelle tidspunkt, men modtog altså først din  

 formelle klage d. 23/11-98. Jeg har derfor i min egenskab som rektor så  

 grundigt som muligt sat mig ind i sagen og må derefter henvise til  

 studieaktivitetserklæringen, som ifølge professor (D)s redegørelse er  

 udarbejdet af ham og lektor (C) i fællesskab.
De står begge inde for  

 erklæringen og de står fortsat fast på afgørelsen.
Generelle bemærkninger Som du sikkert ved, er det  

 første gang skolen deltager i et samarbejde af en karakter præcist som kurset  

 i  

 Cape Town.
Som det fremgår af de to vedlagte rapporter, hhv. til Danced og  

 skolens Studienævn, har der været mange vanskeligheder for alle involverede  

 parter.
Skolen og de deltagende lærere har naturligvis draget lærdom af de  

 indhøstede erfaringer og evt. fremtidige kurser vil forhåbentlig forløbe med  

 langt færre problemer.
Dine fremsatte ubegrundede  

 beskyldninger over for de deltagende lærere vedr. bedrageriske  

 forhold har  

 ikke gjort situationen lettere for lærerne og har næppe medvirket til at  

 skabe  

 et godt grundlag for samarbejde med og i gruppen.
Sådanne beskyldninger må  

 naturligvis, hvis de fremsættes, være begrundede.
Alt andet er uhørt.
Det er mit helt klare indtryk,  

 at lærerne har udvist en langt større tålmodighed over for dig, end man på  

 nogen måde kan begære, og deres indstilling over for og vejledning af dig har  

 været båret af en stor velvilje og et ønske om, at det skal gå dig godt som  

 studerende. Af professor Ds redegørelse  

 af 2. januar 1999 som der er henvist til i afgørelsen, fremgår bl.a.  

 følgende:
Økonomisk klagepunkt nr. 1  

 (se brevet side 2) betegner så vidt mig bekendt sagens start, nemlig en  

 uenighed, der opstår i Cape Town, om den rette anvendelse af den kasse, der  

 hidrører fra de studerendes egenbetaling.
Argumenter for den af DHS/Byplan  

 valgte måde at administrere denne kasse på er allerede tidligere fremlagt,  

 idet  

 vi har benyttet den på Skolen sædvanligt anvendte praksis.
Andre må afgøre om  

 denne praksis, som (A) antyder har været uhensigtsmæssig eller ulovlig, eller  

 om den, som han ønsker det, skal ændres på fremtidige længere varende kurser  

 i  

 udlandet.
Spørgsmål/klagepunkt nr. 6  

 (se side 6) omhandler et møde med mig.
Dette møde blev afholdt på  

 universitetet  

 i Cape Town den 4. maj som et ud af en serie tilbagevendende møder med hver  

 enkelt af de studerende gennem hele mit månedlange ophold, men først altså  

 med  

 (A). Det var mit ønske at få oplyst, om han under alle omstændigheder  

 opretholdt sin skriftlige klage, idet det i så fald efter min mening blot  

 ville  

 forpeste forholdet os i mellem og det faglige miljø i øvrigt at gå ind i en  

 lang og udsigtsløs mundtlig diskussion.
(A) meddelte mig, at han  

 under alle omstændigheder opretholdt den skriftlige klage.
Dette tog jeg til  

 efterretning og bad ham herefter om muligt præcisere sin klage, som efter min  

 mening er urimeligt rodet skrevet.
En sådan præcisering ville, sagde jeg,  

 måske  

 gøre det lettere for skolens ledelse at svare på en for alle parter fornuftig  

 facon.
Spørgsmål/klagepunkt nr. 8  

 (brevet side 6) omhandler semesterudtalelsen vedr. foråret 1998. Jeg må  

 fastholde, at jeg ikke har set færdigt udarbejdede programmer for (A)s  

 virksomhed i Sydafrika eller færdige forslag til aflevering ved semestrets  

 afslutning.
Jeg gør i den forbindelse opmærksom på, at den afsluttende  

 evaluering ikke-studieaktiv var forsynet med en blød vending om  

 en slags  

 reevaluering, hvis han til efterårssemestret vendte hjem med forslag til  

 bedømmelse.
 Men jeg har heller ikke, da  

 han vendte hjem til efterårssemestret 1998 eller senere på året, set færdige  

 programmer eller færdige forslag fra opholdet på Cape Town University.
Spørgsmål/klagepunkt nr. 9  

 (brevet side 7) omhandler Studienævnets behandling af semesterudtalelsen.  

 Denne  

 behandling er foranlediget af mig på Institutbestyrelsens vegne, idet vi har  

 ønsket at undgå enhver misforståelse eller unfair form for behandling af (A).  

 Det er også rigtigt, at jeg har opfordret (A) til selv at kontakte  

 Studienævnet  

 om forhold, hvor han har følt sig dårligt behandlet.
Det kunne ikke være min  

 sag at advokere for ham.
Der foreligger herefter svar fra Studienævnet, som  

 jeg  

 skal henholde mig til.
Spørgsmål/klagepunkt nr. 10  

 (brevet side 7) omhandler yderligere, nye besværinger over selve  

 semesterudtalelsen.
Jeg skal hertil svare, at den er udarbejdet af lektor (C)  

 og jeg selv i samarbejde, og at vi begge står inde for indholdet. Den 25. januar 1999 meddelte  

 arkitektskolen Kulturministeriet at der ikke efter arkitektskolens opfattelse  

 i  

 As brev  

 af 20. december 1998 var rejst  

 spørgsmål eller klagepunkter der ikke var redegjort for i den trufne  

 afgørelse.  

 Skolen oplyste at det var dens opfattelse at A havde fået fuld aktindsigt i  

 sagens dokumenter, nemlig 1) hans studiejournal, 2) skolens aftale med Danced  

 vedrørende Cape Town-kurset, 3) skolens afrapportering og regnskab til Danced  

 vedrørende Cape Town-kurset og 4) skolens evaluering af Cape Town-kurset til  

 skolens studienævn.
Arkitektskolen betragtede herefter sagen som afsluttet.
Ved brev af 28. januar 1999  

 klagede A over arkitektskolens afgørelse til Kulturministeriet.
Ministeriet  

 traf den 25. februar 1999 følgende afgørelse:
 Kulturministeriet forstår  

 Deres henvendelser primært som 1) en klage over forløbet af studieopholdet,  

 herunder finansiering og økonomiske dispositioner i forbindelse med opholdet  

 i  

 Syd Afrika, 2) en klage over det faglige indhold og niveau af studieopholdet,  

 3) manglende imødekommelse af anmodning om aktindsigt i dokumenter med  

 relation  

 til studieturen, og 4) negativ aktivitetserklæring for forårssemesteret 1998.
 Kulturministeriet har efter  

 en gennemgang af sagen ikke fundet grundlag for at foretage sig videre i  

 anledning af Deres klage over finansiering/økonomiske dispositioner eller det  

 faglige indhold/niveau af studieopholdet (punkt 1 og 2). Ministeriet finder  

 Kunstakademiets Arkitektskoles redegørelse, for så vidt angår disse punkter,  

 tilfredsstillende.
For så vidt angår Deres  

 klage over manglende aktindsigt (punkt 3), fremgår det af sagen, herunder  

 bl.a.  

 af brev af 16. december 1998 og brev af 19. januar 1999 fra Kunstakademiets  

 Arkitektskole til Dem, at De er meddelt aktindsigt i alle dokumenter i den  

 pågældende sag om studieturen til Cape Town, Syd Afrika.
Ministeriet finder  

 derfor Deres klagepunkt vedrørende manglende aktindsigt for ubegrundet.
Kulturministeriet finder  

 imidlertid ikke, at der er grundlag for at afvise at behandle Deres klage  

 over  

 den negative studieaktivitetserklæring.
Ministeriet har derfor i dag bedt  

 Kunstakademiets Arkitektskole om at behandle klagesagen i skolens  

 klagenævn. Kulturministeriet oversendte  

 samme dag sagen til arkitektskolen med henblik på at klagen over den negative  

 studieaktivitetserklæring kunne blive behandlet i skolens klagenævn.
Af  

 fremsendelsesbrevet til arkitektskolen fremgår bl.a.:
 Klagenævnets afgørelse skal  

 relatere sig til de gældende interne regler for pædagogisk vejledning og  

 studieaktivitetserklæring vedtaget i skolerådet den 24. april 1996, samt § 8  

 i  

 bekendtgørelse nr. 539 af 11. juli 1991 om arkitektuddannelsen ved Det  

 Kongelige Danske Kunstakademis Arkitektskole og Arkitektskolen i Aarhus.
 Kulturministeriet skal  

 henlede opmærksomheden på, at (A) bl.a. i sit klagebrev afleveret 9.  

 september  

 1998 i Kulturministeriet gør gældende, at der var vedtaget et program (en  

 individuel studieplan i henhold til § 3, stk. 1), jf. bilag 2 og 3 til det  

 pågældende brev.
 Ministeriet skal endvidere  

 henlede opmærksomheden på de interne regler om studieaktivitetserklæring, jf.  

 §  

 3, stk. 3, hvoraf fremgår, at så snart den studerendes lærere skønner, at der  

 er risiko for en negativ studieaktivitetserklæring, jf. § 8 i  

 bekendtgørelsen,  

 skal de give en skriftlig advarsel herom.
Endelig skal  

 Kulturministeriet henstille, at studerende, der gives en negativ  

 studieaktivitetserklæring, samtidig hermed vejledes om klageadgang og  

 klagefrist. Den 22. marts 1999 forelå en  

 foreløbig afgørelse i sagen fra klagenævnet ved Kunstakademiets  

 Arkitektskole.  

 Af afgørelsen fremgår bl.a. følgende:
 Klagenævnet har nu  

 behandlet sagen og har i henhold til gældende regler vedrørende  

 studieaktivitetserklæringer  

 (§ 8 i Kulturministeriets bekendtgørelse af 11/7-91 og §§ 3 og 4 i skolens  

 interne regler af 24/4-96  begge vedlagt) lagt vægt på følgende  

 forhold:
 ·  

  

 	  

 Du blev den 27/3-98  

  

 skriftligt  

  

 advaret om, at der forelå risiko for negativ  

 studieaktivitetserklæring, idet du ikke havde afleveret studieresultater  

 efter  

 den indledende øvelsesopgave og der blev samtidig oplyst dig, at afleverede  

 studieresultater er forudsætningen for en positiv aktivitetserklæring (se  

 vedlagte kopi).
 ·  

  

 	  

 Af særlige hensyn til dig  trods mange  

 efterfølgende mundtlige advarsler om manglende aflevering af studieresultater  

   

 gav studielederen dig mulighed for at få ændret den negative  

 studieaktivitetserklæring, hvis du inden efterårssemestrets begyndelse  

 fremlagde studieresultater, der kunne berettige til en positiv  

 studieaktivitetserklæring (se vedlagte kopi).
·  

  

 	  

 Klagenævnet er bekendt med, at du efter det  

 oplyste ikke har modtaget den negative studieaktivitetserklæring før ved din  

 hjemkomst fra Sydafrika i september måned 1998, hvilket er årsagen til, at  

 din  

 klage over erklæringen først er indkommet til skolen langt efter at den  

 sædvanlige klagefrist er udløbet.
Muligheden for at aflevere  

 studieresultaterne  

 har dog været til stede siden din hjemkomst, men studielederen har så sent  

 som  

 i januar måned 1999 måttet konstatere, at du på trods af ovennævnte særlige  

 tilbud ikke har fremlagt studieresultater for forårssemesteret 1998.
På det foreliggende grundlag  

 finder klagenævnet ikke, at du er blevet stillet ringere end andre studerende  

 og finder derfor ikke anledning til at ændre instituttets erklæring om  

 negativ  

 studieaktivitet for forårssemestret 1998. Den foreløbige afgørelse  

 blev sendt til A med henblik på bemærkninger.
I brev af 31. marts 1999  

 fremsatte A sine bemærkninger.
A benægtede at han skulle have modtaget  

 mundtlige advarsler efter den skriftlige advarsel han modtog i marts 1998.  

 Herudover skrev han bl.a. følgende:
Hvad angår muligheden for  

 at få ændret aktivitetserklæringen som så storsindet skulle være tilbudt mig,  

 må jeg med skam meddele at det i første omgang slet ikke er gået op for mig,  

 Dels fordi at det der står i semesterudtalelsen er noget andet:  

  

 Eftersom intet program eller projekt er  

 afleveret kan (A) ikke erklæres studieaktiv.
Vi er dog rede til at afgive en  

 supplerende udtalelse, når og hvis vi modtager et materiale som er resultat  

 af  

 studierne i Cape Town.  

  

 og dels fordi at da jeg ved min hjemkomst meddeler  

 at mit studiemateriale er forsvundet ved indbrud og tyveri af kuffert  

 (stemplet  

 tyverianmeldelse vedlægges) modtages dette med et skuldertræk af professor  

 (D).  

 Jeg er derefter i den tro at der af den vej ikke står yderligere muligheder  

 åbne.
Så snart det går op for mig at det har forholdt sig anderledes tager  

 jeg  

 i brev af 17/2 1999 stilet til bl.a.
Professor (D) imod tilbudet om at  

 præsentere Professor (D) for en efterlods aflevering og ophængning.
Jeg gør  

 opmærksom på at Professor (D) 2/1-1999 og rektor 19/1-1999 taler om en  

 slags  

 reevaluering  hvad det så end er, men det er vel det der nu  

 bliver formuleret  

 og udlagt som en mulighed for at den negative aktivitetserklæring skulle  

 kunne  

 ændres.
Hvis det særlige tilbud har stået åbent til så sent som januar måned  

 1999, hvad er så grunden til at det lukkes (hvis det lukkes?) i februar og at  

 Professor (D) ikke reagerer  heller ikke på min mundtlige opfølgning  

 ved mit  

 møde med ham og min nu tildelte lærer? Der skal være et fagligt  

 niveau.
Det er om elevens status i forhold til dette, at den pædagogiske  

 vejledning skal udtale sig.
Selvom man er dygtig skal man også være aktiv.  

 Aktivitetserklæringen skal udtale sig om aktiviteten og ikke kvaliteten.
Man  

 kan ikke erklæres aktiv hvis man uden gyldig grund i høj grad ikke har  

 deltaget  

 i studieenhedens faglige aktiviteter.
Det er ikke det der er i vejen.
Ifølge  

 semesterudtalelsen er det fordi jeg 1  ikke har afleveret program, 2  

  ikke  

 har afleveret projekt.
Ad. 1 jeg har afleveret et program i februar.
Jeg har  

 i  

 april/maj afleveret ved mellemgennemgang en skitseophængning der de fakto var  

 en videreprogrammering af februars programarbejde.
Jeg henholdt mig explicit  

 over for lærer (F) til dette programarbejde og man kan for så vidt sige at  

 MSDFen er mit program eller programmatiske udgangspunkt.
Ad. 2 jeg har  

 ved  

 hver gennemgang ved afslutning af en lærerperiode deltaget i denne gennemgang  

 med mundtlig fremlæggelse af materiale, tegner og tekst og andet.
Der findes  

 ingen gennemgange hvor jeg ikke er mødt op eller har fremvist materiale  

 indeholdende mit projektarbejde.
Så vidt jeg kan se er det springende punkt  

 hvad definitionen på en aflevering er og hvornår denne finder sted i tid og  

 rum. ( ) Herunder er det vigtigt at afklare om aflevering betyder afhændelse,  

 midlertidig eller permanent eller ej.
Jeg tror ikke det kan betyde dette og  

 derfor må det være kravet om personens tilstedeværelse for bedømmende  

 instans.  

 Man bliver indkaldt til en fremlæggelse og både person såvel som materiale  

 skal  

 være til stede.
Det er vanskeligt at afgøre om der stilles formkrav.  

 Mundtlighed måske.
Til materialet næppe.
Måske kan det kræves at programmet  

 har  

 skriftlig form.
Skal det være engelsk eller dansk? Den 17. maj 1999 traf  

 klagenævnet en endelig afgørelse med samme resultat og begrundelse som den  

 foreløbige afgørelse.
A klagede den 31. maj 1999  

 over afgørelsen til Kulturministeriet.
Han anførte at definitionen på en  

 aflevering efter hans opfattelse var en mundtlig præsentation  

 over for lærere  

 og medstuderende.
 Kulturministeriet traf  

 afgørelse i sagen den 14. september 1999. Ministeriet skrev bl.a. følgende:
Ved brev af 31. maj 1999  

 har De på ny henvendt Dem til Kulturministeriet i sagen.
Kulturministeriet  

 har  

 sammenfattet Deres klage med tilhørende bilag til at vedrøre 4 forhold: 1)  

 forløbet af studieopholdet i Sydafrika, 2) klage over negativ  

 studieaktivitetserklæring, 3) indholdet af den pædagogiske vejledning og 4 )  

 spørgsmålet om karakteren af de dokumenter, De fik udleveret i forbindelse  

 med  

 Deres begæring om aktindsigt.
For så vidt angår  

 spørgsmålet om forløbet af studieopholdet i Sydafrika (punkt 1), finder  

 ministeriet  

 ikke, at De er fremkommet med nye, væsentlige oplysninger i sagen i forhold  

 til  

 ministeriets tidligere afgørelse.
Kulturministeriet kan derfor henholde sig  

 til  

 sin afgørelse af 25. februar 1999.
For så vidt angår klage over  

 negativ studieaktivitetserklæring (punkt 2), fremgår det af bekendtgørelse  

 nr.  

 539 af 11. juni 1991 om arkitektuddannelsen ved Det Kongelige Danske  

 Kunstakademis Arkitektskole og Arkitektskolen i Aarhus, at ved afslutningen  

 af  

 hvert semester udformer studieenhedens lærere en studieaktivitetserklæring  

 for  

 hver enkelt studerende.
Aktivitetserklæringen skal konkludere, om den  

 studerende har været studieaktiv i det forløbne semester, jf. § 8, stk. 1.
 Den studerende kan ikke  

 erklæres studieaktiv, såfremt den studerende uden gyldig grund i høj grad  

 ikke  

 har deltaget i studieenhedens faglige aktiviteter, eller såfremt den  

 studerende  

 har undladt at aflevere besvarelser af studieplanens opgaver, jf. § 8, stk.  

 2.
 Det skal af skolens  

 studieplan fremgå, hvilke opgaver og aktiviteter den studerende forventes at  

 udføre i løbet af de forskellige semestre, jf. § 8, stk. 3.
 Skønner studieenhedens  

 lærere, at der er en risiko for, at den studerende ikke får godkendt et  

 semester  

 efter § 8, stk. 2, gives en skriftlig advarsel herom, jf. § 8, stk. 4.
Af skolens interne regler  

 for pædagogisk vejledning og studieaktivitetserklæring af 24. april 1996  

 fremgår endvidere, at en studieaktivitetserklæring skal være en vurdering af  

 den studerendes deltagelse i studieenhedens faglige aktiviteter, hvilket vil  

 sige enten aktivitet i forhold til stedets studieplan, eller aktivitet i  

 forhold til en individuel studieplan, som er aftalt skriftligt med  

 studiestedet.
Aktivitetsspørgsmålet omfatter helheden af øvelser, kurser mv.,  

 som indgår i studieplanen.
Det fremgår af studieplanen  

 for studieopholdet i Sydafrika (handout nr. 1 og 2, som vedlægges), at 1.  

 fase  

 i semestret løber fra 2. marts til 23. marts 1998.  

 Det fremgår videre, at The Nature of this  

 phase of the project is both descriptive and interpretative.
The descriptive  

 dimension involves the collection and compilation of information, mainly in  

 graphic and statistical form, about the various structural components which  

 comprise the built environments of a number of different local areas.
Det følger videre, at The product of the phase  

 will be a document incorporating descriptive maps and diagrams together with  

 explanatory text, which communicates your groups personal but substantiated,  

 understanding of how the area works and why it works the way it does.
The  

 product should be presented in A3 format and should address issues across  

 scales for reasons of convenience, a description of the main descriptive and  

 interpretative products are outlined seperately.
They do not necessarily have  

 to be presented in this form.  

 Der følger herefter en række  

 programpunkter under overskriften descriptive og  

 interpretative.
 Endelig følger det af handout 1, at  

 Collectively the documents will provide essential background  

 information for  

 phase 2.
Det fremgår af sagens akter,  

 at De den 27. marts 1998 af lektor (B) blev advaret om, at De ikke havde  

 afleveret studieresultater for den indledende 3 ugers øvelsesopgave sammen  

 med  

 University of Cape Town.
Kunstakademiets Arkitektskole har endvidere i sin  

 foreløbige afgørelse af 22. marts 1999 oplyst, at der samtidig blev gjort  

 opmærksom på, at afleverede studieresultater er forudsætningen for en positiv  

 aktivitetserklæring.
 Det fremgår videre af den  

 foreløbige afgørelse, at skolen har tilbudt Dem, at De kunne aflevere Deres  

 studieresultater efter Deres hjemkomst, men at De så sent som i januar 1999  

 ikke havde fremlagt Deres studieresultater for forårssemestret 1998.
 Kulturministeriet finder på  

 baggrund af ovenstående at kunne lægge til grund, at De ikke har afleveret  

 studieresultater for den indledende 3 ugers øvelsesopgave i overensstemmelse  

 med det i studieplanen forudsatte.  

 Det fremgår heraf, at De skulle have afleveret a document incorporating  

 descriptive maps and diagrams together with explanatory text.  

 Kulturministeriet  

 finder derfor ikke grundlag for at ændre Kunstakademiets Arkitektskoles  

 afgørelse af 17. maj 1999.
 For så vidt angår indholdet  

 af den pædagogiske vejledning (punkt 3), fremgår det af ovennævnte  

 bekendtgørelse, at ved afslutningen af hvert semester giver studieenhedens  

 lærere en skriftlig pædagogisk vejledning til hver enkelt studerende, jf. §  

 7,  

 stk. 1.
 Vejledningen skal være en  

 vurdering af den studerendes faglige indsats og udvikling i det forløbne  

 semester og skal påpege manglende færdigheder samt indeholde konkrete råd  

 vedrørende arten og omfanget af den studerendes indsats i det efterfølgende  

 semester, jf. § 7, stk. 2.
Kulturministeriet skal  

 bemærke, at den pædagogiske vejledning netop er en vejledning af den  

 studerende,  

 og at der i sagens natur ikke er knyttet retsvirkninger til vejledningen.
Der  

 er således ikke tale om en afgørelse i forvaltningslovens forstand, som kan  

 påklages til Kulturministeriet.
Da ministeriet som tilsynsmyndighed i øvrigt  

 ikke finder anledning til at behandle spørgsmålet yderligere, agter  

 ministeriet  

 ikke at foretage sig videre i denne anledning.
For så vidt angår  

 spørgsmålet om aktindsigt (punkt 4), følger det af forvaltningslovens § 9, at  

 den der er part i en sag, hvori der er eller vil blive truffet afgørelse af  

 en  

 forvaltningsmyndighed, kan forlange at blive gjort bekendt med sagens  

 dokumenter.
Begæringen skal angive den sag, hvis dokumenter den pågældende  

 ønsker at blive gjort bekendt med.
Retten til aktindsigt er  

 således en ret til at gøre sig bekendt med de akter, der rent faktisk findes  

 på  

 sagen, og ikke en adgang til at bestemme, hvilke oplysninger eller  

 dokumenter,  

 der eksisterer på en bestemt sag.
Kulturministeriet skal derfor afslå Deres  

 anmodning om at berigtige visse oplysninger på sagen.
Da De allerede har fået  

 lejlighed til at gøre Dem bekendt med alle sagens akter, kan  

 Kulturministeriet  

 i øvrigt henholde sig til sin afgørelse af 25. februar 1999. Den 19. september 1999  

 henvendte A sig igen til Kulturministeriet om sagen.
Han bemærkede at det af  

 den studieplan der var nævnt i afgørelsen, fremgik at der var tale om  

 gruppearbejde og ikke om individuel aflevering.
A klagede den 4. oktober  

 1999 over sagen til mig.
Om muligheden for at få ændret den negative  

 studieaktivitetserklæring skrev han bl.a. følgende:
Men et supplement er jo for  

 at være præcis noget andet end en ændring (er en sådan ændring formel mulig?)  

 og der er en praksis på skolen hvor man lader studerende der har haft  

 problemer  

 med afleveringen få en dispensation med ny frist til før skoleåret starter  

 igen.
Denne tidsramme er overskredet da jeg kommer hjem i september.  

 Ligeledes  

 er en ankefrist på kun fem dage overskredet hvilket rektor henholder sig til  

 i  

 første omgang.
Ministeriet skriver 14/9-99 side 3:
Det fremgår videre af den  

 foreløbige afgørelse, at skolen har tilbudt Dem, at De kunne aflevere Deres  

 studieresultater efter Deres hjemkomst, men at De så sent som i januar 1999  

 ikke havde fremlagt Deres studieresultater fra forårssemestret 1998. Klagenævnets foreløbige  

 afgørelse 22/3-1999 siger dog også:
... gav studielederen dig  

 mulighed for at få ændret den negative studieaktivitetserklæring, hvis du  

  

 inden  

 efterårssemestrets begyndelse  

 fremlagde studieresultater. (min  

 understregning). Dette stemmer mere overens med min opfattelse af den  

 gældende  

 tidsramme og da jeg kommer hjem efter semestrets begyndelse så synes min  

 mulighed for aflevering tabt for mig.
Jeg mener ministeriets påstand om at  

 jeg  

  

 efter  

  

 min hjemkomst er blevet tilbudt at  

 kunne aflevere er en uforsigtig læsning af hvad skolens skrivelse i nogen  

 henseender giver anledning til at tro, men som netop ikke udtales eksakt.
I  

 januar er jeg i Cape Town.
Da jeg i februar er kommet hjem og læser de  

 papirer  

 hvoraf det skulle kunne sluttes, at jeg kunne have afleveret så sent som  

 januar,  

 så beder jeg umiddelbart om at få lejlighed til at fremlægge.
D.v.s. så snart  

 jeg får noget der giver sig ud for at have været et tilbud accepterer jeg og  

 tilbyder skriftligt at aflevere.
Dette meddeler jeg såvel ankenævnet inden  

 dets  

 endelige afgørelse såvel som ministeriet.
Jeg vil gerne have at vide hvornår  

 tilbudet er trukket tilbage og med hvilken begrundelse.
Jeg mener igen  

 ministeriets fremstilling er stærkt kritisabel på baggrund af den senere  

 information de har fået. Jeg sendte den 11. oktober 1999 As brev  

 videre til Kulturministeriet som en anmodning fra A om at ministeriet  

 besvarede  

 hans brev af 19. september 1999 og ved besvarelsen inddrog det som han havde  

 anført i sin klage til mig.
Kulturministeriet bad på  

 baggrund af As nye henvendelse den 11. oktober 1999 arkitektskolen om  

 en  

 udtalelse.
I arkitektskolens udtalelse af 28. oktober 1999 blev det bekræftet  

 at der var tale om gruppeaflevering, men at A efter eget ønske ikke deltog i  

 den gruppe som de 11 andre studerende på kurset dannede.
I brev af 4. november 1999  

 fremkom A med sine bemærkninger til arkitektskolens udtalelse.
A skrev bl.a.  

 at  

 han mente at han havde været en del af den store fælles gruppe hvor alle de  

 øvrige studerende deltog.
Ved brev af 1. december 1999 sendte han yderligere  

 materiale i sagen til Kulturministeriet.
 Den 10. januar 2000 skrev  

 Kulturministeriet bl.a. følgende til A:
 Idet Kulturministeriet  

 lægger vægt på udtalelsen fra Kunstakademiets Arkitektskole, og således  

 lægger  

 til grund, at De ikke har foretaget aflevering sammen med gruppen af de  

 øvrige  

 danske studerende eller som enkeltperson, finder ministeriet fortsat at kunne  

 henholde sig til sin afgørelse af 14. september 1999.
Ministeriet finder således  

 ikke at kunne tillægge det særlig betydning, at De i et vist omfang har  

 deltaget i gruppens arbejde, idet De ved afleveringen af opgaven den 20.  

 marts  

 1998 ikke er anført som en del af gruppen på lige fod med de øvrige  

 studerende.  

 Kulturministeriet hæfter sig endvidere ved, at De ved brev af 27. marts 1998  

 fra Kunstakademiets Arkitektskole underskrevet af lektor (B) blev gjort  

 opmærksom på den manglende aflevering af studieresultater. Den 4. februar 2000 klagede  

 A igen til mig over hele forløbet af sagen.
Den 13. april 2000 skrev jeg  

 til A at jeg havde besluttet udelukkende at behandle den del af hans klage  

 der  

 angik spørgsmålet om den negative studieaktivitetserklæring for  

 forårssemesteret 1998, og at jeg i den forbindelse havde bedt  

 Kulturministeriet  

 og Kunstakademiets Arkitektskole om udtalelser.
Af mit brev af samme dato til  

 Kulturministeriet fremgår bl.a. følgende:
Jeg har besluttet udelukkende at behandle den  

 del af (A)s klage der angår spørgsmålet om den negative  

 studieaktivitetserklæring for forårssemestret 1998 (§ 16, stk. 1, i  

 ombudsmandsloven). Jeg har således valgt ikke at undersøge klagen angående 1)  

 forløbet af studieopholdet, herunder finansiering og økonomiske dispositioner  

 i  

 forbindelse med opholdet, 2) spørgsmålet om det faglige indhold og niveau af  

 studieopholdet, 3) spørgsmålet om aktindsigt og 4) indholdet af den  

 pædagogiske  

 vejledning der ligeledes var indeholdt i semesterudtalelsen.
Se nærmere herom  

 i  

 mit brev af dags dato til (A). Brevet vedlægges i kopi.
Jeg beder derfor udelukkende  

 om en udtalelse for så vidt angår den del af klagen der angår den negative  

 studieaktivitetserklæring.
Jeg beder om at ministeriet forinden indhenter en  

 udtalelse fra Kunstakademiets Arkitektskole.
 Jeg anmoder om at der i  

 udtalelserne særligt tages stilling til følgende:
 Kulturministeren har efter §  

 10 i lov nr. 289 af 27. april 1994 om videregående kunstneriske  

 uddannelsesinstitutioner  

 under Kulturministeriet bemyndigelse til at fastsætte regler om bl.a.  

 eksaminer  

 og prøver og om klager til institutionen fra studerende i forbindelse med  

 eksaminer og prøver samt procedurer for behandlingen heraf.
 Loven afløste anordning nr.  

 65 af 4. februar 1974 for Det Kongelige Danske Kunstakademis Arkitektskole  

 (som  

 ændret ved anordning nr. 16 af 14. januar 1977). Anordningen blev endeligt  

 ophævet ved ikrafttræden af bekendtgørelse nr. 496 af 21. juni 1995 om  

 styrelsen af Det Kongelige Danske Kunstakademis Arkitektskole og  

 Arkitekskolen  

 i Aarhus den 1. juli 1995. Ifølge anordningens § 19, stk. 1, fastsættes  

 regler  

 om undervisningens form, indhold, studieordningen samt om optagelse og  

 bedømmelse af studerende og ansættelse af lærere af ministeren for kulturelle  

 anliggender efter indstilling fra fagrådet.
Med hjemmel i denne  

 bemyndigelsesbestemmelse i anordningen er udstedt bekendtgørelse nr. 539 af  

 11.  

 juli 1991 om arkitektuddannelsen ved Det Kongelige Danske Kunstakademis  

 Arkitektskole og Arkitektskolen i Aarhus.
Jeg går ud fra at Kulturministeriet  

 efter ophævelsen af anordningen anser bekendtgørelsen for at have hjemmel i  

 den  

 ovennævnte lov.
Af bekendtgørelsens § 7,  

 stk. 4, og § 11, stk. 4, fremgår at arkitektskolerne i fællesskab fastsætter  

 de  

 nærmere regler for pædagogiske vejledninger og studieaktivitetserklæringer,  

 herunder regler for studerendes klageadgang.
I henhold hertil har skolerådet  

 ved Kunstakademiets Arkitektskole den 24. april 1996 vedtaget nærmere regler  

 om  

 pædagogisk vejledning og studieaktivitetserklæring.
Af reglerne fremgår bl.a.  

 at en negativ studieaktivitetserklæring af den studerende kan ankes til  

 skolens  

 klagenævn, og at denne anke skal ske senest 5 dage efter at erklæringen er  

 givet.
 Jeg beder Kulturministeriet  

 redegøre for baggrunden for den delegation af Kulturministeriets kompetence  

 til  

 at udstede regler der er sket ved bekendtgørelsen, herunder om der har været  

 gjort overvejelser om lovligheden af delegationen.
 Af Studieordning,  

 Kunstakademiets Arkitektskole, fremgår følgende på side 7-8:
 De vigtigste love og  

 bekendtgørelsen findes i Skolehåndbogen, mens en egentlig regelsamling findes  

 på studieafdelingen og Studiekontoret.
Studieordningen er  sammen med  

 hvert enkelt regelsæt  den studerendes retsgrundlag i forhold til  

 uddannelsen,  

 og de uddannelsesmæssige krav der stilles til den studerende. Jeg beder Kunstakademiets  

 Arkitektskole og Kulturministeriet om at meddele hvilke overvejelser man har  

 gjort sig om valget af bekendtgørelsesform for de nærmere regler om  

 pædagogiske  

 vejledninger og studieaktivitetserklæringer. Den 18. august 2000 modtog  

 jeg udtalelser af 30. juni 2000 og 17. august 2000 fra henholdsvis  

 Kunstakademiets Arkitektskole og Kulturministeriet.
Af arkitektskolens  

 udtalelse fremgår bl.a. følgende:
Indtil 1997 blev der hvert  

 år genoptrykt (med evt. revideringer) en Skolehåndbog, hvor samtlige gældende  

 regler for studiet var gengivet, herunder de nærmere regler om  

 pædagogisk  

 vejledning og studieaktivitetserklæringer.
Skolehåndbogen blev  

 udleveret til  

 alle skolens studerende ved begyndelsen af hvert skoleår.
 I 1997 blev det imidlertid  

 besluttet, at opdele denne publikation i 3 separate publikationer, en  

  

 Undervisningsplan  

  

 , en  

  

 Studieordning  

  

 og en  

  

 Skolehåndbog.
 Fra og med 1997 optrykkes og  

 uddeles  

  

 Undervisningsplanen  

  

 (årets  

 studieplaner) ved hvert studieårs begyndelse til samtlige studerende på  

 skolen.
 Vedrørende  

  

 Studieordningen  

  

 og  

  

 Skolehåndbogen  

  

 fandt man det hensigtsmæssigt, at disse kun blev  

 genoptrykt, når en evt. revidering gjorde det påkrævet og behøvede derfor kun  

 uddeles til samtlige skolens studerende en gang samt til de nye studerende  

 ved  

 studiestart.
Den nye  

  

 Studieordning  

  

 , som beskriver studiets faglige indhold, udkom i 1999  

 og blev udleveret til samtlige studerende ved skolen.
Studieordningen  

 udleveres  

 herefter kun til de nye studerende ved studiestart, med mindre en revidering  

 gør en fornyet udlevering til samtlige skolens studerende nødvendig.
Den nye  

  

 Skolehåndbog  

  

 skal  ligesom den tidligere Skolehåndbog  netop  

 indeholde alle regler for studiet, herunder de nærmere regler om  

 pædagogisk  

 vejledning om studieaktivitetserklæringer, regler gældende de  

 studerendes  

 ophold på skolen samt skolens styrelseslov og -bekendtgørelse.
Herudover vil  

 den også indeholde oplysninger om tilgængelige faciliteter på skolen,  

 redegørelse for skolens forskellige afdelinger, institutter og  

 administration.  

 Håndbogen beregnes at foreligge ved det nye skoleårs begyndelse (2000/01) og  

 vil, så snart den foreligger, udleveres til samtlige studerende ved skolen  

 som  

 et personligt eksemplar.
 Fra og med skoleåret 2001/02  

 vil den kun blive udleveret til nye studerende, med mindre en revidering gør  

 andet nødvendigt.
I løbet af efteråret 2000  

 vil samtlige regler  skolens s.k.
Regelsamling  blive lagt ud på  

 skolens  

  

 intra-net  

  

 , herunder også de nærmere  

 regler om pædagogisk vejledning og studieaktivitetserklæringer.
Intra-nettet er tilgængeligt  

 for samtlige studerende på deres studieafdelinger.
Denne nye adgang til  

 Regelsamlingen  

 vil blive offentliggjort på skolen, så snart intra-nettet er opdateret.
 Herudover vil skolens  

 studievejledning ved introduktionen af de nye studerende fra og med i år  

 varetage et særligt programpunkt, der netop omhandler de gældende regler for  

 studiet  

 og for de studerendes ophold på skolen og her bl.a. oplyse om, hvor disse  

 regler kan findes.
Fra det nye skoleår, 2000/01  

 vil ovennævnte regler altså blive udleveret til hver enkelt studerende på  

 skolen.
Desuden vil de være at finde på skolens intra-net, på samtlige  

 studieafdelingskontorer og i administrationen, på  

 Studiekontoret/studievejledningen og i Elevforsamlingens sekretariat. Af udtalelsen fra  

 Kulturministeriet fremgår følgende:
Kulturministeriet skal  

 indledningsvis udtale, at ministeriet anser bekendtgørelse nr. 539 af 11.  

 juni  

 1991 om arkitektuddannelsen ved Det Kongelige Danske Kunstakademis  

 Arkitektskole og Arkitektskolen i Aarhus for at have hjemmel i lov nr. 289 af  

 27. april 1994 om videregående kunstneriske uddannelsesinstitutioner under  

 Kulturministeriet.
Loven har med udstedelse af bekendtgørelse nr. 496 af 21.  

 juni 1995 om styrelse af Det Kongelige Danske Kunstakademis Arkitektskole og  

 Arkitektskolen  

 i Århus (jf. dennes § 9) afløst anordning nr. 65 af 4. februar 1974 for Det  

 Kongelige Danske Kunstakademis Arkitektskole og anordning nr. 346 af 11. juli  

 1978 for Arkitektskolen i Aarhus som hjemmelsgrundlag.
Ad.
Spørgsmål 1 fra ombudsmanden.
Delegation af kompetence til at  

 udstede regler.
I lov nr. 289 af 27. april  

 1994 om videregående kunstneriske uddannelsesinstitutioner under  

 Kulturministeriet  

 § 10, bestemmes, at kulturministeren fastsætter regler om bl.a.  

 uddannelsernes  

 indhold, varighed, eksaminer, adgang til uddannelserne mv.
Reglerne herfor er  

 fastsat af Kulturministeriet i bekendtgørelsesform for de enkelte  

 uddannelsesinstitutioner.
Det forhold at loven foreskriver, at reglerne  

 fastsættes af ministeren, kan efter Kulturministeriets opfattelse ikke i sig  

 selv medføre, at muligheden for at foretage en delegation af kompetence til  

 at  

 udstede regler på området i et nærmere bestemt omfang er afskåret.
Til støtte  

 herfor jf.
Henrik Zahle, Dansk Forfatningsret bind 1 (1995) s. 336 om  

 videredelegation: Den bemyndigede kan videredelegere sin kompetence til  

 andre  

 myndigheder.
Tillægger loven ministeren en kompetence, kan den f.eks.  

 videredelegeres til en styrelse under ministeriet.
Adgangen til  

 videredelegation kan være begrænset som følge af særlige forudsætninger i den  

 pågældende lovgivning. I bemærkningerne til lovens  

 § 10 fremgår det generelt for uddannelsesinstitutionerne, at regler om  

 uddannelsesindhold mv. fastsættes af Kulturministeriet i bekendtgørelsesform,  

 og det fremgår specifikt i bemærkningen til § 10, stk. 1, nr. 3, om optagelse  

 på musikkonservatorierne, at hovedprincippet er, at ministeriet  

 fastsætter  

 optagelsestallene for institutionerne, som selv fastlægger de detaljerede  

 optagelsesregler og producerer. Det fremgår videre generelt for alle  

 uddannelsesinstitutionerne, at regler om adgang skal i henhold til  

 lovforslaget  

 fastsættes i bekendtgørelser.
Bekendtgørelserne skal fastlægge de  

  

 overordnede  

  

 optagelseskrav og  

 optagelsesproceduren. (Kulturministeriets fremhævning).
I lovens bemærkninger lægges  

 der således op til, at der kan ske en arbejdsdeling mellem  

 Kulturministeriet  

 og uddannelsesinstitutionerne, hvor ministeriet i bekendtgørelsesform  

 fastsætter de overordnede generelle regler for uddannelserne, herunder om  

 optagelse, indhold, eksaminer mv., mens uddannelsesinstitutionerne  

 udfylder  

 reglerne med detaljerede regler og procedurer.
Det kan således konkluderes,  

 at  

 lovgivningsmagten ikke kan siges at have indskrænket Kulturministeriets  

 adgang  

 til at delegere kompetence til uddannelsesinstitutionerne, for så vidt angår  

 mere detaljerede regler og procedurer, men nærmere synes at have forudsat, at  

 en sådan arbejdsdeling finder sted.
 Adgangen til at foretage  

 delegation til en underordnet myndighed er nærmere beskrevet i Karsten  

 Loiborg  

 m.fl., Forvaltningsret (1994) s. 93 og 94.
På side 94 står:  

 Ulovbestemt delegation til myndigheder, der findes på et trinlavere  

 plan i et  

 statsligt hierarki (eksempelvis fra et departement til et direktorat eller  

 fra  

 et direktorat til en lokal statsforvaltning) er overordentligt udbredt.
Der  

 kan  

 i almindelighed ikke opstilles noget egentligt krav om, at en sådan  

 delegation  

 skal have lovhjemmel  selvom eksempler på lovhjemmel findes.
Den  

 ulovbestemte  

 delegationsadgang må i almindelighed antages at være ret vidtgående, idet der  

 inden for de statslige hierarkier er vidtgående styringsbeføjelser (bl.a.  

 generel og konkret instruktionsbeføjelse), og idet borgeren via delegationen  

 får en klagemulighed.
Grænserne for delegationsmuligheden nedad i  

 de  

 statslige hierarkier må således vurderes ud fra de i afsnit A (s. 93) angivne  

 almindelige kriterier.
Delegation af kompetence til at udstede regler må dog  

 antages at være undergivet nogle snævrere begrænsninger. På side 93 står: I  

 almindelighed kan der lægges vægt på forskellige kriterier, når  

 tilladeligheden  

 af den ulovbestemte delegation skal afgøres:
hvem (hvilken myndighed eller hvilket led inden for en  

 myndighed) der delegeres fra og til (og herunder om modtagerens  

 kvalifikationer), om den, der afgiver opgaven, har udnyttet en eventuel  

 styrings- (og herunder instruktions) beføjelse over for opgavemodtageren, om delegationen af praktiske og arbejdsmæssige grunde  

 er nødvendig og den delegerede opgaves art (f.eks. faktisk  

 forvaltningsvirksomhed, sagsforberedelse, afgørelse af enkle og for borgeren  

 ikke indgribende sager eller afgørelse af komplicerede sager af indgribende  

 og  

 vidtrækkende betydning). For så vidt angår det 1.  

 kriterium, er det ministeriets opfattelse, at Kunstakademiets Arkitektskole,  

 som er en statsinstitution under Kulturministeriet, i fuldt omfang råder over  

 den nødvendige uddannelsesfaglige og forvaltningsmæssige ekspertise til at  

 fastsætte de nærmere og mere detaljerede regler om bl.a.  

 studieaktivitetserklæringer.
 For så vidt angår det 2.  

 kriterium, er det vigtigt at se på, hvordan Kunstakademiets Arkitektskole  

 faktisk har gjort brug af den delegerede kompetence til at fastsætte regler.
 Kulturministeriet har i  

 bekendtgørelsen fastsat de overordnede regler om studieaktivitetserklæringer.  

 Det drejer sig om regler om, hvor ofte der skal udformes en  

 studieaktivitetserklæring, en nærmere definition af en  

 studieaktivitetserklæring, betingelserne for at give en negativ erklæring,  

 herunder  

 krav om advarsel af den studerende, og retsvirkningen af en negativ  

 erklæring.
I skolens interne regler  

 foretages i § 3 en udfyldning af bekendtgørelsens § 8, stk. 2 og 3,  

 vedrørende  

 vurderingen af en negativ studieaktivitetserklæring.
I bekendtgørelsens § 8,  

 stk. 2 og 3, står, at den studerende ikke kan erklæres studieaktiv, såfremt  

 den  

 studerende uden gyldig grund i høj grad ikke har deltaget i studieenhedens  

 faglige aktiviteter, eller har undladt at aflevere besvarelser af  

 studieplanens  

 opgaver, mens det i den interne regels § 3, stk. 1, tilføjes, at vurderingen  

 foretages i forhold til stedets studieplan eller i forhold til en individuel  

 studieplan, som er aftalt med studiestedet, og at vurderingen omfatter  

 helheden  

 af øvelser, kurser mv., som indgår i studieplanen.
Der er således ikke tale  

 om,  

 at skolen pålægger de studerende rettigheder eller pligter, som ikke allerede  

 fremgår af bekendtgørelsen.
 I skolens interne regel § 3,  

 stk. 2, står, at studieaktivitet alene vedrører kvantiteten, altså  

 arbejdsindsatsen,  

 og der er således tale om en præciserende oplysning og ikke en regel.
 I den interne regel § 3,  

 stk. 3, gentages bekendtgørelsens § 8, hvoraf det fremgår, at den studerende  

 skal gives en advarsel, hvis det skønnes, at der er risiko for, at en  

 studerende vil modtage en negativ aktivitetserklæring.
Endelig fremgår det af den  

 interne regels § 4, at en beslutning om en negativ aktivitetserklæring kan  

 ankes  

 til skolens klagenævn, og der er fastsat en klagefrist på 5 dage og krav om  

 indgivelse af skriftlig klage.
Bestemmelsen om indgivelse af en klagefrist  

 inden for 5 dage og kravet om, at klagen skal indgives skriftligt, indeholder  

 2  

 krav, som ikke følger direkte af bekendtgørelsen.
Det forhold, at der er en  

 klagemulighed, følger imidlertid direkte af bekendtgørelsens § 11, hvor  

 skolerne pålægges at fastsætte regler herom, ligesom klageadgangen til  

 Kulturministeriet er normeret i lovens § 15.
Sammenfattende er der  

 således i de interne regler om studieaktivitetserklæringer alene fastsat 2  

 nye regler af betydning for de studerendes retsforhold, nemlig  

 bestemmelsen  

 om en klagefrist og krav om skriftlig klage.
De øvrige bestemmelser er  

 udfyldning og i mindre men nødvendigt omfang gentagelse af bekendtgørelsens  

 regler.
Kulturministeriet har  

 således alene overladt til uddannelsesinstitutionen at fastsætte de nærmere  

 og  

 mere detaljerede regler.
De overordnede regler er fastsat i selve  

 bekendtgørelsen.
Delegationen af kompetence ligger derfor inden for et  

 snævert  

 og af Kulturministeriet afgrænset område.
For så vidt angår det 3.  

 kriterium, er det af praktiske grunde hensigtsmæssig for Kulturministeriet at  

 overlade til uddannelsesinstitutionerne at fastsætte de mere detaljerede  

 regler  

 for uddannelserne.
Uddannelsesinstitutionerne besidder en faglig ekspertise  

 og  

 et førstehåndskendskab til uddannelsen, der gør det hensigtsmæssigt, at  

 institutionerne og ikke departementet fastsætter de nærmere regler for de  

 studerendes uddannelse.
 På uddannelsesområdet må der  

 endvidere siges at være tradition for, at institutionerne selv fastsætter  

 nærmere regler for studieindhold mv.
Det fremgår for eksempel af  

 bekendtgørelse nr. 698 af 21. juli 1994 om uddannelser i jura på  

 universiteterne,  

 at universitet inden for bekendtgørelsens rammer fastsætter nærmere regler om  

 uddannelsen i en studieordning.
En studieordning skal indeholde:
 Beskrivelse af, hvilke faglige forudsætninger der er  

 lagt til grund for uddannelsen.
 Beskrivelse af mål og indhold og tidsmæssigt omfang af  

 de enkelte fag opgjort i studieenheder og fagenes tidsmæssige indplacering i  

 studieforløbet.
 Regler om udbud af fag og tilvalgsfag.
 Regler om emnerapporter.
 Regler for udarbejdelse af afhandlinger/specialet.
 Beskrivelse af pensum og undervisningsformer.
 Beskrivelse af, hvilke adgangskrav der er til  

 kandidatuddannelsen, herunder hvilke karakterkrav den studerende eventuelt  

 skal  

 opfylde.
 Beskrivelse af bachelorforløbet.
 Regler om eksamen, herunder antallet af prøver, deres form,  

 tidsmæssige placering og fastsættelse af vægtning af de karakterer, der  

 indgår  

 i karaktergennemsnittet.
 Regler  

 om 1. årsprøven.
 Beskrivelse  

 af, hvilke tilgrænsende fag der kan indgå i prøverne.
 Regler  

 om bedømmelse herunder fordelingen på eksterne og interne prøver og på  

 individuelle- og gruppeprøver, samt antallet af deltagere i gruppeprøver.
 Fastsættelse  

 af, ved hvilke prøver der gives karakterer, og ved hvilke der gives  

 bedømmelsen  

 Bestået/Ikke bestået.
Lignende bestemmelser om  

 delegation gælder for de øvrige videregående uddannelser på  

 Undervisningsministeriets  

 og Kulturministeriets område.
Det er således sædvanligt, at de  

 ressortansvarlige ministerier delegerer kompetence til  

 uddannelsesinstitutioner  

 til at fastsætte nærmere regler.
For så vidt angår det 4.  

 kriterium, skal det endnu en gang præciseres, at de overordnede regler om  

 studieaktivitet er at finde i selve bekendtgørelsen, mens det alene er  

 kompetencen til at fastsætte mere detaljerede og udfyldende regler, der  

 delegeres.
Der er derfor ikke tale om, at Kulturministeriet har delegeret  

 kompetence til at fastsætte regler af indgribende eller vidtrækkende  

 betydning  

 for de studerende.
Regler af en sådan karakter findes i bekendtgørelsen, jf.  

 ovenfor under kommentaren til 2. kriterium.
 På baggrund af ovenstående  

 er det Kulturministeriets opfattelse, at delegationen i bekendtgørelsens § 11  

 er lovlig, også selvom en delegation af kompetence til at udstede regler må  

 antages at være undergivet nogle snævrere begrænsninger end i almindelighed.  

 Det bemærkes yderligere, at lovens forarbejder synes at have forudsat, at der  

 finder en delegation sted vedrørende de nærmere regler om uddannelserne.
Ad.
Spørgsmål 2 fra ombudsmanden.
Valg af bekendtgørelsesform.
Kunstakademiets  

 Arkitektskole har i sin udtalelse af 30. juni 2000 nærmere redegjort for,  

 hvordan skolens interne regler er blevet gjort bekendt for de studerende.
Det  

 fremgår heraf, at nærmere regler for pædagogisk vejledning og  

 studieaktivitetserklæring er optrykt i institutionens skolehåndbog og er  

 udleveret  

 til alle studerende.
Reglerne vil endvidere blive tilgængelig for de  

 studerende  

 via skolens intranet, der forventes etableret i efteråret 2001.
 Spørgsmålet er herefter, om  

 de interne regler burde være fastsat i bekendtgørelsesform.
 I Justitsministeriets  

 vejledning nr. 153 af 22. september 1987 om udarbejdelse af administrative  

 forskrifter er bl.a. anført:
Efter lovtidendeloven   er  

 kundgørelse en absolut betingelse for, at en forskrift kan træde i kraft og  

 dermed håndhæves over for borgerne.
Det er derfor af afgørende betydning, at  

 regler, der skal håndhæves over for borgerne, udformes som bekendtgørelser  ,  

 der kundgøres efter lovtidendeloven.
Bekendtgørelsesformen skal således  

 anvendes, hvis reglerne skal normere retsstillingen mellem borgerne indbyrdes  

 eller pålægge borgerne pligter over for det offentlige.
Endvidere bør  

 bekendtgørelse  

 også anvendes, hvis reglerne går ud på at tillægge borgerne rettigheder over  

 for det offentlige. Det afgørende for valg af  

 bekendtgørelsesform er således, om der fastsættes regler, der enten pålægger  

 pligter eller giver rettigheder til de studerende.
 Som det fremgår af  

 gennemgangen ovenfor har reglerne om pædagogisk vejledning og  

 studieaktivitetserklæring  

 generelt karakter af udfyldning eller gentagelse af bekendtgørelsens regler,  

 og  

 pålægger således ikke de studerende pligter eller rettigheder, som ikke  

 allerede følger af bekendtgørelsen.
For så vidt angår reglerne  

 om en klagefrist på 5 dage og krav om indgivelse af skriftlig klage, er der  

 imidlertid principielt tale om regelfastsættelse af betydning for de  

 studerendes retsforhold.
Dels indskrænkes klageadgangen for studerende, der  

 ønsker at klage mundtligt, hvorefter en offentlig myndighed i almindelighed  

 er  

 forpligtet til at behandle sagen, og dels afskæres klageadgangen for  

 studerende, der indgiver en klage senere end 5 dage efter beslutningen om en  

 negativ aktivitetserklæring.
Det kan derfor diskuteres,  

 om der er tale om regler, der burde være fastsat i bekendtgørelsesform.
Det  

 er  

 ministeriets opfattelse, at en regel om indgivelse af skriftlig klage og en  

 regel om en rimelig klagefrist ud fra forholdets natur kan fastsættes i et  

 internt regelsæt, idet sådanne regler er almindelige, praktiske spilleregler,  

 hvis indgribende karakter for de studerende er meget ringe.
Et krav om  

 skriftlighed kan opfyldes af alle studerende uden problemer, og er  

 hensigtsmæssigt for skolens videre behandling af sagen.
Ligeledes er det  

 hensigtsmæssigt både for den studerende og for skolen, at behandling af  

 klagen  

 finder sted i umiddelbar forlængelse af afslutningen af semesteret og gerne  

 kan  

 være afsluttet inden et nyt semester begynder.
 Endelig er det ministeriets  

 vurdering, at de studerendes mulighed for at kende reglerne om deres  

 uddannelse  

 er sikret effektivt ved offentliggørelse på selve skolen, jf. udtalelsen fra  

 Kunstakademiets Arkitektskole.
 Det er imidlertid  

 Kulturministeriets opfattelse, at en klagefrist på 5 dage er for kort.  

 Ministeriet vil derfor meddele Kunstakademiets Arkitektskole, at skolen ikke  

 kan håndhæve kravet om 5-dagsfristen, men må fastsætte en noget længere og  

 passende klagefrist i skolens interne regelsæt.
Kulturministeriets udtalelse  

 har ikke betydning for afgørelsen af den konkrete sag, som er blevet  

 realitetsbehandlet af både Kunstakademiets Arkitektskole og  

 Kulturministeriet,  

 hvorfor ministeriet ikke foretager sig videre i forhold til klageren. Jeg sendte udtalelserne til  

 A.
I brev af 24. september 2000 fremkom han med sine bemærkninger.
Jeg  

 forstod  

 bemærkninger sådan at det var As opfattelse at der ikke forelå en  

 tilstrækkelig fast studieplan for opholdet i Cape Town.
Det var ikke muligt  

 at  

 læse ud af planen hvad der skulle præsteres for at blive erklæret  

 studieaktiv.  

 Desuden blev planen efter As opfattelse ændret undervejs.
I breve af 7. og 15. maj  

 2001 fremkom A med yderligere bemærkninger.
Han fastholdt sine synspunkter om  

 uklarhed og ændringer i studieplanen.
Herudover anførte han at han i  

 efteråret  

 1998 opfattede situationen sådan at han ikke længere havde mulighed for at  

 rette op på den negative studieaktivitetserklæring, modsat hvad der var  

 anført  

 i klagenævnets begrundelse for den foreløbige afgørelse af 22. marts 1999.  

 Det  

 fremgik af denne at han efter sin hjemkomst og i hvert fald frem til januar  

 1999 havde mulighed for at aflevere studieresultater for forårssemesteret  

 1998.  

 A byggede denne opfattelse af at han ikke kunne rette op på forholdene, på at  

 skolen havde afvist en klage over den negative studieaktivitetserklæring med  

 henvisning til at klagefristen var overskredet.
Endelig gjorde A gældende at  

 skolen  

 burde have behandlet hans og en anden studerendes klager samlet. (Den anden  

 studerende deltog ligeledes i studieopholdet i Cape Town).
 I brev af 30. maj 2001  

 fastholdt jeg at jeg ved min behandling af sagen udelukkende ville tage  

 stilling  

 til spørgsmålet om den negative studieaktivitetserklæring.
Ombudsmandens udtalelse 1. Regelgrundlaget Lov nr. 289 af 27. april 1994 om videregående kunstneriske  

 uddannelsesinstitutioner under Kulturministeriet indeholder bl.a. følgende  

 bestemmelser:
  

  

 § 1.  

  

 Loven gælder for følgende statslige institutioner under Kulturministeriet,  

 der giver uddannelse på de kunstneriske fagområder: Det Kongelige Danske  

 Kunstakademis Arkitektskole, (...), Arkitektskolen i Aarhus ( ) § 10.  

  

 Kulturministeren fastsætter regler om:
 Uddannelsernes indhold og varighed.
 Eksaminer og prøver,  

 herunder bedømmelse.
 Adgang til uddannelserne.
 Ansættelse af lærere og  

 videnskabelige medarbejdere.
 Erhvervelse af doktorgrader.
 Klager til institutionen fra  

 studerende i forbindelse med eksaminer og prøver samt procedurer for  

 behandlingen heraf.
 Stk. 2.  

  

 Før kulturministeren fastsætter regler i henhold til stk.  

 1, skal de institutioner, der er berørt af reglerne, have lejlighed til at  

 udtale sig, hvis forslagene ikke hidrører fra disse.
 § 15.  

  

 En institutions afgørelser efter denne lov eller efter regler  

 fastsat i medfør af loven kan for så vidt angår klager over retlige spørgsmål  

 påklages til kulturministeren, jf. dog stk. 2.
Stk. 2.  

  

 Kulturministeren fastsætter nærmere regler om adgangen til  

 at klage og kan herunder bestemme, at afgørelser, med undtagelse af klager  

 over  

 retlige spørgsmål ved afgørelser om en studerendes retsstilling, ikke skal  

 kunne indbringes for ministeren. Af forarbejderne til loven  

 fremgår bl.a. følgende (Folketingstidende 1993-94, Tillæg A, sp. 6289 og  

 6290):
  

  

 Til § 10 Til stk. 1 Med bestemmelsen videreføres  

 den nuværende kompetencefordeling mellem kulturministeren og institutionerne.
 Udfærdigelsen af regler vil  

 fortsat ske i et tæt samarbejde mellem institutionerne og Kulturministeriet.
Til nr. 1 og 2 Regler om uddannelsernes  

 indhold og varighed samt eksaminer og prøver er fastsat i kongelige  

 anordninger, bekendtgørelser og reglementer.
 Med lovforslaget sigtes på  

 at muliggøre en betydelig forenkling og standardisering af disse regelsæt,  

 som  

 vil blive fastsat i bekendtgørelser.
Til nr. 3 Gældende regler om adgang er  

 fastsat i kongelige anordninger, bekendtgørelser samt reglementer.  

 Hovedprincippet er, at ministeriet fastsætter optagelsestallene for  

 institutionerne, som selv fastlægger de detaljerede optagelsesregler og  

 procedurer.
Regler om adgang skal i  

 henhold til lovforslaget fastsættes i bekendtgørelser.
Bekendtgørelserne skal  

 fastlægge de overordnede optagelseskrav og optagelsesproceduren.
Til nr. 6 Kulturministeren er øverste  

 forvaltningsmyndighed for uddannelsesinstitutioner, der hører under  

 ministeriet.
I henhold til lovforslaget skal der udarbejdes regler om  

 institutionernes behandling af klager fra studerende vedrørende eksaminer mv.  

 Institutionernes afgørelser kan kun påklages til ministeriet for så vidt  

 angår  

 retlige forhold.
Reglerne vil blive indsat i de generelle bekendtgørelser om  

 uddannelser, eksaminer mv. for de enkelte uddannelser, jf. nr. 1 og 2. Bekendtgørelse nr. 539 af  

 11. juli 1991 om arkitektuddannelsen ved Det Kongelige Danske Kunstakademis  

 Arkitektskole og Arkitektskolen i Aarhus indeholder bl.a. følgende  

 bestemmelser:
Kapitel 2 Bedømmelse m.v.
Pædagogisk vejledning § 7.  

  

 Ved afslutningen af hvert semester giver studieenhedens lærere  

 en skriftlig pædagogisk vejledning til hver enkelt studerende.
 Stk. 2.  

  

 Vejledningen skal være en vurdering af den studerendes  

 faglige indsats og udvikling i det forløbne semester og skal påpege manglende  

 færdigheder samt indeholde konkrete råd vedrørende arten og omfanget af den  

 studerendes indsats i det efterfølgende semester.
 Stk. 4.  

  

 Arkitektskolerne fastsætter i fællesskab de nærmere regler  

 vedrørende de pædagogiske vejledninger.
Studieaktivitetserklæringer § 8. Ved afslutningen af hvert semester udformer studieenhedens  

 lærere en studieaktivitetserklæring for hver enkelt studerende.  

 Aktivitetserklæringen skal konkludere, om den studerende har været  

 studieaktiv  

 i det forløbne semester.
 Stk. 2.  

  

 Den studerende kan ikke erklæres studieaktiv, såfremt den  

 studerende uden gyldig grund i høj grad ikke har deltaget i studieenhedens  

 faglige aktiviteter, eller såfremt den studerende har undladt at aflevere  

 besvarelser af studieplanens opgaver.
 Stk. 3. Det skal af skolens studieplan fremgå, hvilke opgaver og  

 aktiviteter den studerende forventes at udføre i løbet af de forskellige  

 semestre, jf. § 6.
 Stk. 4.  

  

 Skønner studieenhedens lærere, at der er risiko for, at den  

 studerende ikke får godkendt et semester efter § 8, stk. 2, gives en  

 skriftlig  

 advarsel herom.
§ 9. Den studerende kan ikke fortsætte på studiet, såfremt den  

 studerende ikke er blevet erklæret studieaktiv efter § 8, stk. 2, i to på  

 hinanden følgende semestre eller i tre semestre i alt.
Såfremt den studerende  

 ikke kan fortsætte på studiet, træffer arkitektskolen afgørelse herom.
 Stk. 2.  

  

 Arkitektskolen kan dispensere fra bestemmelsen i stk. 1,  

 såfremt særlige forhold taler herfor.
 § 10.  

  

 En studieaktivitetserklæring har gyldighed for begge  

 arkitektskoler.
§ 11.  

  

 Arkitektskolerne fastsætter i fællesskab nærmere regler for  

 aktivitetserklæringerne, herunder regler for studerendes klageadgang. De nærmere regler for  

 pædagogisk vejledning og studieaktivitetserklæring af 24. april 1996  

 indeholder  

 bl.a. følgende bestemmelser:
Semesterudtalelser § 1.
 I henhold til  

 bekendtgørelsen skal studieenhedens lærere ved afslutningen af hvert semester  

 give en skriftlig pædagogisk vejledning samt udforme en  

 studieaktivitetserklæring for hver studerende.
 Stk. 2.  

  

 Den pædagogiske vejledning, studieaktivitetserklæringen,  

 samt den studerendes bemærkninger, betegnes under ét som semesterudtalelser.  

 Semesterudtalelserne bør kunne læses samlet, og Studienævnet har til det  

 formål  

 udarbejdet et særligt skema, som udleveres fra Studiekontoret.
 Stk. 3.  

  

 For at få det fulde pædagogiske udbytte af  

 semesterudtalelserne bør de skriftlige udsagn følges op med personlige  

 samtaler  

 mellem lærerne og de studerende.
Stk. 4.  

  

 For at sikre at de studerende bliver gjort bekendt med  

 lærernes udtalelser, sender den pågældende studieafdeling en kopi af den  

 pædagogiske vejledning og studieaktivitetserklæringen til hver enkelt  

 studerende.
Udtalelserne udarbejdes og sendes til de studerende senest den  

 15.  

 februar, hvad angår efterårssemestret, og senest den 30. juni, hvad angår  

 forårssemestret.
For 2. års studerende udarbejdes og sendes udtalelserne for  

 forårssemestret til de studerende senest den 31. maj.
 Stk.  

 5.  

  

 Semesterudtalelserne indsættes i elevmapperne.
Studieaktivitetserklæring § 3.
Erklæringen skal være en  

 vurdering af den studerendes deltagelse i studieenhedens faglige aktiviteter,  

 hvilket vil sige enten aktivitet i forhold til stedets studieplan, eller  

 aktivitet i forhold til en individuel studieplan, som er aftalt skriftligt  

 med  

 studiestedet.
Aktivitetsspørgsmålet omfatter helheden af øvelser, kurser mv.,  

 som indgår i studieplanen.
Stk. 2.  

  

 Studieaktiviteten vedrører alene kvantiteten, altså  

 arbejdsindsatsens omfang.
Den faglige kvalitet af arbejdsindsatsen vedkommer  

 ikke aktivitetsspørgsmålet, men hører hjemme under den pædagogiske  

 vejledning.
 Stk. 3.  

  

 Så snart den studerendes lærere skønner, at der er risiko  

 for en negativ studieaktivitetserklæring, jf. § 8 i bekendtgørelsen, skal de  

 give en skriftlig advarsel herom.
 § 4.
 En negativ  

 studieaktivitetserklæring kan af den studerende ankes til skolens klagenævn,  

 som består af de interne medlemmer af det af Skolerådet nedsatte  

 afgangsudvalg.  

 Anken skal ske skriftlig senest 5 dage efter, at erklæringen er givet jvf. §  

 1  

 stk. 4.
Den studerendes bemærkninger § 5.
 De supplerende bemærkninger  

 skrives af den studerende og kan f.eks. indeholde en beskrivelse af og  

 kommentarer til det forløbne semester, redegørelse for disponeringen af  

 studiet, herunder deltagelse i kurser og andre faglige aktiviteter,  

 synspunkter  

 på egen indsats og faglige udvikling.
Stk. 2.  

  

 Den enkelte studerende tager selv stilling til, om  

 muligheden for at lade supplerende bemærkninger indgå i semesterudtalelserne  

 skal udnyttes. 2. Delegation af Kulturministeriets kompetence til at udstede regler § 10 i lov om videregående  

 kunstneriske uddannelsesinstitutioner under Kulturministeriet bemyndiger  

 Kulturministeriet til at fastsætte nærmere regler om forskellige forhold i  

 forbindelse med de uddannelser der er omfattet af loven, bl.a. nærmere regler  

 om eksaminer og prøver, herunder bedømmelse (nr. 2) og nærmere regler om  

 klager  

 til institutionen fra studerende i forbindelse med eksaminer og prøver samt  

 procedurer for behandling heraf (nr. 6). Anordning nr. 65 af 4. februar 1974  

 for Det Kongelige Danske Kunstakademis Arkitektskole (som ændret ved  

 anordning  

 nr. 16 af 14. januar 1977) som blev afløst af lov om videregående  

 kunstneriske  

 uddannelsesinstitutioner under Kulturministeriet, indeholdt tilsvarende en  

 bestemmelse i § 19, stk. 1, hvorefter ministeren for kulturelle anliggender  

 (efter indstilling fra fagrådet) blev bemyndiget til at fastsætte regler om  

 bl.a. undervisningens form og indhold.
 Ved bestemmelsen i § 11 i  

 bekendtgørelse nr. 539 af 11. juli 1991 om arkitektuddannelsen ved Det  

 Kongelige Danske Kunstakademis Arkitektskole og Arkitektskolen i Aarhus har  

 kulturministeren delegeret kompetencen til at fastsætte nærmere regler om  

 studieaktivitetserklæringerne, herunder regler for de studerendes  

 klageadgang,  

 til arkitektskolerne.
Spørgsmål om  

 forvaltningsmyndigheders adgang til delegation af kompetence må som  

 udgangspunkt  

 bedømmes på grundlag af eventuelle lovbestemmelser herom.
Delegation har  

 undertiden hjemmel i lovgivningen, og på den anden side indeholder loven  

 undertiden et egentligt forbud mod delegation.
Et delegationsforbud kan også  

 følge af at opgaverne på et givet forvaltningsområde er fordelt nøje ved  

 lov/eller bekendtgørelse ud fra overvejelser af hvilke myndigheder der mest  

 hensigtsmæssigt  

 vil kunne udføre de forskellige opgaver.
Noget sådant vil eventuelt kunne  

 fremgå af forarbejderne til loven.
 I mangel af lovbestemmelser  

 om delegation (eller forbud herimod) må spørgsmålet om lovligheden af  

 kompetencedelegation bedømmes på grundlag af de almindelige  

 forvaltningsretlige  

 grundsætninger om delegation.
Efter almindelige  

 forvaltningsretlige grundsætninger kan ekstern delegation fra en minister (et  

 ministerium)  

 til en underordnet myndighed normalt gennemføres uden særskilt lovhjemmel.  

 Det  

 er dog en forudsætning herfor at den der delegeres til, indgår i det  

 almindelige administrative hierarki, og at ministeren dermed har sædvanlige  

 styringsbeføjelser.
Desuden er det en forudsætning at den der delegeres til,  

 besidder de nødvendige kvalifikationer og ressourcer til at kunne udføre  

 opgaven, og at delegationen er nødvendig af praktiske eller arbejdsmæssige  

 grunde.
I særlige tilfælde kan der være yderligere begrænsninger, jf. bl.a.  

 Folketingets Ombudsmands beretning for 1993, s. 46*, og for 1998, s. 212*.
I den juridiske litteratur  

 er grundsætningerne om delegation navnlig beskrevet i forhold til spørgsmålet  

 om delegation af kompetence til at træffe enkeltafgørelser og således at der  

 ikke tages selvstændig stilling til hvorvidt delegation af kompetence til  

 regelfastsættelse kan tillades, jf. f.eks.
Carl Aage Nørgaard og Jens Garde,  

 Forvaltningsret, Sagsbehandling, 4. udgave (1995), s. 41 og 52f, Bent  

 Christensen, Forvaltningsret, Opgaver, Hjemmel, Organisation, 2. udgave  

 (1997),  

 s. 301f,  

 og Henrik Zahle, Dansk  

 Forfatningsret I, 2. udgave (1995), s. 336 og 362.
 De almindelige  

 forvaltningsretlige grundsætninger om delegation antages dog at gælde uden  

 modifikationer  

 også i de tilfælde hvor en delegation af afgørelseskompetencen indebærer at  

 den  

 hierarkisk underordnede myndighed gennem et antal enkeltafgørelser fastlægger  

 en nærmere administrativ praksis som med tiden kan få karakter af  

 regeldannelse.
På den baggrund må det efter  

 min opfattelse antages at en forvaltningsmyndigheds adgang til delegation af  

 kompetence til regelfastsættelse til en hierarkisk underordnet myndighed  

  i  

 mangel af lovbestemmelser herom  som udgangspunkt også reguleres af de  

 grundsætninger der gælder for delegation af afgørelsesvirksomhed.
Delegation  

 vil således normalt kunne finde sted hvis de ovenfor beskrevne forudsætninger  

 er opfyldt.
Jeg henviser i den forbindelse også til  

 Ross og Espersen, Dansk Statsforfatningsret,  

 3. udgave, (1980), s. 499f, og Karsten Loiborg, Forvaltningsret, (1994), s.  

 94f.
Lov om de kunstneriske  

 videreuddannelser under Kulturministeriet indeholder ikke bestemmelser om  

 muligheden for Kulturministeriet til at delegere kompetencen til  

 regelfastsættelse.
Der er således hverken en direkte hjemmel til eller et  

 direkte forbud mod delegationen.
For så vidt angår regler om  

 adgang til uddannelserne (lovens § 10, stk. 1, nr. 3), er det nævnt i  

 forarbejderne  

 at ministeriet i bekendtgørelsesform fastsætter de overordnede generelle  

 regler  

 mens uddannelsesinstitutionerne udfylder reglerne med detaljerede regler om  

 procedurer.
En tilsvarende bemærkning findes ikke for så vidt angår de øvrige  

 regeltyper i § 10.
 Der er i forarbejderne  

 generelt set lagt op til at de nærmere regler for uddannelserne skal udformes  

 i  

 samarbejde med uddannelsesinstitutionerne, men det er ikke direkte forudsat  

 at  

 der også for så vidt angår de nærmere regler om uddannelsernes indhold og  

 eksaminer, kan ske en delegation af kompetencen til  

 uddannelsesinstitutionerne,  

 jf. herved bl.a. bemærkningen til § 10, stk. 1, nr. 6. Omvendt er ikke der i  

 forarbejderne noget som kan læses som støtte for et delegationsforbud.
 Af mangel på holdepunkter i  

 lovbestemmelserne eller i forarbejderne hertil må spørgsmålet om  

 delegationens  

 lovlighed således afgøres ud fra de almindelige forvaltningsretlige  

 grundsætninger om ekstern delegation fra en minister til en underordnet  

 myndighed.
Det Kongelige Danske  

 Kunstakademis Arkitektskole og Arkitektskolen i Aarhus er statslige  

 institutioner  

 under Kulturministeriet, jf. § 1 i lov om videregående kunstneriske  

 uddannelsesinstitutioner under Kulturministeriet.
Arkitektskolerne indgår i  

 det  

 almindelige administrative hierarki under kulturministeren.
Ministeren har  

 således mulighed for løbende at styre de opgaver som varetages af  

 arkitektskolerne i henhold til delegationen.
Ministeriet vil bl.a. kunne  

 pålægge skolerne at ændre de fastsatte regler, jf. herved ministeriets  

 udtalelse af 17. august 2000 hvoraf det fremgår at ministeriet vil meddele  

 Kunstakademiets Arkitektskole at der må fastsættes en længere klagefrist end  

 5  

 dage.
Delegationen sker til begge arkitektskoler som skal fastsætte reglerne  

 i  

 fællesskab.
Der er således ikke, som i den sag der er trykt i Folketingets  

 Ombudsmands beretning for 1993, s. 46, tale om at der i forbindelse med  

 delegationen bliver åbnet mulighed for at der fastsættes forskelligt  

 regelgrundlag  

 for de to arkitektskoler.
Kulturministeriets udtalelse  

 om at Det Kongelige Danske Kunstakademis Arkitektskole og Arkitektskolen i  

 Aarhus må antages at besidde de nødvendige faglige kvalifikationer til at  

 fastsætte nærmere regler for studieaktivitetserklæringerne, kan ikke give mig  

 anledning til bemærkninger.
Det samme gælder ministeriets udtalelse om at der  

 er vægtige praktiske grunde til at de nærmere detaljerede regler om de  

 pædagogiske vejledninger og studieaktivitetserklæringer udformes af (eller i  

 hvert fald i samarbejde med) arkitektskolerne der besidder en faglig  

 ekspertise  

 og et førstehåndskendskab til arkitektuddannelsen.
 Samlet set er det min  

 opfattelse at den delegation af ministeriets lovbestemte kompetence til  

 regelfastsættelse  

 som er sket ved § 11 i bekendtgørelse nr. 539 af 11. juni 1991 om  

 arkitektuddannelsen ved det Kongelige Danske Kunstakademis Arkitektskole og  

 Arkitektskolen i Aarhus, er lovlig.
Jeg kan imidlertid tilslutte  

 mig Kulturministeriets opfattelse af at klagefristen på 5 dage som følger af  

 de  

 nærmere regler om pædagogiske vejledninger og studieaktivitetserklæringer, er  

 for kort.
Da Kulturministeriet i sin udtalelse af 17. august 2000 har oplyst  

 at  

 ministeriet vil meddele Kunstakademiets Arkitektskole at skolen ikke kan  

 håndhæve 5-dages-fristen, men må fastsætte en noget længere og passende  

 klagefrist i skolens interne regelsæt, og da (A)s sag er blevet  

 behandlet af arkitektskolens  

 klagenævn og Kulturministeriet uanset overskridelse af denne frist, foretager  

 jeg mig dog ikke mere i denne anledning.
 Jeg har gjort  

 Kulturministeriet og Det Kongelige Danske Kunstakademis Arkitektskole bekendt  

 med min opfattelse.
3. Valg af bekendtgørelsesform Efter reglerne i  

 lovtidendelovens § 2, stk. 2 (lovbekendtgørelse nr. 842 af 16. december 1991)  

 skal alle ministerielle anordninger uanset under hvilken betegnelse de er  

 udstedt,  

 kundgøres i Lovtidende medmindre det ved kongelig anordning bestemmes at de  

 ikke skal indføres i Lovtidende, men kundgøres på anden måde.
Visse  

 cirkulærer  

 mv. af mere almindelig interesse optages i Ministerialtidende, jf.  

 lovtidendelovens § 5.
 For andre typer af  

 administrative forskrifter antages tillige at gælde et krav om kundgørelse,  

 men  

 der er ikke fastsat generelle skrevne regler for hvordan kundgørelse skal  

 foretages.
De regler som  

 arkitektskolerne har fastsat om studieaktivitetserklæringerne, er ifølge  

 udtalelsen fra Det Kongelige Danske Kunstakademis Arkitektskole trykt i  

 skolens  

 skolehåndbog som ved begyndelsen af hvert skoleår udleveres til alle skolens  

 studerende.
Fra efteråret 2000 vil reglerne også være at finde på skolens  

 intranet som er tilgængeligt for samtlige studerende på deres  

 studieafdelinger.
 Offentliggørelsesproceduren  

 kan ikke give mig anledning til bemærkninger idet den synes tilstrækkelig til  

 at reglerne kommer til de berørte personers kundskab.
4. Kunstakademiets Arkitektskoles og Kulturministeriets afgørelser og  

 sagsbehandling i forbindelse med den negative studieaktivitetserklæring I henhold til § 8, stk. 1, i  

 bekendtgørelse nr. 539 af 11. juni 1991 om arkitektuddannelsen ved Det  

 Kongelige Danske Kunstakademis Arkitektskole og Arkitektskolen i Aarhus skal  

 studieenhedens lærere efter hvert semester udforme en  

 studieaktivitetserklæring  

 for hver enkelt studerende.
Aktivitetserklæringen skal konkludere om den  

 studerende har været studieaktiv i det forløbne semester.
Den studerende kan  

 ikke erklæres studieaktiv såfremt den studerende uden gyldig grund i høj grad  

 ikke har deltaget i studieenhedens faglige aktiviteter, eller såfremt den  

 studerende har undladt at aflevere besvarelser af studieplanens opgaver (§ 8,  

 stk. 2). Det skal af skolens studieplan fremgå hvilke opgaver og aktiviteter  

 den studerende forventes at udføre i løbet af de forskellige semestre (§ 8,  

 stk. 3).
 Skønner studieenhedens  

 lærere at der er en risiko for at den studerende ikke får godkendt et  

 semester,  

 gives en skriftlig advarsel herom (§ 8, stk. 4).
Af skolens interne regler  

 for pædagogisk vejledning og studieaktivitetserklæring af 24. april 1996  

 fremgår endvidere at en studieaktivitetserklæring skal være en vurdering af  

 den  

 studerendes deltagelse i studieenhedens faglige aktiviteter, hvilket vil sige  

 en aktivitet i forhold til stedets studieplan eller i forhold til en  

 individuel  

 studieplan som er aftalt skriftligt med studiestedet.
Aktivitetsspørgsmålet  

 omfatter helheden af øvelser, kurser mv. som indgår i studieplanen (§  

 3, stk. 1). Studieaktivitet vedrører alene  

 kvantiteten, altså arbejdsindsatsens omfang.
Den faglige kvalitet af  

 arbejdsindsatsen vedkommer ikke aktivitetsspørgsmålet, men hører hjemme under  

 den pædagogiske vejledning (§ 3, stk. 2).
 Det kan ikke give mig  

 anledning til bemærkninger at klagenævnet ved Kunstakademiets Arkitektskole  

 og  

 Kulturministeriet i deres afgørelser af henholdsvis 17. maj 1999 og 14.  

 september 1999 fandt at der ikke var grundlag for at ændre på at (A) på  

 baggrund af den foreliggende studieplan for studieopholdet i Sydafrika var  

 blevet erklæret for ikke-studieaktiv i forårssemestret 1998. Det kan heller  

 ikke give mig anledning til bemærkninger at arkitektskolen og ministeriet  

 fandt  

 at procedurereglerne i forbindelse med spørgsmålet om tildeling af advarsel  

 blev overholdt.
Jeg bemærker i den  

 forbindelse at jeg har forstået det sådan at årsagen til at den negative  

 studieaktivitetserklæring blev betegnet som et udkast, var at den blev sendt  

 fra den lærer som udarbejdede den, til en anden som herefter efter at have  

 godkendt den videresendte den til (A) i overensstemmelse med § 1, stk. 4, i  

 de  

 nærmere regler for pædagogisk vejledning og studieaktivitetserklæring.
Efter  

 at  

 den var blevet lagt i (A)s elevmappe, jf. § 1, stk. 5, blev  

 erklæringens  

 indhold både af (A) og arkitektskolen betragtet som endeligt.
 Ifølge erklæringens indhold  

 havde (A) inden for en ikke nærmere afgrænset periode  

 mulighed for at få en supplerende udtalelse  

 vedrørende sin studieaktivitet hvis hans lærere modtog materiale som resultat  

 af studierne i Cape Town.
(A) har i sine klager over  

 den negative studieaktivitetserklæring flere gange nævnt at han da han i  

 september 1998 ved sin hjemkomst fra Sydafrika blev bekendt med den negative  

 studieaktivitetserklæring, troede at han ikke længere havde mulighed for at  

 aflevere resultater af studierne i Sydafrika og dermed eventuelt opnå en  

 supplerende udtalelse vedrørende sin studieaktivitet.
Det var (A)s  

 opfattelse  

 at han kun kunne ændre på den negative studieaktivitetserklæring indtil  

 starten  

 af efterårssemestret 1998. (A) har i den forbindelse bl.a. henvist til at han  

 i  

 september 1998 af inspektør (E) blev vejledt om vigtigheden af at få godkendt  

 en studieplan for efterårssemesteret 1998 da han havde fået en negativ  

 studieaktivitetserklæring  

 for forårssemesteret, og til at det fremgår af klagenævnets foreløbige  

 afgørelse af 22. marts 1999 at han havde mulighed for at få ændret den  

 negative  

 studieaktivitetserklæring hvis han inden efterårssemesterets begyndelse  

 fremlagde studieresultater fra studieopholdet i Sydafrika.
Herudover  

 bemærkede  

 nævnet at studielederen så sent som i januar måned 1999 havde konstateret at  

 (A) ikke på trods af det særlige tilbud om at aflevere studieresultater inden  

 efterårssemestrets begyndelse havde afleveret studieresultater for  

 forårssemestret 1998.
 Forvaltningslovens § 7, stk.  

 1, har følgende ordlyd:
§ 7.  

  

 En forvaltningsmyndighed skal i fornødent omfang yde  

 vejledning og bistand til personer, der retter henvendelse om spørgsmål inden  

 for myndighedens sagsområde. Det er min opfattelse at  

 Kunstakademiets Arkitektskole ved (A)s henvendelse til skolen i  

 september 1998  

 ud fra principperne i forvaltningslovens § 7 burde have vejledt ham om  

 hvorvidt  

 muligheden for at aflevere studieresultater stadig var til stede, og om hvor  

 længe denne mulighed i givet fald bestod.
 Jeg har gjort arkitektskolen  

 og Kulturministeriet bekendt med min opfattelse.
Jeg foretager mig på det  

 foreliggende grundlag ikke mere i sagen. NOTER: (*)  

 FOB 1993, s. 46, og  

 FOB 1998, s. 212.
