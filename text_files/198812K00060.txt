Nr LSF 60 Forslag til Lov om ændring af lov om svangerskabsafbrydelse (Fritagelse  

 for at foretage og medvirke til svangerskabsafbrydelse) Fremsat af Kofod-Svendsen (KRF) Lysholm Christensen (KRF) Glønborg (KRF)  

 Inger Stilling Pedersen (KRF) den 13. oktober 1988 Vedtaget ved tredjebehandling den 19. maj 1989 Lov nr. 350 af 19/05/1989 § 1 I lov om svangerskabsafbrydelse, jf. lovbekendtgørelse nr. 633 af 15.  

 september 1986, foretages følgende ændring:
 § 10, stk. 2 og 3, ophæves, og i stedet indsættes:
»Stk. 2. Læger, sygeplejersker, jordemødre og sygehjælpere, for hvem  

 det strider mod deres etiske eller religiøse opfattelse at foretage eller  

 medvirke til svangerskabsafbrydelse, skal efter anmodning fritages herfor.  

 Tilsvarende gælder for personer, der er under uddannelse til et af de nævnte  

 erhverv.« § 2 Loven træder i kraft den 1. juli 1989.
Oprindeligt fremsat forslag § 1 I lov om svangerskabsafbrydelse, jf. lovbekendtgørelse nr. 633 af 15.  

 september 1986, foretages følgende ændring:
 § 10, stk. 2 og 3,  ophæves, og i stedet indsættes:
»Stk. 2. Læger, sygeplejersker, jordemødre og sygehjælpere, for hvem  

 det strider mod deres etiske eller religiøse opfattelse at foretage eller  

 medvirke til svangerskabsafbrydelse, skal efter anmodning fritages herfor.  

 Tilsvarende gælder for personer, der er under uddannelse til et af de nævnte  

 erhverv.« § 2 Loven træder i kraft den 1. juli 1989.
Bemærkninger til lovforslaget Ifølge den gældende lov om svangerskabsafbrydelse kan overlægen på et  

 sygehus eller en sygehusafdeling nægte at foretage svangerskabsafbrydelse.  

 Sygeplejersker eller sygeplejeelever skal efter anmodning fritages for at  

 medvirke til svangerskabsafbrydelse, hvis det strider mod deres etiske eller  

 religiøse opfattelse.
 Derimod giver loven ikke mulighed for, at de personalegrupper, der direkte  

 foretager indgrebet, nemlig underordnede sygehuslæger og jordemødre, kan  

 fritages.
Under behandlingen af forslag til lov om svangerskabsafbrydelse i  

 folketingsåret 1972-73 beskæftigede Retsudvalget sig udførligt med, om en  

 overlæge kan nægte at foretage svangerskabsafbrydelse.
Ligeledes drøftede man  

 problemet om, hvorvidt sygeplejersker og sygeplejeelever af etiske eller  

 religiøse grunde kan nægte at medvirke ved abortindgreb.
Drøftelserne  

 resulterede i, at begge grupper ved loven fik en fritagelsesmulighed.
Man  

 drøftede derimod ikke indgående en fritagelsesmulighed for underordnede  

 sygehuslæger eller jordemødre.
Siden lovforslaget blev vedtaget, har der imidlertid vist sig situationer,  

 hvor læger og jordemødre er kommet i klemme, fordi de ikke har ønsket at  

 foretage abort eller medvirke til abortindgreb.
Specielt har der været  

 problemer for jordemoderelever, der på grund af deres samvittighed ikke har  

 kunnet medvirke ved abortindgreb.
De har haft yderst vanskeligt ved at  

 færdiggøre deres uddannelse.
Dette problem er dog til dels løst ad  

 administrativ vej.
Ligeledes har læger, der gennemgår den 18-måneders  

 praktiske grunduddannelse på sygehusene, i visse tilfælde vanskeligt ved at  

 fuldføre denne, hvis de ikke ønsker at foretage abortindgreb.
For at blive  

 alment praktiserende læge skal man have gynækologi og obstetrik.
Nogle læger  

 er blevet nægtet ansættelse på en gynækologisk/obstetrisk afdeling, hvis de  

 har ønsket at blive fritaget for at foretage abort.
Dermed er de blevet  

 forhindret i at gennemføre derres uddannelse til alment praktiserende læge.  

 Yderligere kan det ikke være rimeligt, at læger og jordemødre ikke kan vælge  

 den uddannelse eller det speciale, der interesserer dem mest, og som de har  

 evner for, alene fordi de i forbindelse hermed skal udføre enkelte opgaver,  

 som de af etiske eller religiøse grunde ikke kan påtage sig.
Gynækologer og  

 jordemødre beskæftiger sig med mange andre mere livsbekræftende opgaver end  

 abortindgreb.
 Borgernes retmæssige krav på at få en bestemt ydelse eller behandling på  

 sygehusene bør ikke tvinge andre borgere til at foretage handinger, der  

 strider mod deres etiske eller religiøse opfattelse.
 Selv om det kan hævdes, at lægernes situation i forbindelse med  

 abortindgreb adskiller sig markant fra jordemødrenes, idet det er nødvendigt,  

 at der medvirker en læge ved foretagelse af abortindgreb, mens jordemødres  

 medvirken kun er nødvendig ved helt specielle abortindgreb, bør arbejdet på  

 de gynækologisk/obstetriske afdelinger kunne tilrettelægges på en sådan måde,  

 at man respekterer de enkelte lægers berettigede ønsker om at blive fritaget  

 for at foretage abortindgreb, således som det administrativt er sket ved  

 tilrettelæggelsen af jordemoderelevers uddannelse.
Abortindgreb opfattes nok blandt mange læger som en ikke særlig ønskværdig  

 opgave.
Alligevel vil antallet af læger, der helt ønsker sig fritaget for at  

 foretage indgrebet, formentlig ikke være så stort, at sygehuset afskæres fra  

 at tilrettelægge arbejdet under hensyntagen til disse læger.
 Det er derfor berettiget, at læger, jordemødre og sygehjælpere på lige fod  

 med overlæger og sygeplejersker kan fritages for at foretage eller medvirke  

 til abortindgreb.
