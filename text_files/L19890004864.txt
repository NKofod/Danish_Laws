 Ved noteveksling i Maputo den 21. november 1988 og den 18. januar 1989 er  

 der indgået en overenskomst mellem Danmark og Mozambique, ifølge hvilken den  

 danske regering yder et beløb på 23 millioner kroner til udbygning af den  

 fysiske, sociale og økonomiske infrastruktur i Quelimane.
 Hovedformålet med projektet er ved reparation af veje, brønde,  

 elforsyningsnet m.v. samt bistand ved udlodning af jord at lette  

 markedsføring af landbrugsproduktionen og derved forbedre den lokale  

 befolknings levestandard.
 Projektet forventes gennemført i løbet af 5 år (1989-1993).
