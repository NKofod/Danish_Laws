Fremsat den 14. december 2006 af transport- og  

 energiministeren (Flemming Hansen) Forslag til Lov  

 om anlæg af ekstra jernbanespor i Ringsted § 1.  

  

 Transport- og energiministeren bemyndiges til at anlægge et ekstra  

 jernbanespor  

 mellem Østre Ringvej og Ringsted Station i Ringsted.
 § 2.  

  

 Transport-  

 og energiministeren bemyndiges til ved ekspropriation at erhverve de arealer  

 og  

 ejendomme m.v., der er nødvendige for gennemførelsen af det i § 1  

 omhandlede  

 anlæg.
 Stk. 2.  

  

 Transport-  

 og energiministeren bemyndiges til ved ekspropriation at pålægge ejendomme  

 langs banestrækningen imellem Østre Ringvej og Ringsted Station i Ringsted  

 servitut om eldrift med deraf følgende rådighedsindskrænkninger.
 Stk. 3.  

  

 Ekspropriation  

 sker efter reglerne i lov om fremgangsmåden ved ekspropriation vedrørende  

 fast  

 ejendom.
 § 3.  

  

 Loven  

 træder i kraft den 1. marts 2007.
Bemærkninger til lovforslaget Almindelige bemærkninger 1. Baggrund og hovedindhold Det foreslås, at transport- og energiministeren gives  

 bemyndigelse til at anlægge et ekstra spor  et overhalingsspor - over  

 en ca.  

 2,1 km  

 lang strækning mellem Østre  

 Ringvej og Ringsted Station umiddelbart nord for den eksisterende jernbane i  

 Ringsted.
Det ekstra spor vil medføre en kapacitetsforbedring på strækningen  

 mellem København og Ringsted.
Anlægsarbejdet vil blive udført af Banedanmark  

 efter delegation fra ministeren.
Som bilag til lovforslaget er vedlagt et  

 kort  

 med placering af det ekstra spor.
 Uanset om det senere bliver besluttet at anlægge en ny  

 jernbanestrækning fra København over Køge til Ringsted (den såkaldte  

 Nybygningsløsning) eller et ekstra spor mellem Hvidovre og Høje Taastrup med  

 vendespor  

 i Roskilde (den såkaldte 5. sporsløsning), er det nødvendigt at foretage  

 denne  

 kapacitetsforbedring af strækningen øst for Ringsted Station.
 Det foreslåede overhalingsspor i Ringsted har i 2004-2005  

 gennemgået en VVM-analyse med tilhørende projektering på programfaseniveau.  

 Overhalingssporet øst for Ringsted medvirker til øget kapacitet på  

 strækningen  

 Roskilde-Ringsted og indgår samtidig som en del af en større  

 kapacitetsudvidelse, hvad enten dette sker som udbygning af den bestående  

 bane  

 eller anlæg af en ny bane.
 Et eventuelt nyt 4. spor, som vil være en følge af Nybygningsløsningen,  

 vil i Ringsted skulle placeres i banegraven syd for de eksisterende hovedspor  

 uden nævneværdigt behov for ekspropriation af arealer, der tilhører borgere  

 og  

 virksomheder syd for banen.
2. Trafikale konsekvenser Umiddelbart øst for Ringsted Station skal togene anvende  

 det samme spor uanset i hvilken retning, de kører.
Der opstår derfor ofte  

 ventetider for tog fra København mod Næstved og for tog fra Slagelse mod  

 København.  

 Ventetiderne giver forsinkelser for trafikken.
Desuden er mulighederne for at  

 planlægge overhaling af vestgående godstog dårlige mellem Roskilde og  

 Slagelse.  

 De overhalingsspor, der findes på Ringsted Station og i Sorø, er placeret  

 uhensigtsmæssigt for de tog, der kører mod vest, og i Borup er  

 overhalingssporet fælles for alle tog uanset i hvilken retning, de skal køre.
Antallet af persontog på strækningen ventes i løbet af få  

 år at blive intensiveret  særligt i godstogenes spidstimer, og det øger  

 yderligere behovet for overhalingsmuligheder.
Med anlæg af det nye  

 overhalingsspor  

 i Ringsted imødekommes behovet herfor.
Det nye spor har således en  

 kapacitetsforbedrende  

 effekt for både godstogs- og persontogstrafikken og vil bidrage generelt til  

 en  

 bedre regularitet omkring Ringsted.
I anlægsfasen påvirkes togtrafikken af korterevarende  

 sporspærringer og hastighedsnedsættelser i en længere periode på det nordlige  

 hovedspor langs arbejdsstedet.
Det sydlige hovedspor vil kun blive berørt i  

 meget  

 beskedent omfang.
Banedanmark vil i samarbejde med DSB sørge for information  

 af  

 de berørte passagerer, så de i god tid forinden bliver informeret om de gener  

 for trafikken, der måtte være.
3. Anlæggets udformning og anlægsfaser Det nye overhalingsspor øst for Ringsted placeres på  

 nordsiden og langs med den eksisterende jernbane.
Sporet tilsluttes den  

 eksisterende jernbane umiddelbart vest for Østre Ringvej og øst for Ringsted  

 Station.
På nordsiden af jernbanen er der på strækningen nærmest  

 Ringsted Station en række erhvervsejendomme. Øst for Rønnedevej er der på  

 Mågevej en række parcelhuse og længere mod øst to kolonihaveforeninger,  

 Kildebo  

 og Virkelyst, der berøres arealmæssigt af anlægget.
For at få plads til det  

 nye  

 spor skal skråningsanlægget langs det eksisterende spor udgraves, og i  

 nødvendigt  

 omfang skal der etableres støttemure, således at arealindgrebet mindskes.
En  

 del af den afgravede jord kan anvendes til udbygning i anlæggets østlige  

 ende,  

 hvor jernbanen ligger på en dæmning.
Der vil dog alt i alt blive et  

 jordoverskud i forbindelse med anlægsarbejderne.
Overskudsjorden fjernes og  

 deponeres et andet sted.
Jernbanebroen over Rønnedevej skal tilpasses, så der bliver  

 plads til det nye spor.
Det er ikke nødvendigt at anlægge en ny bro, men i  

 forbindelse med arbejdet ved broen bliver det nødvendigt at omlægge trafikken  

 på Rønnedevej i en periode på nogle uger.
Omlægningen vil ske i samarbejde  

 med  

 Ringsted Kommune og politiet.
Signalanlægget i Ringsted udvides med det nye spors  

 funktionalitet, og det nye spor bliver elektrificeret.
Den eksisterende  

 jernbane er blevet elektrificeret tidligere, så naboejendommene langs banen  

 har  

 tidligere fået pålagt servitutter, der medfører en begrænsning af bl.a.  

 beplantningen  

 langs banen.
Da overhalingssporet kommer tættere på, bliver det nødvendigt at  

 justere disse servitutter.
Et fredskovsareal inddrages til baneanlægget og  

 genetableres et andet sted i henhold til reglerne herom.
Som led i aftalen  

 med  

 de to kolonihaveforeninger retableres de haver, som forsvinder på grund af  

 anlægsarbejder, på en del af fredskovsarealet.
Anlægget etableres med størst muligt hensyntagen til den eksisterende  

 jernbane, så generne mindskes.
Mellem den eksisterende jernbane og  

 ejendommene  

 langs banen bliver det nødvendigt at etablere en arbejdsvej.
Dette kræver, at  

 der midlertidigt bliver eksproprieret et areal til brug for denne.
Den  

 forholdsvis trange plads mellem jernbanen og de eksisterende ejendomme gør  

 det  

 vanskeligt at etablere gode arbejdsveje.
Derfor vil beboerne langs byggezonen  

 opleve gener fra kørsel med tunge køretøjer i anlægsfasen.
I videst muligt  

 omfang gennemføres anlægsarbejdet på hverdage i normal arbejdstid, men det er  

 dog ikke muligt helt at undgå arbejde i aften og nattetimer og i weekender.  

 Mellem Næstvedvej og Rønnedevej og mellem Mågevej og kolonihaveforeningen  

 Virkelyst bliver det desuden nødvendigt at foretage midlertidig  

 ekspropriation  

 af arealer til etablering af arbejdspladser.
 De arealer, som er erhvervet til midlertidigt brug under  

 anlægsfasen, vil blive retableret og tilbageleveret til ejerne, når anlægget  

 er  

 færdigt.
Anlægsarbejdet vil påvirke de nærmeste boliger med støj.  

 Før anlægsarbejderne fastlægges støjgrænserne i samarbejde med Ringsted  

 Kommune.
Typisk er støjgrænsen 70db(A) for arbejde på hverdage i dagtimerne  

 og  

 40 db(A) for nat- og weekendarbejde.
Der vil imidlertid opstå situationer i  

 forbindelse med anlægsarbejdet, hvor støjgrænserne ikke kan overholdes.
Ved  

 sådanne arbejder tillades støjniveauer på op til 70 db(A) i nat- og  

 weekendperioder.
Der stilles krav til entreprenørerne om at anvende moderne,  

 støjsvagt materiel, støjsvage arbejdsmetoder og støjskærmende  

 foranstaltninger  

 i nødvendigt og muligt omfang.
Nedramning af spunsvægge og mastefundamenter til  

 kørestrømsanlægget kan desuden give gener for de nærliggende ejendomme i form  

 af vibrationer.
Før arbejdet påbegyndes, vil de bygninger, som ligger helt  

 tæt  

 på banen blive undersøgt og fotoregistreret, så eventuelle skader på  

 ejendommene kan behandles korrekt.
De mest udsatte bygninger bliver overvåget  

 under anlægsfasen.
 I 2007 detailprojekteres anlægget øst for Ringsted og  

 anlægsarbejderne planlægges påbegyndt i 2008. I 2009 kan det nye  

 overhalingsspor  

 tages i brug.
4. Kolonihaver og havelodder Lovforslaget indebærer, at der skal inddrages en stribe  

 areal til det nye spor langs den eksisterende jernbane fra haveforeningerne  

 Virkelyst og Kildebo.
Kolonihaveforeningerne er lejere af arealet, hvoraf en  

 del tilhører Banedanmark, og en del tilhører Ringsted Kommune.
I forbindelse  

 med den offentlige høring af projektet i 2005 blev der nedsat en  

 arbejdsgruppe  

 med repræsentanter fra de to foreninger og fra Trafikstyrelsen.  

 Arbejdsgruppen  

 holdt en række møder i 2005 og 2006, der resulterede i en rapport, der blev  

 udgivet i 2006.
I haveforeningen Virkelyst er der 278 haver. 24 af disse  

 haver ligger langs den eksisterende bane.
I alt skal ca.  

 1.800 m2  

 inddrages permanent til  

 overhalingssporet, mens  

 3.400 m2  

 skal inddrages til brug for arbejdsplads og arbejdsvej.
Projektet medfører  

 desuden, at der skal flyttes ca. 30 bygninger, og 20 bygninger skal helt  

 fjernes.
Når anlægget er færdigt, kan der retableres 20 haver langs den nye  

 bane, og de bygninger, der kan flyttes, kan blive placeret et blivende sted.  

 Haveforeningen har desuden udpeget erstatningshaver andre steder i  

 foreningen,  

 da der ikke er ventelister i foreningen.
I haveforeningen Kildebo er der 138 haver, hvoraf 11 haver  

 bliver berørt.
To skal nedlægges permanent, men på fredskovsarealet er der  

 mulighed for at oprette yderligere tre haver, så foreningen vil få rådighed  

 over i alt 139 haver, når anlægget er etableret.
I alt skal ca.  

 1.050 m2  

 inddrages permanent til  

 overhalingssporet og ca.  

 3.230 m2  

 skal inddrages til brug for arbejdsvej.
Der skal flyttes 7 bygninger og 12  

 bygninger  

 skal fjernes helt.
Når anlægsarbejderne er færdige, retableres haverne og de  

 bygninger, der kan flyttes, placeres et blivende sted.
Det bliver nødvendigt  

 at  

 opsige i alt 35 lejemål til kolonihaver i de to foreninger, men det  

 forventes,  

 at der kan skaffes erstatningshaver til alle interesserede.
 Arbejdsgruppen konkluderede, at det ville koste knap 1,5  

 mio. kr. at retablere begge haveforeningerne i forbindelse med  

 anlægsprojektet.  

 Det er anlægsmyndigheden, der skal afholde udgifterne.
I forbindelse med anlægget af det ekstra spor i Ringsted  

 bliver det desuden nødvendigt, at Banedanmark opsiger lejemålet af 20 mindre  

 havestykker, der udlejes til de beboere på Mågevej, der bor ud mod den  

 eksisterende  

 banestrækning.
Haverne er den del af baghaverne, der ligger tættest på den  

 eksisterende bane.
Banedanmark ejer disse arealer, der skal anvendes til det  

 nye spor.
5. Økonomiske og administrative konsekvenser for  

 det offentlige Forslaget indebærer udgifter for staten til anlæg og  

 vedligeholdelse af overhalingssporet, samt til ekspropriation af de for  

 projektet  

 nødvendige arealer.
Erstatning som følge af ekspropriation vil finde sted i  

 overensstemmelse  

 med lov om fremgangsmåden ved ekspropriation vedrørende fast ejendom.
Desuden  

 vil projektet medføre nogle mindre administrative opgaver for Ringsted  

 Kommune.
Ved beregningen af projektets forventede pris er anvendt  

 den successive kalkulationsmetode.
Resultatet er, at anlægsomkostningerne for  

 det ekstra spor med 50 pct. sandsynlighed højst udgør i alt 133 mio. kr. i  

 2006  

 priser (50 pct. fraktilen). Fordelingen over anlægsperioden fremgår af tabel  

 1.
Tabel 1. Statslige udgifter som følge af anlæg  

  

 af det ekstra spor 2007 2008 2009 Bane-  

  

 danmarks  

  

 udgifter 14 mio. kr.
 53 mio. kr.
 66 mio. kr.
Banedanmark vurderer, at de gennemsnitlige  

 vedligeholdelsesomkostninger i levetiden andrager 1  1,5 mio. kr.  

 årligt i  

 2006 priser.
Når anlægget på et tidspunkt vil skulle udskiftes, vil der være  

 omkostninger  

 til fornyelse.
Hertil kommer økonomiske fordele, som ikke er nærmere opgjort.
 6. Økonomiske og administrative konsekvenser for  

 erhvervslivet.
Lovforslaget medfører ingen økonomiske eller administrative  

 konsekvenser for erhvervslivet.
Mindre forbedringer af kapaciteten på  

 jernbanestrækningen  

 kan øge mobiliteten for persontrafikken og forbedre afviklingen af  

 godstrafikken,  

 begge dele er til gavn for erhvervslivet.
7. Administrative konsekvenser for borgerne Lovforslaget medfører ingen administrative konsekvenser for  

 borgerne.
8. Miljømæssige konsekvenser ved anlæg af ekstra  

 spor i Ringsted Der har været foretaget undersøgelser af anlæggets  

 konsekvenser for miljøet.
Miljøundersøgelserne er foretaget i samarbejde med  

 Miljøministeriet og Ringsted Kommune, ligesom der i overensstemmelse med  

 planlovens  

 retningslinier har været afholdt offentlig høring i perioden 17. maj til 11.  

 juli 2005 om projektet.
Miljøundersøgelsernes resultater blev sammenfattet i  

 en  

 miljøredegørelse, der blev udsendt i en høringsudgave i maj 2005.  

 Bemærkningerne  

 til projektet fra offentligheden under høringen er sammenfattet i et  

 høringsnotat, der blev udsendt i november 2005, og endelig er der udarbejdet  

 en  

 endelig miljøredegørelse, der blev udgivet i februar 2006.
 Miljøundersøgelserne har samlet set ikke givet væsentlige  

 ændringer i projektets udformning eller tidsplan.
 Det bliver nødvendigt at opsige 35 lejemål af kolonihaver.  

 Det forventes, at der kan skaffes erstatningshaver til alle interesserede.  

 Der  

 forventes støjgener i forbindelse med anlægsarbejderne.
9. Forholdet til EU-retten VVM-undersøgelsen opfylder kravene i Rådets direktiv  

 85/337/EØF af 27. juni 1985 om vurdering af visse offentlige og private  

 projekters indvirkning på miljøet (EF-Tidende 1985 nr.
L 175, side 40, som  

 ændret  

 ved Rådets direktiv 97/11/EF af 3. marts 1997 (EF-Tidende 1997 nr.
L 73, side  

 5).
 10. Høring og myndighedsgodkendelser.
 Grundlaget for lovforslagets bestemmelse om anlæg af ekstra  

 spor i Ringsted har som nævnt under punkt 8 været i offentlig høring, ligesom  

 lokale myndigheder er blevet hørt.
 Lovforslaget har desuden været sendt i høring i DSB,  

 Banedanmark, Vestsjællands Amt, Kommunernes Landsforening, Danske Regioner,  

 Dansk Jernbaneforbund, Handel, Transport- og Serviceerhvervene og Ringsted  

 Kommune.
 Høringssvarene vil blive fremsendt til Folketingets  

 Trafikudvalg ledsaget af de kommentarer, som udtalelserne måtte give  

 anledning  

 til.
 I forbindelse med detailprojekteringen vil den fornødne  

 myndighedsbehandling blive gennemført.
 I det videre forløb i anlægsprocessen i Ringsted vil  

 borgere og virksomheder langs den berørte strækning løbende blive informeret  

 om  

 anlægsarbejdernes karakter og tidsplan.
Samlet vurdering af lovforslagets konsekvenser Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og regioner Ikke opgjort Ja, for staten.
Anlægsudgifterne anslås til 14  

 mio. kr. i 2007, 53 mio. kr. i 2008 og 66 mio. kr. i 2009. De gennemsnitlige  

 vedligeholdelsesudgifter anslås til 1-1,5 mio. kr. årligt.
Administrative konsekvenser for stat, kommuner  

 og regioner Ingen Ingen Økonomiske konsekvenser for erhvervslivet Mindre forbedringer af kapaciteten på banen  

 øger mobiliteten, hvilket forventes at være til gavn for erhvervslivet.
Ingen Administrative konsekvenser for erhvervslivet Ingen Ingen Miljømæssige konsekvenser Ingen Det bliver nødvendigt at opsige 35 lejemål af  

 kolonihaver.
Det forventes, at der kan skaffes erstatningshaver til alle  

 interesserede.
Støjgener i forbindelse med anlægsarbejderne.
Administrative konsekvenser for borgerne Ingen Ingen Forholdet til EU-retten Den VVM-undersøgelse, der er blevet gennemført,  

 opfylder kravene i Rådets direktiv 85/337/EØF af 27. juni 1985 om vurderinger  

 af visse offentlige og private projekters indvirkning på miljøet (EF-tidende  

 1985 nr.
L 175, side 40), som ændret ved Rådets direktiv 97/11/EF af 3. marts  

 1997 (EF-Tidende 1997 nr.
L 73, side5).
Bemærkninger til lovforslagets enkelte bestemmelser Til § 1 Det foreslås, at bemyndige transport- og energiministeren  

 til at anlægge et ekstra jernbanespor  et overhalingsspor - på ca.  

 2,1 km  

 mellem Ringsted Station og  

 Østre Ringvej.
Til § 2 Efter det foreslåede i stk. 1 gives transport- og  

 energiministeren hjemmel til at ekspropriere de for anlægget nødvendige  

 arealer  

 og ejendomme.
I henhold til § 2, stk. 3, i lov nr. 343 af 20. maj  

 1997 om projektering af jernbaneanlæg København-Ringsted som ændret ved lov  

 nr.  

 497 af 7. juni 2001 er der allerede foretaget forlods overtagelse af to  

 parcelhuse, og størstedelen af de arealer, der skal anvendes til brug for  

 anlægget, ejes af Banedanmark, men det bliver nødvendigt at ekspropriere en  

 enkelt mindre erhvervsejendom og nogle mindre ubebyggede arealer langs den  

 berørte banestrækning.
Det bliver desuden nødvendigt at ekspropriere nogle  

 arealer, der ejes af Ringsted Kommune, og som nu anvendes til kolonihaver.  

 Ekspropriationerne af de berørte arealer vil blive igangsat hurtigt efter  

 lovforslagets eventuelle vedtagelse.
Forslaget i stk. 1 giver ligeledes ministeren hjemmel  

 til midlertidigt at ekspropriere arealer til brug for adgangsvej,  

 arbejdsplads,  

 materialedepot mv.
Dette forventes i et vist omfang at blive nødvendigt i  

 forbindelse med anlægsarbejdernes udførelse.
Når anlægsarbejderne er færdige,  

 bliver de midlertidigt eksproprierede arealer så vidt muligt retableret og  

 leveret tilbage til den oprindelige ejer.
 Forslaget i stk. 2 giver ministeren hjemmel til at  

 pålægge jernbanens naboejendomme servitutter svarende til den  

 eldriftsservitut,  

 der benyttes på de elektrificerede fjernbanestrækninger.
 Naboejendommene til den eksisterende jernbanestrækning i  

 Ringsted er tidligere ved anlæg af køreledninger på strækningen blevet pålagt  

 eldriftsservitutter, men på grund af udvidelse af strækningen med det nye  

 spor  

 bliver det nødvendigt at justere disse servitutter.
 Eldriftsservitutterne pålægges alle naboejendommene til det  

 nye spor.
 Efter stk. 3 sker ekspropriation efter reglerne i lov  

 om fremgangsmåden ved ekspropriation vedrørende fast ejendom.
Til § 3 Det foreslås, at loven træder i kraft den 1. marts 2007.
