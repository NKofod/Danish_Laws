Begrænset skattepligt  arbejde her i  

 landet Spørgsmål 1. Kan  

 Skatterådet bekræfte, at A ikke er fuldt skattepligtig til Danmark, jvf.  

 kildeskatteloven § 1, stk. 1, nr. 2? 2. Kan Skatterådet bekræfte, at A er begrænset skattepligtig til Danmark,  

 jvf.  

 kildeskatteloven § 2, stk. 1, nr. 1, af 30 %  

 af den indkomst, han  

 oppebærer som professor? 3. Såfremt Skatterådet ikke kan besvare spørgsmål 2 bekræftende, ønskes det  

 oplyst hvilken procentsats af indkomsten, der er begrænset skattepligtig til  

 Danmark.
4. Kan Skatterådet bekræfte, at den indkomst A oppebærer fra forskellige  

 orkestre og teatre ikke er begrænset skattepligtig til Danmark, jf.  

 kildeskatteloven § 2, stk. 1, nr. 1 og 4? Svar 1. Ja, se  

 sagsfremstilling og begrundelse.
 2. Nej, se  

 sagsfremstilling og begrundelse.
 3. Se  

 sagsfremstilling og begrundelse.
 4. Ja, se  

 sagsfremstilling og begrundelse.
Beskrivelse af  

 de faktiske forhold A er dirigent.  

 Han er uddannet i Italien og Wien, og har undervist i Wien, Bologna, Milano  

 og  

 Padua.
Hertil kommer en omfattende virksomhed som gæstelærer over hele  

 Europa.  

 Han er gift og ægteparret har fast bopæl i Italien A har indgået en  

 række arrangementer (jvf. nedenfor), der bevirker, at han i perioder arbejder  

 i  

 Danmark.
Det er dog oplyst, at opholdet her i landet ikke er et  

 sammenhængende  

 ophold, og at opholdet formentlig ikke vil overstige 6 måneder pr. år.
 A har fast bopæl  

 i Italien og har ikke rådighed over nogen lejlighed i Danmark, men bor på  

 hotel  

 eller eventuelt i en korttidslejet lejlighed alt efter, hvad der er mest  

 hensigtsmæssigt for det pågældende engagement m.v.
 Efter det  

 oplyste anses A i Italien for at være selvstændig erhvervsdrivende for så  

 vidt  

 angår sine engagementer rundt om i verden og herunder også de danske  

 engagementer bortset fra ansættelsen som professor.
 A har følgende  

 engagementer i Danmark:
Spørgers  

 eventuelle opfattelse ifølge anmodning og bemærkninger til sagsfremstilling Ad spørgsmål 1.
 Det er  

 forespørgerens opfattelse, at det stillede spørgsmål kan besvares med ja.
A har som  

 ovenfor nævnt sin faste bopæl i Italien.
I de perioder han opholder sig i  

 Danmark foregår opholdet enten på hoteller eller i lejligheder lejet på  

 korttidsbasis, allerede fordi han ikke opholder sig her i landet i en  

 sammenhængende periode på mindst 6 måneder, er det forespørgerens opfattelse,  

 at der ikke er grundlag for at statuere, at han er omfattet af  

 kildeskatteloven  

 § 1, stk. 1, nr. 2.  

  

 Der er henvist til TfS 1986, 313, hvor Landsskatteretten fandt, at  

 regelmæssige  

 ophold i hjemlandet måtte medføre, at skatteyderen ikke kunne anses at have  

 ophold her i landet i en sammenhængende periode på 6 måneder.
Herefter var  

 der  

 ikke grundlag for at anvende bestemmelsen i kildeskatteloven § 1, stk. 1, nr.  

 2.
 Ad spørgsmål 2  

 og 3.
 Det er  

 forespørgerens opfattelse, at det stillede spørgsmål kan besvares med ja.
 Det følger af  

 den tidligere kildeskattelovs § 2 stk. 1, litra a, at det er en forudsætning  

 for begrænset skattepligt her til landet af vederlag for personligt arbejde i  

 tjenesteforhold, at arbejdet er udført her i landet.
Den ændrede  

 affattelse af kildeskattelovens regler om begrænset skattepligt med virkning  

 fra 1. januar 2006 ændrer ikke herpå.
Efter den nye affattelse af  

 kildeskatteloven § 2, stk. 1, nr. 1, er personer, der ikke er fuldt  

 skattepligtige, begrænset skattepligtige af indkomst, der erhverves i form af  

 vederlag for personligt arbejde i tjeneste- forhold udført her i landet.
Det er således  

 afgørende, at arbejdet er udført her i landet.
Skatterådet kan lægge til  

 grund,  

 at A alene udfører 30 % af sit arbejde som konfrontationstimer her i landet.  

 Resten af tiden bruges i Italien til forberedelse af konfrontationstimerne.
Retspraksis  

 viser, at der skal foretages en opdeling af vederlaget.
Det er således alene  

 den del af vederlaget, der kan henføres til arbejde udført i Danmark, som  

 omfattes af den begrænsede skattepligt.
Der kan henvises til TfS 1998, 548 og  

 TfS 1990.413. Der kan også henvises til beskrivelsen i ligningsvejledningen  

 afsnit D.A.2.1.3.
 Ad  

 spørgsmål  4.
Det er  

 forespørgerens opfattelse, at det stillede spørgsmål kan besvares med ja.  


  

 A må i forhold til de indtægter, han oppebærer fra de forskellige  

 symfoniorkestre og teatre, betragtes som selvstændig erhvervsdrivende.
På den  

 baggrund er der ikke grundlag for at statuere begrænset skattepligt efter  

 kildeskatteloven § 2, stk. 1, nr. 1.
 Der kan i den  

 forbindelse henvises UfR 1973.151 H, UfR 1975.5 11 H og UfR 1981.349 Ø, hvor  

 domstolene kom frem til, at engagementer med udenlandske artister ikke  

 fandtes  

 at kunne anses som et egentligt tjenesteforhold, hvorfor der ikke skulle  

 indeholdes A-skat.
 Da det efter forespørgerens  

 opfattelse må lægges til grund, at A er selvstændig erhvervsdrivende i  

 relation  

 til de engagementer, må det også klarlægges, om han er omfattet af  

 kildeskatteloven  

 § 2, stk. 1, nr. 4.
 Efter artikel 14  

 i den dansk italienske dobbeltbeskatningsoverenskomst har Italien  

 beskatningsretten  

 til indkomst, som A oppebærer ved frit erhverv eller ved anden virksomhed af  

 selvstændig karakter, medmindre han har et fast sted, som til stadighed står  

 til rådighed for ham i Danmark med henblik på udøvelse af hans virksomhed.  

 Hvis  

 han har et sådant fast sted, kan indkomsten beskattes i Danmark, men kun den  

 del deraf, som kan henføres til dette faste sted.
Det er  

 forespørgerens opfattelse, at den spinkle tilknytning som A har her til  

 landet  

 ikke er tilstrækkeligt til at statuere et fast sted.
Han bor således på  

 forskellige hoteller eller lejligheder lejet på kort tids basis, når han  

 optræder her i landet, hvilket ikke er tilstrækkeligt til at statuere et fast  

 sted.
 Artikel 17 i den  

 dansk italienske dobbeltbeskatningsoverenskomst kan ikke føre til et andet  

 resultat, da der i Danmark ikke er den nødvendige interne beskatningshjemmel,  

 jf. de ovenfor refererede domme i UfR 1973.151 H, UfR 1975.511 H og UfR  

 1981.349 Ø.
 Forespørgeren  

 har i øvrigt henvist til Landsskatterettens kendelse,  


  

 SKM2001.260.LSR  


,  

 hvor Landsskatteretten fandt, at en chefdirigent måtte anses for selvstændigt  

 erhvervsdrivende i forhold til et påtænkt kontraktforhold med et orkester,  

 hvorefter hun ikke var begrænset skattepligtig til Danmark af vederlag for  

 det  

 udførte arbejde.
SKATs  

 indstilling og begrundelse 1. I medfør af  

 kildeskattelovens § 1, stk. 1, nr. 1 og 2, foreligger der fuld skattepligt  

 for  

 personer, der har bopæl her i landet eller personer, der opholder sig her i  

 mere end 6 måneder.
Efter det  

 oplyste må SKAT lægge til grund, at A ikke har rådighed over en bolig her i  

 landet, og at han for den nævnte periode ikke har opholdt sig i et tidsrum af  

 mindst 6 måneder i Danmark Det er på den  

 baggrund SKATs opfattelse, at A ikke kan anses for fuldt skattepligtig til  

 Danmark  

 efter kildeskattelovens § 1, stk. 1, nr. 2.
 2 og 3. Efter  

 kildeskattelovens § 2, stk. 1, nr.1, er personer, der erhverver indkomst i  

 form  

 af vederlag for personligt arbejde i tjenesteforhold udført her i landet,  

 begrænset skattepligtige hertil af alle ydelser betalt for arbejdet.
Arbejdet skal  

 være udført her i landet.
Hvis arbejdet udføres både her og i udlandet  

 omfatter  

 skattepligten kun den del af lønnen, der vedrører arbejdet her i landet.
Ud  

 fra  

 det af forespørgeren oplyste, udgør forberedelsen, der udføres i Italien 70  

 %,  

 og undervisningstimerne, der udføres i Danmark, udgør 30 %. A vil derfor være  

 begrænset skattepligtig af 30 % af den indkomst han oppebærer som professor.
4. I  


  

 SKM2001.260.LSR  


,  

 anså Landsskatteretten ikke en chefdirigent for begrænset skattepligtig til  

 Danmark af vederlag hun modtog fra et engagement som chefdirigent i en 3-  

 årig  

 periode med omkring 8 opførelser i Danmark.
Landsskatteretten fandt, at  

 dirigenten måtte anses som selvstændig erhvervsdrivende i relation til  

 engagementet som chefdirigent.
 Det er SKATs  

 opfattelse, at A aftaler med de forskellige symfoniorkestre og teatre, må  

 kunne  

 sidestilles med engagementet som chefdirigent i landsskatteretskendelsen.  

 Vederlaget kan derfor ikke anses for modtaget i et ansættelsesforhold, og  

 indkomsten er ikke omfattet af § 2, stk. 1, nr. 1.
 Da A endvidere  

 ikke ved de oplyste arrangementer kan anses for at drive erhverv med fast  

 driftssted her i landet vil indkomsten ikke være begrænset skattepligtig  

 efter  

 § 2, stk. 1, nr. 4.
 Det er efter  

 SKATs opfattelse uden betydning, hvorvidt Danmark eller Italien har  

 beskatningsretten  

 til indkomsten efter den dansk-italienske dobbeltbeskatningsaftale, da  

 Danmark  

 ikke har intern hjemmel til at beskatte indkomsten.
Skatterådets  

 afgørelse og begrundelse Skatterådet traf  

 afgørelse om at følge SKATs indstilling i spørgsmål 1 og 4.
 For så vidt  

 angår spørgsmål 2 besluttede Skatterådet ikke at følge SKATs indstilling og  

 dermed svare NEJ til spørgsmålet med den begrundelse, at hele lønnen er  

 begrænset skattepligtig til Danmark og ikke kun 30 % af lønnen, således som  

 SKAT har indstillet.
Begrundelsen er  

 nærmere, at funktionen som professor er et offentligt hverv, der indebærer en  

 fysisk  

 tilstedeværelse til undervisning m.v. i Danmark.
Vederlaget ydes for denne  

 tilstedeværelse som den primære ydelse og kun indirekte for den nødvendige  

 forberedelse hertil.
 Som følge heraf  

 besvares spørgsmål 3 med følgende: Alene den del af lønnen som professor, der  

 kan henføres til eventuelt arbejde uden for Danmark uden tilknytning til  

 undervisning m.v. i Danmark kan holdes uden for den begrænsede skattepligt  

 til  

 Danmark.
 Skatterådet  

 henviser til Højesterets dom i  


  

 SKM2006.483.HR  


,  

 der drejede sig om begrænset skattepligt for udenlandske piloter, der  

 arbejder  

 ombord på dansk indregistrerede fly, og hvor Højesteret stadfæstede Østre  

 Landsrets resultat og begrundelse, der er baseret på et funktionelt  

 kriterium.
