 Resumé  


  

 Dansk Sygeplejeråd klagede på vegne af sygeplejerske A over, at  

 Sundhedsvæsenets  

 Patientklagenævn havde tildelt hende en irettesættelse for overtrædelse af  

 § 5 i sygeplejerskeloven.
Patientklagenævnet havde tidligere sendt sagen til anklagemyndigheden  

 og anmodet om tiltalerejsning.
Ved dommen i straffesagen blev A frifundet.
Ombudsmanden udtalte, at dommen vanskeligt kunne læses anderledes  

 end, at rettens frifindelse også omfattede overtrædelse af § 5 i  

 sygeplejerskeloven.
Patientklagenævnet kunne herefter ikke på samme faktiske  

 grundlag udtale kritik af A for overtrædelse af denne bestemmelse.
 Ombudsmanden henstillede, at patientklagenævnet tilbagekaldte  

 irettesættelsen. (J. nr. 1990-685-43).
 Disciplinær påtale efter frifindende dom vedrørende  

 overtrædelse af sygeplejerskeloven.
 Dansk  

 Sygeplejeråd klagede på vegne af sygeplejerske A over, at Sundhedsvæsenets  

 Patientklagenævn  

 havde tildelt hende en irettesættelse for overtrædelse af § 5 i lov om  

 sygeplejersker.
 Det fremgik af sagens akter,  

 at A var specialuddannet anæstesisygeplejerske og ansat på anæstesiologisk  

 afdeling på B Hospital.
 I 1987 varetog A anæstesien  

 af en yngre mand, som skulle have fjernet en benskinne.
Under bedøvelsen fik  

 patienten ved en fejltagelse tilført kalium-glukose i stedet for Ringer  

 laktat.
Som følge af denne fejltagelse fik patienten hjertestop - men blev  

 dog  

 genoplivet.
 Overlægen ved anæstesiologisk  

 afdeling indberettede dagen efter operationen fejlbehandlingen til  

 embedslægen.
 I 1988 indstillede Sundhedsstyrelsen  

 følgende til patientklagenævnet:
"Idet  

 anæstesisygeplejerske (A), som var eneansvarlig for, at patienten fik tilført  

 korrekt infusionsvæske, undlod at foretage behørig kontrol af dropflasken,  

 har  

 hun efter Sundhedsstyrelsens opfattelse gjort sig skyldig i grovere  

 forsømmelse, jfr. sygeplejerskelovens § 10, stk. 1. Sundhedsstyrelsen finder  

 herefter, at der i anledning af det pågældende forhold bør anmodes om  

 tiltalerejsning  

 over for anæstesisygeplejersken." Herefter indstillede  

 patientklagenævnet til anklagemyndigheden, at der rejstes tiltale mod A for  

 overtrædelse af sygeplejerskelovens § 10, stk. 1.
 I en samtidig skrivelse til A  

 oplystes følgende:
 "Patientklagenævnet har  

 behandlet ovennævnte sag på sit møde .... . Nævnet tiltrådte  

 Sundhedsstyrelsens  

 udtalelse til brug for nævnsbehandlingen, hvorefter De har gjort Dem skyldig  

 i grovere forsømmelse, jfr. sygeplejerskelovens § 10, stk. 1.
Nævnet besluttede at  

 indstille til Anklagemyndigheden, at der rejses tiltale mod Dem for  

 overtrædelse af sygeplejerskelovens § 10, stk. 1." I juni 1989 kom sagen for  

 retten ... . Det fremgik af retsbogsudskriften, at A's forsvarer påstod  

 frifindelse, subsidiært at forholdet henførtes under sygeplejerskelovens §  

 10, stk. 2, og mest subsidiært at sagen blev afgjort med en advarsel.
 Retten afsagde følgende dom:
"Under denne ved  

 domsmandsret behandlede sag tiltales (A) ...
 Ifølge anklageskrift af ...  

 fra statsadvokaten til straf for overtrædelse af § 10, stk. 1, i  

 lovbekendtgørelse  

 nr. 66 af 27. februar 1979 om sygeplejersker ved den 13. januar 1987 omkring  

 kl. 16.30 på (B) Hospital at have gjort sig skyldig i grovere forsømmelse  

 eller skødesløshed i udøvelsen af sit kald, idet tiltalte, der i forbindelse  

 med klargøring af en patient til anæstesi anlagde drop, som eneansvarlig  

 anæstesisygeplejerske undlod at foretage behørig kontrol af dropflasken,  

 hvorved patienten med hjertestop til følge fejlagtigt fik tilført  

 kaliumglukose i stedet for almindelig saltvandsopløsning (Ringer laktat) som  

 korrekt infusionsvæske.
 Tiltalte har nægtet sig  

 skyldig, idet hun har bestridt, at den af hende begåede fejl kan anses for  

 grov.
 Der er under sagen afgivet  

 forklaring af tiltalte og vidneforklaring af (C).
 Der henvises vedrørende  

 forklaringerne til retsbogen.
Retten lægger til grund for  

 afgørelsen, at den anvendte dropflaske allerede befandt sig på stativet, da  

 tiltalte gjorde anæstesibordet klart.
Den var af størrelse, form og med  

 hensyn  

 til etikettens form og farve omtrent ens med en ringerlaktatflaske.
Eneste  

 væsentlige forskel er en upåfaldende skråmarkering og teksten.
Tiltalte havde  

 ingen grund til at forvente, at der kunne være anbragt en kaliumglukoseflaske  

 på stativet.
Under disse omstændigheder findes den af tiltalte begåede fejl  

 at måtte betegnes som undskyldelig.
 Tiltalte frifindes derfor.
 Thi kendes for ret:
 Tiltalte (A) frifindes.
Staten betaler sagens  

 omkostninger." I august 1989 frafaldt  

 anklagemyndigheden anke i sagen.
 I oktober 1989 indstillede Sundhedsstyrelsen  

 følgende til patientklagenævnet:
"Sundhedsstyrelsen skal  

 herefter med samme begrundelse som nævnt i sin tidligere udtalelse ....  

 udtale,  

 at Sundhedsstyrelsen finder, at sygeplejerske (A) med sin undladelse af at  

 foretage behørig kontrol af dropflasken har begået en fejl i henhold til  

 sygeplejelovens § 5, og Sundhedsstyrelsen finder, at denne fejl bør beklages,  

 jf. sygeplejelovens § 5 samt at det over for (A) bør indskærpes at udvise  

 større omhu og samvittighedsfuldhed i sit fremtidige virke." Herefter meddelte  

 Sundhedsvæsenets Patientklagenævn A følgende irettesættelse:
"Patientklagenævnet  

 finder, at De med Deres undladelse af at foretage behørig kontrol af  

 dropflasken har begået en fejl i henhold til sygeplejerskelovens § 5, hvilket  

 Patientklagenævnet alvorligt skal beklage.
Patientklagenævnet skal endvidere  

 indskærpe, at De udviser større omhu og samvittighedsfuldhed i Deres  

 fremtidige virke." Herefter klagede Dansk  

 Sygeplejeråd til mig over patientklagenævnets irettesættelse.
Sygeplejerådet  

 skrev bl.a.:
 "...
 Det er efter Dansk  

 Sygeplejeråds opfattelse et generelt princip i dansk ret, at afgørelser  

 truffet  

 af en domstol ikke efterfølgende kan ændres af en administrativ myndighed,  

 uanset om den pågældende myndighed måtte have en anden opfattelse af en sags  

 faktum eller jus, end den domstolene har lagt til grund for sin afgørelse.
 Dansk Sygeplejeråd finder, at  

 det ud fra et retssikkerhedssynspunkt er ganske uacceptabelt, at en myndighed  

 efter at have henskudt en sags afgørelse til domstolene - og der ikke får  

 medhold - så efterfølgende beslutter at sanktionere den samme forseelse.
 I nærværende sag har ...  

 (retten) lagt til grund, at (A) ikke har overtrådt sygeplejerskelovens § 10,  

 stk. 1, og at den af (A) begåede fejl ej heller kan henføres under  

 sygeplejerskelovens  

 § 5, idet retten finder fejlen undskyldelig.
 Det virker derfor stødende,  

 at Sundhedsvæsenets Patientklagenævn på samme faktiske grundlag og på  

 grundlag  

 af samme regelsæt, konkluderer anderledes.
..." Patientklagenævnet udtalte  

 til mig i anledning af klagen:
 "...
 Patientklagenævnet skal...... supplerende bemærke, at nævnet .... (i 1988)  

 indstillede til anklagemyndigheden,  

 at der blev rejst tiltale mod anæstesisygeplejerske (A) for overtrædelse af  

 sygeplejerskelovens § 10, stk. 1. Anklageskriftet af .... er udformet i  

 overensstemmelse hermed.
Det fremgår af .... (rettens)  

 dom ..... , at sygeplejerske (A) har nægtet sig skyldig, idet hun har  

 bestridt,  

 at den af hende begåede fejl kan anses for grov.
Af dommen fremgår videre, at  

 retten anser den begåede fejl, under de i dommen nærmere fastlagte  

 omstændigheder,  

 som undskyldelig.
Det er Patientklagenævnets  

 opfattelse, at der ikke ved .... (rettens) dom af .... er taget stilling til  

 sygeplejerske  

 (A's) ansvar efter sygeplejerskelovens § 5, og dermed heller ikke til, om den  

 i  

 øvrigt erkendte fejl er udtryk for manglende omhu og  

 samvittighedsfuldhed." I Sundhedsstyrelsens  

 erklæring til sagen er følgende anført:
 "...
 Det ... (kan) som en begrundelse  

 for Sundhedsstyrelsens reaktioner fremhæves, at styrelsen i sin indstilling  

 (i  

 1988) havde understreget, at anæstesisygeplejerske (A) var eneansvarlig for,  

 at patienten ... fik tilført korrekt infusionsvæske og at hun derfor, da hun  

 undlod at foretage behørig kontrol af dropflasken, gjorde sig skyldig i  

 grovere forsømmelse, jf. sygeplejerskelovens § 10, stk. 1.
 Som begrundelse for  

 frifindelsen ved Domsmandsretten ... var det angivet, at  

 anæstesisygeplejerske  

 (A) havde begået en fejl, men at denne var undskyldelig, idet retten lagde  

 til  

 grund, at den anvendte dropflaske allerede befandt sig på stativet, da  

 anæstesisygeplejerske  

 (A) gjorde anæstesibordet klart, at den var af en størrelse, form og med  

 hensyn til etikettens udførelse omtrent ens med den dropflaske, som skulle  

 være benyttet, hvorfor anæstesisygeplejerske (A) ikke havde grund til at  

 forvente,  

 at der kunne være anbragt en anden dropflaske, end den korrekte på stativet.
 Sundhedsstyrelsen har ikke  

 vurderet rettens frifindelse af (A) som en frifindelse fra, at hun var  

 eneansvarlig for, at det var den korrekte dropflaske, der blev benyttet, og  

 på denne baggrund, hvor der på trods af rettens frifindelse, således var  

 begået fejl, fastholdt styrelsen sin tidligere indstilling om, at  

 anæstesisygeplejerske  

 (A) var eneansvarlig for, at der blev benyttet korrekt dropflaske, hvorfor  

 styrelsen fandt det begrundet, at hun fik en beklagelse for at have begået en  

 fejl ved at undlade at foretage behørig kontrol af dropflasken.
..." I Dansk Sygeplejeråds  

 afsluttende bemærkninger til sagen anførte rådet:
 "...
Endelig skal det til  

 Sundhedsstyrelsens udtalelse om, at styrelsen ikke har vurderet rettens  

 frifindelse af (A) som en frifindelse fra, at hun var eneansvarlig for, at  

 patienten fik tilført korrekt infusionsvæske, at rettens afgørelse fremstår  

 som en afgørelse truffet på baggrund af alle sagens omstændigheder.
Af det  

 for  

 retten fremlagte materiale fremgik det, at Sundhedsstyrelsen og  

 Sundhedsvæsenets  

 Patientklagenævn var af den opfattelse, at (A) var eneansvarlig.
..." I et brev til Dansk  

 Sygeplejeråd udtalte jeg følgende:
"I 1987, hvor den  

 pågældende operation fandt sted, havde Sundhedsstyrelsen det generelle tilsyn  

 med sygeplejersker.
Med virkning fra 1. januar 1988 overgik en væsentlig del  

 af Sundhedsstyrelsens beføjelser til Sundhedsvæsenets Patientklagenævn, jf.  

 centralstyrelseslovens § 12, jf. § 27. Sager, som på dette tidspunkt endnu  

 ikke var færdigbehandlet, blev overført til patientklagenævnet.
Patientklagenævnet kan ifølge  

 centralstyrelseslovens § 14 give udtryk for sin opfattelse af sagen, herunder  

 eventuelt fremsætte kritik over for den pågældende sundhedsperson, eller  

 søge andre sanktioner iværksat.
Patientklagenævnets alvorligste sanktion er  

 at  

 anmode om tiltalerejsning for overtrædelse af den pågældende autorisationslov  

 - her sygeplejerskeloven - eller straffeloven med påstand om straf af bøde,  

 hæfte eller højere straf.
 Efter § 10, stk 1, i lov om  

 sygeplejersker straffes en sygeplejerske, der gør sig skyldig i grovere  

 eller gentagen forsømmelse eller skødesløshed i udøvelsen af sit kald, med  

 bøde eller hæfte.
 Efter § 10, stk. 2, jf. § 5,  

 i sygeplejerskeloven straffes en sygeplejerske, der under udøvelsen af  

 sin gerning ikke udviser omhu og samvittighedsfuldhed, med bøde.
 Efter retsplejelovens § 937  

 har retten (herudover) adgang til at slutte sagen med en advarsel.
 Som sygeplejerskeloven er  

 udformet, har domstolene under en straffesag adgang til at sanktionere både  

 den grove forsømmelse efter § 10, stk. 1, og overtrædelse af den almindelige  

 pligt til at udvise omhu og samvittighedsfuldhed efter § 5, jf. § 10, stk. 2.
Patientklagenævnet har i  

 samarbejde med anklagemyndigheden mulighed for at tilrettelægge en  

 straffesag,  

 således at domstolen får lejlighed til at bedømme, om der i det hele er sket  

 overtrædelse af de gældende adfærdsnormer i loven.
Retten kan under visse  

 betingelser,  

 jf. retsplejelovens § 908, stk. 4, selv henføre det påtalte forhold under  

 en anden straffebestemmelse.
Domstolenes afgørelser er  

 naturligvis bindende, også for sundhedsmyndighederne.
Såfremt en dom  

 frifinder for overtrædelse af § 10, stk. 2, jf. § 5, kan patientklagenævnet  

 ikke på samme grundlag udtale sin kritik for overtrædelse af § 5. En eventuel  

 uoverensstemmelse vedrørende bedømmelsen af den anklagedes adfærd må  

 afgøres ved anke til Landsretten.
Dette følger af almindelige principper om  

 retskraft.
I sagen var der - i  

 overensstemmelse med patientklagenævnets indstilling - alene rejst tiltale  

 for overtrædelse af sygeplejerskelovens § 10, stk. 1. Retten havde  

 imidlertid, uanset dette, mulighed for at henføre forholdet under § 10, stk.  

 2, jf. § 5, og faktisk blev § 10, stk. 2 (ifølge retsbogen) påberåbt fra  

 forsvarets  

 side under domsforhandlingen.
På den baggrund kan dommen efter min opfattelse  

 vanskeligt læses på anden måde, end at retten faktisk bedømte forholdet efter  

 sygeplejerskelovens § 10, stk. 2, jf. § 5, men frifandt, da retten ikke anså  

 bestemmelsen for overtrådt.
Den tvivl, der muligvis kan være om dette  

 spørgsmål,  

 bør efter min mening ikke komme (A) til skade.
Dommen må således anses for  

 at have gjort udtømmende op med spørgsmålet om overtrædelse af  

 sygeplejerskeloven, og patientklagenævnet kan herefter ikke på samme faktiske  

 grundlag udtale kritik over for (A)." Jeg gjorde patientklagenævnet  

 bekendt med min opfattelse og henstillede samtidig til nævnet at tilbagekalde  

 irettesættelsen over for A.
 Patientklagenævnet  

 underrettede mig om, at nævnet i en skrivelse til A havde tilbagekaldt den  

 tidligere meddelte irettesættelse.
 Jeg tog i en skrivelse til  

 patientklagenævnet det oplyste til efterretning.
