Nyt fra Ankestyrelsen - revalideringsydelse under ophold i  

 udlandet - af fuldmægtig Doris Sjøberg Sagen  

 vedrører  

 en yngre, alvorligt synshandicappet mand, der havde fået bevilget  

 bruttorevalideringsydelse til uddannelsen som cand.mag.
 Efter at have læst hovedfag i nogle år, ønskede han at tage den  

 2-årige bifagsuddannelse ved et universitet i udlandet, hvor han mente, at  

 der  

 var bedre forhold for studerende med hans handicap.
 Ankestyrelsen henviste til bistandslovens § 1 og fandt, at  

 2 år ikke kunne anses for at være et kortere ophold, hverken umiddelbart  

 eller  

 i forhold til et revalideringsforløb, da der normalt højst kan udbetales  

 revalideringsydelse for en periode på 5 år.
 Ankestyrelsen fandt iøvrigt, at det ansøgte uddannelsesforløb i  

 udlandet ikke kunne anses for at være påkrævet af hensyn til ansøgers  

 muligheder for fremtidigt at kunne klare sig selv, da det ville være muligt  

 for  

 ham at gennemføre en passende uddannelse her i landet i overensstemmelse med  

 den oprindeligt fastlagte uddannelsesplan.
 Folketingets Ombudsmand har i forbindelse med sagen bl.a. gjort  

 gældende, at det efter hans opfattelse var betænkeligt på grundlag alene af  

 § 1 og § 43 i bistandsloven samt ministeriets vejledning punkt 22  

 at  

 konkludere, at hjælp til et ophold som det ansøgte, ikke havde fornøden  

 hjemmel.
Vedrørende bistandslovens § 1 henviste Ombudsmanden til en  

 tidligere udtalelse, offentliggjort i Folketingets Ombudsmands beretning for  

 året 1990, hvor han havde fundet det mest nærliggende at forstå kravet om  

 »ophold her i landet  

 «  

 således, at ansøgeren på det tidspunkt, hvor behovet for hjælp  

 opstod, og ansøgning herom indgivet til de sociale myndigheder, skulle  

 opholde  

 sig her i landet.
Om hjælpen eventuelt skulle bruges i forbindelse med et  

 kortere ophold i udlandet, var efter denne forståelse af bestemmelsen uden  

 betydning.
 Se i øvrigt SM O-35-98.
 Ansøger anlagde sag ved Østre Landsret med påstand om, at  

 Ankestyrelsen skulle tilpligtes at anerkende, at han havde ret til at få  

 udbetalt bruttorevalideringsydelse i henhold til bistandslovens § 43  

 under  

 sin 2-årige bifagsuddannelse i udlandet.
 Ved dom afsagt den 21. december 1999 blev Ankestyrelsen  

 frifundet.
Retten bemærkede, at det efter bistandsloven forudsattes, at  

 modtageren opholdt sig her i landet, mens hjælpen blev ydet, men at der  

 administrativt var dannet en praksis, hvorefter der, som det fremgår af  

 Socialministeriets vejledning nr. 211 af 30. november 1994, blev ydet hjælp  

 til  

 uddannelse i udlandet, når opholdet var af kortere varighed.
Det fremgår  

 endvidere, at der typisk var tale om ophold på op til 1-2 semestre.
Under  

 henvisning hertil og til, at der ikke var grundlag for at antage, at  

 Ankestyrelsen havde varetaget uvedkommende hensyn, fandt landsretten ikke  

 anledning til at tilsidesætte det af Ankestyrelsen udøvede skøn.
Herefter, og  

 idet der ikke i øvrigt  

    

 var grundlag for  

 at tilsidesætte afgørelsen, frifandtes Ankestyrelsen.
 Sagen er nu anket til Højesteret.
