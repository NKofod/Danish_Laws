Cirkulære om udlægning af sager om  

 skattefri aktieombytning1) 1. Indledning Ligningsrådet bemyndiger hermed told- og  

 skatteregionerne, henholdsvis Told- og Skattestyrelsen, til at træffe  

 afgørelse i sager om skattefri aktieombytning, jf.  

 aktieavancebeskatningslovens § 13.
 Bemyndigelsen vedrører de sager, hvor der er givet  

 tilladelse til skattefri aktieombytning med 3 års ejertidsvilkår,  

 og der nu anmodes om dispensation fra vilkåret.
 Bemyndigelsen vedrører endvidere de sager, hvor der  

 til en anmodning om skattefri aktieombytning, hvor ansøgningen er  

 indkommet efter 30. juni 1999 og inden 1. januar 2000, er givet tilladelse
med 3 års anmeldelsesvilkår, og der nu foretages anmeldelse  

 af efterfølgende ændringer.
2. Dispensation fra ejertidsvilkår I sager, hvor der anmodes om dispensation fra et stillet  

 ejertidsvilkår, kan Told- og Skattestyrelsen træffe  

 afgørelse.
3. Anmeldelse af ændringer af principiel karakter I sager, hvor der indgives anmeldelse af ændringer i  

 forhold til de oplysninger, der ligger til grund for den oprindelige  

 tilladelse til skattefri aktieombytning, og hvor anmeldelsen omfatter  

 forhold, der ligger uden for praksis eller må betragtes som  

 værende af principiel karakter, kan Told- og Skattestyrelsen  

 træffe afgørelse.
4. Anmeldelse af ændringer, der ligger inden for praksis I sager, hvor anmeldelse omfatter forhold, der ligger  

 indenfor offentliggjort praksis eller helt åbenlyst ikke vil være  

 i strid med den oprindelige tilladelse til skattefri aktieombytning, kan  

 told- og skatteregionerne træffe afgørelse.
5. Klageadgang Afgørelser, der er truffet i henhold til dette  

 cirkulære kan påklages til Ligningsrådet.
6. Virkningstidspunkt Udlægningen finder anvendelse for sager, hvori der  

 ikke er truffet afgørelse den 19. marts 2002. Cirkulæret  

 træder i kraft den 8. april 2002. Samtidig ophæves  

 cirkulære nr. 48 af 9. april 2001 (TSS-cirkulære 2001-12).
 Cirkulæret ophæver sig selv den 30. april  

 2003, da det på dette tidspunkt vil være indarbejdet i  

 Ligningsvejledningen.
Told- og Skattestyrelsen, den 26. marts  

 2002 Ole Kjær /Niels Kristensen 1)   I Told- og  

 Skattestyrelsens interne nummerrække har cirkulæret nr.  

 2002-10.
