Bekendtgørelse om rådighed I medfør af § 52 f, § 57, stk. 5, § 62,  

 stk. 2, § 62 a, stk. 4, og § 65, stk. 5, i lov om  

 arbejdsløshedsforsikring m.v., jf. lovbekendtgørelse nr. 62 af  

 28. januar 1998, som ændret ved lov nr. 467 af 1. juli 1998, § 5  

 b, stk. 2, i lov om orlov, jf. lovbekendtgørelse nr. 5 af 8.  

 januar 1996, som senest ændret ved § 4 i lov nr. 127 af 25.  

 februar 1998, og § 40 a, stk. 2, i lov om  

 arbejdsmarkedsuddannelser, jf. lovbekendtgørelse nr. 53 af 23. januar  

 1997, som senest ændret ved § 3 i lov nr. 1081 af 29. december  

 1997, fastsættes efter forhandling med Landsarbejdsrådet:
Kapitel 1 Begreber § 1. Ved »omskoling mv.« forstås i denne  

 bekendtgørelse uddannelse uden for en individuel handlingsplan, som  

 Arbejdsformidlingen (AF) vurderer vil forbedre medlemmets mulighed for at  

 vende tilbage til arbejdsmarkedet, jf. § 12, stk. 2, i  

 Arbejdsmarkedsstyrelsens bekendtgørelse om en aktiv  

 arbejdsmarkedsindsats.
 Stk. 2. Ved »dagpengeperioden« forstås den periode, der  

 er fastsat i § 55, stk. 1, i lov om arbejdsløshedsforsikring  

 m.v.
 Stk. 3. Ved »aktivperioden« forstås den periode, der er  

 fastsat i § 55, stk. 2, i lov om arbejdsløshedsforsikring  

 m.v.
Kapitel 2 Generelle rådighedsbetingelser § 2. Et ledigt medlem kan kun få dagpenge,  

 hvis medlemmet står til rådighed for arbejdsmarkedet.
 § 3. Et medlem skal have bopæl og opholde  

 sig i Danmark.
 Stk. 2. Hvis medlemmet rejser til udlandet, men kommer tilbage  

 til Danmark inden for samme døgn, kan der udbetales dagpenge for den  

 pågældende dag, hvis medlemmet har kunnet overtage arbejde, jf.  

 § 5.
Stk. 3. Et medlem kan få dagpenge under  

 arbejdssøgning i et andet land, hvis medlemmet inden afrejsen  

 godtgør over for arbejdsløshedskassen at have en aftale med en  

 arbejdsgiver om en ansættelsessamtale i det andet land.
Medlemmet skal  

 give meddelelse om opholdets varighed til AF og arbejdsløshedskassen  

 før rejsen.
Medlemmet skal komme tilbage til Danmark inden for 5  

 dage.
 § 4. Et medlem skal være tilmeldt og have  

 kontakt til AF.
Stk. 2. Selv om medlemmet ikke har opfyldt kravet i  

 stk. 1, kan medlemmet få dagpenge, når medlemmet i  

 øvrigt opfylder betingelserne herfor, hvis 1)	AF har oplyst, at det skyldes AF, at medlemmet ikke er blevet  

 tilmeldt eller ved en fejl er blevet afmeldt, 2)	perioden, hvor medlemmet har været afmeldt ikke er over 3  

 måneder, og 3)	medlemmet ikke har kunnet hindre eller afhjælpe den manglende  

 tilmelding.
Stk. 3. Direktøren for  

 Arbejdsløshedsforsikringen kan give tilladelse til, at medlemmet  

 får dagpenge, selv om betingelsen i stk. 2, nr. 1, ikke er  

 opfyldt.
Tilladelsen kan gives, hvis betingelserne i stk. 2, nr. 3, er  

 opfyldt, og hvis det på baggrund af direktøren for  

 Arbejdsmarkedsstyrelsens udtalelse til sagen er sandsynliggjort, at AF har  

 forårsaget, at medlemmet ikke er blevet tilmeldt eller ved en fejl er  

 blevet afmeldt.
Hvis betingelsen i stk. 2, nr. 2, ikke er opfyldt, kan  

 tilladelse til udbetaling af dagpenge gives, hvis betingelserne i  

 stk. 2, nr. 1, og stk. 2, nr. 3, er opfyldte.
Stk. 4. Opfylder medlemmet ikke betingelserne i stk. 1  

 som følge af en arbejdsløshedskasses forhold, kan  

 direktøren for Arbejdsløshedsforsikringen tillade, at der  

 udbetales dagpenge, hvis medlemmet 1)	i øvrigt opfylder betingelserne for ret til dagpenge, 2)	ikke har kunnet hindre eller afhjælpe den manglende tilmelding  

 og 3)	ikke har modtaget ydelser fra arbejdsløshedskassen eller  

 uforskyldt vil lide et tab som følge af den manglende  

 tilmelding.
Stk. 5. Hvis medlemmet ikke opfylder betingelserne i  

 stk. 1, kan arbejdsløshedskassen uanset stk. 4 i perioden  

 31. august til 31. december 1998 udbetale dagpenge, når 1)	det skyldes arbejdsløshedskassens forhold, at medlemmet ikke  

 er blevet tilmeldt eller ved en fejl er blevet afmeldt, 2)	medlemmet i øvrigt opfylder betingelserne for ret til  

 dagpenge, 3)	medlemmet ikke har kunnet hindre eller afhjælpe den manglende  

 tilmelding, og 4)	medlemmet ikke har modtaget ydelser fra  

 arbejdsløshedskassen.
 Stk. 6. Hvis medlemmet har modtaget dagpenge i en periode,  

 selv om medlemmet ikke var tilmeldt AF i perioden, finder § 86 i lov om  

 arbejdsløshedsforsikring m.v. anvendelse.
 § 5. Et medlem skal kunne overtage arbejde ved  

 arbejdstids begyndelse dagen efter, at arbejdet er formidlet af AF eller  

 arbejdsløshedskassen.
Stk. 2. Kravet om varslet kan fraviges for et medlem, der  

 arbejder inden for et arbejdsområde, hvor det er nødvendigt, at  

 tiltrædelse sker samme dag.
AF eller arbejdsløshedskassen skal  

 på forhånd orientere medlemmet herom.
 Stk. 3. Medlemmet skal kunne møde til samtaler på  

 AF og til tilbud i henhold til lov om en aktiv arbejdsmarkedspolitik dagen  

 efter, at medlemmet har modtaget indkaldelse hertil fra AF.
 Stk. 4. Et medlem kan anses for at stå til  

 rådighed, selv om medlemmet har borgerligt ombud eller andet hverv i  

 det offentliges interesse, som begrænser muligheden for at overtage  

 arbejde.
 § 6. Et medlem skal kunne formidles passende  

 arbejde med fuld sædvanlig arbejdstid på de vilkår, som er  

 almindelige inden for medlemmets faglige område.
 Stk. 2. Passende arbejde er arbejde inden for det  

 område, hvor medlemmet er uddannet, eller arbejde inden for det  

 område, hvor medlemmet tidligere har haft beskæftigelse.
Stk. 3. Hvis et medlem ikke kan overtage arbejde inden for sit  

 faglige område, kan medlemmet få dagpenge, når medlemmet  

 kan overtage andet arbejde.
Medlemmet skal oplyse AF og  

 arbejdsløshedskassen om, hvilket arbejde medlemmet kan overtage.
 § 7. Når et medlem i dagpengeperioden har  

 været ledig i sammenlagt 6 måneder inden for de seneste 12  

 måneder, skal medlemmet også kunne formidles rimeligt  

 arbejde.
Stk. 2. Rimeligt arbejde er arbejde, som medlemmet under  

 hensyn til alder, uddannelse, erhvervserfaring og øvrige  

 kvalifikationer kan varetage.
Rimeligt arbejde er også arbejde, som  

 medlemmet vil kunne kvalificeres til at varetage efter et kortvarigt  

 uddannelsesforløb, hvis medlemmet bliver tilbudt den fornødne  

 uddannelse i forbindelse med formidlingen.
 Stk. 3. Når et medlem i dagpengeperioden har været  

 ledig i sammenlagt 6 måneder inden for de seneste 12 måneder,  

 skal arbejdsløshedskassen underrette AF herom.
 Stk. 4. Medlemmet skal i hele aktivperioden også kunne  

 formidles rimeligt arbejde.
 Stk. 5. Opgørelsen af ledighed efter stk. 1 og 3  

 sker efter reglerne i §§ 125 og 126 i Arbejdsmarkedsstyrelsens  

 bekendtgørelse om en aktiv arbejdsmarkedsindsats.
 § 8. Et medlem skal som udgangspunkt kunne  

 overtage arbejde med en samlet daglig transporttid på op til 3 timer  

 med offentlige transportmidler.
 Stk. 2. Et medlem, som er omfattet af § 7 om rimeligt  

 arbejde, skal kunne overtage arbejde med en samlet daglig transporttid  

 på mere end 3 timer med offentlige transportmidler.
 Stk. 3. Et medlem skal i særlige situationer kunne  

 formidles arbejde med en samlet daglig transporttid på op til 4 timer  

 med offentlige transportmidler.
 Stk. 4. Hvis et medlem bor i et område, hvor det er  

 nødvendigt med længere transporttid end sædvanligt,  

 må medlemmet acceptere denne transporttid.
 § 9. Et medlem skal søge passende arbejde,  

 jf. § 6, stk. 2, og deltage i kurser og andre tilbud, der  

 øger mulighederne for at få arbejde.
 Stk. 2. Når et medlem i dagpengeperioden har været  

 ledig i sammenlagt 6 måneder inden for de seneste 12 måneder,  

 skal medlemmet også søge rimeligt arbejde, jf. § 7,  

 stk. 2.
 Stk. 3. Et medlem skal i hele aktivperioden også  

 søge rimeligt arbejde, jf. § 7, stk. 2.
 Stk. 4. Et medlem skal søge arbejde på den  

 måde, der er sædvanlig inden for det faglige område.  

 Medlemmet skal søge arbejde med fuld sædvanlig arbejdstid.
Kapitel 3 Rådighedsforpligtelsen i forbindelse med  

 individuel handlingsplan, orlov og arbejdsmarkedsuddannelser § 10. Hvis et medlem har en individuel  

 handlingsplan, er handlingsplanen udgangspunktet for, hvad medlemmet  

 står til rådighed for.
 Stk. 2. Et medlem, der deltager i tilbud efter en individuel  

 handlingsplan, har pligt til at møde til samtaler, som AF indkalder  

 til, og som relaterer sig til medlemmets handlingsplan.
 Stk. 3. Et medlem, der deltager i tilbud efter en individuel  

 handlingsplan, kan formidles arbejde, jf. §§ 6-8, medmindre AF har  

 fraveget kravet.
 Stk. 4. Et medlem, der er omfattet af stk. 3, har ikke  

 pligt til at søge arbejde, jf. § 9, medmindre medlemmet deltager  

 i tilbud om uddannelse og samtidig får dagpenge.
 § 11. Et medlem kan formidles arbejde, jf.  

 §§ 6-8, selv om medlemmet deltager i omskoling mv., medmindre AF har  

 fraveget kravet.
 Stk. 2. Et medlem, der er omfattet af stk. 1, har ikke  

 pligt til at søge arbejde, jf. § 9, medmindre medlemmet deltager  

 i tilbud om uddannelse og samtidig får dagpenge.
 § 12. Et medlem, der modtager orlovsydelse til  

 uddannelse efter reglerne for ledige i medfør af lov om orlov, kan  

 formidles arbejde, jf. §§ 6-8, medmindre AF har fraveget kravet.
 Stk. 2. Er uddannelsesorloven givet til en uddannelse i  

 udlandet, er medlemmet fritaget for kravet om at stå til rådighed  

 for formidlet arbejde i orlovsperioden, medmindre medlemmet under uddannelsen  

 har ophold i Danmark.
 Stk. 3. Et medlem, der er omfattet af stk. 1 og 2, har  

 ikke pligt til at søge arbejde, jf. § 9.
 § 13. Et ledigt medlem, der modtager  

 godtgørelse efter lov om arbejdsmarkedsuddannelser, kan formidles  

 arbejde, jf. §§ 6-8, medmindre AF har fraveget kravet.
 Stk. 2. Et ledigt medlem, der er omfattet af stk. 1, har  

 ikke pligt til at søge arbejde, jf. § 9.
 § 14. Et medlem kan anses for at stå til  

 rådighed for arbejdsmarkedet i resten af en orlovsperiode fra et  

 arbejde, hvis perioden forventes at vare over 4 uger, og medlemmet ikke har  

 mulighed for at genoptage arbejdet med det samme.
Kapitel 4 Ferie § 15. Har et medlem undladt at give AF besked om  

 afholdelse af ferie, skal medlemmet kunne overtage arbejde, deltage i tilbud  

 efter lov om en aktiv arbejdsmarkedspolitik eller deltage i møder  

 eller andre aktiviteter på AF, der rækker ind over ferien.
Dette  

 gælder også, hvis medlemmet er formidlet arbejdet, har fået  

 tilbudet eller modtaget indkaldelsen, efter medlemmet er påbegyndt  

 ferien, og frem til medlemmet oplyser AF om ferien.
Kapitel 5 Undervisning § 16. Dagpenge må ikke udbetales til et  

 medlem, som deltager i undervisning, jf. dog stk. 2-8, § 17 og  

 § 39.
Stk. 2. Et medlem kan bevare dagpengeretten ved deltagelse i  

 aftenskoleundervisning, hvortil der ydes støtte i henhold til lov om  

 støtte til folkeoplysning.
Et medlem kan endvidere bevare  

 dagpengeretten ved deltagelse i ligestillede kurser af op til 2 ugers  

 varighed (uanset timetal), der ikke er led i en kompetencegivende  

 uddannelse.
Stk. 3. Et medlem kan bevare dagpengeretten ved deltagelse i  

 undervisning, hvis undervisningens varighed er under 20 timer om ugen, og  

 uddannelsen ikke er godkendt som støtteberettigende efter lov om  

 statens uddannelsesstøtte i det omfang, den udbydes som  

 heltidsundervisning.
Hvis uddannelsen berettiger til godtgørelse efter  

 lov om arbejdsmarkedsuddannelser, kan dagpenge ikke modtages for de timer,  

 som uddannelsen varer.
 Stk. 4. Et medlem kan bevare dagpengeretten ved deltagelse i  

 enkeltfagsundervisning på det gymnasiale niveau under 20 timer om ugen.  

 Hvis uddannelsen berettiger til godtgørelse efter lov om  

 arbejdsmarkedsuddannelser, kan dagpenge ikke modtages for de timer, som  

 uddannelsen varer.
 Stk. 5. Et medlem kan bevare dagpengeretten ved deltagelse i  

 undervisning svarende til folkeskolens 8.-10. klassetrin (uanset timetal).  

 Hvis uddannelsen berettiger til godtgørelse efter lov om  

 arbejdsmarkedsuddannelser, kan dagpenge ikke modtages for de timer, som  

 uddannelsen varer.
 Stk. 6. Et medlem kan bevare dagpengeretten ved deltagelse i  

 undervisning i op til 2 uger (uanset timetal), hvis undervisningen arrangeres  

 af medlemmets faglige organisation, arbejdsløshedskasse eller af AF  

 med det formål at styrke medlemmets tilknytning til  

 arbejdsmarkedet.
Stk. 7. Et medlem kan i dagpengeperioden bevare dagpengeretten  

 ved deltagelse i uddannelse under lov om åben uddannelse, hvis  

 medlemmet har gennemført en erhvervsmæssig uddannelse af mindst  

 18 måneders varighed.
Det er en betingelse, at undervisningen har en  

 tilknytning til medlemmets hidtidige uddannelse eller faglige område.  

 Undervisningens varighed må højst udgøre 6 timer om ugen  

 eller svare til 1/3 studenterårsværk.
Ved undervisning på  

 mere end 6 timer om ugen skal medlemmet dokumentere, at undervisningen pr.  

 uge højst svarer til 1/3 studenterårsværk.
 Stk. 8. Et medlem under 25 år, der har ret til dagpenge  

 efter § 52 b, stk. 1, 1. pkt., i lov om  

 arbejdsløshedsforsikring m.v., kan deltage i højskole-,  

 daghøjskole- eller produktionsskoleforløb (uanset timetal).
 Stk. 9. Dagpenge efter stk. 2-8 må ikke udbetales,  

 hvis et medlem afbryder et arbejdsforhold for at påbegynde eller  

 fortsætte deltagelse i undervisning.
 Stk. 10. Dagpenge efter stk. 2-8 må endvidere ikke  

 udbetales, hvis et medlem uden en gyldig grund, jf. § 21 i  

 bekendtgørelse om selvforskyldt ledighed, undlader at afbryde  

 undervisningen for at påtage sig formidlet arbejde, medmindre AF har  

 fraveget kravet om, at medlemmet skal stå til rådighed for  

 formidlet arbejde.
§ 17. Et medlem, som ved ledigmeldelsen er fyldt  

 25 år, kan bevare dagpengeretten under deltagelse i uddannelse på  

 betingelse af, 1)	at undervisningen foregår efter kl. 16 eller på  

 lørdage og søn- og helligdage, 2)	a)	at medlemmet som fuldtidsforsikret i mindst 2 år  

 før ledigheden i gennemsnit har haft lønarbejde i mindst 30  

 timer ugentligt samtidig med, at medlemmet har deltaget i uddannelsen,  

 eller b)	at medlemmet som deltidsforsikret i mindst 2 år før  

 ledigheden i gennemsnit har haft lønarbejde i mindst 20 timer  

 ugentligt samtidig med, at medlemmet har deltaget i uddannelsen, eller c)	at medlemmet i mindst 2 år har udøvet selvstændig  

 virksomhed i væsentligt omfang samtidig med, at medlemmet har deltaget  

 i uddannelsen, og 3)	at medlemmet ikke er selvforskyldt ledig, jf. bekendtgørelse  

 om selvforskyldt ledighed.
 Stk. 2. Dagpenge efter stk. 1 kan i resten af  

 studieforløbet udbetales i 444 timer for et fuldtidsforsikret medlem  

 og 360 timer for et deltidsforsikret medlem.
 Stk. 3. Perioden, inden for hvilken kravet om  

 beskæftigelse i stk. 1, nr. 2, skal være opfyldt,  

 forlænges med perioder med fravær på grund af barselorlov  

 efter lov om ligebehandling af mænd og kvinder med hensyn til  

 beskæftigelse og barselorlov.
Stk. 4. Perioden, inden for hvilken kravet om  

 beskæftigelse i stk. 1, nr. 2, skal være opfyldt,  

 forlænges med perioder med fravær på grund af sygdom.
Der  

 kan dog kun forlænges med sygdom, hvis den enkelte sygdomsperiode har  

 haft en varighed på mere end 4 uger.
 Stk. 5. Medlemmet skal på tro og love erklære, at  

 kravet om beskæftigelse i stk. 1, nr. 2, er opfyldt.
§ 18. Et medlem kan anses for at stå til  

 rådighed i en ledighedsperiode mellem to perioder i et  

 uddannelsesforløb.
Det gælder kun, hvis perioden forventes at  

 vare over 4 uger.
Der kan ikke udbetales dagpenge, hvis ledigheden skyldes  

 uddannelsesstedets ferieperiode.
Stk. 2. Et medlem kan anses for at stå til  

 rådighed i en orlovsperiode fra en uddannelse.
Det gælder kun,  

 hvis perioden forventes at vare over 4 uger.
Der kan ikke udbetales dagpenge,  

 hvis perioden er sammenfaldende med uddannelsesstedets ferieperiode.
 Stk. 3. Hvis medlemmet har pligt til at stå til  

 rådighed for formidlet arbejde under uddannelsen, vil medlemmet kunne  

 opnå ret til dagpenge i en periode mellem to dele af et samlet  

 uddannelsesforløb, selv om perioden er på under 4 uger.
Kapitel 6 Supplerende dagpenge og frigørelsesattest § 19. Et fuldtidsforsikret medlem, der arbejder  

 på nedsat tid, kan få supplerende dagpenge.
Hvis medlemmets  

 nedsatte arbejdstid ligger inden for den fulde, normale arbejdstid for  

 medlemmets arbejdsområde, og arbejdsgiveren har krav på et  

 opsigelsesvarsel, kan der dog kun udbetales supplerende dagpenge, når  

 arbejdsgiveren erklærer at ville se bort fra opsigelsesvarslet, hvis  

 medlemmet opnår arbejde med en længere arbejdstid.
 Stk. 2. Arbejdsgiverens erklæring skal enten foreligge  

 på en frigørelsesattest, fremgå af arbejdsgiverens  

 meddelelse om arbejdsfordeling eller frigørelsesmuligheden skal  

 fremgå af ansættelseskontrakten.
Stk. 3. Medlemmet vil kunne få supplerende dagpenge fra  

 ansættelsesforholdets første dag, når arbejdsgiverens  

 erklæring er arbejdsløshedskassen i hænde i underskrevet  

 stand senest 10 hverdage (eksklusive lørdage) efter, at  

 ansættelsen er begyndt, eller efter, at medlemmet skal have  

 frigørelsesattesten for at kunne få supplerende dagpenge.
Den  

 dag medlemmet påbegynder ansættelsen, medregnes i  

 10-dages-fristen.
Hvis arbejdsløshedskassen har modtaget  

 arbejdsgiverens erklæring senere end 10 hverdage efter, at  

 ansættelsen er begyndt, kan medlemmet tidligst få supplerende  

 dagpenge fra dette tidspunkt.
Kapitel 7 Medlemmets oplysningspligt § 20. Et medlem skal oplyse  

 arbejdsløshedskassen om afslag på formidlet arbejde og  

 arbejdsophør samt om begrænsninger i rådigheden for  

 arbejdsmarkedet.
 Stk. 2. Et medlem skal oplyse om sin rådighed, herunder  

 arbejdssøgning og deltagelse i kurser mv., og om årsagen til  

 afslag på arbejde og arbejdsophør, hvis  

 arbejdsløshedskassen beder om det.
 § 21. Et ledigt medlem skal oplyse AF og  

 arbejdsløshedskassen om deltagelse i undervisning.
Kapitel 8 Rådighedsvurdering § 22. Arbejdsløshedskassen skal  

 undersøge og vurdere et medlems rådighed, hvis der opstår  

 tvivl om rådigheden for arbejdsmarkedet.
 Stk. 2. Arbejdsløshedskassen skal notere alle  

 oplysninger, der kan have betydning for medlemmets dagpengeret, herunder  

 underretninger fra AF og de oplysninger, som medlemmet selv giver.
 § 23. Arbejdsløshedskassen skal i  

 dagpengeperioden senest vurdere et medlems rådighed 4 måneder  

 før ydelsesperiodens udløb eller 3 måneder før  

 referenceperiodens udløb, jf. bekendtgørelse om  

 beskæftigelseskrav, dagpengeperiode og aktivperiode.
§ 24. Arbejdsløshedskassen skal vurdere et  

 medlems rådighed, når medlemmet 3 gange har meldt sig syg i  

 forbindelse med formidling af arbejde, tilbud om aktivering, afholdelse af  

 informationsmøder mv.
Rådighedsvurderingen skal herefter  

 foretages, hver gang medlemmet melder sig syg i forbindelse med de  

 nævnte aktiviteter, indtil medlemmet dokumenterer at have haft  

 beskæftigelse i det omfang, der er nævnt i § 53, stk. 2  

 eller 5, i lov om arbejdsløshedsforsikring m.v.
 § 25. Ved vurderingen efter §§ 22-24 skal  

 arbejdsløshedskassen sikre sig, at medlemmet selv gør en  

 indsats for at komme ud af ledigheden ved at søge arbejde og ved at  

 deltage i kurser og andre tilbud, der øger mulighederne for at  

 få arbejde, jf. § 9.
 Stk. 2. Hvis arbejdsløshedskassen ved vurderingen  

 finder, at medlemmet står til rådighed, men der dog er tvivl om  

 medlemmets fortsatte tilknytning til arbejdsmarkedet, skal  

 arbejdsløshedskassen give medlemmet en frist på højst 3  

 måneder til at vise sin tilknytning til arbejdsmarkedet.
 Stk. 3. Arbejdsløshedskassen skal skriftligt meddele  

 medlemmet resultatet af vurderingen, hvis medlemmet ikke anses for at  

 stå til rådighed for arbejdsmarkedet, eller hvis  

 arbejdsløshedskassen giver medlemmet en frist til at vise sin  

 fortsatte tilknytning til arbejdsmarkedet.
 Stk. 4. Arbejdsløshedskassen skal notere, at der er  

 foretaget en vurdering og resultatet af denne.
Kapitel 9 Forbehold af arbejdskraft § 26. Et medlem må ikke forbeholde sin  

 arbejdskraft for 1)	sæsonarbejde, 2)	en bestemt arbejdsgiver eller 3)	en bestemt arbejdsplads.
 § 27. Hvis et medlem melder sig ledig efter et  

 arbejde omfattet af § 26, og medlemmet har haft arbejde omfattet af  

 § 26 inden for de sidste 2 år, skal arbejdsløshedskassen  

 undersøge og vurdere medlemmets rådighed, hvis  

 arbejdsløshedskassen ikke har vurderet medlemmets rådighed efter  

 denne bestemmelse inden for de seneste 6 måneder.
 Stk. 2. Hvis et medlem melder sig ledig efter et arbejde  

 omfattet af § 26, og medlemmet har indgået aftale om  

 genansættelse, skal arbejdsløshedskassen undersøge og  

 vurdere medlemmets rådighed.
 Stk. 3. Hvis et medlem melder sig ledig efter et arbejde  

 omfattet af § 26, og medlemmet har opsagt et arbejde eller afslået  

 et formidlet arbejde for at overtage det nu afsluttede arbejde omfattet af  

 § 26, skal arbejdsløshedskassen undersøge og vurdere  

 medlemmets rådighed.
 Stk. 4. Hvis medlemmet har eller har haft andet arbejde af  

 større omfang end det af § 26 omfattede arbejde, eller medlemmet  

 har søgt andet arbejde end det af § 26 omfattede arbejde i  

 tidligere ledighedsperioder fra det af § 26 omfattede arbejde, kan  

 medlemmet anses for at stå til rådighed.
Kapitel 10 Manglende dagpengeret i en periode § 28. Et medlem kan ikke få dagpenge, hvis  

 medlemmet afslår formidlet arbejde, tilbud om omskoling mv. eller  

 tilbud efter en individuel handlingsplan eller uddannelsesplan, eller  

 afslår at medvirke til at udarbejde eller revidere en individuel  

 handlingsplan eller uddannelsesplan, fordi medlemmet f.eks. skal 1)	overtage andet arbejde, 2)	påbegynde selvstændig erhvervsvirksomhed, 3)	overgå til efterløn eller delefterløn, 4)	gå på børnepasningsorlov som ledig efter lov om  

 orlov, 5)	rejse til udlandet eller 6)	flytte, fordi ægtefællen eller samleveren overtager  

 varigt arbejde, begynder længerevarende uddannelse eller begynder eller  

 flytter selvstændig virksomhed uden for det hidtidige  

 hjemsted.
 Stk. 2. Et medlem kan ikke få dagpenge, hvis medlemmet  

 afslår formidlet arbejde, tilbud om omskoling mv. eller tilbud efter en  

 individuel handlingsplan eller uddannelsesplan, eller afslår at  

 medvirke til at udarbejde eller revidere en individuel handlingsplan eller  

 uddannelsesplan, fordi medlemmet ønsker at påbegynde  

 uddannelse.
 Stk. 3. Stk. 1 og 2 gælder også situationer,  

 der kan sidestilles med afslag.
 Stk. 4. Stk. 1 og 2 gælder også situationer,  

 hvor et medlem bringer sit arbejde til ophør eller afbryder et tilbud  

 om omskoling mv. eller et tilbud efter en individuel handlingsplan eller  

 uddannelsesplan.
 Stk. 5. Medlemmet kan igen få dagpenge fra det  

 tidspunkt, hvor det dokumenteres, at forudsætningen for afslaget eller  

 ophøret er bortfaldet, jf. dog §§ 14-16 i bekendtgørelse  

 om selvforskyldt ledighed.
 § 29. Et medlem kan ikke få dagpenge,  

 så længe medlemmet ikke har bopæl og opholder sig i  

 Danmark, jf. § 3, ikke er tilmeldt AF, jf. § 4, eller ikke kan  

 overtage arbejde, jf. §§ 5-8.
 § 30. Et medlem kan ikke få dagpenge,  

 så længe medlemmet ikke har givet de oplysninger, som  

 arbejdsløshedskassen har bedt om, jf. § 20, stk. 2.
 Stk. 2. Dagpengene kan dog efterbetales, hvis medlemmet har  

 stået til rådighed for arbejdsmarkedet i den mellemliggende  

 periode.
 § 31. Et medlem kan ikke få dagpenge,  

 så længe medlemmet udebliver fra en samtale eller aktivitet i  

 arbejdsløshedskassen, som arbejdsløshedskassen har indkaldt  

 medlemmet til skriftligt og personligt.
 Stk. 2. Medlemmet kan igen få dagpenge, når  

 medlemmet har henvendt sig skriftligt, personligt eller telefonisk til  

 arbejdsløshedskassen.
 Stk. 3. Dagpenge for den mellemliggende periode kan ikke  

 efterbetales.
 § 32. Et medlem kan ikke få dagpenge,  

 så længe medlemmet udebliver fra en grundregistreringssamtale,  

 som AF har indkaldt medlemmet til skriftligt og personligt og med angivelse  

 af samtalens formål.
 Stk. 2. Medlemmet kan igen få dagpenge, når  

 medlemmet på ny er tilmeldt AF og har henvendt sig skriftligt,  

 personligt eller telefonisk til AF eller arbejdsløshedskassen  

 vedrørende udeblivelsen, medmindre dagpengeretten helt eller delvis er  

 bortfaldet efter andre bestemmelser i bekendtgørelsen eller i  

 bekendtgørelse om selvforskyldt ledighed.
 Stk. 3. Dagpenge for den mellemliggende periode kan ikke  

 efterbetales.
 Stk. 4. Henvender medlemmet sig til AF samme dag, som samtalen  

 skulle have været afholdt, men efter tidspunktet for samtalen, kan  

 medlemmet ikke få dagpenge for den pågældende dag.
 § 33. Et medlem kan ikke få dagpenge,  

 så længe medlemmet uden en gyldig grund, jf. §§ 21-22 i  

 bekendtgørelse om selvforskyldt ledighed, udebliver fra en  

 formidlingssamtale eller en samtale vedrørende tilbud om omskoling mv.  

 eller udarbejdelse eller revision af en individuel handlingsplan eller  

 uddannelsesplan eller en samtale om afgivelse af tilbud efter en individuel  

 handlingsplan eller uddannelsesplan, som AF har indkaldt medlemmet til  

 skriftligt og personligt og med angivelse af samtalens formål, jf. dog  

 §§ 14-16 i bekendtgørelse om selvforskyldt ledighed.
 Stk. 2. Medlemmet kan igen få dagpenge, når  

 medlemmet har henvendt sig skriftligt, personligt eller telefonisk til AF  

 eller arbejdsløshedskassen vedrørende udeblivelsen, medmindre  

 dagpengeretten helt eller delvis er bortfaldet efter andre bestemmelser i  

 bekendtgørelsen eller i bekendtgørelse om selvforskyldt  

 ledighed.
 Stk. 3. Dagpenge for den mellemliggende periode kan ikke  

 efterbetales.
 Stk. 4. Henvender medlemmet sig til AF samme dag, som samtalen  

 skulle have været afholdt, men efter tidspunktet for samtalen, kan  

 medlemmet ikke få dagpenge for den pågældende dag.
 § 34. Et medlem kan ikke få dagpenge,  

 så længe medlemmet udebliver fra andre end de i §§ 32 og 33  

 nævnte møder eller aktiviteter, som AF har indkaldt medlemmet  

 til skriftligt og personligt.
 Stk. 2. Når medlemmet henvender sig til AF eller  

 arbejdsløshedskassen vedrørende udeblivelsen, kan dagpengene  

 dog efterbetales bortset fra de dage, som møderne eller aktiviteterne  

 vedrører, hvis medlemmet har stået til rådighed for  

 arbejdsmarkedet i den mellemliggende periode.
Kapitel 11 Tab af dagpengeret og arbejdskrav § 35. Hvis et medlem efter §§ 22-24 og  

 § 27 ikke anses for at stå til rådighed, kan medlemmet ikke  

 få dagpenge.
Stk. 2. Et fuldtidsforsikret medlem kan igen få  

 dagpenge, når medlemmet har haft mere end 300 timers arbejde i en  

 periode på 10 uger.
Det er en betingelse, at arbejdet er udbudt  

 på almindelige løn- og arbejdsvilkår, og at der ikke er  

 givet offentlige løntilskud til arbejdet.
Stk. 3. Et deltidsforsikret medlem kan igen få dagpenge,  

 når medlemmet har haft mindst 150 timers arbejde i en periode på  

 10 uger.
Det er en betingelse, at arbejdet er udbudt på almindelige  

 løn- og arbejdsvilkår, og at der ikke er givet offentlige  

 løntilskud til arbejdet.
Stk. 4. Et medlem kan igen få dagpenge, hvis medlemmet i  

 mindst 26 uger uafbrudt har drevet selvstændig erhvervsvirksomhed i  

 væsentligt omfang.
Det er en betingelse, at medlemmet ikke samtidig har  

 modtaget etableringsydelse efter lov om en aktiv arbejdsmarkedspolitik,  

 iværksætterydelse efter lov om arbejdstilbud til ledige,  

 igangsætningsydelse efter lov om social bistand eller lignende til  

 virksomheden.
 Stk. 5. Et medlem, der ikke står til rådighed,  

 fordi medlemmet har forbeholdt sin arbejdskraft for en bestemt arbejdsgiver  

 eller arbejdsplads, kan igen få dagpenge, hvis medlemmet dokumenterer,  

 at årsagen til den manglende rådighed ikke længere er til  

 stede.
 Stk. 6. Et medlem kan ikke opfylde kravet om arbejde i  

 stk. 2 og 3 med arbejde af den karakter, der var årsag til den  

 manglende rådighed, jf. §§ 26 og 27.
 § 36. Direktøren for  

 Arbejdsløshedsforsikringen kan give tilladelse til, at et medlem, der  

 ikke kan få dagpenge, fordi medlemmet har begrænset sin  

 rådighed for arbejdsmarkedet til arbejde omfattet af § 26  

 (sæsonarbejde eller arbejde for en bestemt arbejdsgiver eller  

 arbejdsplads), kan overgå til efterløn eller delefterløn,  

 hvis medlemmet i øvrigt opfylder betingelserne herfor, selv om kravet  

 om arbejde, jf. § 35, ikke er opfyldt.
Kapitel 12 Ikrafttræden, overgangsbestemmelser mv.
 § 37. Der udarbejdes en vejledning til  

 bekendtgørelsen.
 § 38. Bekendtgørelsen træder i kraft  

 den 31. august 1998.
 § 39. Et medlem, der er påbegyndt en  

 uddannelse efter § 62 a i lov om arbejdsløshedsforsikring m.v.  

 senest den 31. december 1995, er, uanset bestemmelserne i § 16 og  

 § 17, berettiget til at færdiggøre uddannelsen efter de  

 regler, der var gældende før 1. januar 1996. De almindelige  

 regler i lov om arbejdsløshedsforsikring m.v. finder i øvrigt  

 anvendelse.
 Stk. 2. Et ledigt medlem, der modtager orlovsydelse til  

 uddannelse efter lov om orlov på grundlag af en ansøgning, der  

 er modtaget hos AF eller i arbejdsløshedskassen senest den 31.  

 december 1995, har ret til at gennemføre orloven efter de regler, der  

 var gældende før 1. januar 1996.
