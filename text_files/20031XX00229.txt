Skriftlig fremsættelse (28. januar 2004) Kulturministeren  

  

 (Brian Mikkelsen):
 Herved tillader jeg mig for Folketinget at fremsætte:
Forslag til lov om  

 eliteidræt (Lovforslag nr.
L 136).
 Hovedformålet med lovforslaget er at styrke mulighederne for  

 bedre resultater for dansk eliteidræt samt at sikre bedre vilkår for de  

 aktive  

 udøvere såvel under som efter karrieren.
For at indfri denne dobbelte målsætning og for at kunne møde  

 de nye udfordringer, udviklingen i international idræt stiller, foreslås det,  

 at Team Danmark videreføres som en selvejende institution, men med ændret  

 struktur og ændrede arbejdsopgaver.
Team Danmark skal sammen med relevante  

 samarbejdspartnere have ansvaret for at udvikle dansk eliteidræt på en  

 socialt  

 og samfundsmæssigt forsvarlig måde.
Team Danmark skal dermed sikre, at lovens  

 intentioner om at styrke dansk eliteidræt med udgangspunkt i idrættens  

 kulturpolitiske forankring og demokratiske traditioner sker koordineret og  

 effektivt.
På baggrund af det forudgående udvalgsarbejdes analyse og  

 anbefalinger foreslår jeg en ændret struktur og organisering af Team Danmark,  

 som tilsigter en klarere  

 styringsrelation i forhold til Kulturministeriet gennem præcisering af Team  

 Danmarks status, en ændret bestyrelsessammensætning, indgåelse af  

 resultatkontrakt  

 samt godkendelse af budget, regnskab og beretning et tættere og klarere  

 samarbejde med Danmarks Idræts-Forbund gennem en tydelig tilkendegivelse af  

 behovet for et direkte og konstruktivt samspil med Danmarks Idræts-Forbund,  

 specialforbundene og de aktive på konkrete områder en enklere  

 beslutningsstruktur gennem nedlæggelse af repræsentantskabet og en enkel og  

 klar bestyrelsesudpegning en bedre udnyttelse af  

 ressourcerne gennem et bedre og mere rationelt samarbejde med Danmarks  

 Idræts-Forbund om administrative funktioner og udnyttelse af kommercielle  

 muligheder.
På baggrund af udviklingen inden for eliteidrætten,  

 nationalt såvel som internationalt, foreslår jeg en ændring og udbygning  

 af  

    

  

 Team Danmarks arbejdsopgaver.  

 Ændringerne i forhold til gældende lov er bl.a., at den såkaldte 15-års-regel  

 ophæves, så Team Danmark får mulighed for at rådgive og støtte alle grupper  

 af  

 aktive.
Team Danmarks samarbejde med kommunerne om eliteidræt skal også  

 udbygges, idet en koordineret udvikling og en bedre udnyttelse af  

 ressourcerne  

 vil være til fordel for den samlede elite.
Jeg foreslår ligeledes, at  

 eliteidrættens kulturpolitiske forankring tydeliggøres bl.a. gennem en  

 tættere  

 dialog med Kulturministeriet og gennem udviklingen af et etisk kodeks for  

 dansk  

 eliteidræt.
Rådgivning og økonomisk støtte til specialforbundene under  

 Danmarks  

 Idræts-Forbund fremhæves nu som et særskilt arbejdsområde i Team Danmarks  

 virke.
Derudover indeholder lovforslaget et øget fokus på talentrekruttering  

 og  

 ansvarsfordelingen i denne henseende, ligesom det indeholder et øget fokus på  

 uddannelses- og beskæftigelsesmuligheder for de aktive eliteidrætsudøvere.
Team Danmark skal fortsat primært finansieres af den andel  

 af Kulturministeriets tipsmidler, som  

    

  

 institutionen modtager direkte.
Derudover skal Team Danmark oppebære  

 indtægter fra salg af sponsorater, tv-rettigheder og andre rettigheder m.v.,  

 ligesom det foreslås, at ordningen, hvor  

    

  

 Danmarks Idræts-Forbund overfører en vis procentdel af forbundets andel  

 af tipsmidlerne til Team Danmark, videreføres.
Kommunerne og amtskommunerne er oplagte partnere i  

 udviklingen af dansk eliteidræt, og  

    

  

 lovforslaget tilsigter at skabe bedre muligheder for kommunernes  

 engagement i eliteidrætten.
Kommunernes adgang til at støtte eliteidrætten er  

 i  

 dag reguleret af de uskrevne kommunalfuldmagtsregler.
For at udvide kommuners  

 og amtskommuners adgang til at yde støtte til eliteidræt, og for at præcisere  

 retstilstanden, er der med lovforslaget tilvejebragt en udtrykkelig  

 lovhjemmel  

 til, at kommuner og amtskommuner kan støtte eliteidræt.
Der skal dog fortsat  

 ikke kunne ydes støtte til egentlig erhvervsvirksomhed.
 Idet jeg i øvrigt henviser til lovforslaget med  

 bemærkninger, anbefaler jeg forslaget til Folketingets velvillige behandling.
