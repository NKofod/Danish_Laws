(Bortfald af dyrtidsregulering) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 292 af 18. juni 1969 om tjenestemandspension, som ændret bl.a.  

 ved lov nr. 55 af 13. marts 1975, lov nr. 232 af 2. juni 1977, lov nr. 130 af  

 29. marts 1979, § 3 i lov nr. 43 af 15. februar 1980, § 9 i lov nr. 255 af  

 16. juni 1980 og senest ved lov nr. 263 af 22. maj 1986, foretages følgende  

 ændringer:
 1. § 27 affattes såldes:
 »§ 27.  Når der sker generel ændring af  

 tjenestemandslønninger, foretages tilsvarende regulering af pensioner og  

 efterindtægt, jf. kapitel 2-6, samt af ventepenge og rådighedsløn, jf. §§ 32  

 og 59 i lov om tjenestemænd i staten, folkeskolen og folkekirken.  

 Egenpensionens og ægtefællepensionens basisbeløb samt de beløb, der er  

 fastsat i §§ 5, 6 og 15, reguleres på samme måde.
 Stk. 2.  Opsatte pensioner, der er nævnt i § 24,  

 reguleres med virkning fra 1. april 1986 efter bestemmelsen i stk. 1.
 Stk. 3.  Til pensioner og til efterindtægt af pension,  

 jf. kapitel 2-6, og til pensioner efter kapitel 7, der er opsat 1. oktober  

 1982 og senere, ydes dyrtidstillæg på i alt 33.072 kr. årligt, dog maksimalt  

 det kronebeløb, som dyrtidstillæget udgjorde pr. 1. oktober 1982. Til  

 pensioner efter kapitel 7, der er opsat før 1. oktober 1982, ydes det  

 dyrtidstillæg, som blev beregnet på fratrædelsestidspunktet.
Stk. 4.  Til efterindtægt af løn, jf. kapitel 6, samt  

 rådighedsløn og ventepenge, som påbegyndes den 1. april 1988 eller senere,  

 udgør dyrtidstillæget for en heltidslønnet i alt 28.080 kr. årlig.« 2. § 27 a ophæves.
