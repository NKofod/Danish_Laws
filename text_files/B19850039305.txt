 I henhold til § 6, stk. 2, og § 52, stk. 2, i lov om banker og sparekasser  

 m.v., jfr. lovbekendtgørelse nr. 374 af 15. august 1985, fastsættes:
I.
Anmeldelser § 1.  Alle anmeldelser til tilsynet med banker og  

 sparekasser (tilsynet) skal ske ved benyttelse af de af tilsynet foreskrevne  

 blanketter.
 § 2.  Anmeldelse af en andelskasse skal i det mindste  

 angive:
 Stk. 2.  Med anmeldelsen skal følge:
 § 3.  Ændres en andelskasses vedtægter, eller ændres  

 et forhold, hvorom anmeldelse er sket, skal anmeldelse af ændringen indsendes  

 til tilsynet inden en måned.
Stk. 2.  Med anmeldelsen skal følge bevis for ændringens  

 lovlige vedtagelse.
Ved enhver vedtægtsændring skal der til tilsynet  

 indsendes daterede vedtægter med den fuldstændige ordlyd i den nye  

 affattelse.
§ 4.  Anmeldelserne skal være underskrevet af alle  

 bestyrelsesmedlemmer.
Underskrifterne skal bekræftes af en advokat eller 2  

 vitterlighedsvidner.
 Stk. 2.  Dokumenterne skal være affattet på dansk.
§ 5.  §§ 1-4 finder tilsvarende anvendelse på  

 anmeldelse af en sammenslutning af andelskasser.
Dette gælder dog ikke § 2,  

 stk. 2, nr. 4.
 Stk. 2.  Anmeldelsen skal indeholde oplysning om hvilke  

 andelskasser, der er medlemmer af sammenslutningen.
 Stk. 3.  Ved optagelse af en ny andelskasse i  

 sammenslutningen skal sammenslutningen give meddelelse herom til tilsynet  

 inden en måned.
II.
Registrering og offentliggørelse § 6.  Oplysninger om et anmeldt forhold optages i  

 registeret (registreres), hvis det anmeldte ikke er i strid med lov om banker  

 og sparekasser m.v. eller med bestemmelser, som er fastsat i medfør af denne,  

 eller med vedtægterne.
 Stk. 2.  Indeholder en anmeldelsesblanket ændringer i  

 flere anmeldte forhold, kan registrering ske særskilt for hvert forhold.
 Stk. 3.  Anmeldelse af en andelskasse eller en  

 sammenslutning af andelskasser kan først registreres, efter at vedtægterne er  

 stadfæstet, og tilladelse er givet til virksomhedens udøvelse.
 Stk. 4.  Registrering af vedtægtsændringer kan først  

 finde sted, efter at tilsynet har stadfæstet ændringerne.
§ 7.  Registeret over andelskasser føres efter  

 tilsynets bestemmelse.
Enhver andelskasse eller sammenslutning får et  

 registernummer.
 § 8.  Registreringer skal bekendtgøres i Statstidende.
III.
Offentlighed m.v.
§ 9.  Dokumenter, der beror i tilsynets register over  

 andelskasser, er offentligt tilgængelige.
Dette gælder dog ikke attester om  

 personlige forhold.
 Stk. 2.  Dokumenter, der er offentligt tilgængelige, kan  

 gennemses på tilsynets kontor.
 Stk. 3.  Udskrifter af registerets oplysninger samt  

 fotokopier af de dokumenter, der er offentligt tilgængelige, kan fås i  

 tilsynet mod betaling af det fastsatte gebyr.
 § 10.  Bekendtgørelsen træder i kraft dagen efter  

 offentliggørelsen i Lovtidende.
