Skriftlig fremsættelse (3. maj 2001) Sundhedsministeren (Arne Rolighed):
 Herved tillader jeg mig for Folketinget at  

 fremsætte:
 Forslag til lov om ændring af lov om offentlig  

 sygesikring. (Ændring af medicintilskudsregler).
(Lovforslag nr.
L 235).
Lovforslaget indebærer, at de nu suspenderede regler  

 om tilskud beregnet på baggrund af europæiske gennemsnitspriser  

 og reglerne om suspension af tilskud, hvis den danske pris overstiger det  

 nord- og mellemeuropæiske niveau, ikke træder i kraft den 25.  

 juni 2001. I stedet erstattes disse af regler om beregning af tilskud  

 på baggrund af europæiske priser efter de principper, som er  

 anbefalet af Sundhedsministeriets udvalg om forenkling af  

 medicintilskudssystemet og anvendelse af europæiske  

 lægemiddelpriser i tilskudssammenhæng.
Forslaget ændrer  

 ikke ved de grundlæggende regler for tilskudsberegning.
Det solidariske  

 behovsafhængige tilskudssystem, som tilgodeser de medicinbrugere, der  

 har de største udgifter til tilskudsberettigede lægemidler,  

 fortsætter således uændret. Ændringerne  

 vedrører alene de priser, der ligger til grund for  

 tilskudsberegningen.
Som en udmøntning af et af aftalepunkterne i  

 finanslovsaftalen for 2000 blev det med lov nr. 469 af 31. maj 2000 i  

 sygesikringsloven bl.a. fastsat, at tilskud til lægemidler maksimalt  

 ydes til produktets europæiske gennemsnitspris.
Umiddelbart efter, at  

 reglerne havde fået virkning fandt partierne bag lovændringen, at  

 nogle medicinbrugere var bragt i en urimelig situation, som følge af  

 at priserne på visse lægemidler i Danmark var betydeligt  

 højere end gennemsnittet i det øvrige Vesteuropa.
Med lov nr.  

 1031 af 23. november 2000 blev reglerne derfor midlertidigt ophævet, og  

 der blev samtidigt indført begrænsninger på  

 virksomhedernes prisfastsættelse i suspensionsperioden, dvs. frem til  

 25. juni 2001. I forbindelse med fremsættelsen af lovforslaget  

 tilkendegav regeringen, at der ville blive nedsat et udvalg, der ville  

 få til opgave inden udløbet af suspensionsperioden at anvise  

 modeller, der både kunne sikre, at lægemiddelpriserne i Danmark  

 holdes på europæiske niveau, og at patienterne ikke får en  

 væsentlig forøget egenbetaling.
Udvalget, der havde  

 repræsentanter fra myndigheder, de kommunale parter, patient- og  

 forbrugerorganisationer, lægerne, apotekerne og  

 lægemiddelindustrien, har nu i fuld enighed afgivet sin rapport.  

 Rapporten indeholder først og fremmest udvalgets anbefaling af en  

 samlet model for anvendelse af europæiske gennemsnitspriser i  

 tilskudssammenhæng.
Udvalget har bl.a. lagt vægt på, at  

 Lægemiddelindustriforeningen (Lif) over for udvalget har oplyst, at Lif  

 s medlemsvirksomheder har tilkendegivet, at man   under nærmere  

 forudsætninger   er indstillet på i et år efter  

 indførslen af den foreslåede model ikke at hæve priserne  

 på generelt tilskudsberettigede lægemidler over det  

 europæiske gennemsnit på den enkelte virksomheds produkter.
Med lovforslaget gennemføres den af udvalget  

 anbefalede model.
Forslaget indebærer, at der hver ½ år  

 fastsættes en såkaldt "tilskudspris" for alle  

 tilskudsberettigede lægemidler.
Hovedreglen er, at tilskudsprisen enten  

 er den forbrugerpris, som lægemidlet har på det  

 pågældende tidspunkt, eller   for lægemidler, der  

 sælges i mindst et af de lande, som indgår i det europæiske  

 gennemsnit   en tilskudspris beregnet på baggrund af den  

 europæiske pris.
Den pris, der ydes tilskud til ved køb af et  

 lægemiddel, kan aldrig overstige lægemidlets faktisk pris ved det  

 konkrete lægemiddelkøb.
Hvis forbrugerprisen ved køb af  

 et lægemiddel med tilskud er lavere end tilskudsprisen, beregnes  

 tilskuddet således af forbrugerprisen.
Det europæiske gennemsnit  

 baseres på EU-/EØS-lande med et sammenligneligt  

 bruttonationalprodukt pr. indbygger svarende til, at der sammenlignes med  

 lande inden for et bælte omkring den danske værdi på ±  

  30%. Dette indebærer, at Grækenland, Spanien og Portugal  

 udgår af den nuværende landekurv, mens Liechtenstein og Island  

 kommer til at indgå.
Der indberettes ligesom i dag europæiske  

 priser hver ½ år.
Tilskudsprisen for parallelimporterede  

 lægemidler kommer til at svare til tilskudsprisen for det direkte  

 forhandlede produkt.
Med lovforslaget bortfalder referenceprissystemet for  

 synonyme lægemidler i sin nuværende form.
Princippet om, at  

 gruppere synonyme lægemidler med henblik på at fastsætte  

 én tilskudspris for en sådan gruppe lægemidler, bibeholdes  

 imidlertid.
Tilskudsprisen for synonyme lægemidler fastsættes som  

 hovedregel som billigste tilskudspris inden for gruppen.
Sygesikringslovens  

 regler om forhøjet tilskud bibeholdes ligeledes, hvorved det sikres,  

 at patienter, hvor der af behandlingsmæssige årsager vælges  

 et dyrere synonympræparat, kan få det fulde tilskud til det  

 valgte præparat.
Med forslaget fastsættes endvidere regler om  

 beregning af tilskudsprisen i forbindelse med indførslen af den  

 udvidede adgang til dosisdispensering, som regeringen har fremsat lovforslag  

 om den 15. marts 2001 (L 185).
 Med lovforslaget tilvejebringes der herudover hjemmel til  

 at udvide Lægemiddelstyrelsens Centrale Tilskudsregister med  

 oplysninger om bl.a. medicintilskudsbevillinger efter sociallovgivningen og  

 eventuel henstandsordning samt til at regulere for for meget udbetalt tilskud  

 i forbindelse med efterfølgende køb af tilskudsberettigede  

 lægemidler.
