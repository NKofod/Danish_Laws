Fremsat den 13. november 2002 af  

 beskæftigelsesministeren (Claus Hjort Frederiksen) Forslag til Lov om ændring af lov om aktiv  

 socialpolitik  

 og integrationsloven (Nedsat kontanthjælp til personer, der er samlevende  

 med en starthjælps- eller  

 introduktionsydelsesmodtager) § 1 I lov om aktiv socialpolitik, jf. lovbekendtgørelse nr. 614 af 26.  

 juni 2001, som senest ændret ved § 1 i lov nr. 438 af 10. juni  

 2002, foretages følgende ændring:
 1. § 26, stk. 1, ophæves, og i stedet  

 indsættes:
 "Stk. 1. Hjælpen til et ægtepar beregnes som  

 summen af de beløb, som hver af ægtefællerne er berettiget  

 til efter § 25, jf. dog stk. 2.
 Stk. 2. Hvis en person, der modtager starthjælp, er gift  

 med en person, der modtager kontanthjælp, nedsættes  

 starthjælpen således, at de to forsørgelsesydelser  

 sammenlagt svarer til kontanthjælpen, dog mindst det beløb, der  

 ville være modtaget, hvis begge havde modtaget starthjælp, jf.  

 § 25, stk. 6 og 7.
Stk. 3. Hvis en person, der modtager kontanthjælp, er  

 samlevende med en person, der modtager starthjælp, nedsættes  

 kontanthjælpen således, at de to forsørgelsesydelser  

 sammenlagt svarer til kontanthjælpen, dog mindst det beløb, der  

 ville være modtaget, hvis begge havde modtaget starthjælp, jf.  

 § 25, stk. 6 og 7." Stk. 2-3 bliver herefter stk. 4-5.
§ 2 I integrationsloven, jf. lovbekendtgørelse nr. 792 af 18. september  

 2002, foretages følgende ændring:
 1. I § 27, stk. 1, 2. pkt., ændres  

 "§ 26, stk. 1, 2. pkt." til: "§ 26,  

 stk. 1-3".
§ 3 Stk. 1. Loven træder i kraft dagen efter  

 bekendtgørelsen i Lovtidende og har virkning fra den 1. december  

 2002.
 Stk. 2. For personer, hvis starthjælp eller  

 introduktionsydelse er nedsat eller bortfaldet efter de hidtil gældende  

 bestemmelser i § 26, stk. 1, 2. pkt., i lov om aktiv socialpolitik  

 eller § 27, stk. 1, 2. pkt., i integrationsloven, har loven dog  

 virkning fra den 1. juli 2002 i det omfang, nedsættelsen eller  

 bortfaldet er sket på grund af samliv med en  

 kontanthjælpsmodtager.
§ 4 § 1, nr. 1, og § 2, nr. 1, finder tilsvarende anvendelse i  

 forhold til udlændinge, som kommunalbestyrelsen har overtaget ansvaret  

 for, jf. integrationslovens § 4, før den 1. juli 2002, jf.  

 § 3, stk. 4, 2. pkt., i lov nr. 361 af 6. juni 2002 om  

 ændring af lov om aktiv socialpolitik og integrationsloven.
Bemærkninger til lovforslaget Almindelige bemærkninger Beskæftigelsesministeren har den 31. oktober 2002  

 fremsat L 47 om ændring af lov om dagpenge ved sygdom eller  

 fødsel, lov om aktiv socialpolitik og integrationsloven.  

 Beskæftigelsesministeren har endvidere den 7. november 2002 fremsat L  

 62 om ændring af lov om aktiv socialpolitik og integrationsloven.  

 Lovforslagene har ingen betydning for nærværende lovforslag.
I.
Indledning 1. Formålet med lovforslaget Ved lov nr. 361 af 6. juni 2002 om ændring af lov om  

 aktiv socialpolitik og integrationsloven blev der bl.a. gennemført nye  

 regler om forsørgelsesydelser for personer, der ikke har boet i  

 Danmark i sammenlagt 7 af de sidste 8 år.
Med de nye regler blev der  

 indført en ny form for kontanthjælp   starthjælp   for den  

 nævnte personkreds.
Introduktionsydelsen til udlændinge omfattet  

 af integrationsloven blev samtidig ændret således, at den svarer  

 til satserne for starthjælp.
Reglerne trådte i kraft den 1. juli  

 2002. (Folketingstidende 2001/2002, tillæg A side 4092-4124, FF side  

 3951-3970, 7088-7110 og 7850-7868).
Regeringen er efterfølgende blevet opmærksom  

 på, at de nye regler om starthjælp på et enkelt punkt ikke  

 lever op til de krav til retstilstanden, som følger af grundlovens  

 § 75, stk. 2, om ret til offentlig forsørgelse.
Med  

 bestemmelsen i § 26, stk. 1, 2. pkt., i lov om aktiv socialpolitik  

 om nedsættelse af starthjælp har det offentlige således  

 ikke garanteret starthjælpsmodtagere, der er samlevende med en  

 kontanthjælpsmodtager, et tilstrækkeligt  

 forsørgelsesgrundlag.
Dette skyldes, at der ikke er  

 forsørgelsespligt mellem samlevende, og at en modtager af  

 starthjælp således kan være henvist til at leve af den  

 reducerede starthjælp.
 Formålet med dette lovforslag er derfor hurtigst  

 muligt at sikre, at lovgivningen også på dette punkt lever op til  

 grundlovens krav.
2. Nærmere om lov nr. 361 af 6. juni 2002 om ændring af lov  

 om aktiv social politik og integrationsloven Med de regler, der blev indført ved lov nr. 361 af  

 6. juni 2002, er retten til kontanthjælp gjort betinget af, at  

 ansøgeren har opholdt sig her i riget i sammenlagt 7 år inden  

 for de sidste 8 år, jf. de nærmere regler herom i lov om aktiv  

 socialpolitik § 11, stk. 3 og 4. Hvis en person ikke kan  

 dokumentere, at den pågældende opfylder betingelserne for at  

 modtage kontanthjælp, yder kommunen starthjælp, jf. lovens  

 § 11, stk. 5.
 De nærmere regler om starthjælpens  

 størrelse er fastsat i § 25, stk. 6   8, i lov om aktiv  

 socialpolitik, og det fremgår bl.a. heraf, at starthjælp for  

 gifte og samlevende, der er fyldt 25 år, udgør 4.231 kr. om  

 måneden, jf. § 25, stk. 6, nr. 1.
 I forbindelse med gennemførelsen af de nye regler i  

 lov om aktiv socialpolitik som led i gennemførelsen af  

 integrationspakken blev der i § 26, stk. 1, 2. pkt., indført  

 en regel om nedsættelse af starthjælpen for en  

 starthjælpsmodtager, der er gift eller lever sammen med en  

 kontanthjælpsmodtager.
Efter bestemmelsen i § 26, stk. 1, 2. pkt., skal  

 starthjælpen for en starthjælpsmodtager, der er gift eller lever  

 sammen med en kontanthjælpsmodtager, nedsættes således, at  

 den resterende starthjælp og kontanthjælpen sammenlagt svarer til  

 det beløb, der ville være modtaget, såfremt begge havde  

 modtaget starthjælp.
Det indebærer, at starthjælpen helt  

 kan bortfalde eller reduceres til et lavt beløb.
 Med hensyn til udlændinge, der modtager  

 introduktionsydelse, er det ved de nye regler fastsat, at den månedlige  

 introduktionsydelse svarer til den starthjælp, der kan ydes efter  

 reglerne i § 25, stk. 6   8, i lov om aktiv socialpolitik, og at  

 den omtalte bestemmelse i § 26, stk. 1, 2. pkt., tilsvarende finder  

 anvendelse, jf. de nærmere regler herom i integrationslovens  

 § 27.
 De nye regler trådte som nævnt i kraft den 1.  

 juli 2002, og bestemmelsen i § 26, stk. 1, 2. pkt., har i praksis  

 kun haft betydning for yderst få personer.
3. Forholdet til grundlovens § 75, stk. 2 3.1. Grundlovens § 75, stk. 2, har følgende  

 ordlyd:
"Stk. 2. Den, der ikke kan ernære  

 sig eller sine, og hvis forsørgelse ikke påhviler nogen anden,  

 er berettiget til hjælp af det offentlige, dog mod at underkaste sig de  

 forpligtelser, som loven herom påbyder." Det er almindeligt antaget i den statsretlige litteratur,  

 at bestemmelsen i § 75, stk. 2, indebærer en pligt for det  

 offentlige til at sikre, at der består et offentligt  

 forsorgsvæsen, der sikrer enhver, der ikke kan klare sig selv, og hvis  

 forsørgelse ikke påhviler andre, en egentlig ret til  

 hjælp, jf. bl.a.
Alf Ross, Dansk Statsforfatningsret 2, 3. udgave ved  

 Ole Espersen (1980), side 784, og Henrik Zahle, Dansk forfatningsret 3, 2.  

 udgave (1997), side 202.
 Retten til hjælp af det offentlige er således  

 betinget af, at den pågældende ikke kan ernære sig  

 eller sine, og at forsørgelsen af den pågældende  

 ikke påhviler nogen anden.
Bestemmelsen angiver ikke omfanget af hjælpen.
Det  

 antages imidlertid, at § 75, stk. 2, forudsætter, at det  

 påhviler det offentlige at garantere det fornødne  

 forsørgelsesgrundlag, "således at ingen omkommer af  

 nød", jf.
Alf Ross, a. st., side 784.
Det har i den statsretlige litteratur været  

 drøftet, om udlændinge, som befinder sig Danmark, er omfattet af  

 den personkreds, som efter grundlovens § 75, stk. 2, skal sikres  

 ret til hjælp af det offentlige.
Spørgsmålet er i nyere  

 statsretlige litteratur besvaret bekræftende, jf. bl.a.
Henrik Zahle,  

 a. st., der samtidig anfører, at det offentliges forpligtelser  

 begrænses af adgangen til at bringe den pågældende ud af  

 landet.
 3.2. Om forholdet mellem grundlovens § 75, stk. 2,  

 og bestemmelsen i § 26, stk. 1, 2. pkt., i lov om aktiv  

 socialpolitik bemærkes følgende:
Det må først vurderes, om en  

 starthjælpsmodtager, der lever sammen med en  

 kontanthjælpsmodtager, er omfattet af den personkreds, der af det  

 offentlige skal garanteres en egentlig ret til hjælp.
Dette  

 forudsætter som nævnt, at starthjælpsmodtageren ikke kan  

 ernære sig eller sine, og at forsørgelsen af den  

 pågældende ikke påhviler nogen anden.
 Det er bl.a. en betingelse for at modtage  

 starthjælp, at den pågældende person ikke har mulighed for  

 at skaffe det nødvendige til sin egen eller familiens  

 forsørgelse, og at behovet ikke kan dækkes gennem andre ydelser,  

 jf. § 11, stk. 2, nr. 2 og 3, i lov om aktiv socialpolitik.  

 Samlevende har endvidere ikke   som ægtefæller  

 forsørgelsespligt over for hinanden, og forsørgelsen af den  

 pågældende starthjælpsmodtager vil derfor ikke  

 påhvile den anden samlever.
 På den baggrund må det antages, at det  

 offentlige skal garantere de omhandlede starthjælpsmodtagere   hvis  

 forsørgelse ikke påhviler nogen anden   en egentlig ret til  

 hjælp.
 Det må dernæst vurderes, om det offentlige ved  

 lovgivning eller regler udstedt i medfør heraf har garanteret de  

 omhandlede starthjælpsmodtagere en ret til hjælp, der sikrer dem  

 et fornødent forsørgelsesgrundlag.
Som nævnt indebærer bestemmelsen i § 26,  

 stk. 1, 2. pkt., at starthjælpen for en person, der er samlevende  

 med en kontanthjælpsmodtager, kan blive nedsat til 0 kr.
Hertil kommer,  

 at der ikke ved andre offentlige ordninger end starthjælpen, er sikret  

 de pågældende starthjælpsmodtagere en ret til den  

 fornødne hjælp.
For modtagere af introduktionsydelse gælder som  

 anført, at § 26, stk. 1, 2. pkt., finder tilsvarende  

 anvendelse.
Der kan derfor også i forhold til denne kreds af personer  

 være tilfælde, hvor det offentlige ikke har sikret det  

 fornødne forsørgelsesgrundlag.
 På den anførte baggrund er det regeringens  

 opfattelse, at det offentlige   med bestemmelsen i § 26, stk. 1, 2.  

 pkt., i lov om aktiv socialpolitik   ikke har sikret en retstilstand, der  

 lever op til de krav, som grundlovens § 75, stk. 2, stiller.
 Det er derfor efter regeringens opfattelse  

 nødvendigt hurtigst muligt at ændre § 26, stk. 1, 2.  

 pkt., i lov om aktiv socialpolitik, således at kommunerne i  

 medfør af den foreslåede ændrede affattelse af  

 bestemmelsen opnår grundlag for til den omhandlede personkreds at  

 udbetale et beløb, der ikke rejser spørgsmål i forhold  

 til grundlovens § 75, stk. 2.
Dette er baggrunden for, at regeringen i forbindelse med  

 fremsættelsen af dette lovforslag har anmodet om, at behandlingen af  

 forslaget fremskyndes mest muligt.
Endvidere foreslås det, at der med  

 tilbagevirkende kraft skabes hjemmel i lov om aktiv socialpolitik til at  

 udbetale det beløb, som starthjælpen eller introduktionsydelsen  

 siden 1. juli 2002 har været nedsat med, til de personer, der er blevet  

 berørt af § 26, stk. 1, 2. pkt.
4. Den fremtidige ordning Kontanthjælp på forsørgersatsen, som er  

 10.522 kr. om måneden, vil sammen med starthjælpssatsen på  

 4.231 kr. om måneden udgøre en samlet hjælp til et  

 samlevende par på et niveau, der ligger omkring mindstelønnen.  

 Hertil kommer eventuelle forsørgertillæg, som udgør 1.058  

 kr. pr. barn, dog højst 2 tillæg pr. husstand.
Det er ikke i  

 overensstemmelse med regeringens målsætning om, at det i alle  

 tilfælde skal kunne betale sig at arbejde.
 Da regeringen ønsker at fastholde denne  

 målsætning, foreslås det, at lovens § 26, stk. 1,  

 ændres således, at den samlede hjælp til et samlevende par  

 - hvor den ene er kontanthjælpsmodtager, og den anden er  

 starthjælpsmodtager   bevares uændret.
 I modsætning til den gældende bestemmelse  

 indebærer forslaget, at den samlede hjælp fordeles således,  

 at starthjælpsmodtageren får udbetalt starthjælp incl.  

 eventuelle forsørgertillæg, mens kontanthjælpsmodtageren  

 får reduceret sin ydelse sådan, at ydelserne sammenlagt svarer  

 til kontanthjælpen, dog mindst 2 gange starthjælp incl.  

 forsørgertillæg.
Det foreslås videre, at integrationslovens  

 § 27, stk. 1, 2. pkt., der regulerer ydelserne til gifte eller  

 samlevende introduktionsydelsesmodtagere, ændres således, at den  

 henviser til den foreslåede § 26, stk. 1   3, jf. § 1 i  

 nærværende lovforslag.
Herved vil samlevende, hvor den ene er  

 kontanthjælpsmodtager, og den anden er introduktionsydelsesmodtager,  

 blive omfattet af tilsvarende regler.
 Kontanthjælpen vil med forslaget ikke blive  

 reduceret, hvis kontanthjælpsmodtageren er samlevende med en person med  

 et andet forsørgelsesgrundlag end starthjælp eller  

 introduktionsydelse   f.eks. en anden kontanthjælpsmodtager,  

 dagpengemodtager, førtidspensionist eller lønmodtager.
 Regeringen er imidlertid opmærksom på, at en  

 konsekvent gennemførelse af den nævnte målsætning  

 om, at det skal kunne betale sig at arbejde, fører til, at der  

 også i en række andre tilfælde end dem, der er omfattet at  

 dette lovforslag, bør ske en reduktion af ydelsen til en  

 kontanthjælpsmodtager, som samlever med en anden person.
 Det kan derfor oplyses, at det indgår i den  

 politiske aftale om udmøntningen af regeringens handlingsplan  

 "Flere i Arbejde" mellem Venstre, Det Konservative Folkeparti,  

 Socialdemokraterne, Dansk Folkeparti, Det Radikale Venstre og Kristeligt  

 Folkeparti, at der indføres et loft over kontanthjælp mv. for  

 såvel gifte som samlevende kontanthjælpsmodtagere.  

 Beskæftigelsesministeren vil i henhold til aftalen fremsætte  

 lovforslag herom i begyndelsen af 2003.
Det bemærkes, at den omhandlede persongruppe har  

 mulighed for at opnå en række andre ydelser, der dels har til  

 hensigt at modvirke lavindkomstproblemer, dels er generelle ydelser.
Denne  

 mulighed gælder naturligvis også for personer, hvis  

 kontanthjælp er sat ned på grund af samliv eller ægteskab  

 med en starthjælpsmodtager.
Således kan der ydes boligsikring til  

 betaling af husleje i lejede boliger og betaling af boligudgiften ved  

 andelsboliger.
Boligsikringen beregnes ud fra huslejen, hustandens indkomst  

 og formue samt antallet af børn.
Derudover indgår en række  

 grænsebeløb, mindste egenbetaling mv. i beregningen.
Personer, der har været ude for en social  

 begivenhed, og som har høje boligudgifter eller stor  

 forsørgerbyrde, kan særskilt eller i forbindelse med udbetaling  

 af hjælp få en særlig støtte.
Inden kommunen  

 giver støtte, skal det undersøges, om der kan skaffes en  

 rimelig, billigere bolig.
Der udbetales endvidere en  

børnefamilieydelse for børn og unge under 18 år  

 uden hensyn til forældrenes indkomst.
Ydelsen er gradueret efter  

 børnenes alder, således at ydelsen til små børn er  

 højere end ydelsen til større børn.
Børnetilskud udbetales til børn under  

 18 år, såfremt en række betingelser er opfyldt.
Tilskuddene  

 ydes uden hensyn til forældrenes indkomst.
Tilskuddene er  

 afhængige af, om barnet bor sammen med begge forældre, hos en af  

 forældrene, står uden forældre, er adopteret mv.
Desuden kan en forsørger kræve  

børnebidrag ved separation eller skilsmisse, når  

 forældrene flytter fra hinanden eller ved fødsel uden for  

 ægteskab.
Bidraget pålægges, indtil barnet fylder 18  

 år   i særlige tilfælde til det fyldte 24. år.
Endelig er der mulighed for at yde hjælp i  

 særlige tilfælde efter reglerne i §§ 81-85 i lov om  

 aktiv socialpolitik og reglerne i kapitel 6 i integrationsloven.
Efter disse  

 regler kan der ydes hjælp til rimeligt begrundede enkeltudgifter, til  

 sygebehandling mv., hjælp til udgifter ved udøvelse af ret til  

 samvær med egne børn under 18 år, som ikke bor hos  

 ansøgeren, hjælp til rejseudgifter med henblik på kontakt  

 til børn, der er ført til udlandet uden samtykke fra  

 forældremyndighedens indehaver, hjælp til udgifterne ved at  

 forsørge et barn, når forældremyndigheden ved  

 forældremyndighedsindehaverens død er tillagt en anden eller  

 andre, der ikke har forsørgelsespligt over for barnet, og endelig  

 hjælp til en flytning, som forbedrer ansøgerens eller familiens  

 bolig- eller erhvervsforhold.
Hjælp til disse udgifter, der i  

 integrationslovens regi fx også omfatter hjælp til etablering for  

 nyankomne udlændinge, omfatter fx også medicin, tandbehandling  

 eller lignende, der ikke kan dækkes efter anden lovgivning, hvis  

 ansøgeren ikke har økonomisk mulighed for at betale  

 udgifterne.
 Det foreslås, at lovforslaget træder i kraft  

 dagen efter bekendtgørelsen i Lovtidende med virkning fra 1. december  

 2002. Det foreslås endvidere, at samlevende personer, der har  

 fået deres starthjælp eller introduktionsydelse nedsat efter den  

 1. juli 2002, får efterbetalt den hjælp, de ville have  

 været berettiget til, hvis loven havde været affattet i  

 overensstemmelse med nærværende forslag.
 Endelig foreslås det som noget nyt, at  

 udlændinge, som kommunalbestyrelsen har overtaget ansvaret for  

 før den 1 juli 2002, og som er berettiget til introduktionsydelse  

 svarende til satserne for kontanthjælp, omfattes af de samme regler som  

 foreslås indført, jf. lovforslagets § 1, nr. 1, og  

 § 2, nr. 1, for personer, der modtager kontanthjælp efter lov om  

 aktiv socialpolitik.
I forbindelse med forslaget vil grænsen for det  

 indtægtsuafhængige loft i lovens § 34 blive nedsat fra 80  

 pct. til 70 pct. af dagpengeloftet for de kontanthjælpsmodtagere, der  

 får nedsat deres kontanthjælp efter nærværende  

 lovforslag.
Herved sikres det, at nedsættelsen af hjælpen ikke  

 kan kompenseres op til det sædvanlige loft svarende til  

 forsørgersatsen gennem udbetaling af særlig støtte.  

 Forslaget kræver ikke lovændring, men foreslås ændret  

 i bekendtgørelsen om særlig støtte.
Da integrationsloven  

 indeholder en bestemmelse, hvorefter udlændinge omfattet af  

 integrationsloven kan få udbetalt støtte efter § 34 i lov  

 om aktiv socialpolitik, hvis betingelserne herfor i øvrigt er opfyldt,  

 vil det samme komme til at gælde udlændinge omfattet af  

 integrationsloven.
 Der henvises til bemærkningerne til de enkelte  

 bestemmelser.
II. Økonomiske konsekvenser for det  

 offentlige Efterbetaling Efterbetaling af hjælp til starthjælps- og  

 introduktionsydelsesmodtagere skønnes at have meget begrænsede  

 økonomiske konsekvenser.
Der findes ingen statistiske  

 opgørelser over antallet af samlevende personer, der modtager  

 starthjælp eller introduktionsydelse siden den 1. juli 2002. Antallet  

 af personer formodes dog at være meget lille, idet antallet af  

 registrerede samlevende personer på introduktionsydelse i 2001 var ca.  

 20 personer.
Disse er desuden ikke nødvendigvis samlevende med en  

 person på kontanthjælp.
 Det skønnes derfor, at merudgiften til  

 efterbetaling vil være ubetydelig, dvs. under 100.000 kr.
Merudgifter til ydelser fremover Hvad angår udbetaling af starthjælp og  

 introduktionsydelse fremover, er forslaget udgiftsneutralt for det  

 offentlige.
Forslaget medfører desuden, at forsørgere  

 på kontanthjælp, som er samlevende med en person på  

 starthjælp eller introduktionsydelse, kan få særlig  

 støtte uafhængig af tidligere indtægter.
På grund af  

 de få kontanthjælpsmodtagere, der er samlevende med en person  

 på starthjælp eller introduktionsydelse, skønnes  

 merudgiften at være maksimalt 100.000 kr.
Staten refunderer 50 pct. af  

 udgifterne til særlig støtte til  

 kontanthjælpsmodtagere.
 De økonomiske konsekvenser er omfattet af  

 budgetgarantien og skal forhandles med de kommunale parter.
III.
Administrative konsekvenser for det offentlige Forslaget skønnes at have ubetydelige  

 administrative konsekvenser for kommunerne og staten.
 IV. Økonomiske og administrative konsekvenser for  

 erhvervslivet mv.
 Forslaget har ingen økonomiske og administrative  

 konsekvenser for erhvervslivet.
V.
Miljømæssige konsekvenser Forslaget har ingen miljømæssige  

 konsekvenser.
VI.
Forholdet til EU-retten Forslaget har ikke EU-retlige aspekter.
VII.
Hørte myndigheder og organisationer Lovforslaget har ikke været i ekstern høring,  

 da regeringen ønsker lovforslaget hastebehandlet, således at der  

 hurtigst muligt kan ske efterbetaling af ydelser til de borgere, hvis  

 starthjælp eller introduktionsydelse er blevet reduceret på grund  

 af samliv med en kontanthjælpsmodtager.
Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, amter og  

 kommuner Ingen Meget begrænsede merudgifter til  

 efterbetaling Administrative konsekvenser for stat, amter og  

 kommuner Ingen Meget begrænsede konsekvenser Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget har ikke EU-retlige  

 aspekter Bemærkninger til lovforslagets  

 enkelte bestemmelser Til § 1 Efter gældende regler kan den samlede  

 forsørgelsesydelse til samlevende, hvor den ene er på  

 kontanthjælp og den anden på starthjælp, højst  

 udgøre et beløb, der svarer til kontanthjælpen eller 2  

 gange starthjælp.
Teknisk opnås dette iflg. loven ved, at  

 starthjælpen nedsættes, mens kontanthjælpsmodtageren  

 bevarer sin ydelse.
Det foreslås, at niveauet for den samlede  

 forsørgelsesydelse bevares, men at ydelsen som udgangspunkt fordeles  

 ligeligt mellem parterne.
Dette sker ved, at starthjælpsmodtageren  

 får udbetalt sin starthjælp incl. eventuelle  

 forsørgertillæg, mens samleverens kontanthjælp reduceres  

 således, at ydelserne sammenlagt svarer til kontanthjælpen, dog  

 mindst 2 gange starthjælp incl. forsørgertillæg.
 Hjælpen udbetales til hver person for sig.
Til § 2 Reglerne i integrationslovens § 27, stk. 1, 2.  

 pkt., om udmåling at introduktionsydelse til personer, der er gift  

 eller samlevende, er udformet som en henvisning til § 26, stk. 1,  

 2. pkt., i lov om aktiv socialpolitik.
 Det foreslås, at henvisningen ændres  

 således, at der henvises til § 26, stk. 1-3, i lov om aktiv  

 socialpolitik, jf. lovforslagets § 1, således at reglerne for  

 kontanthjælpsmodtagere, der er gift eller samlevende med en  

 starthjælpsmodtager, vil finde tilsvarende anvendelse i forhold til  

 ægtefæller og samlevende, der modtager kontanthjælp og  

 introduktionsydelse.
Til § 3 Det foreslås, at loven træder i kraft dagen  

 efter bekendtgørelsen i Lovtidende, og at den har virkning fra den 1.  

 december 2002. Det foreslås dog, at loven gives tilbagevirkende kraft  

 fra den 1. juli 2002, for så vidt angår de personer, hvis  

 starthjælp eller introduktionsydelse er nedsat eller bortfaldet efter  

 de hidtil gældende regler, i det omfang nedsættelsen eller  

 bortfaldet er sket på grundlag af samliv med en  

 kontanthjælpsmodtager.
Den tilbagevirkende kraft omfatter således  

 ikke kontanthjælpsmodtagere.
Til § 4 Det foreslås endvidere, at udlændinge, som  

 kommunalbestyrelsen har overtaget ansvaret for, jf. integrationslovens  

 § 4, før den 1. juli 2002, og som er berettiget til  

 introduktionsydelse svarende til satserne for kontanthjælp efter  

 § 25 i lov om aktiv socialpolitik, omfattes af de samme regler, som  

 foreslås indført, jf. lovforslagets § 1, nr. 1, og  

 § 2, nr. 1, for personer, der modtager kontanthjælp efter lov om  

 aktiv socialpolitik.
 Forslaget indebærer således, at reglerne for  

 kontanthjælpsmodtagere, der er gift eller samlevende med en  

 starthjælpsmodtager eller introduktionsydelsesmodtager, vil finde  

 tilsvarende anvendelse i forhold til ægtefæller og samlevende,  

 hvor den ene modtager introduktionsydelse svarende til kontanthjælp,  

 jf. § 3, stk. 4 i lov nr. 361 af 6. juni 2002, og den anden  

 modtager starthjælp eller introduktionsydelse.
Bilag 1 Lovforslaget sammenholdt med gældende lov Lov om aktiv socialpolitik Gældende formulering Lovforslaget § 26. Hjælpen til ægtepar beregnes som summen af  

 de beløb, som hver af ægtefællerne er berettiget til efter  

 § 25. Hvis en person, der modtager starthjælp, er gift eller  

 samlevende med en person, der modtager kontanthjælp, nedsættes  

 starthjælpen dog således, at de to forsørgelsesydelser  

 sammenlagt svarer til det beløb, der ville være modtaget,  

 såfremt begge havde modtaget starthjælp.
 Stk. 2-3.
 1. § 26, stk. 1, ophæves, og i stedet  

 indsættes:
 "Stk. 1. Hjælpen til et ægtepar beregnes som  

 summen af de beløb, som hver af ægtefællerne er berettiget  

 til efter § 25, jf. dog stk. 2.
 Stk. 2. Hvis en person, der modtager starthjælp, er gift  

 med en person, der modtager kontanthjælp, nedsættes  

 starthjælpen således, at de to forsørgelsesydelser  

 sammenlagt svarer til kontanthjælpen, dog mindst det beløb, der  

 ville være modtaget, hvis begge havde modtaget starthjælp, jf.  

 § 25, stk. 6 og 7.
Stk. 3. Hvis en person, der modtager kontanthjælp, er  

 samlevende med en person, der modtager starthjælp, nedsættes  

 kontanthjælpen således, at de to forsørgelsesydelser  

 sammenlagt svarer til kontanthjælpen, dog mindst det beløb, der  

 ville være modtaget, hvis begge havde modtaget starthjælp, jf.  

 § 25, stk. 6 og 7." Stk. 2-3 bliver herefter stk. 4-5.
Integrationsloven § 27. Den månedlige introduktionsydelse svarer til den  

 starthjælp, der kan ydes efter reglerne i § 25, stk. 6-8, i  

 lov om aktiv socialpolitik. § 26, stk. 1, 2. pkt., i lov om aktiv  

 socialpolitik finder tilsvarende anvendelse.
 Stk. 2-3.
 1. I § 27, stk. 1, 2. pkt., ændres "26,  

 stk. 1, 2. pkt." til: "§ 26, stk. 1-3".
