 Patentankenævnet stadfæstede Patentdirektoratets afgørelse efter  

 indsigelse, hvorefter varemærkerne SOVIGEN og SOGILEN fandtes forvekslelige  

 og registreringen af SOVIGEN fandtes ugyldig.
År 1995, den 13. marts afsagde Patentankenævnet (Grønning-Nielsen, Hans Chr.
Thomsen, Finn Mikkelsen) følgende Den 17. februar 1992 indleverede klageren en ansøgning om registrering af  

 varemærket SOVIGEN (ordmærke) for klasse 5: Farmaceutiske præparater til  

 centralnervesystemet, kun til brug for mennesker.
 Varemærket blev registreret den 24. juli 1992.
 Den 26. august 1992 blev registreringen offentliggjort i Dansk  

 Varemærketidende.
Ved skrivelse af 26. oktober 1992 nedlagde Farmitalia Carlo Erba S.r.l.,  

 Italien, v/Hofman-Bang & Boutard A/S i medfør af varemærkelovens § 23  

 indsigelse mod registreringens gyldighed.
Til støtte for indsigelsen blev det  

 gjort gældende, »...at det anmeldte mærke SOVIGEN er forveksleligt med det for  

 vor ovennævnte klient registrerede varemærke SOGILEN VR 03.627 1991,  

 som omfatter klasse 05: farmaceutiske, medicinske og veterinærmedicinske  

 præparater.
 Der er således fuldstændigt varesammenfald og for vidt angår mærkeligheden  

 mellem mærkerne SOVIGEN og SOGILEN er det vor opfattelse, at  

 disse er yderst forvekslelige.
Betragter man mærkerne overfor hinanden SOVIGEN og SOGILEN fremgår det, at mærkerne såvel auditivt som visuelt frembyder store  

 ligheder.
 Mærkerne består af det samme antal stavelser, SO-VI-GEN og SO-GI-LEN, og  

 herudover nøjagtig det samme antal bogstaver opdelt i stavelser på to/to/tre.
 Både ud fra en auditiv og en visuel betragtning må mærkerne anses for  

 forvekslelige, da første stavelse, SO, er identisk, anden vokal er identisk  

 og slutbogstaverne EN ligeledes er identiske.
 Selv om såvel anden som tredje konsonant indbyrdes afviger fra hinanden  

 optræder konsonanten G henholdsvis som tredje og anden konsonant i mærkerne,  

 og den fælles forekomst af konsonanten G medvirker til forveksleligheden af  

 mærkerne.
 Til støtte for vor påstand om forvekslelighed mellem mærkerne henviser vi  

 til følgende afgørelser trykt i Registreringspraksis 1880-1980:
BEMINAL - BEVITAL NOBOLIN - NOVOLEN QUIADON - QUIESCON.
 Vi bemærker i denne forbindelse, at mærkerne NOBOLIN og  

NOVOLEN blev anset for forvekslelige, men at NOVOLEN blev  

 registreret efter tilstrækkelig begrænsning af hensyn til mærket  

NOBOLIN .
 Vi finder, at de ovennævnte eksempler på varemærker, som er fundet for  

 forvekslelige i forbindelse med indsigelsessager, i høj grad er analoge med  

 nærværende tilfælde og skal derfor anmode om, at der ved behandlingen af  

 sagen tages hensyn til disse afgørelser.
Vi skal derfor påstå registreringen af varemærket SOVIGEN VR 06.700  

 1992 kendt ugyldig og henviser i denne forbindelse til bestemmelsen i § 15,  

 stk. 1, nr. 2.« I skrivelse af 10. marts 1993 anførte indsiger følgende:
 »....Vor klient har meddelt os, at varemærket SOVIGEN allerede  

 er i brug på det danske marked og har i denne forbindelse bedt om, at der  

 bliver truffet afgørelse i sagen så hurtigt som muligt.
Da vi normalt ikke benytter denne fremgangsmåde i indsigelsessager, skal  

 vi høfligst henstille, at der ved behandlingen af denne sag bliver taget  

 hensyn til ovenstående forhold.« I skrivelse af 28. april 1993 bestred klageren, at der er risiko for  

 forveksling mellem mærkerne SOVIGEN og SOGILEN, og bemærkede endvidere:
»....Den eneste stavelse, som de to mærker har til fælles, er den  

 indledende stavelse SO-. Som præfix er denne stavelse uhyre almindelig i  

 varemærker for lægemidler og farmaceutiske præparater, idet præfixet SO-  

 henviser til begreber som f.eks. »solution«, »somatisk«  

 (af græsk soma=legeme) og »sodium«.
Alene i varemærkeregistret  

 findes således ikke mindre end 85 varemærker med præfikset SO-, som er  

 registrerede side om side for varer i klasse 5.
 Blandt disse mærker skal vi blot fremhæve sameksistensen mellem følgende  

 par:
Mange af ovennævnte mærker er fælles om 2 ud af 3 stavelser, og alligevel  

 har Direktoratet ikke fundet disse mærker indbyrdes forvekslelige.
Dette  

 viser klart, hvor svagt præfikset SO- må anses for at være, og hvor lidt vægt  

 der bør lægges på dette fælles mærkeelement i den sammenlignende analyse.
 Som nævnt ovenfor har SOVIGEN og SOGILEN udover det svage præfiks ingen  

 fælles stavelser, og der bør i denne forbindelse også lægges vægt på, at de  

 to sidste stavelser VI-GEN og GI-LEN indledes med forskellige bogstaver,  

 således at der visuelt er en helt klar afstand mellem de 2 omhandlede mærker.
Foruden den nævnte visuelle forskel er der en markant begrebsmæssig  

 forskel, idet et dansk publikum meget naturligt vil kunne læse og opfatte  

 mærket SOVIGEN i betydningen »sov igen«.
Denne fortolkning vil være  

 meget nærliggende, da mærket netop bruges for et hypnose- og sovemiddel.
 Mærket SOGILEN har derimod intet begrebsindhold.
 En naturlig følge af det nævnte begrebsindhold i mærket SOVIGEN vil være  

 at udtale dette mærke ifølge dets betydning: »sov igen«, altså med  

 udtalen (»sou igen), hvor O åbnes, V udtales med en U-agtig lyd, og  

 trykket lægges på første stavelse.
SOLIGEN udtales med lukket O og med tryk på sidste stavelse.
Auditivt er  

 der således tale om to meget forskellige mærker, nemlig:
(»s u igen) og (sogi'len) Direktoratet har da heller ikke under sin forprøvning af SOVIGEN fundet  

 dette mærke forveksleligt med SOGILEN.
På baggrund af ovenstående henstiller vi, at Direktoratet afviser  

 indsigelsen som ubegrundet, således at SOVIGEN VR 06.700 1992 nu kan blive  

 endeligt registreret.« Patentdirektoratet traf afgørelse i sagen den 28. maj 1993 og tog  

 indsigelsen til følge med følgende begrundelse:
 »....For at to mærker kan anses for forvekslelige, skal der i medfør  

 af bestemmelsen i § 14, stk. 1, nr. 2 være risiko for forveksling, fordi det  

 yngre mærke er identisk med eller ligner det ældre varemærke, og varerne er  

 af samme eller lignende art.
Der er direkte varesammenfald og det afgørende for, om mærkerne er  

 forvekslelige er herefter om der er mærkelighed.
Dette mener direktoratet er  

 tilfældet.
Det forhold, at de to første bogstaver, der præger sig i det  

 købende publikums bevidsthed er ens, at slutbogstaverne er EN og at vokalen I  

 i mærkerne i deres helhed såvel auditivt som visuelt ligner hinanden, og der  

 således er risiko for forveksling.
Derudover har mærkerne også et G fælles.  

 Det skal tilføjes, at uanset om SOVIGEN vil blive udtalt »sov igen«  

 i visse tilfælde, vil der fortsat være stor visuel lighed mellem mærkerne.
 Mærkerne er herefter forvekslelige, og indsigelsen tages til følge.
Registreringen erklæres herefter ugyldig i medfør af § 23, stk. 3 i  

 varemærkeloven....' Denne afgørelse har klageren ved skrivelse af 19. juli 1993 indbragt for  

 Patentankenævnet.
 I ankebegrundelsen skriver klageren bl.a. følgende:
 »....Det er fortsat klagernes opfattelse, at mærkerne SOVIGEN og  

 SOGILEN bør anses for ikke-forvekslelige, og vi henviser i det hele til vor  

 svarskrivelse af 28. april 1993, hvor vi bl.a. fremhævede sameksistensen  

 mellem følgende par af varemærker:
Sameksistensen mellem disse mærker, som omfatter ligeartede varer i klasse  

 5, viser med al ønskelig tydelighed, at præfikset SO- i forbindelse med  

 lægemidler og farmaceutiske præparater efter praksis anses for et svagt  

 mærkeelement, og at der skal være næsten identitet i resten af mærkerne for  

 at forvekslelighed kan statueres.
Vi skal her særligt fremhæve sameksistensen  

 mellem mærkerne SOLUVIT og SOVILET, der ligesom i nærværende sag har 6 ens  

 bogstaver ud af 7 og samme konsonant- og vokalfølge.
Ganske vist har indsigerne fundet eksempler på tidligere afgørelser i  

 indsigelsessager, hvor mærker med et fælles præfix og parallel opbygning er  

 fundet forvekslelige.
Disse eksempler mener vi imidlertid ikke er relevante i  

 nærværende sag, fordi præfikserne i de af indsigerne påberåbte mærker ikke er  

 beskrivende og altså svage i varemærkeretlig henseende, således som det er  

 tilfældet med præfikset SO-. Udover det svage præfiks har mærkerne SOVIGEN og  

 SOGILEN ingen fælles stavelser, og vi må derfor fastholde, at mærkerne  

 visuelt adskiller sig tilstrækkeligt fra hinanden.
 Udover den visuelle forskel vil vi fremhæve forskellen i begrebsindhold,  

 som vi ikke mener, at Direktoratet har lagt tilstrækkelig vægt på i sin  

 afgørelse.
Ordet SOVIGEN vil af et dansk publikum naturligt kunne læses og opfattes i  

 betydningen »sov igen«.
Det vil være nærliggende at tillægge mærket  

 denne betydning, fordi det netop bruges for et hypnose- og sovemiddel.
At der for tiden inden for lægemiddelområdet er en tendens til at skabe  

 varemærker, som »under overfladen« har en anden betydning, ses  

 f.eks i varemærker som LETIGEN (= let igen), der bruges for et slankemiddel,  

 og PROPIDEN (=prop i den), der bruges for et middel mod diarre.
Kopi af disse  

 to mærker vedlægges.
SOVIGEN passer ind i denne tendens, som det købende publikum naturligvis  

 er opmærksom på.
Dette betydningsindhold vil gøre det let for publikum at  

 skelne mellem SOVIGEN og SOGILEN, idet sidstnævnte mærke ikke har noget  

 begrebsmæssigt indhold.
Udtalen »sov igen« vil yderligere medvirke  

 til at lægge distance til SOGILEN, således at risikoen for forveksling må  

 anses for minimal.
På basis af ovenstående og under henvisning til, hvad vi tidligere har  

 fremført i vor svarskrivelse af 28. april 1993 til Patentdirektoratet,  

 henstiller vi, at Direktoratets afgørelse af 28. maj 193 omstødes, således at  

 varemærket SOVIGEN kan blive endeligt registreret.' Indsiger har i skrivelse af 20. september 1993 nedlagt påstand om  

 stadfæstelse af direktoratets afgørelse og er fremkommet med følgende  

 imødegåelse af klagen:
 »....Klageren fremhæver i sit indlæg af 19. juli 1993 en række  

 eksempler på side 1 i klagen over varemærker med forstavelsen SO, som  

 sameksisterer i registret.
 Vi har på vedlagte bilag 1 for overskuelighedens skyld opklæbet disse  

 varemærker overfor hinanden med de oplysninger, som blev bekendtgjort i  

 varemærkeregistret i forbindelse med registreringen af mærkerne.  

 Mærkeindehaveren kan siden være ændret, og varefortegnelserne kan være  

 begrænsede.
Klageren dokumenterer imidlertid ikke på nogen måde, om sameksistensen  

 mellem de pågældende varemærker skyldes, at disse rent faktisk ikke af  

 Patentdirektoratet er blevet anset for forvekslelige, eller om sameksistensen  

 skyldes, at der til registreringen af det yngste varemærke foreligger en  

 samtykkeerklæring fra indehaveren af det ældre mærke.
Det er absolut vor  

 opfattelse, at mærker som:
af Patentdirekoratet er blevet anset for forvekslelige,idet mærkerne med  

 forstavelsen SOVI og en slutstavelse på tre bogstaver bør anses for  

 forvekslelige i henhold til den praksis, der igennem flere år har været fulgt  

 i Patentdirekoratet.
Mærkerne SOREX  og SOLAREX er i øvrigt  

 også af Patentdirektoratet anset for forvekslelige, men her foreligger der en  

 samtykkeerklæring fra indehaveren af SOREX til registrering af  

SOLAREX , jvf. vedlagte bilag 2.
bør efter vor opfattelse ligeledes anses for forvekslelige, da  

 slutstavelsen FER ganske vist er suggestiv for præparater indeholdende jern  

 (ferro), men helheden at mærkeren SOVIFER/SOLOFER frembyder så mange lighedspukter, at de bør anses for forvekslelige.  

 Mærkerne SOVALEST/SOVILET bør ligeledes anses for forvekslelige.
 Vi finder imidlertid ikke, at det er vor opgave at dokumentere om mærkerne  

 sameksisterer uden samtykke fra mærkeindehaveren af det ældste varemærke.
 Vi har med vilje ikke ovenfor omtalt mærkerne:
SOLUVIT / SOVILET , da der ikke er fornødent varesammenfald mellem disse registreringer,  

 hvorfor mærkerne alene af den grund ikke vil blive anset for forvekslelige.
 Patentdirektoratet har da heller ikke i forbindelse med  

 indsigelsesafgørelsen fundet anledning til at kommentere påstanden om  

 sameksistens mellem alle disse varemærker indbyrdes, uanset af nøjagtig de  

 samme eksempler var nævnt i forbindelse med klagerens imødegåelse af  

 indsigelsen.
 At forstavelsen SO for varemærker for lægemidler og farmaceutiske  

 præparater efter Direktoratets praksis skulle anses for et svagt  

 varemærkeelement er for os ganske nyt og i øvrigt heller ikke dokumenteret af  

 klageren.
At forstavelsen SO indgår i ord som solution, somatisk og sodium ,  

 ord med forskellige betydninger, gør jo heller ikke en forstavelse på 2  

 bogstaver til en svag mærkebestanddel, og slet ikke når forstavelsen ikke er  

 entydig.
I øvrigt ville en forstavelse på 2 bogstaver som SO heller ikke for  

 en fagmand kunne opfattes som en forkortelse for hverken solution, somatisk  

 eller sodium.
 Hvad skulle egentlig forstavelsen SO betyde i medicinsk sammenhæng, med  

 mindre det drejede sig om veterinærmedicinske præparater til grise, og dette  

 er der vel næppe tale om, idet klagerens præparat, så vidt vi har forstået,  

 er en indslumrings- eller sovepille til human brug, jvf. i øvrigt affattelsen  

 af varefortegnelsen, nemlig klasse 05: farmaceutiske præparater til  

 centralnervesystemet, kun til brug for mennesker.
Klagerens varemærke må stadig uanset de af klageren anførte eksempler på  

 andre mærker, som også har en skjult betydning, opfattes som et kunstord på  

 linje med den langt overvejende del af farmaceutiske varemærker.
Der findes  

 af disse en uendelig række i varemærkeregistret med endelsen IGEN   

 eller GEN , jvf. vedlagte liste bilag 3 fra Imsmarq over varemærker i klasse 05 med  

 disse endelser.
Hvis klageren skal kunne påberåbe sig denne skjulte betydning, må  

 klagerens varemærke anmeldes som SOV IGEN i to ord med i figurlig  

 udformning, idet en ordmærkeansøgning af betegnelsen SOV IGEN vil  

 blive anset for uegnet til registrering på grund af manglende særpræg, jvf.  

 bestemmelsen i § 13 i Varemærkeloven.
Betegnelsen SOV IGEN angiver en  

 egenskab ved sovepillen, nemlig at man falder i søvn igen ved indtagelsen af  

 præparatet.
Klageren, som er et fransk firma, markedsfører formentlig sit  

 produkte på de danske marked under et varemærke, som er specielt konstrueret  

 til det danske marked, men som i princippet sagtens kan anvendes på samtlige  

 markeder f.eks. indenfor EF, hvor det naturligt vil opfattes som et kunstord,  

 lige som vi her betragter det som et kunstord.
Vi vil endelig endnu engang til støtte for vor påstand om, at  

 Patentankenævnet bør stadfæste Patentdirektoratets afgørelse om  

 forvekslelighed mellem mærkerne SOGILEN / SOVIGEN henvise til de tre  

 tidligere af Patentdirektoratet trufne afgørelser i forbindelse med  

 indsigelser, jvf. bilag 4 BEMINAL / BEVITAL NOBOLIN / NOVOLEN QUIADON / QUIESCON idet fortsat bemærkes, at NOBOLIN blev anset for forvekslelig med  

NOVOLEN og blev registreret efter begrænsning af hensyn til  

NOVOLEN .« Ankenævnet har behandlet sagen på sit møde den 6. december 1994.
For klageren (mærkeindehaver) mødte cand. mag.
Anni Glick.
For indsigeren mødte cand. jur.
Birgit Wiborg.
 Parterne procerede sagen, idet de i det væsentlige henholdt sig til og  

 uddybede de skriftlige indlæg, blandt andet under henvisning til eksempler  

 fra registreringspraksis.
 Ankenævnet skal udtale:
 Indsigelsen findes fremsat rettidigt.
I henholde til de af Patentdirektoratet anførte grunde og idet det over  

 for Ankenævnet anførte ikke findes at kunne føre til andet resultat bestemmes:
 Den påklagede afgørelse stadffæstes.
