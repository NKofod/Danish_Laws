 (Til vurderingsrådene og kommunalbestyrelserne).
 I den udsendte lovbekendtgørelse nr. 363 af 1. juli 1976, der afløser  

 lovbekendtgørelse af 29. juli 1970, er indarbejdet de ændringer, der er  

 gennemført ved lov nr. 310 af 10. juni 1976.
 Udover ændringer af redaktionel karakter er der ved loven af 10. juni 1976  

 sket ændringer i følgende paragraffer:
 1. I § 2, stk. 2, nr. 1, er med virkning fra  

 årsomvurderingen pr. 1. april 1978 det mindstebeløb, afholdt til forbedringer  

 m.v., der udløser årsomvurdering, forhøjet fra 10.000 kr. til 25.000 kr.
 2. I § 2, stk. 2, nr. 6, om omvurdering af ejendomme,  

 hvis værdi er steget som følge af offentlige foranstaltninger, er det i  

 overensstemmelse med hidtidig praksis blevet præciseret, at overførsel fra  

 landzone til byzone eller sommerhusområde, overførsel fra sommerhusområde til  

 byzone, uden at være omfattet af § 4A, samt dispensation til udstykning eller  

 bebyggelse i landzone, udløser omvurdering. Ændringen træder i kraft ved  

 årsomvurderingen pr. 1. april 1978.
3. I § 2, stk. 2, nr. 7, er der sket den tilføjelse,  

 at hvor der er sket væsentlig nedgang i en ejendoms forskelsværdi som følge  

 af nedrivning af bygninger, skal der automatisk ske omvurdering. Ændringen  

 træder i kraft ved årsomvurderingen pr. 1. april 1978.
 4. I § 2, stk. 2, nr. 8, er der i konsekvens af loven  

 om kommuneplanlægning (lov nr. 287 af 26. juni 1975), hvorved der bl.a.  

 åbnedes mulighed for at overføre ejendomme fra byzone eller sommerhusområde  

 til landzone, sket den tilføjelse, at også en sådan zoneændring automatisk  

 udløser omvurdering. Ændringen træder i kraft ved årsomvurderingen pr. 1.  

 april 1978.
 5. I § 2, stk. 2, nr. 9, om omvurdering af nye  

 ejendomme, er det tydeliggjort, at også ejerlejligheder, der er opstået ved  

 en ejendoms opdeling i ejerlejligheder, samt nyopførte bygninger på lejet  

 grund, anses for nye ejendomme, som skal optages til vurdering. Ændringen  

 træder i kraft ved årsomvurderingen pr. 1. april 1978.
 6. Der er sket ændringer i §§ 2, stk. 2, nr. 10, § 4,  

 stk. 1, sidste pkt., § 17, § 33, stk. 5, 1. pkt., § 38 og § 39, stk. 1. Disse  

 ændringer skal ses i sammenhæng med den ved lov nr. 243 af 12. maj 1976, om  

 bygnings- og boligregister, hvorved der er skabt mulighed for, at  

 vurderingsmyndighederne i det omfang, de nødvendige oplysninger findes i  

 registret, kan benytte dette som vurderingsgrundlag i stedet for de  

 vurderingsskemaer, der hidtil har skullet udfyldes af ejerne forud for hver  

 vurdering.
Ved 16. almindelige vurdering skal der dog udfyldes skemaer for samtlige  

 ejendomme, idet disse skemaer samtidig indeholder oplysninger, som skal  

 benyttes ved oprettelsen af bygnings- og boligregistret.
For visse typer  

 ejendomme, f.eks. landbrugsejendomme, industriejendomme og ejerlejligheder  

 vil registret ikke foreløbig indeholde tilstrækkelige oplysninger, hvorfor  

 det indtil videre fortsat vil være nødvendigt at forlange vurderingsskema  

 udfyldt for disse ejendomme efter bestemmelse af ministeren for skatter og  

 afgifter.
7. Ved § 2, stk. 4, 4. pkt. og § 4, stk. 5, 2. pkt.,  

 er det fastsat, at udgifterne ved omvurdering efter begæring kun afholdes af  

 det offentlige, hvis ejendomsværdien eller grundværdien ansættes mindst 10  

 pct. lavere end ved nærmest forudgående vurdering.
Den tidligere regel om, at  

 det offentlige betalte udgifterne til omvurdering efter udstykning, er  

 bortfaldet. § 2, stk. 4, træder i kraft ved årsomvurderingen pr. 1. april  

 1978, og § 4, stk. 5, 2. pkt., pr. 1. april 1977.
8. I lovens § 7, nr. 5, er der med virkning fra 16.  

 almindelige vurdering pr. 1.april 1977 sket en udvidelse af kredsen af  

 trafikanlæg, der skal undtages fra vurdering, til også at omfatte sådanne  

 rutebilstationer, der betjener publikum på flere busruter, der udfører  

 rutetrafik med tilladelse i medfør af lovgivningen om buskørsel, samt  

 fragtcentraler, der er autoriseret i medfør af lov om godstransport med  

 motorkøretøjer.
Undtagelsen fra vurdering er betinget af, at disse anlæg  

 opfylder de samme betingelser, som de øvrige anlæg, der er omfattet af § 7,  

 stk. 1, nr. 5.
 9. Den hidtidige regel i § 8, stk. 3, 5. pkt., om at  

 rækkehuse, som tilhører boligselskaber og boligforeninger, kan vurderes som  

 selvstændige ejendomme, når de har selvstændige matrikelnumre, uanset at de  

 ifølge notering i matriklen skal udgøre en samlet ejendom, er ophævet med  

 virkning fra 16. almindelige vurdering pr. 1. april 1977.
 10. Den i § 8, stk. 5, omhandlede endelige  

 administrative afgørelse af, om et areal skal vurderes som selvstændig  

 ejendom eller under anden ejendom er med virkning fra 1. juli 1976 henlagt  

 til ligningsrådet.
 11. De nye §§ 16A og 21A vedrører vurderingen af  

 ejerlejligheder. § 16A bygger på nyere domspraksis med hensyn til ansættelsen  

 af ejerlejligheders grundværdi og stadfæster den praksis, der blev fastlagt  

 ved statens ligningsdirektorats cirkulære af 28. februar 1973.
Ved ansættelsen af de enkelte ejerlejligheders grundværdi ansættes først  

 en grundværdi for "moderejendommen", hvorefter denne grundværdi  

 fordeles på de enkelte ejerlejligheder.
Ved denne fordeling anvendes som  

 hovedregel fordelingstallet, hvis et sådant er fastsat.
Er dette ikke  

 tilfældet, fordeles grundværdien ligeligt på samtlige ejerlejligheder.
I særlige tilfælde kan  

 fordelingstallet fraviges, hvis det fører til åbenbart urimelige resultater.  

 En fravigelse vil således kunne blive nødvendig, hvis anvendelsen af  

 hovedreglen måtte medføre, at der påhviler enkelte ejerlejligheder  

 uforholdsmæssigt store eller uforholdsmæssigt små andele i grundværdien.  

 Efter den ny bestemmelse i § 21A skal fradraget for forbedring i  

 ejerlejlighedens grundværdi fordeles efter tilsvarende regler.
De ny  

 bestemmelser er trådt i kraft den 1. juli 1976. Det er som nævnt en  

 forudsætning for anvendelse af § 16A og § 21A, at der foretages en ansættelse  

 af moderejendommens grundværdi og fradrag for forbedringer.
Den fornødne  

 hjemmel til at afkræve ejerforeninger de nødvendige oplysninger findes i §  

 38, stk. 1, 2. pkt.
 12. I §§ 22-24 er i det væsentlige foretaget  

 redaktionelle ændringer, men ændringsloven indeholder dog følgende nye  

 regler:
Af praktiske grunde er det i §22 bestemt,at vurderingsmændenes valgperiode  

 flyttes frem til 1. januar.
Bestemmelsen træder i kraft den 1. januar 1979,  

 hvorfor indeværende valgperiode vil blive 3 år og 9 måneder.
Vurderingsformænd kan fra 1. april 1979 ikke længere tillige være  

 medlemmer af kommunalbestyrelser, herunder amtsråd, af ligningsrådet eller af  

 landsskatteretten.
Indvælges en vurderingsformand i en kommunalbestyrelse,  

 eller bliver han medlem af ligningsrådet eller landsskatteretten, skal han  

 fratræde.
Fratrædelsen sker samtidig med, at han indtræder i vedkommende  

 kommunalbestyrelse, ligningsrådet eller landsskatteretten.
Den fratrådte  

 vurderingsformand skal snarest underrette ministeren for skatter og afgifter  

 om sin fratræden og skal endvidere underrette skyldrådsformanden med henblik  

 på eventuel udpegning af en midlertidig stedfortræder, jfr. lovens § 23, stk.  

 3, 5. pkt.
 En vurderingsformand, der første gang er udnævnt før 1. januar 1976, kan  

 dog fortsat være medlem af den kommunalbestyrelse, herunder amtsråd, hvori  

 han senest er indtrådt i året 1975.
Bestemmelserne om næstformænd for skyldrådene findes nu i § 24, stk. 3, 2.  

 pkt., idet formuleringen samtidig er ændret.
Hidtil har skyldrådene selv  

 valgt deres næstformænd, jfr. finansministeriets bekendtgørelse nr. 227 af  

 30. maj 1960 om valg af stedfortrædere for skyldrådsformænd.
Denne  

 bestemmelse gælder fortsat.
13. I §§ 28 og 29A er der gennemført regler om de  

 tilfælde, hvor et medlem af en vurderingsmyndighed er udelukket fra at  

 deltage i vurderingen af en ejendom, samt om tavshedspligt.
Herom henvises  

 til skattedepartementets vejledning af 8. juli 1976 SKD.
I. j. nr. 607/1976.  

 §§ 28 og 29A er trådt i kraft den 1. juli 1976.
14. Der er med virkning fra 1. juli 1976 gennemført  

 nye regler for vurderingsrådenes besigtigelse i § 30, stk. 2, og i § 35, stk.  

 2, er der skabt hjemmel for skyldrådenes besigtigelse af ejendomme.
Der vil  

 af ligningsrådet blive udfærdiget en instruks for vurderings- og skyldrådenes  

 fremgangsmåde ved besigtigelse.
Endvidere vil der blive taget skridt til at  

 udstyre vurderingsmyndighederne med legitimation.
 15. Den hidtidige regel i § 38, stk. 3, om pålæg af  

 bøde for undladelse af indsendelse af et behørigt udfyldt og underskrevet  

 vurderingsskema er ophævet med virkning fra 1. juli 1976.
 16. Reglen i § 39, stk. 2, om ejerens pligt til at  

 forelægge arealattest og matrikelkort er ophævet med virkning fra 16.  

 almindelige vurdering pr. 1. april 1977.
 17. Den nye § 39A hjemler, at samtlige vurderingsråd  

 får kontormæssig bistand hos vedkommende kommune, omfattende såvel det  

 kontormæssige arbejde, som var omfattet af den ophævede § 26, som det arbejde  

 med vurderingsfortegnelser m.v., som var omfattet af den ophævede § 40, stk.  

 1. Bestemmelsen er trådt i kraft pr. 1. juli 1976.
 Der vil blive udfærdiget nærmere bestemmelser herom af  

 skattedepartementet.
18. § 40 er omredigeret og forenklet. § 40, stk. 1,  

 svarer til den tidligere § 40, stk. 2 og 3. Stk. 2 svarer til den tidligere §  

 40, stk. 1, 1-3. pkt.
De tidligere bestemmelser i § 40, stk. 1, 6. og 8.  

 pkt., om offentlig fremlæggelse af vurderingsfortegnelsen er erstattet af en  

 bestemmelse om, at offentligheden ved de almindeligevurderinger og  

 årsomvurderinger i en periode på mindst 14 dage ved personlig henvendelse  

 gratis kan gøre sig bekendt med vurderingen af ejendomme i kommunen.  

 Ændringen skyldes muligheden for overgang til ny teknik ved udskrivning af  

 vurderingsfortegnelser.
Kommunerne skal forud bekendtgøre tid og sted for denne adgang.
Der er  

 ikke sket nogen ændring i den hidtidige adgang til at få vurderingsattest mod  

 betaling. Ændringerne træder i kraft ved 16. almindelige vurdering pr. 1.  

 april 1977.
Som følge af ophævelsen af den offentlige fremlæggelse af  

 vurderingsfortegnelsen er klagefristen i § 42, stk. 2, 1. pkt., ændret til  

 med virkning fra 16. almindelige vurdering pr. 1. april 1977 at være den 31.  

 december i vurderingsåret.
Skulle særlige forhold, f.eks. af teknisk art,  

 bevirke en ekstraordinær forsinkelse af vurderingens afslutning eller  

 meddelelsen om vurderingsresultatet, vil klagefristen kunne udskydes i medfør  

 af § 42, stk. 4, 1. pkt.
 19. Ved § 42, stk. 1, er det i overensstemmelse med  

 gældende praksis fastslået, at klage til skyldrådet også kan angå  

 vurderingsrådenes fordelinger samt vurderingsrådenes afgørelser efter § 33,  

 stk. 1.
20. Den i § 45, stk. 2, omhandlede fremlæggelse af en  

 fortegnelse over ansættelser m.v., som er ændret af skyldrådet uden klage,  

 erstattes ligeledes af en adgang til oplysning for offentligheden.
Ifølge §  

 46, stk. 2, regnes klagefristen i disse tilfælde fra den sidste dag,  

 offentligheden har adgang til oplysning.
 Skattedepartementet, den 15. september  

 1976.
Hans P.
Gøtrik.
 / Mogens Winther.
