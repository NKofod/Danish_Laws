 Under henvisning til rådsdirektiv af 22. januar 1980 (80/217/EØF) om  

 fællesskabsforanstaltninger til kontrol med klassisk svinepest som ændret  

 senest ved rådsdirektiv af 11. december 1984 (84/645/EØF) fastsættes herved  

 følgende bestemmelser:
§ 1 I bekendtgørelse nr. 355 af 21. juni 1973 om ondartede smitsomme sygdomme  

 hos svin foretages følgende ændringer:
 1. I § 4, stk. 2, ændres »15 dage« til  

 »mindst 30 dage«.
 2. I § 5 ændres »2 km« til »mindst 3  

 km«.
 3. § 6, stk. 1 ændres til:
 »I et iagttagelsesdistrikt er det forbudt at lade svin transportere  

 eller færdes på offentlig eller privat vej; dog er transittransport tilladt  

 efter veterinærdirektoratets anvisninger«.
 4. § 6, stk. 3, ændres til:
 »Når der er forløbet mindst 15 dage efter oprettelsen af  

 iagttagelsesdistriktet kan svin i særlige tilfælde fjernes fra ejendommen  

 efter veterinærdirektoratets forud indhentede tilladelse, såfremt de af  

 veterinærdirektoratet fastsatte betingelser for transport m.v. overholdes, og  

 svinene er ledsaget af en af en dyrlæge udstedt passerseddel«.
 5. I § 7 ændres »15 dage« til »mindst  

 30 dage«.
 6. Efter § 7 indsættes som ny § 7 a og § 7 b:
 »§ 7 a.  Når svinepest er konstateret her i  

 landet, kan veterinærdirektoratet erklære hele landet eller dele af dette for  

 bekæmpelsesområde og for dette område fastsætte:
 § 7 b.  Såfremt svinepest i et geografisk afgrænset  

 område antager en særlig alvorlig karakter og viser tendens til spredning,  

 erklærer veterinærdirektoratet området med de i dette beliggende  

 iagttagelsesdistrikter for »højrisikoområde«.
 Stk. 2.  I højrisikoområdet gælder bestemmelserne i § 6.  

 Svin til levebrug fra en besætning beliggende i området kan dog indsættes i  

 en anden besætning i dette område efter tilladelse fra veterinærdirektoratet,  

 såfremt ingen af disse besætninger er beliggende i et iagttagelsesdistrikt.
