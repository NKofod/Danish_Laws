Bekendtgørelse om kontrol med  

 arbejdsmiljøet ved risiko for større uheld med farlige  

 stoffer1) I medfør af § 8, § 22, stk.1, § 35, stk.1,  

 § 39, § 40, § 43, stk.1, § 46, § 49, stk.1,  

 § 74, § 80 og § 84 i lov om arbejdsmiljø, jf.  

 lovbekendtgørelse nr. 784 af 11. oktober 1999, samt efter bemyndigelse  

 i henhold til lovens § 73, fastsættes:
Kapitel 1 Område § 1. Denne bekendtgørelse fastsætter  

 bestemmelser vedrørende kontrol med arbejdsmiljøet ved risiko  

 for større uheld med farlige stoffer.
 Stk. 2. Bekendtgørelsen gælder for arbejde,  

 uanset om arbejdet udføres for en arbejdsgiver, i virksomheder, hvor  

 farlige stoffer forekommer eller kan dannes i mængder, der er lig med  

 eller større end de mængder, der er opført i bilag 1. Ved  

 et farligt stof forstås i denne bekendtgørelse de stoffer, der  

 er opført i bilag 1 del 1, eller som opfylder kriterierne i bilag 1  

 del 2.
 Stk. 3. I denne bekendtgørelse forstås ved  

 »større uheld«: en hændelse, som f.eks. udslip, brand eller  

 eksplosion af større omfang som følge af ukontrollerede  

 hændelsesforløb under driften af en virksomhed omfattet af denne  

 bekendtgørelse, og som straks eller senere medfører alvorlig  

 fare for sikkerhed eller sundhed, og hvori et eller flere farlige stoffer  

 indgår.
 § 2. Denne bekendtgørelse omfatter  

 ikke:
 1)	Militære virksomheder, anlæg eller lagre.
 2)	Farer som følge af ioniserende stråling.
 3)	Transport uden for virksomheder af farlige stoffer ad vej, jernbane  

 og midlertidig oplagring undervejs, herunder lastning, losning og omladning  

 til og fra et andet transportmiddel uden for virksomheden, f.eks. på  

 dokanlæg, kajer, godsbanegårde og i lufthavne.
 4)	Virksomheder, hvor der udføres arbejde efter  

 bekendtgørelse om arbejde med udvinding af mineralske materialer.
 5)	Deponeringsanlæg (lossepladser).
 6)	Transport af farlige stoffer i rørledninger, herunder  

 pumpestationer, uden for virksomheder.
 § 3. Bekendtgørelsen indeholder supplerende  

 bestemmelser til bekendtgørelse om arbejdets udførelse,  

 bekendtgørelse om faste arbejdssteders indretning,  

 bekendtgørelserne om indretning og anvendelse af tekniske  

 hjælpemidler og bekendtgørelse om stoffer og materialer.
 § 4. For virksomheder omfattet af denne  

 bekendtgørelse gælder tillige regler, der er fastsat i  

 medfør af miljølovgivningen og beredskabsloven.
Kapitel 2 Almindelige bestemmelser § 5. Virksomheden skal træffe alle  

 nødvendige foranstaltninger til at forebygge større uheld og  

 begrænsning af eventuelle følger heraf.
§ 6. Virksomhedens sikkerhedsorganisation skal  

 inddrages i udarbejdelse af plan for forebyggelse af større uheld,  

 sikkerhedsrapport og intern beredskabsplan efter denne  

 bekendtgørelse.
I virksomheder, hvor der ikke skal oprettes  

 sikkerhedsorganisation, skal de ansatte på tilsvarende måde  

 inddrages.
 Stk. 2. Det skal dokumenteres, at sikkerhedsorganisationen  

 eller de ansatte har været inddraget.
 § 7. Arbejdstilsynet kan forbyde drift eller  

 idriftsætning af virksomheder, anlæg eller lagre eller dele  

 heraf, hvis det er åbenbart, at der ikke er truffet  

 tilstrækkelige foranstaltninger til at forebygge eller begrænse  

 faren for større uheld.
§ 8. I nødvendigt omfang kan  

 Arbejdstilsynet kræve supplerende oplysninger om virksomhedernes planer  

 m.v., jf. §§ 9-11 og § 13, for så vidt angår de  

 arbejdsmiljømæssige forhold.
Arbejdstilsynet kan kræve  

 oplysningerne vurderet af særligt sagkyndige, jf.  

 arbejdsmiljølovens § 21.
Kapitel 3 Særlige krav Plan for forebyggelse af større uheld  

 (sikkerhedsdokument) § 9. Virksomheder, omfattet af bilag 1, del 1 og  

 2, kolonne 2, skal udarbejde en plan for forebyggelse af større uheld  

 med henblik på at sikre et højt sikkerhedsniveau ved egnede  

 midler, jf. også § 4 i Miljøstyrelsens  

 bekendtgørelse om kontrol med risikoen for større uheld med  

 farlige stoffer.
Planen skal udarbejdes efter principperne i bilag 2 og efter  

 anmodning stilles til rådighed for Arbejdstilsynet.
 Stk. 2. Planen skal ajourføres, når der foretages  

 ændringer i virksomheden, som kan have en væsentlig indflydelse  

 på faren for større uheld.
Sikkerhedsrapport § 10. Virksomheder omfattet af bilag 1, del 1 og  

 2, kolonne 3, skal udarbejde en sikkerhedsrapport, jf. også § 5 i  

 Miljøstyrelsens bekendtgørelse om kontrol med risikoen for  

 større uheld med farlige stoffer, med henblik på at  

 godtgøre:
1)	at der er iværksat en plan for forebyggelse af større  

 uheld samt et sikkerhedsledelsessystem til gennemførelse af planen i  

 overensstemmelse med bilag 2, 2)	at farer for større uheld er identificeret, og at der er  

 truffet de nødvendige foranstaltninger til forebyggelse og  

 begrænsning af følgerne af sådanne uheld, 3)	at tilstrækkelig sikkerhed og pålidelighed er en  

 integreret del af konstruktionen, opførelsen, driften og  

 vedligeholdelsen af anlæg, lagre, udstyr, herunder kommunikations- og  

 serviceudstyr, der har betydning for faren for større uheld på  

 virksomheden, og 4)	at der er udarbejdet interne beredskabsplaner, jf. bilag  

 3.
 Stk. 2. Sikkerhedsrapporten skal som minimum indeholde de data  

 og oplysninger, der fremgår af bilag 4.
 Stk. 3. Sikkerhedsrapporten skal ajourføres, når  

 der foretages ændringer i virksomheden, som kan have en væsentlig  

 indflydelse på faren for større uheld.
Stk. 4. Data og oplysninger i sikkerhedsrapporten skal  

 gennemgås regelmæssigt og ajourføres, hvis nye oplysninger  

 af væsentlig sikkerhedsmæssig betydning tilsiger det, dog mindst  

 hvert 5. år.
Arbejdstilsynet kan om nødvendigt kræve, at  

 virksomheden ajourfører sikkerhedsrapporten.
 Stk. 5. Oplysningerne i sikkerhedsrapporten kan dog  

 begrænses, jf. bilag 5 samt Miljøministeriets  

 bekendtgørelse om kontrol med risikoen for større uheld med  

 farlige stoffer.
Intern beredskabsplan § 11. Virksomheder, omfattet af bilag 1, del 1 og  

 2, kolonne 3, skal udarbejde en intern beredskabsplan, jf. også  

 § 5 i Miljøstyrelsens bekendtgørelse om kontrol med  

 risikoen for større uheld med farlige stoffer, der indeholder de  

 oplysninger, der er angivet i bilag 3, med det formål:
1)	at begrænse og kontrollere forløbet af uheld for at  

 mindske følgerne heraf og begrænse skaderne, og 2)	at gennemføre foranstaltninger til beskyttelse af de ansatte  

 mod virkningerne af større uheld.
 Stk. 2. Beredskabsplanen skal udarbejdes inden driften af nye  

 virksomheder påbegyndes.
 Stk. 3. Beredskabsplanen skal mindst hvert tredje år  

 gennemgås, afprøves og om nødvendigt ajourføres.  

 Ved gennemgangen af beredskabsplanen skal der tages hensyn til  

 ændringer, der er sket i virksomheden og til ny teknisk viden.
 § 12. Beredskabsplanen skal straks  

 iværksættes, hvis der indtræder et større uheld  

 eller en ukontrolleret hændelse, som på grund af sin art vil  

 kunne føre til et større uheld.
Kapitel 4 Underretning § 13. Efter et større uheld eller  

 tilløb hertil skal Arbejdstilsynet hurtigst muligt underrettes.  

 Følgende oplysninger gives, så snart de foreligger:
 1)	Omstændighederne ved uheldet.
 2)	De involverede farlige stoffer.
 3)	De oplysninger der er til rådighed for vurdering af uheldets  

 følger for de ansattes sikkerhed og sundhed.
 4)	De trufne foranstaltninger.
 Stk. 2. De afgivne oplysninger skal ajourføres, hvis en  

 nærmere undersøgelse viser, at grundlaget for de  

 pågældende oplysninger har ændret sig.
Kapitel 5 Indsendelse af sikkerhedsrapport m.v. og samarbejde med  

 andre myndigheder § 14. Virksomheden skal sørge for, at den  

 udarbejdede sikkerhedsrapport, jf. § 10, samt den interne  

 beredskabsplan, jf. § 11, sendes til miljømyndighederne, jf.  

 Miljøministeriets bekendtgørelse om kontrol med risikoen for  

 større uheld med farlige stoffer.
§ 15. Tilsyn og kontrol med virksomheder omfattet  

 af denne bekendtgørelse, herunder behandlingen af sikkerhedsrapporten  

 m.v., finder sted i et samarbejde mellem Arbejdstilsynet, amtsrådet,  

 hvor dette er miljømyndighed og kommunalbestyrelsen.
De nærmere  

 bestemmelser er fastsat i Miljøministeriets bekendtgørelse om  

 kontrol med risikoen for større uheld med farlige stoffer.
Kapitel 6 Klageadgang § 16. Arbejdstilsynets afgørelser efter  

 bekendtgørelsen kan påklages efter lov om arbejdsmiljø  

 § 81.
Kapitel 7 Straf § 17. Medmindre højere straf er forskyldt  

 efter lov om arbejdsmiljø eller anden lovgivning, straffes med  

 bøde eller hæfte den, der 1)	overtræder § 5, § 6 og §§ 9   13, 2)	ikke efterkommer påbud eller forbud, der er meddelt i henhold  

 til bekendtgørelsens bestemmelser.
 Stk. 2. For overtrædelse af § 5 kan der  

 pålægges en arbejdsgiver bødeansvar, selv om  

 overtrædelsen ikke kan tilregnes ham som forsætlig eller uagtsom.  

 For bødeansvaret fastsættes der ingen forvandlingsstraf.
 Stk. 3. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Kapitel 8 Ikrafttræden m.v.
 § 18. Bekendtgørelsen træder i kraft  

 den 1. april 2000.
 Stk. 2.Overgangsbestemmelser fastsat i medfør af  

 Miljøministeriets bekendtgørelse om kontrol med risikoen for  

 større uheld med farlige stoffer finder tilsvarende anvendelse for  

 denne bekendtgørelse.
BILAG 1 BEKENDTGØRELSENS ANVENDELSE  

SOMRÅDE INDLEDNING 1.	Dette bilag vedrører tilstedeværelse af farlige stoffer  

 på virksomheder, og angiver tærskelværdier for,  

 hvornår bekendtgørelsen finder anvendelse.
 2.	Blandinger og kemiske materialer behandles sidestillet med rene  

 stoffer, forudsat at de overholder de koncentrationsgrænser, der er  

 fastsat i overensstemmelse med deres egenskaber i Miljø- og  

 Energiministeriets bekendtgørelser om klassificering, emballering,  

 mærkning, salg og opbevaring af kemiske stoffer og produkter,  

 bekendtgørelse af listen over farlige stoffer og bekendtgørelse  

 om bekæmpelsesmidler som anført i del 2, note 1, i dette bilag,  

 medmindre den procentvise sammensætning eller anden form for  

 beskrivelse specifikt er anført.
 3.	De nedenfor anførte tærskelmængder er  

 mængder pr. virksomhed.
4.	De mængder, der skal lægges til grund for anvendelsen af  

 bekendtgørelsen, er de maksimumsmængder, som er eller kan  

 være til stede på et hvilket som helst tidspunkt.
Farlige  

 stoffer, der kun er til stede på en virksomhed i mængder svarende  

 til højst 2 % af den anførte tærskelmængde, tages  

 ikke i betragtning ved beregning af den samlede tilstedeværende  

 mængde, hvis de er placeret på en sådan måde i den  

 givne virksomhed, at de ikke kan fremkalde et større uheld andetsteds  

 på virksomhedens område.
 5.	Reglerne om sammenlægning af farlige stoffer eller kategorier  

 af farlige stoffer findes i del 2, note 4.
DEL  

 1 Navngivne stoffer Hvis et stof eller en gruppe stoffer opført i del I  

 også falder ind under en kategori i del 2, skal de i del 1  

 anførte tærskelmængder anvendes.
Kolonne 1 Kolonne 2 Kolonne 3 Farligt stof Tærskelmængde (tons) for anvendelse af § 9 §§ 10-11 Ammoniumnitrat 1) 350 2 500 Ammoniumnitrat 2) (gødningsstoffer) 1 250 5 000 Arsenpentaoxid, Arsen (V) syre og/eller salte heraf 1 2 Arsentrioxid, Arsen (III) syrling og/eller salte heraf 0,1 Brom 20 100 Klor 10 25 Nikkelforbindelser i pulverform, der kan indåndes (nikkelmonoxid,  

 nikkeldioxid, nikkelsulfid, trinikkeldisulfid, dinikkeltrioxid) 1 Ethylenimin 10 20 Fluor 10 20 Formaldehyd (koncentration ³  

  90 % ) 5 50 Hydrogen 5 50 Hydrogenchlorid (flydende gas) 25 250 Blyalkyler 5 50 Yderst letantændelig flydende gas (inklusive F-gas) og naturgas 50 200 Acetylen 5 50 Ethylenoxid 5 50 Propylenoxid 5 50 Methanol 500 5 000 4,4'-Methylen-bis (2-chloranilin) og / eller salte heraf i pulverform 0,01 Methylisocyanat 0,15 Oxygen 200 2 000 Toluylendiisocyanat 10 100 Carbonyldichlorid (phosgen) 0,3 0,75 Arsentrihydrid (arsin) 0,2 1 Phosphortrihydrid (phosphin) 0,2 1 Svovldichlorid 1 Svovltrioxid 15 75 Polychlordibenzofuran og polychlordibenzodioxin (inklusive TCDD), beregnet  

 i TCDD-ækvivalent 3) 0,001 Følgende CARCINOGENER:
4-Aminobiphenyl og/eller salte heraf, Benzidin og/eller salte heraf,  

 Bischlormethylether (dichlormethylether), Chlormethyl-methylether,  

 Dimethylcarbamoyl chlorid, Dimenthyloitrosamin, Hexamethylphosphortriamid,  

 2-Naftylamin og eller salte heraf, og 1,3-Propansulton og  

 4-Nitrodiphenyl 0,001 Motorbenzin og lignende destillater 5 000 50 000 NOTER 1. Ammoniumnitrat (350 / 2500) Dette gælder for ammoniumnitrat og blandinger af  

 ammoniumnitrat, hvori indholdet af nitrogen afledt af ammoniumnitrat  

 overstiger 28 vægtprocent (og som ikke omfattes af note 2), og vandige  

 opløsninger af ammoniumnitrat, hvori koncentrationen af ammoniumnitrat  

 overstiger 90 vægtprocent.
2. Ammoniumnitrat (1250 / 5000) Dette gælder for rene  

 ammoniumnitratgødningsstoffer, som er i overensstemmelse med  

 bekendtgørelse nr. 328 af 8. juli 1983 om nitratholdige  

 gødningsstoffer, og for sammensatte gødningsstoffer, hvor  

 indholdet af nitrogen afledt af ammoniumnitrat overstiger 28  

 vægtprocent (et sammensat gødningsstof indeholder ammoniumnitrat  

 sammen med phosphat og/eller kaliumcarbonat).
3. Polychlordibenzofuran og polychlordibenzodioxin Mængderne af polychlordibenzofuran og polychlordibenzodioxin  

 beregnes med følgende vægtningsfaktorer:
2,3,7,8-TCDD 1 2,3,7,8-TCDF 0,1 1,2,3,7,8-PeCDD 0,5 2,3,4,7,8-PeCDF 0,5 1,2,3,7,8-PeCDF 0,05 1,2,3,4,7,8-HxCDD 1,2,3,6,7,8-HxCDD 1,2,3,7,8,9-HxCDD 0,1 0,1 0,1 1,2,3,4,7,8-HxCDF 1,2,3,7,8,9-HxCDF 1,2,3,6,7,8-HxCDF 2,3,4,6,7,8-HxCDF 0,1 0,1 0,1 0,1 1,2,3,4,6,7,8-HpCDD 0,01 OCDD 0,001 1,2,3,4,6,7,8-HpCDF 1,2,3,4,7,8,9-HpCDF 0,01 0,01 OCDF 0,001 (T = tetra, Pe = penta, Hx = hexa, Hp = hepta, O = octa) DEL  

 2 Kategorier af stoffer og materialer, der ikke  

 udtrykkeligt er anført i del 1 Kolonne 1 Kolonne 2 Kolonne 3 Kategorier af farlige stoffer klassificeret som:
Tærskelmængde i tons farligt stof, for anvendelse af § 9 §§ 10-11 1.
MEGET GIFTIGE (note 1) 5 20 2.
GIFTIGE (note 1) 50 200 3.
BRANDNÆRENDE (note 1) 50 200 4.
EKSPLOSIVE (når stoffet eller materialet omfattes af definitionen i  

 note 2a) 50 200 5.
EKSPLOSIVE (når stoffet eller materialet omfattes af definitionen i  

 note 2b) 10 50 6.
ANTÆNDELIGE (når stoffet eller materialet omfattes af  

 definitionen i note 3a) 5 000 50 000 7a.
LETANTÆNDELIGE (når stoffet eller materialet omfattes af  

 definitionen i note 3b, nr. 1) 50 200 7b.
LETANTÆNDELIGE væsker (når stoffet eller materialet er  

 omfattet af definitionen i note 3b, nr. 2) 5 000 50 000 8.
YDERST LETANTÆNDELIGE (når stoffet eller materialet omfattes  

 af definitionen i note 3c) 10 50 9.
 MILJØFARLIGE (note 1) kombineret med risikosætningerne:
i) R50: "Meget giftig for organismer, der lever i vand" 200 500 ii) R51: "Giftig for organismer, der lever i vand." Og R53:  

 "Kan forårsage uønskede langtidsvirkninger i  

 vandmiljøet" 500 2 000 10.
 ENHVER KLASSIFICERING (note 1), der ikke falder ind under de  

 ovenstående, kombineret med risikosætningerne:
i) R14: "Reagerer voldsomt med vand" (herunder R14/15) 100 500 ii) R29: "Udvikler giftig gas ved kontakt med vand" 50 200 NOTER 1. Stoffer og materialer er klassificeret i henhold til Miljø- og  

 Energiministeriets bekendtgørelser om klassificering, emballering,  

 mærkning, salg og opbevaring af kemiske stoffer og produkter,  

 bekendtgørelse af listen over farlige stoffer og bekendtgørelse  

 om bekæmpelsesmidler.
 For stoffer og materialer, der ikke er klassificeret i henhold til  

 ovennævnte bekendtgørelser, men som ikke desto mindre er til  

 stede eller kan være til stede i en virksomhed, og som, under de  

 betingelser, der hersker på virksomheden, har eller kan have  

 tilsvarende egenskaber med hensyn til muligheden for at bevirke større  

 uheld, følges procedurerne for klassificering i henhold til  

 Miljø- og Energiministeriets ovennævnte  

 bekendtgørelser.
 For stoffer og materialer, som på grund af deres egenskaber kan  

 henføres til mere end en kategori, skal de laveste  

 tærskelværdier anvendes i forbindelse med denne  

 bekendtgørelse.
 2. Ved »eksplosivt stof« forstås:
a) 1)	et stof eller materiale, der medfører risiko for eksplosion  

 ved stød, gnidning, ild eller andre antændelseskilder  

 (risikosætning R 2) 2)	fyrværkeristof: et stof (eller en blanding af stoffer)  

 beregnet til at frembringe varme, lys, lyd, gas eller røg eller en  

 kombination heraf ved hjælp af eksoterme, ikke-detonerende kemiske  

 reaktioner, der holder sig selv i gang, eller 3)	et eksplosivt stof eller materiale eller et fyrværkeristof  

 indeholdt i genstande b)	et stof eller materiale, der giver anledning til store  

 eksplosionsrisici ved stød, gnidning, ild eller andre  

 antændelseskilder (risikosætning R 3).
 3. Ved »antændelig«, »letantændelig« og »yderst  

 letantændelig« (kategori 6, 7 og 8) forstås:
 a)	antændelige væsker:
-	stoffer og materialer, der har et flammepunkt mellem 21 °C og 55 °C  

 (risikosætning R 10) og er brandnærende b)	letantændelige væsker:
1)	- stoffer og materialer, som ved normal temperatur og uden  

 energitilførsel kan udvikle varme og derefter antændes  

 (risikosætning R 17) -	stoffer, som har et flammepunkt på under 55 °C, og som  

 forbliver flydende under tryk, såfremt særlige  

 procesomstændigheder, såsom højt tryk og høj  

 temperatur, kan skabe risiko for større uheld 2)	 stoffer og materialer, som har et flammepunkt på under 21 °C,  

 og som ikke er yderst letantændelige (risikosætning R 11, andet  

 led) c)	yderst letantændelige gasser og væsker:
1)	flydende stoffer og materialer, som har et flammepunkt på  

 under 0 °C og et kogepunkt (eller, for stoffer med kogepunktsinterval,  

 begyndelseskogepunkter), der ved normalt tryk er mindre end eller lig med 35  

 °C (risikosætning R 12, første led), og 2)	gasformige stoffer og materialer, som er antændelige ved  

 luftens påvirkning ved normal temperatur og normalt tryk  

 (risikosætning R 12, andet led), uanset om de holdes i gasformig eller  

 flydende tilstand under tryk, undtagen yderst letantændelig flaskegas  

 (herunder LPG) og naturgas som nævnt i del 1, og 3)	flydende stoffer og materialer, der holdes på en temperatur  

 over deres kogepunkt.
 4. Sammenlægning af farlige stoffer til bestemmelse af hvilken  

 mængde der er til stede i en virksomhed, udføres efter  

 følgende formel:
Hvis summen ql/Q+q2/Q+q3/Q+q4/Q+q5  

/Q+ ..... > 1 hvor qx = den tilstedeværende mængde farlige  

 stoffer og materialer eller kategori af farlige stoffer og materialer under  

 del 1eller 2 i dette bilag Q = den relevante tærskelmængde fra del 1 eller 2, omfattes virksomheden af bekendtgørelsens bestemmelser.
 Denne formel gælder for følgende  

 omstændigheder:
a)	for stoffer og materialer under del 1 i mængder, som er mindre  

 end deres respektive tærskelmængde, og som er til stede sammen  

 med stoffer, der hører til samme kategori i del 2, og for  

 sammenlægning af stoffer og materialer tilhørende samme kategori  

 i del 2; b)	for sammenlægning af kategori 1, 2 og 9, der er til stede i en  

 virksomhed på samme tid; c)	for sammenlægning af kategori 3, 4, 5, 6, 7a, 7b og 8, der er  

 til stede i en virksomhed på samme tid.
BILAG 2 OPLYSNINGER DER SKAL INDGÅ I REDEGØRELSEN  

 VEDRØRENDE VIRKSOMHEDENS SIKKERHEDSLEDELSESSYSTEM OG ORGANISATION,  

 SAMT INDHOLDET AF PLANEN FOR FOREBYGGELSE AF STØRRE UHELD  

 (SIKKERHEDSDOKUMENTET) Redegørelsen om virksomhedens plan for forebyggelse  

 af større uheld og sikkerhedsledelsessystem efter § 10 skal  

 omfatte nedenstående punkter.
Den i § 9 nævnte plan for  

 forebyggelse af større uheld (sikkerhedsdokument) skal udarbejdes  

 efter tilsvarende principper, men stå i rimeligt forhold til den risiko  

 for større uheld, som virksomheden frembyder.
Der vil således  

 ofte være tale om en forenklet beskrivelse i forhold til de krav, der  

 stilles til virksomheder omfattet af bekendtgørelsens § 10. I  

 begge tilfælde skal planen for forebyggelse af større uheld  

 sikre et højt beskyttelsesniveau.
I.
Virksomhedens plan for forebyggelse af større uheld skal  

 udarbejdes skriftligt og skal omfatte virksomhedens mål og principper  

 for foranstaltninger med hensyn til kontrol med risikoen for større  

 uheld.
II.
Virksomhedens sikkerhedsledelsessystem skal omfatte  

 organisationsstruktur, ansvar, praksis, procedurer, processer og ressourcer  

 til fastlæggelse og gennemførelse af henholdsvis  

 sikkerhedsledelsessystemet og planen for forebyggelse af større  

 uheld.
III.
I sikkerhedsledelsessystemet skal følgende punkter  

 indgå:
A.
Organisation og personale: Opgaver og ansvar for det personale, der  

 skal forebygge større uheld på alle niveauer i organisationen.  

 Fastlæggelse af dette personales uddannelsesbehov og  

 gennemførelse af den nødvendige uddannelse.
Inddragelse af  

 medarbejdere og eventuelt underleverandører.
B.
Identifikation og vurdering af risiko for større uheld:  

 Fastlæggelse og gennemførelse af procedurer til systematisk  

 identifikation af større risiko i forbindelse med såvel normal  

 som unormal drift.
Herunder vurdering af hvilken grad af sandsynlighed disse  

 uheld har for at opstå, og hvilke mulige følger de kan have.
C.
Driftskontrol: Fastlæggelse og gennemførelse af  

 procedurer og instruktioner for sikker drift (herunder vedligeholdelse af  

 anlæggene), processer, udstyr samt sikkerhed under midlertidige  

 driftsstop.
D.
Kontrol af ændringer: Fastlæggelse og  

 gennemførelse af procedurer til planlægning af ændringer i  

 eksisterende anlæg eller lagre eller til udformning af nye anlæg,  

 processer eller lagre.
E.
Beredskabsplanlægning: Fastlæggelse og  

 gennemførelse af procedurer til identifikation af forudselige  

 nødsituationer gennem systematisk analyse samt udarbejdelse,  

 afprøvning og revision af beredskabsplaner for at kunne  

 imødegå sådanne nødsituationer.
F.
Løbende overvågning af sikkerhedsledelsessystem/plan  

 for forebyggelse af større uheld: Fastlæggelse og  

 gennemførelse af procedurer for løbende evaluering af  

 overensstemmelse med de målsætninger, der er opstillet i  

 virksomhedens sikkerhedsledelsessystem/plan for forebyggelse af større  

 uheld.
Endvidere skal indførelse af rutiner for undersøgelse og  

 korrigerende indsats i tilfælde af manglende overensstemmelse  

 beskrives.
Procedurerne skal omfatte virksomhedens system for rapportering af  

 større uheld, (samt situationer hvor uheld har været nær  

 ved at opstå). Der lægges herunder navnlig vægt på  

 eventuelle svigt i beskyttelsesforanstaltninger, ligesom det beskrives,  

 hvilke erfaringer der er gjort, og hvilke ændringer der har vist sig  

 påkrævet.
G.
Procedure for periodisk gennemgang og vurdering til systematisk  

 evaluering af sikkerhedsledelsessystemets/planens effektivitet og  

 hensigtsmæssighed.
Gennemgang og ajourføring af  

 sikkerhedsledelsessystemet/planen skal dokumenteres af virksomhedens  

 ledelse.
BILAG  

 3 DATA OG  

 OPLYSNINGER, DER SKAL INDGÅ I DEN INTERNE  

 BEREDSKABSPLAN a)	Navn og stilling på de personer, der er bemyndiget til at  

 sætte beredskabsprocedurerne i gang, og på den person, der er  

 ansvarlig for og koordinerer den uheldsbegrænsende indsats på  

 virksomheden.
 b)	Navn og stilling på den person, der er ansvarlig for  

 forbindelsen med den myndighed, hvorunder den eksterne beredskabsplan  

 hører.
 c)	For forudselige forhold eller hændelser, som vil kunne spille  

 en væsentlig rolle som årsag til et større uheld: En  

 beskrivelse af, hvilke foranstaltninger der skal træffes for at  

 kontrollere de pågældende situationer eller  

 hændelser og begrænse følgerne heraf, herunder en  

 beskrivelse af sikkerhedsudstyret og ressourcer, der er til  

 rådighed.
 d)	Foranstaltninger til begrænsning af risikoen for personer  

 på virksomheden, herunder alarmsystemer, og oplysninger om hvordan  

 personer på virksomheden skal forholde sig i tilfælde af  

 alarm.
 e)	Plan for hurtig alarmering af Redningsberedskabet i tilfælde  

 af større uheld, oplysninger som den første alarmering  

 bør indeholde, og planer til formidling af mere detaljerede  

 oplysninger, efterhånden som de foreligger.
 f)	Planer til uddannelse af medarbejdere i de opgaver, de forventes at  

 skulle udføre, og om nødvendigt koordineret med  

 Redningsberedskabet.
 g)	Eventuelle aftaler om at yde bistand med uheldsbegrænsende  

 foranstaltninger uden for virksomheden.
BILAG 4 DATA OG OPLYSNINGER, DER SKAL INDGÅ I  

 SIKKERHEDSRAPPORTEN Sikkerhedsrapporten skal udarbejdes med henblik på  

 at:
a)	godtgøre, at der er iværksat en plan for forebyggelse  

 af større uheld og et sikkerhedsledelsessystem til  

 gennemførelse heraf, b)	godtgøre, at faren for større uheld er identificeret,  

 og at der er truffet de nødvendige foranstaltninger til forebyggelse  

 og begrænsning af følgerne af sådanne uheld for mennesker  

 og miljø, c)	godtgøre, at sikkerhed og pålidelighed er en integreret  

 del af konstruktionen, bygningen, driften og vedligeholdelsen af anlæg,  

 lagre, udstyr og kommunikations- og servicesystemer, der har indflydelse  

 på faren for større uheld på virksomheden, d)	godtgøre, at der er udarbejdet interne beredskabsplaner, og  

 give de oplysninger, der er nødvendige for at udforme den eksterne  

 plan med henblik på at træffe de nødvendige  

 foranstaltninger i tilfælde af større uheld, og e)	godtgøre, at de kompetente myndigheder har  

 tilstrækkelige oplysninger til, at de kan træffe  

 afgørelser om placering og arealanvendelse for nye aktiviteter eller  

 udviklingen omkring bestående virksomheder.
 Sikkerhedsrapporten skal indeholde:
I.
Oplysninger om virksomhedens ledelsessystem og organisation med  

 henblik på forebyggelse af større uheld.
Disse oplysninger  

 skal omfatte elementerne i bilag 2.
II.
Redegørelse for virksomhedens miljø A.
Beskrivelse af dens beliggenhed og dens omgivelser, herunder den  

 geografiske beliggenhed, de meteorologiske, geologiske, hydrografiske data og  

 eventuelt dens historie.
B.
Identificering af anlæg og andre aktiviteter i virksomheden,  

 som kan udgøre en fare for et større uheld.
C.
Beskrivelse af de områder, som må påregnes at  

 kunne blive berørt af et større uheld.
III.
Beskrivelse af virksomheden A.
Beskrivelse af de vigtigste aktiviteter og produktioner i de dele af  

 virksomheden, som er vigtige ud fra et sikkerhedsmæssigt synspunkt, af  

 årsager til risici for større uheld samt af de forhold,  

 hvorunder et sådant uheld kunne indtræffe, tillige med en  

 beskrivelse af de planlagte forebyggende foranstaltninger.
B.
Beskrivelse af processer, navnlig driftsbetingelserne.
C.
Beskrivelse af de farlige stoffer:
 1)	mængderne af farlige stoffer herunder:
-	identifikation af de farlige stoffer: kemisk navn.
CAS-nummer, navn  

 efter IUPAC-nomenklaturen -	den maksimale mængde af det eller de stoffer, der er til stede,  

 eller som kan være til stede, 2)	fysiske, kemiske og toksikologiske karakteristika samt angivelse af  

 såvel umiddelbare som senere risici for mennesker eller  

 miljø, 3)	fysisk og kemisk opførsel under normale  

 anvendelsesbetingelser og forudseelige uheldsbetingelser.
IV.
Identifikation og analyse af uheldsrisici og  

 forebyggelsesmidler A.
Detaljeret beskrivelse af de mulige scenarier for større  

 uheld og mulighederne eller betingelserne for, at de kan indtræffe,  

 herunder en oversigt over hændelser, der kan have indflydelse på  

 initiering af disse scenarier, hvad enten årsagerne er interne eller  

 eksterne forhold.
B.
En vurdering af omfanget og alvoren af følgerne af de  

 identificerede mulige større uheld.
C.
Beskrivelse af de tekniske specifikationer og det udstyr, der er  

 installeret med henblik på anlæggenes sikkerhed.
V.
Beskyttelses- og sikringsforanstaltninger med henblik på at  

 begrænse følgerne af et uheld A.
Beskrivelse af det udstyr, der er opstillet i forbindelse med  

 anlægget for at begrænse følgerne af større  

 uheld.
B.
Tilrettelæggelse af alarmering og indsats.
C.
Beskrivelse af de ressourcer, der kan mobiliseres internt eller  

 eksternt.
D.
Sammenfatning af de i punkterne A, B og C oven for beskrevne  

 forhold, som er nødvendig for at udarbejde den interne  

 beredskabsplan.
BILAG 5 RETNINGSLINIER FOR, HVORNÅR DER KAN SKE  

 BEGRÆNSNING I SIKKERHEDSRAPPORTERS INDHOLD I HENHOLD TIL § 10,  

 STK. 5 1.	STOFFETS FYSISKE TILSTAND De omhandlede stoffer foreligger i fast tilstand,  

 således at udslip af stof eller energi, som kan medføre fare for  

 et større uheld under normale eller usædvanlige forhold, der med  

 rimelighed kan forudses, ikke kan forekomme.
2.	EMBALLERINGSFORM OG OPBEVARING De omhandlede stoffer er emballeret eller opbevaret  

 på en sådan måde og i sådanne mængder, at det  

 størst mulige udslip ikke kan medføre fare for et større  

 uheld.
3.	PLACERING OG MÆNGDER De omhandlede stoffer findes i sådanne mængder  

 og i sådanne afstande fra andre farlige stoffer (på eller uden  

 for virksomheden), at de hverken selv udgør fare for et større  

 uheld eller kan initiere et større uheld med andre farlige  

 stoffer.
4.	KLASSIFIKATION De omhandlede stoffer er defineret som farlige stoffer i  

 medfør af deres klassifikation i bilag 1, Del 2, i denne  

 bekendtgørelse, men kan ikke udgøre fare for et større  

 uheld, og hvis generiske klassifikation derfor er uhensigtsmæssig i  

 forbindelse med bekendtgørelsens formål.
Arbejdstilsynet, den 23. marts 2000 Jens Jensen /Charlotte Skjoldager 1)   

  Bekendtgørelsen indeholder bestemmelser, der gennemfører  

 Rådets direktiv 96/82/EØF om kontrol med risikoen for  

 større uheld med farlige stoffer, EF-Tidende af 14.01.97 Nr.
L  

 10/13-33 og Kommissionens beslutning 98/433/EF om ensartede kriterier for  

 undtagelser i henhold til direktivets artikel 9, EF-Tidende af 08.07.98, nr.  

 L 192/19.
