Skrivelse  

 om, hvorvidt et medlem af et sammenlægningsudvalg, der har vedtaget et  

 bødeforelæg for overtrædelse af momslovens § 81, stk. 1, nr. 2, jf.  

 § 47, stk. 1, 1. pkt., og momslovens § 81, stk. 1, nr. 1  

 eller nr. 6, jf. § 6, er valgbar (Valgbarhedsnævnets skrivelse af 15. juni 2006 til et  

 sammenlægningsudvalg) Ved brev af 18. maj 2006 har sammenlægningsudvalget for  

 X Kommune i henhold til den kommunale valglovs § 101, stk. 4, jf.  

 § 10 i lov om revision af den kommunale inddeling, indberettet til  

 Valgbarhedsnævnet,  

 at medlem af sammenlægningsudvalget NN har vedtaget et bødeforelæg på 12.000  

 for overtrædelse af momslovens § 81, stk. 1, nr. 2, jf. § 47,  

 stk. 1, 1. pkt., og momslovens § 81, stk. 1, nr. 1 eller nr.  

 6,  

 jf. § 6. Det fremgår af sagen, at bødeforelægget er vedtaget den  ..  

 2006.
Det fremgår endvidere af sagen, at den pågældende i  

 årene 1-4 uden registrering har drevet virksomhed med byggeri af huse på egen  

 grund med henblik på udlejning, og at den pågældende som afgiftspligtig ikke  

 har betalt den i medfør af momslovens § 6 omhandlede afgift af denne  

 virksomhed.
Den pågældende har herved groft uagtsomt unddraget det offentlige  

 et momsbeløb på 60.068 kr.
 I den anledning skal man meddele, at Valgbarhedsnævnet  

 finder, at den begåede handling  uanset de krav, der må stilles til  

 personer,  

 der beklæder hverv som medlem af et sammenlægningsudvalg  ikke i  

 almindeligt  

 omdømme gør den pågældende uværdig til at være medlem af  

 sammenlægningsudvalget.
 Den pågældende må derfor anses for valgbar.
