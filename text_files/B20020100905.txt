Bekendtgørelse om kød af vildt,  

 opdrættet vildt og kaniner1) I medfør af § 9, § 35, § 42 og § 43, stk. 2 i lov nr. 351 af 2.  

 juni 1999 om sygdomme og infektioner hos dyr, § 7, stk. 2, § 9, § 15 og § 16,  

 stk. 3 i lov nr. 401 af 10. juni 1997 om opdræt af visse dyrearter samt  

 § 9, stk. 2, § 10, stk. 1 og 3, § 22, § 24, stk. 1 og 2, § 27, stk. 2, § 28,  

 § 37, § 40, § 49, stk. 1, § 51, stk. 2,  § 52, § 53, § 54, stk. 2, § 55, stk.  

 2, § 61, stk. 1 og 2, §§ 62 og 63 og § 78, stk. 3 i lov nr. 471 af 1. juli  

 1998 om fødevarer (fødevareloven) m.m., fastsættes:
Kapitel 1 Område og definitioner § 1. Bekendtgørelsen omfatter slagtning,  

 opskæring, udbening og anden mekanisk behandling af kød af  

 vildt, opdrættet vildt og kaniner, samt emballering, engrosforhandling  

 og transport heraf.
 § 2. I tvivlstilfælde afgør  

 Fødevaredirektoratet, om en virksomhed er omfattet af  

 bekendtgørelsen.
 Stk. 2. Fødevaredirektoratet kan tillade, at  

 kød, som ikke opfylder betingelserne i denne bekendtgørelse,  

 kan anvendes til udstillinger, til forsyning af internationale organisationer  

 eller særlige undersøgelser.
 § 3. Tilladelse til samt fastsættelse af  

 vilkår for slagtning og slagtemæssig behandling m.v. med henblik  

 på konsum af vildt, der ikke er omfattet af definitionerne i § 4, nr.  

 3-5, meddeles af Fødevaredirektoratet.
§ 4. I denne bekendtgørelse forstås  

 ved 1)	Kød: alle spiselige dele af dyr, omfattet af denne  

 bekendtgørelse.
 2)	Opdrættet vildt: landpattedyr og fugle, der ikke betragtes som  

 husdyr, og som ikke er omfattet af definitionerne i bekendtgørelse om  

 fersk kød eller bekendtgørelse om fersk  

 fjerkrækød, men som opdrættes som husdyr.
 3)	Vildt: jagtbare vildtlevende landpattedyr, herunder ligeledes  

 vildtlevende pattedyr, der lever på et indhegnet område på  

 samme betingelser som vildtlevende vildt, samt jagtbart fuglevildt, som ikke  

 er opdrættet vildt som defineret i nr. 2.
 4)	Storvildt: klovbærende vildt.
 5)	Småvildt: vildt af harefamilien og fuglevildt til konsum.
 6)	Embedsdyrlæge: dyrlæge, der af tilsynsmyndigheden er  

 udpeget til at føre tilsyn efter denne bekendtgørelse.
 7)	Omsætning: opbevaring eller udstilling med henblik på  

 salg, salg, levering eller enhver anden form for overgivelse af kød,  

 bortset fra overgivelse som omhandlet i § 7 i bekendtgørelse om  

 autorisation m.v. ved behandling og salg af fødevarer m.v. samt  

 kontrolmærkning og betingelser i forbindelse hermed ved behandling og  

 salg af animalske fødevarer.
 8)	Maskinsepareret kød: kød, der mekanisk er udvundet fra  

 kødbærende knogler, og som er bestemt til anvendelse på  

 autoriseret kødproduktvirksomhed.
 9)	Nødslagtning: enhver slagtning, hvor aflivningen  

 udføres uden for et slagteri efter ordre fra en dyrlæge på  

 grund af et ulykkestilfælde eller alvorlige fysiologiske forstyrrelser  

 eller funktionsforstyrrelser.
Kapitel 2 Aflivning og indlevering til autoriseret virksomhed § 5. Slagtning og slagtemæssig behandling af  

 vildt, opdrættet vildt og kaniner skal, med undtagelse af de i stk. 2  

 og 3 samt § 6 nævnte tilfælde, foretages på en virksomhed,  

 der er autoriseret hertil.
Stk. 2. Opdrættet klovbærende vildt kan,  

 efter tilladelse fra fødevareregionen og i overensstemmelse med bilag  

 1, kapitel 4, nr. 1-4 aflives på oprindelsesstedet, hvis 1)	dyrene ikke kan transporteres, 2)	hensynet til vedkommende, der håndterer dyrene tilsiger det,  

 eller 3)	dyrevelfærdsmæssige hensyn taler herfor.
 Stk. 3. Udtagning af organer af nedlagt vildt kan ske i  

 forbindelse med nedlægning, i overensstemmelse med bilag 1, kapitel 4,  

 nr. 5-10.
 Nødslagtning m.m.
 § 6. Inden nødslagtning af opdrættet  

 vildt og kaniner, med henblik på videre forarbejdning på  

 autoriseret eller godkendt virksomhed, skal dyrene være  

 undersøgt af en dyrlæge i overensstemmelse med § 11, stk.  

 1.
Stk. 2. Dyret skal aflives efter bedøvelse og  

 afblødes på stedet.
I særlige tilfælde og efter  

 forudgående tilladelse fra fødevareregionen, kan dyr aflives ved  

 skydning.
Stk. 3. Efter aflivning skal dyret hurtigst muligt under  

 hygiejniske forhold transporteres til slagteriet.
Hvis det ikke er muligt  

 inden for en time at transportere det aflivede dyr til slagteriet, skal  

 transporten foregå i en container eller med et transportmiddel, hvori  

 temperaturen er på mellem 0ºC og 4ºC.
Hvis udtagelsen af organerne ikke  

 er foretaget i forbindelse med aflivningen, skal dette ske senest tre timer  

 efter aflivningen.
Såfremt organerne udtages i forbindelse med  

 aflivningen, skal de ledsage slagtekroppen til slagteriet.
 Stk. 4. Det aflivede dyr skal under transporten til  

 slagteriet ledsages af en af Fødevaredirektoratet foreskrevet  

 erklæring fra den dyrlæge, der har beordret aflivningen.  

 Erklæringen skal afleveres til embedsdyrlægen ved slagteriet.
 Stk. 5. Kød af dyr, der er nødslagtet, og  

 som af embedsdyrlægen er godkendt til konsum, må kun  

 omsættes på det danske marked og skal mærkes med den  

 pågældende arts nationale kontrolmærke, som anført i  

 bekendtgørelse om autorisation m.v. ved behandling og salg af  

 fødevarer m.v. samt kontrolmærkning og betingelser i forbindelse  

 hermed ved behandling og salg af animalske fødevarer.
Kød af dyr fra restriktionszoner § 7. Med henblik på bekæmpelse af  

 smitsomme husdyrsygdomme som anført i bilag 2 i lov om sygdomme og  

 infektioner hos dyr må omsætning og anvendelse af alle dele af  

 dyr, der hidrører fra områder, der er pålagt restriktioner  

 som følge af en sådan sygdom, kun ske efter tilladelse fra  

 Fødevaredirektoratet.
 Stk. 2. Omsætning og anvendelse af alle dele af  

 dyr, der stammer fra områder, der er pålagt restriktioner af  

 miljømæssige årsager, må kun ske efter tilladelse  

 fra Fødevaredirektoratet.
Kapitel 3 Krav til virksomheder § 8. Med henblik på slagtning,  

 slagtemæssig behandling, opskæring og udbening af kaniner og  

 opdrættet fjervildt skal virksomheden være indrettet i  

 overensstemmelse med bekendtgørelse om fersk  

 fjerkrækød.
 Stk. 2. Med henblik på slagtning,  

 slagtemæssig behandling, opskæring og udbening af opdrættet  

 klovbærende vildt skal virksomheden som minimum være indrettet i  

 overensstemmelse med bekendtgørelse om fersk kød.
 Stk. 3. Med henblik på slagtning og  

 slagtemæssig behandling af nedlagt vildt skal virksomheden være  

 indrettet i overensstemmelse med bilag 1, kapitel 1.
 § 9. Virksomheden skal påse, at vildt,  

 opdrættet vildt, kaniner og kød heraf håndteres under  

 hygiejniske forhold i overensstemmelse med bilag 1, kapitel 2.
 Stk. 2. Virksomheden skal bistå tilsynsmyndigheden  

 med udførelse af sundhedskontrol som beskrevet i bilag 1, kapitel  

 8.
 § 10. Såfremt virksomheden ønsker  

 autorisationen tilbagekaldt, skal dette meddeles Fødevaredirektoratet  

 i så god tid, at kontrolpersonalets opsigelsesvarsler udløber  

 senest den dag, hvor virksomhedens autorisation ikke længere  

 ønskes opretholdt.
 Stk. 2. Hvis virksomheden ophører, inden  

 kontrolpersonalets opsigelsesvarsler udløber, godtgør  

 virksomheden samtlige lønudgifter for veterinærkontrollen i  

 perioden fra den dag, hvor virksomhedens autorisation ikke længere er  

 gældende, til opsigelsesvarslernes udløb.
Kapitel 4 Slagtning, undersøgelse m.v.
 § 11. Opdrættet vildt og kaniner skal  

 på virksomheden være undersøgt af en embedsdyrlæge  

 før slagtning i overensstemmelse med bilag 1, kapitel 3 og herved  

 være fundet egnet til slagtning.
 Stk. 2. Slagtning og slagtemæssig behandling samt  

 opskæring og håndtering af vildt, opdrættet vildt og  

 kaniner på virksomheden skal ske i overensstemmelse med bilag 1,  

 kapitel 5 og 7, jf. dog § 12.
 Stk. 3. Efter slagtning og slagtemæssig behandling  

 af opdrættet vildt og kaniner samt efter indbringning af vildt på  

 virksomheden, skal dyrene undersøges af en embedsdyrlæge i  

 overensstemmelse med bilag 1, kapitel 6.
 Stk. 4. Kød og slagteaffald skal indpakkes,  

 emballeres, oplagres og transporteres i overensstemmelse med bilag 1, kapitel  

 9-11.
 § 12. Uanset § 11, stk. 2 kan  

 Fødevaredirektoratet meddele dispensation til omsætning af  

 opdrættet fjervildt i ikke-udtaget eller delvis udtaget stand til  

 virksomheder, som ved bekendtgørelsens ikrafttræden er  

 autoriseret eller godkendt hertil.
 § 13. Maskinsepareret kød af vildt,  

 opdrættet vildt og kaniner skal underkastes en varmebehandling inden  

 overgivelse til forbrugeren, eller skal afsættes, eventuelt via et  

 autoriseret eller godkendt køle- eller fryselager, til lande, som ikke  

 er medlem af Den Europæiske Union, bortset fra Norge og San  

 Marino.
 § 14. Kød, der afvises af en modtager i  

 Danmark og som ønskes anvendt af den afsendende virksomhed, må  

 kun tages retur efter tilladelse fra Fødevaredirektoratet.  

 Kødet skal underkastes embedsdyrlægens kontrol inden det kan  

 genanvendes.
Kapitel 5 Kød m.m., der ikke er egnet til human konsum § 15. Kød, der af embedsdyrlægen  

 findes uegnet til human konsum, eller som virksomheden ikke ønsker  

 anvendt hertil, skal destrueres eller anvendes på anden måde i  

 henhold til bekendtgørelse om bortskaffelse og forarbejdning af  

 animalsk affald og om fremstilling af dyrefoder med animalsk indhold.
 Stk. 2. Fødevaredirektoratet kan tillade, at sunde  

 og friske dele af slagtedyr, som er godkendt til human konsum, afhændes  

 til særlige formål.
 Stk. 3. Det i stk. 1 omhandlede kød skal  

 mærkes efter embedsdyrlægens anvisning, såfremt det ikke  

 straks anbringes i specielle beholdere som nævnt i bilag 1, kapitel 1,  

 nr. 3, litra n.
Kapitel 6 Certifikat og handelsdokument § 16. Et originalt sundhedscertifikat, udstedt af  

 embedsdyrlægen på indladningstidspunktet, skal under transport  

 fra virksomheden ledsage 1)	kød af vildt, der stammer fra et område eller en zone,  

 der er underlagt restriktioner efter reglerne nævnt i § 7, 2)	kød af vildt, der efter transit gennem et tredieland,  

 genindføres i et andet EU-medlemsland, 3)	hele stykker ikke-afhudet storvildt, samt 4)	kød af opdrættet vildt og kaniner, der stammer fra en  

 autoriseret virksomhed.
Stk. 2. Bortset fra de i stk. 1 nævnte  

 tilfælde skal kød af vildt under transport være ledsaget  

 af et handelsdokument, der er  godkendt af embedsdyrlægen.  

 Handelsdokumentet skal indeholde angivelserne DK eller Danmark samt  

 afsendervirksomhedens autorisationsnummer og EØF, i overensstemmelse  

 med bilag 2, kapitel 5 i bekendtgørelse om autorisation m.v. ved  

 behandling og salg af fødevarer m.v. samt kontrolmærkning og  

 betingelser i forbindelse hermed ved behandling og salg af animalske  

 fødevarer.
For frosset kød skal handelsdokumentet indeholde en  

 klar angivelse af måned og år for indfrysning.
 § 17. Certifikater og handelsdokumenter skal  

 opbevares af adressaten i mindst 1 år.
Kapitel 7 Hygiejneuddannelse § 18. Virksomheden skal iværksætte et  

 uddannelsesprogram for personalet med henblik på at sikre overholdelse  

 af de krav til produktionshygiejne, der svarer til virksomhedens  

 produktionsstruktur.
 Stk. 2. Uddannelsesprogrammet skal godkendes at  

 fødevareregionen.
Kapitel 8 Tilsyn og kontrol med virksomheder § 19. Tilsyn med virksomheder omfattet af denne  

 bekendtgørelse foregår under embedsdyrlægens ansvar.  

 Embedsdyrlægen kan efter regler fastsat af Fødevaredirektoratet  

 lade sig bistå af medhjælpere, der arbejder under dennes tilsyn  

 og ansvar.
 Stk. 2. Embedsdyrlægen skal medvirke ved  

 udarbejdelsen og gennemførelsen af det i § 18 påbudte  

 uddannelsesprogram.
Kapitel 9 Straffebestemmelser § 20. Medmindre højere straf er forskyldt  

 efter den øvrige lovgivning, straffes med bøde den,  

 der 1)	overtræder § 5, stk. 1 og 3, §§ 6-9, § 11, §§ 13-14, § 15,  

 stk. 1 eller 3 samt §§ 16-18, eller 2)	tilsidesætter vilkår efter § 3, § 5, stk. 2, § 7, § 12,  

 § 14 eller § 15, stk. 2.
 Stk. 2. For overtrædelser omfattet af  

 fødevareloven kan straffen stige til fængsel i indtil 2  

 år, hvis overtrædelsen er begået med forsæt eller  

 grov uagtsomhed, og der ved overtrædelsen er:
1)	forvoldt skade på sundheden eller fremkaldt fare herfor,  

 eller 2)	opnået eller tilsigtet opnået en økonomisk fordel  

 for den pågældende selv eller andre, herunder ved  

 besparelser.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Kapitel 10 Ikrafttræden m.m.
 § 21. Bekendtgørelsen træder i kraft  

 den 1. januar 2003.
 Stk. 2. Samtidig ophæves bekendtgørelse nr.  

 1001 af 14. december 1993 om kød af vildt, opdrættet vildt og  

 kaniner.
 § 22. Bekendtgørelsen gælder ikke for  

 Grønland.
Fødevaredirektoratet, den 11. december  

 2002 Per H.
Kristiansen /Nicolai Vedsted Bilag 1 Kapitel 1 Generelle betingelser for autorisation af  

 vildtbehandlingsvirksomheder 1)	Vildtbehandlingsvirksomheder skal som minimum råde  

 over a)	et tilstrækkeligt stort afkølet lokale til modtagelse  

 af hele stykker vildt, b)	et lokale til undersøgelse og i givet fald udtagning af  

 indvolde, flåning og plukning, c)	et tilstrækkeligt stort lokale til udskæring og  

 indpakning, jf. dog nr. 2, når dette arbejde udføres i  

 virksomheden.
Lokalet skal være udstyret med et tilstrækkeligt  

 kraftigt køleanlæg og et termometer, d)	et lokale til emballering og ekspedition, når dette arbejde  

 udføres i virksomheden, hvis betingelserne i nr. 2 er opfyldt.
Hvis de  

 ikke er opfyldt, skal ekspeditionslokalet være adskilt, e)	tilstrækkeligt store kølerum til oplagring af  

 virksomhedens egen produktion af kød, f)	et tilstrækkeligt udstyret, aflåseligt lokale, der  

 udelukkende er til rådighed for kontrolpersonalet eller de efter  

 Fødevaredirektoratets anvisninger nødvendige faciliteter, g)	tilstrækkeligt mange omklædningsrum med glatte,  

 vandtætte, afvaskelige vægge og gulve, vaske og brusebade samt  

 vandklosetter, der er indrettet således, at der ikke kan ske forurening  

 af produktionslokalerne.
Der må ikke være direkte adgang til  

 arbejdslokalerne fra toiletterne.
Håndvaskene skal have rindende varmt  

 og koldt vand eller forblandet vand af en passende temperatur, og der skal  

 være rense- og desinfektionsmidler til hænderne samt hygiejniske  

 midler til at tørre hænder med.
Hanerne må ikke være  

 hånd- eller armbetjente.
Håndvaskene skal forefindes i  

 nærheden af toiletterne, h)	et område, der er udstyret med de nødvendige  

 faciliteter til rengøring og desinfektion af transportmidler til  

 kød, samt i)	et lokale eller et aflukke til opbevaring af rengørings- og  

 desinfektionsmidler og lignende produkter.
2)	Virksomheden kan foretage opskæring, udbening, indpakning og  

 emballering i samme lokale, hvis a)	lokalet er tilstrækkeligt stort og hygiejnisk forsvarligt  

 indrettet, b)	emballage og indpakningsmateriale straks efter fremstillingen er  

 anbragt i en lukket beskyttelsesindpakning og sikres mod beskadigelser under  

 transport til virksomheden, c)	emballage og indpakningsmateriale opbevares hygiejnisk i et fra  

 opskæringslokalet adskilt lokale, der er støvtæt, sikret  

 mod skadedyr og ikke har luftforbindelse med lokaler, der indeholder stoffer,  

 som kan forurene kød, d)	emballage ikke opbevares på gulvet, e)	emballagen samles hygiejnisk, inden den bringes ind i  

 opskæringslokalet, f)	emballagen bringes ind i lokalet på hygiejnisk vis og anvendes  

 med det samme, g)	emballagen ikke håndteres af personer, der håndterer  

 kød, og h)	kødet umiddelbart efter indpakning eller emballering  

 anbringes i hertil indrettede lagerrum.
3)	Lokaler, hvor kød udvindes, behandles og opbevares, og de  

 områder og gange, som kød transporteres igennem, skal indrettes  

 med a)	gulv af vandtæt materiale, der let kan rengøres og  

 desinficeres, og som ikke kan rådne, indrettet således, at vand  

 har afløb uden vanskelighed.
Vandet skal bortledes gennem afløb  

 med vandlås og rist for at forhindre lugt; dog er det  

 tilstrækkeligt, b)	glatte, bestandige og vandtætte vægge, der i mindst 2 m  

 højde og i kølerum og lagre så højt, som de  

 oplagrede produkter når op, skal være dækket med lys  

 beklædning, som kan afvaskes.
Kanter og hjørner skal være  

 afrundede til gulv eller tilsvarende udformet, undtagen for så vidt  

 angår oplagringslokaler.
Anvendelse af trævægge i  

 oplagringslokaler i virksomheder, der behandler vildt, og som er i drift ved  

 bekendtgørelsens ikrafttræden, er dog ikke grundlag for  

 tilbagekaldelse af autorisationen, c)	døre af slidstærkt materiale.
Døre af træ  

 skal på alle flader være beklædt, så de er glatte og  

 vandtætte, d)	lugtfri isoleringsmaterialer, der ikke kan rådne, e)	tilstrækkelig ventilation og god emudsugning, f)	tilstrækkeligt dagslys eller kunstig belysning, der ikke  

 ændrer farverne, g)	loft, der let kan rengøres.
Hvis der ikke er noget loft, skal  

 undersiden af tagbeklædningen opfylde denne betingelse, h)	tilstrækkelige anordninger med varmt vand til rensning og  

 desinfektion af hænder og til rensning af værktøj så  

 tæt ved arbejdsstedet som muligt.
Hanerne må ikke være  

 håndbetjente.
Håndvaskene skal have rindende varmt og koldt vand  

 eller forblandet vand af en passende temperatur, og der skal være  

 rense- og desinfektionsmidler samt hygiejniske midler til at tørre  

 hænder med, i)	anordninger til desinfektion af værktøj, hvor vandet  

 skal have en temperatur på mindst 82ºC, j)	passende anordninger til beskyttelse mod skadedyr, såsom  

 insekter, rotter eller mus, k)	inventar og værktøj, såsom opskæringsborde,  

 udskiftelige skæreplader, beholdere, transportbånd og save, af  

 korrosionsbestandigt materiale, som ikke påvirker kødet, og som  

 let kan renses og desinficeres.
Flader, der kommer eller kan komme i  

 berøring med kød, herunder svejsninger og  

 sammenføjninger, skal være glatte.
Anvendelse af træ er  

 forbudt undtagen i lokaler, hvor der udelukkende findes kød, som er  

 hygiejnisk emballeret, l)	værktøj og udstyr af korrosionsbestandigt materiale,  

 der opfylder de hygiejniske krav vedrørende m)	anordninger til hygiejnisk håndtering og beskyttelse af  

 kødet under ind- og udladning, herunder hensigtsmæssigt  

 indrettede og udstyrede modtagelses- og fordelingsområder, n)	specielle vandtætte korrosionsbestandige beholdere forsynet  

 med låg og lukkeanordning, som hindrer uvedkommende i at fjerne  

 indholdet, til opbevaring af kød, der ikke er beregnet til  

 menneskeføde.
Såfremt kød af denne art forekommer i  

 større mængder eller ikke kan fjernes eller tilintetgøres  

 ved arbejdsdagens afslutning, skal det opbevares i et aflåseligt  

 lokale.
Fjernes kød og slagteaffald gennem slisker, skal disse  

 være således udført og installeret, at enhver risiko for  

 forurening af kød er udelukket, o)	faciliteter til hygiejnisk opbevaring af materialer til indpakning  

 og emballering, når dette arbejde udføres i virksomheden, p)	køleanlæg, som sikrer, at de i denne  

 bekendtgørelse fastsatte indre temperaturer i kødet overholdes.  

 Disse anlæg skal være udstyret med et afløbssystem, der  

 gør det muligt at udlede kondensvand uden risiko for at forurene  

 kødet, q)	et anlæg til tilstrækkelig forsyning med drikkevand  

 under tryk.
Forsyning med andet vand er dog tilladt til fremstilling af damp,  

 brandslukning og køling af kølemaskiner, såfremt de  

 hertil installerede ledninger udelukker anvendelsen af dette vand til andre  

 formål, og der ikke er risiko for forurening af kød.
Ledninger  

 til vand, der ikke er drikkevand, skal være let kendelige fra  

 drikkevandsledninger, r)	tilstrækkelig forsyning med varmt vand fremstillet ved  

 opvarmning af vand af drikkevandskvalitet, s)	systemer, der opfylder hygiejnekravene, til bortskaffelse af  

 flydende og fast affald, og t)	faciliteter, som på ethvert tidspunkt muliggør en  

 effektiv dyrlægekontrol som foreskrevet i denne  

 bekendtgørelse.
Kapitel 2 Hygiejneforskrifter for personale, lokaler, inventar og  

 redskaber 1)	Af personale, lokaler, inventar og værktøj kræves  

 den størst mulige renlighed, især a)	skal personale, der håndterer kød eller arbejder i  

 lokaler, hvor kød håndteres, emballeres eller transporteres,  

 være iført ren og let vaskbar hovedbeklædning,  

 fodtøj og lyst arbejdstøj og om nødvendigt rene  

 nakkebeskyttere eller anden beskyttelsespåklædning.
Personale,  

 der er beskæftiget ved arbejde med eller håndtering af  

 kød, skal være iført rent arbejdstøj ved  

 begyndelsen af hver arbejdsdag og skal skifte tøj i dagens løb,  

 hvis det er nødvendigt, og vaske og desinficere hænderne flere  

 gange i løbet af arbejdsdagen, samt hver gang arbejdet genoptages.  

 Personer, der har været i berøring med syge dyr eller med  

 inficeret kød, skal straks vaske hænder og arme omhyggeligt i  

 varmt vand og dernæst desinficere disse.
Det er forbudt at ryge i  

 arbejds- og oplagringslokaler, indladnings-, modtagelses-, fordelings- og  

 udladningsområder og i andre områder og gange, hvorigennem  

 kød transporteres, b)	må dyr ikke have adgang til virksomhederne.
Rotter, mus,  

 insekter og enhver anden form for skadedyr skal bekæmpes  

 systematisk, c)	Udstyr og værktøj, der anvendes ved  

 kødforarbejdningen, skal holdes i upåklagelig proper stand.
De  

 skal omhyggeligt renses og desinficeres flere gange i løbet af  

 arbejdsdagen samt ved arbejdsdagens afslutning og før de anvendes  

 på ny, hvis de har været forurenet, og d)	skal virksomhedens lokaler rengøres og desinficeres efter  

 behov, de i kapitel 1, nr. 1, litra a-c nævnte lokaler dog altid ved  

 arbejdsdagens ophør.
2)	Lokaler, værktøj og inventar må ikke anvendes til  

 andre formål end bearbejdning af kød.
Opskæring af  

 fjervildt og af andet vildt skal foretages på forskellige tidspunkter,  

 og opskæringslokalet skal være fuldstændig rengjort og  

 desinficeret, før det kan genanvendes til opskæring af  

 kød af andre kategorier.
Værktøj til opskæring af  

 kød må kun anvendes til dette formål.
 3)	Det er forbudt at anbringe knive i kødet, rengøre  

 kødet med klude eller andre materialer samt at foretage oppustning,  

 jf. dog kapitel 5, nr. 7.
 4)	Kød og beholdere til kød må ikke komme i direkte  

 berøring med gulvet.
 5)	Der skal anvendes vand af drikkevandskvalitet til alle formål.  

 Anvendelse af andet vand er dog tilladt til fremstilling af damp,  

 brandslukning og køling af kølemaskiner, såfremt de  

 hertil installerede ledninger udelukker anvendelsen af dette vand til andre  

 formål, og der ikke er risiko for forurening af kød.
 6)	Det er forbudt at strø savsmuld eller lignende på  

 gulvet i arbejds- og oplagringslokaler til kød.
7)	Rengørings- og desinfektionsmidler samt lignende produkter  

 skal anvendes således, at udstyr, arbejdsredskaber og kød ikke  

 påvirkes uheldigt.
Anvendelsen skal efterfølges af en grundig  

 afskylning af udstyret og arbejdsredskaberne med drikkevand.
 8)	Beholdere til affald samt til kød, der er uanvendeligt og  

 uegnet til menneskeføde, skal tømmes efter brugen samt  

 rengøres og desinficeres efter hver tømning.
9)	Det er forbudt personer, der vil kunne kontaminere kødet, at  

 bearbejde eller håndtere dette.
Enhver person, der håndterer  

 kød, skal underkastes helbredskontrol i overensstemmelse med  

 bekendtgørelse om helbredskontrol m.v. på visse  

 levnedsmiddelvirksomheder.
Kapitel 3 Levende syn Kaniner og opdrættet fjervildt 1)	Dyrene skal underkastes levende syn inden slagtningen.
Dette levende  

 syn skal foretages inden 24 timer efter dyrenes ankomst til slagteriet og  

 gentages umiddelbart før slagtningen, hvis der er gået mere end  

 24 timer siden det levende syn.
2)	For kaniner kan levende syn foretages på oprindelsesbedriften  

 inden afsendelsen.
Hvis levende syn er foretaget på  

 oprindelsesbedriften, kan det levende syn på slagteriet begrænses  

 til konstatering af eventuelle skader, der er opstået under  

 transporten, såfremt slagtedyrene er blevet undersøgt på  

 oprindelsesbedriften inden for de sidste 24 timer og er fundet sunde.
Deres  

 identitet skal godtgøres ved ankomsten til slagteriet.
Såfremt  

 det levende syn på oprindelsesbedriften og på slagteriet ikke  

 foretages af den samme embedsdyrlæge, skal dyrene være ledsaget  

 af et sundhedscertifikat foreskrevet af Fødevaredirektoratet.
3)	Slagteriets leder eller dennes stedfortræder skal lette  

 arbejdet i forbindelse med det levende syn og især enhver  

 håndtering, der anses for at være nødvendig.
Hvert dyr  

 eller hvert parti dyr, der sendes til slagtning, skal identificeres ved  

 mærkning for at gøre det muligt for embedsdyrlægen at  

 bestemme dets oprindelse.
 4)	Embedsdyrlægen skal foretage det levende syn lege artis ved  

 tilstrækkeligt lys.
5)	Ved undersøgelsen skal det afgøres, a)	om dyrene er angrebet af en sygdom, der kan overføres til  

 mennesker eller dyr, eller om de frembyder symptomer på eller deres  

 almentilstand giver anledning til mistanke om et udbrud af en sådan  

 sygdom, samt b)	om dyrene frembyder symptomer på en sygdom eller på  

 forstyrrelse af deres almentilstand, som kan gøre kødet uegnet  

 til menneskeføde.
 6)	Dyr må ikke slagtes til menneskeføde, hvis det  

 fastslås, at de lider af de i nr. 5 nævnte sygdomme.
 7)	Opdrættet fjervildt, der er angrebet af aviær influenza,  

 Newcastle disease, salmonellose, fjerkrækolera eller ornithose, skal  

 kasseres som uegnet til menneskeføde.
 8)	Opdrættet fjervildt må ikke slagtes med henblik på  

 anvendelse af det ferske kød til human konsum, hvis fjerkræet  

 har været i kontakt med andre dyr, som lider af fjerkræpest,  

 Newcastle disease, rabies, salmonellose, cholera eller ornithose og disse  

 sygdomme kan være overført til dem.
Opdrættet klovbærende vildt 9)	Dyrene skal underkastes levende syn senest 24 timer efter ankomsten  

 til slagteriet og højst 24 timer inden slagtning.
Slagteriets leder,  

 dets ejer eller dennes repræsentant skal lette det levende syn,  

 især med hensyn til nødvendig håndtering.
Hvert dyr, som  

 skal slagtes, skal være forsynet med et identifikationsmærke,  

 så embedsdyrlægen kan fastslå dyrets oprindelse.
 10)	Embedsdyrlægen skal foretage det levende syn lege artis ved  

 tilstrækkeligt lys.
11)	Undersøgelsen skal afgøre a)	om dyrene er angrebet af en sygdom, der kan overføres til  

 mennesker og dyr, eller om de frembyder symptomer på eller deres  

 almentilstand giver anledning til mistanke om et udbrud af en sådan  

 sygdom, b)	om dyrene frembyder symptomer på en sygdom eller på  

 forstyrrelse af deres almentilstand, som kan gøre kødet uegnet  

 til menneskeføde.
Ved undersøgelsen skal opmærksomheden  

 tillige være rettet mod tegn på, at dyrene har fået  

 indgivet stoffer med farmakologiske virkninger, eller om dyrene har indtaget  

 andre stoffer, der gør kødet sundhedsfarligt for mennesker,  

 og c)	om dyrene er udmattede, ophidsede eller tilskadekomne.
 12)	Udmattede eller ophidsede dyr skal hvile i mindst 24 timer,  

 medmindre anden afgørelse træffes af embedsdyrlægen.
 13)	Dyr, hos hvilke der er blevet diagnosticeret en af de i nr. 11,  

 litra a og b, omhandlede sygdomme, må ikke slagtes til human  

 konsum.
14)	Dyr, der mistænkes for at lide af en af de i nr. 11, litra a  

 og b, omhandlede sygdomme, må ikke slagtes umiddelbart.
Sådanne  

 dyr skal undersøges, således at der kan stilles en diagnose.  

 Hvis det er nødvendigt at foretage undersøgelse efter  

 slagtningen for at kunne stille en diagnose, skal de pågældende  

 dyr på embedsdyrlægens forlangende slagtes separat eller ved  

 afslutningen af den normale slagtning.
De pågældende dyr  

 underkastes en grundig undersøgelse efter slagtningen, som, hvis  

 embedsdyrlægen finder det påkrævet, desuden bekræftes  

 med en hensigtsmæssig bakteriologisk undersøgelse og en  

 undersøgelse for forekomst af restkoncentrationer af stoffer med  

 farmakologisk virkning, som kunne formodes at være indgivet, i  

 betragtning af den konstaterede patologiske tilstand.
Kapitel 4 Aflivning på oprindelsesstedet Opdrættet klovbærende vildt 1)	Besætningen skal underkastes en veterinærinspektion  

 umiddelbart før aflivning eller være under regelmæssig  

 dyrlægekontrol, og må ikke være underkastet restriktioner  

 efter reglerne nævnt i § 7.
2)	Desuden skal der på oprindelsesstedet være a)	et opsamlingssted, hvor dyrene kan underkastes levende syn, og b)	et lokale, som egner sig til slagtning og afblødning af  

 dyrene.
 3)	Efter aflivning skal dyrene, ledsaget af den i bilag 2  

 anførte erklæring, transporteres til et autoriseret  

 slagteri.
4)	Såfremt transporten ikke kan foregå inden for en time  

 efter aflivning, skal dyrene transporteres i en container eller med et andet  

 transportmiddel, hvori temperaturen er mellem 0ºC og 4ºC.
Udtagning af  

 organer skal ske senest 3 timer efter bedøvelse.
Vildt 5)	Hele stykker vildt skal umiddelbart efter nedlæggelsen  

 underkastes følgende processer:
a)	For storvildts vedkommende skal b)	For småvildts vedkommende skal fuldstændig eller delvis  

 udtagning af indvoldene foretages på stedet, medmindre vildtet  

 transporteres til en vildtbehandlingsvirksomhed ved en omgivelsestemperatur  

 på højst +4ºC senest 12 timer efter  

 nedlægningen.
 6)	Jægeren skal sikre, at vildtet ved indlevering til autoriseret  

 eller godkendt virksomhed ledsages af oplysning om ethvert forhold, som kan  

 formodes at have betydning for den kødkontrolmæssige  

 bedømmelse af vildtet, herunder særlige iagttagelser  

 vedrørende vildtet inden nedlæggelse samt oplysning om, i  

 hvilket område vildtet er nedlagt.
 7)	Vildt skal efter udtagning af indvolde og senest 12 timer efter  

 nedlæggelsen være overført til et egnet  

 køleanlæg enten i en vildtbehandlingsvirksomhed eller i et  

 vildtdepot, hvor det skal nedkøles til en indre temperatur på  

 højst +7ºC for storvildt og højst +4ºC for småvildt.
 8)	Overførsel fra vildtdepot til vildtbehandlingsvirksomhed skal  

 ske inden 12 timer fra ankomst til depotet.
9)	Opbevaring og transport skal ske under hygiejnisk tilfredsstillende  

 forhold.
Der må ikke foretages ophobning eller opstabling.
 10)	Hele stykker vildt, hvis indvolde allerede er blevet  

 undersøgt af en dyrlæge på stedet, skal under transporten  

 til vildtbehandlingsvirksomheden være ledsaget af en erklæring  

 fra dyrlægen om det positive resultat af undersøgelsen og det  

 formodede tidspunkt for nedlægningen.
Kapitel 5 Slagtning og slagtemæssig behandling Opdrættet vildt og kaniner 1)	Slagtedyr, der føres ind i slagtelokalerne, skal slagtes  

 omgående og afblødning, afhudning henholdsvis afhåring  

 eller plukning, videre behandling og udtagning af organer skal  

 gennemføres, så forurening af kødet undgås.
 2)	De i kapitel 3, nr. 6-8 nævnte dyr skal aflives særskilt  

 eller efter slagtning af alle andre slagtedyr, og deres kød skal  

 fjernes på en hygiejnisk måde.
3)	Dyrene skal afbløde fuldstændigt.
Det skal iagttages,  

 at blodet ikke er årsag til forurening uden for slagtepladsen.
 4)	De slagtede kaniner og opdrættet fjervildt skal straks  

 flås henholdsvis plukkes fuldstændigt.
5)	Der skal omgående foretages fuldstændig afhudning af  

 slagtet, opdrættet klovbærende vildt, undtagen svin.
Hvis svinene  

 ikke afhudes, skal børsterne straks fjernes.
I forbindelse hermed kan  

 hjælpestoffer anvendes, såfremt svinene efterfølgende  

 afskylles fuldstændigt med drikkevand.
Afhudning af hoveder er ikke  

 nødvendig, hvis hovederne behandles på en sådan  

 måde, at forurening af det ferske kød undgås.
 6)	Udtagelsen af organer skal straks finde sted på  

 følgende måde:
 a)	Kaniner og opdrættet fjervildt:
 b)	Opdrættet klovbærende vildt:
7)	Uanset bestemmelsen i kapitel 2, nr. 3, kan der i forbindelse med  

 slagtning af opdrættet klovbærende vildt foretages oppustning af  

 et organ, såfremt en religiøs ritus kræver det.
Det oppustede organ må ikke anvendes til human  

 konsum.
Fyldning af kroppen er forbudt.
Dog er fyldning af kroppe af kaniner  

 og opdrættet fjervildt med spiseligt slagteaffald, der hidrører  

 fra slagtning på det pågældende slagteri, tilladt.
 8)	Kød, der er beslaglagt eller erklæret uegnet til human  

 konsum, maver, indvolde og biprodukter, herunder skind og fjer, der ikke kan  

 benyttes som fødevarer, må ikke kunne komme i kontakt med  

 slagtekroppe, kød eller slagteaffald, der er erklæret egnet til  

 human konsum og skal snarest muligt anbringes i specielle beholdere, der er  

 placeret og indrettet således, at enhver forurening af andet fersk  

 kød undgås.
 9)	Hvis slagteaffald fra flere dyr anbringes i samme beholder, inden  

 den i kapitel 6 nævnte kødkontrol er afsluttet, skal hele  

 beholderen erklæres for uegnet til human konsum, såfremt  

 slagtekroppen fra blot et af disse dyr er blevet erklæret for uegnet  

 til human konsum.
10)	Afpudsning, håndtering, yderligere behandling og transport af  

 kød, herunder slagteaffald, skal foretages under overholdelse af alle  

 hygiejnekravene.
Når kød emballeres, skal bestemmelserne i bilag  

 2, kapitel 5 i bekendtgørelse om autorisation m.v. ved behandling og  

 salg af fødevarer m.v. samt kontrolmærkning og betingelser i  

 forbindelse hermed ved behandling og salg af animalske fødevarer og  

 kapitel 9 i dette bilag overholdes.
Emballeret kød skal oplagres i et  

 andet lokale end det, der benyttes til uindpakket fersk kød.
 11)	Kaniner og opdrættet fjervildt, der slagtes eller behandles  

 på en virksomhed, der er autoriseret efter bekendtgørelse om  

 fersk fjerkrækød, skal behandles på andre tidspunkter end  

 tamt slagtefjerkræ som defineret i samme bekendtgørelse.  

 Opdrættet klovbærende vildt, der slagtes eller behandles på  

 en virksomhed, der er autoriseret i henhold til bekendtgørelse om  

 fersk kød m.v., skal behandles på andre tidspunkter end dyr af  

 arterne kvæg, svin, får og ged samt hovdyr.
Vildt 12)	Hvis udtagningen af indvolde af vildt ikke allerede er foretaget  

 på stedet, skal udtagning foretages straks ved ankomsten til  

 vildtbehandlingsvirksomheden, bortset fra de i kapitel 6, nr. 19 nævnte  

 tilfælde.
Lunger, hjerte, lever, nyrer, milt og mediastinum kan enten  

 adskilles fra eller forblive i naturlig forbindelse med dyrekroppen.
 13)	Kød af vildt, der er beslaglagt eller erklæret uegnet  

 til human konsum, maver, tarme og biprodukter, der ikke kan benyttes som  

 fødevarer, må ikke kunne komme i kontakt med kød, der er  

 erklæret egnet til human konsum og skal snarest muligt anbringes i  

 specielle beholdere, der er placeret og indrettet således, at enhver  

 forurening af andet kød undgås.
 14)	Indtil den i kapitel 6 nævnte undersøgelse er  

 afsluttet må dyrekroppe og slagteaffald, der ikke er blevet  

 undersøgt, ikke kunne komme i kontakt med de dyrekroppe og det  

 slagteaffald, der allerede er blevet undersøgt, og det er forbudt at  

 fjerne, opskære eller foretage yderligere behandling af  

 dyrekroppen.
15)	Afpudsning, håndtering, yderligere behandling og transport af  

 kød af vildt, herunder slagteaffald, skal foretages under overholdelse  

 af alle hygiejnekravene.
Når kød emballeres, skal bestemmelserne  

 i kapitel 9 overholdes.
Emballeret kød skal oplagres i et andet lokale  

 end det, der benyttes til uindpakket kød.
 16)	Slagteaffald af vildt må kun afhændes til behandling  

 som defineret i bekendtgørelse om kødprodukter m.v.
Kapitel 6 Kødkontrol Opdrættet fjervildt og kaniner 1)	Opdrættet fjervildt og kaniner skal undersøges  

 umiddelbart efter slagtningen.
 2)	Undersøgelsen efter slagtningen skal foregå ved  

 passende lys.
 3)	Undersøgelsen efter slagtningen skal omfatte:
a)	besigtigelse af det slagtede dyr, b)	palpering og om nødvendigt indsnit i organer og dele af  

 kroppen, som har undergået en forandring, c)	undersøgelse for afvigelser i konsistens, farve, lugt og  

 eventuelt smag, samt d)	om nødvendigt laboratorieundersøgelser.
4)	Kød af opdrættet fjervildt og kaniner skal  

 erklæres for uegnet til human konsum, hvis der ved undersøgelsen  

 efter slagtningen afsløres a)	sygdomme, der kan overføres til mennesker eller dyr, b)	ondartede eller multiple tumorer, c)	multiple abscesser, d)	udbredt parasitangreb i det subkutane væv eller i  

 muskelvævet, e)	indhold af restkoncentrationer af forbudte stoffer, herunder stoffer  

 med en farmakologisk virkning, eller overskridelse af tilladte niveauer, f)	forgiftning, g)	udbredte skader eller blodudtrædninger, h)	afvigelser i farve, lugt og smag, eller i)	afvigelser i konsistens, særlig ødemer eller  

 stærk afmagring.
 5)	De dele af slagtede dyr, der udviser lokale læsioner eller  

 forureninger, som ikke påvirker resten af kødets  

 sundhedstilstand, skal erklæres for uegnede til  

 menneskeføde.
 6)	Kød, der er blevet behandlet med ioniserende eller  

 ultraviolette stråler, kødmørnere eller andre stoffer,  

 som vil kunne påvirke kødets organoleptiske egenskaber, eller  

 farvestoffer bortset fra dem, der anvendes til sundhedsmærkningen, skal  

 erklæres uegnet til human konsum.
 7)	Kød, slagteaffald og kødvarer, som ved  

 dyrlægekontrollen kasseres, skal ved den kontrollerende dyrlæges  

 foranstaltning gøres uanvendeligt til menneskeføde, eller  

 straks anbringes i de i kapitel 1, nr. 3, litra n omhandlede beholdere.
 8)	Resultaterne af det levende syn og af undersøgelsen efter  

 slagtningen skal registreres af embedsdyrlægen, og hvis der konstateres  

 de i nr. 4 nævnte sygdomme eller restkoncentrationer, skal der gives  

 meddelelse herom til Fødevaredirektoratet og til den person, som er  

 ansvarlig for den pågældende besætning.
 9)	Indtil undersøgelsen er afsluttet, må slagtekroppe og  

 slagteaffald, der ikke er blevet undersøgt, ikke kunne komme i kontakt  

 med de slagtekroppe og det slagteaffald, der allerede er blevet  

 undersøgt, og det er forbudt at fjerne, opskære eller foretage  

 yderligere behandling af slagtekroppen.
 10)	Embedsdyrlægen kan påbyde enhver anden forholdsregel,  

 såfremt undersøgelsen kræver dette, herunder  

 længdespaltning af hovedet eller kroppen af ethvert slagtedyr.
 11)	Efter afslutning af undersøgelse, fjernelse af organerne og  

 rengøring skal kødet straks nedkøles i overensstemmelse  

 med hygiejnebestemmelserne.
Opdrættet klovbærende vildt 12)	Alle dele af dyret, inklusive blodet, skal undersøges  

 umiddelbart efter slagtningen for at sikre, at kødet er egnet til  

 human konsum.
13)	Undersøgelsen efter slagtning skal omfatte a)	besigtigelse af det slagtede dyr og dets organer, b)	palpering af organer efter embedsdyrlægens bestemmelser, c)	indsnit i visse organer og i lymfeknuder efter embedsdyrlægens  

 bestemmelse.
Hvis det under besigtigelsen eller palperingen af visse organer  

 påvises, at dyret har sygelige forandringer, der kan forurene  

 slagtekroppe, udstyr, personale eller arbejdslokaler, må indsnit i  

 disse organer ikke foretages i slagtelokalet eller i andre dele af  

 virksomheden, hvor kød vil kunne forurenes, d)	undersøgelse for afvigelser i konsistens, farve, lugt og  

 eventuelt smag, og e)	om nødvendigt laboratorieundersøgelser, især med  

 henblik på eventuel påvisning af restkoncentrationer af  

 uønskede stoffer eller overskridelse af tilladte niveauer.
 14)	I tvivlstilfælde kan embedsdyrlægen foretage de snit i  

 og undersøgelser af relevante dele af dyret, som er nødvendige  

 for, at der kan træffes en endelig afgørelse.
 15)	Indtil undersøgelsen er afsluttet, må slagtekroppe og  

 slagteaffald, der ikke er blevet undersøgt, ikke kunne komme i kontakt  

 med de slagtekroppe og det slagteaffald, der allerede er blevet  

 undersøgt, og det er forbudt at fjerne, opskære eller foretage  

 yderligere behandling af slagtekroppen.
 16)	Embedsdyrlægen kan påbyde enhver anden forholdsregel,  

 såfremt undersøgelsen kræver dette, herunder  

 længdespaltning af hovedet eller kroppen af ethvert slagtedyr.
 17)	Efter afslutning af undersøgelse og fjernelse af organerne  

 skal kødet straks nedkøles i overensstemmelse med  

 hygiejnebestemmelserne.
Vildt 18)	Alle dele af et stykke vildt skal undersøges senest 18 timer  

 efter ankomsten til behandlingsvirksomheden for at sikre, at kødet  

 heraf er egnet til konsum, herunder skal hele kropshulen åbnes med  

 henblik på besigtigelse, jf. dog nr. 19, 26 og 27.
19)	Uanset nr. 18 kan hele stykker småvildt, der ikke umiddelbart  

 efter nedlægningen har fået udtaget indvoldene, undersøges  

 ved undersøgelse af en repræsentativ stikprøve af dyr af  

 samme oprindelse.
Hvis embedsdyrlægen konstaterer sygdom, der kan  

 overføres til mennesker eller fejl som nævnt i nr. 22, skal  

 kontrollen med hele partiet skærpes.
Alt efter denne skærpede  

 kontrol skal embedsdyrlægen forbyde anvendelsen til human konsum af  

 hele partiet eller foretage undersøgelse af hver enkelt  

 slagtekrop.
 20)	Rygsøjlen og hovedet (hvis dette medfølger) skal  

 på embedsdyrlægens forlangende flækkes på langs.
21)	Embedsdyrlægen foretager i forbindelse med  

 kødkontrollen a)	inspektion af vildtet og dets organer.
Såfremt resultaterne af  

 inspektionen ikke gør det muligt at vurdere vildtet, skal der  

 foretages en supplerende laboratorieundersøgelse.
Denne kan  

 begrænses til et antal stikprøver, der er tilstrækkeligt  

 til at foretage en vurdering af det samlede jagtudbytte, b)	undersøgelse for unormal konsistens, farve og lugt, c)	palpation af organerne, hvis det findes påkrævet, d)	en stikprøveanalyse for forekomst af restkoncentrationer,  

 især ved begrundet mistanke.
Når der foretages en supplerende  

 undersøgelse som følge af begrundet mistanke, skal vurderingen  

 af alle dyr fra samme jagtudbytte eller dele deraf, som alt efter  

 omstændighederne må formodes at være behæftet med de  

 samme fejl, udsættes, indtil den supplerende undersøgelse er  

 helt afsluttet, og e)	undersøgelse for tegn på, at kødet kan frembyde  

 sundhedsfare.
Opmærksomheden skal især være henledt  

 på 22)	Embedsdyrlægen påser, at kød af vildt ikke  

 anvendes til konsum, hvis dette vildt a)	udviser læsioner, bortset fra friske læsioner, der  

 skyldes nedlægningen, misdannelser eller afvigelser af begrænset  

 omfang, såfremt disse læsioner, misdannelser eller afvigelser  

 ikke indvirker på kødets egnethed til konsum eller  

 indebærer sundhedsfare, b)	kommer fra en zone, der er omfattet af restriktioner af  

 dyresundhedsmæssige eller miljømæssige årsager, c)	ved kødkontrolundersøgelsen konstateres at udvise de i  

 nr. 21, litra e nævnte tegn eller andre tegn på lidelser, der kan  

 indebære en sundhedsfare for forbrugeren, d)	er behandlet med ioniserende eller ultraviolette stråler eller  

 andre stoffer, som vil kunne påvirke kødets organoleptiske  

 egenskaber, eller med farvestoffer bortset fra dem, der anvendes til  

 sundhedsmærkningen, e)	er hele stykker småvildt, der er forbudt anvendt til human  

 konsum i overensstemmelse med nr. 19, f)	har optaget stoffer, som vil kunne gøre kødet farligt  

 eller skadeligt for menneskers sundhed, eller g)	konstateres at lide af trikinose, jf. bekendtgørelse om  

 trikinkontrol med kød af vildsvin og bjørne m.m.
 23)	I tvivlstilfælde kan embedsdyrlægen foretage de snit i  

 og undersøgelser af relevante dele af dyret, som er nødvendige  

 for, at der kan stilles en endelig diagnose.
 24)	Hvis der ved undersøgelse af de slagtede dyr mangler nogen  

 del af kødet eller helt eller delvist mangler noget organ eller nogen  

 lymfeknude, eller der er gjort indsnit i lymfeknuder eller organer, eller  

 organerne fra de slagtede dyr er sammenblandede, så de ikke kan  

 henføres til den krop, hvortil de hører, må vedkommende  

 krop eller organ ikke uden tilladelse fra embedsdyrlægen godkendes til  

 human konsum.
 25)	Kød, slagteaffald og kødvarer, som ved  

 dyrlægekontrollen kasseres, skal ved embedsdyrlægens  

 foranstaltning gøres uanvendeligt til human konsum.
26)	Uanset nr. 18, 22 og 24-25 kan hele stykker storvildt i  

 ikke-afhudet stand omsættes, hvis a)	vildtet ikke stammer fra en zone, der er omfattet af restriktioner  

 af dyresundhedsmæssige eller miljømæssige  

 årsager, b)	vildtet efter nedlægningen besigtiges af en  

 embedsdyrlæge for anomalier samt til konstatering af  

 dødsårsag, c)	vildtet efter nedlægningen håndteres i overensstemmelse  

 med reglerne i kapitel 4 og 5, d)	organerne fra det nedlagte vildt undersøges i  

 overensstemmelse med nr. 21, e)	vildtet opbevares ved en temperatur på -1ºC eller derover,  

 men f)	vildtet under transporten ledsages af en af embedsdyrlægen  

 udstedt erklæring foreskrevet af Fødevaredirektoratet, hvori det  

 attesteres, at resultatet af undersøgelsen af organerne har vist sig  

 tilfredsstillende, og g)	der kun sker sundhedsmærkning af kød fra disse hele  

 stykker ikke-afhudet storvildt, hvis vildtet efter afhudning i den modtagende  

 virksomhed, underkastes en undersøgelse i overensstemmelse med dette  

 afsnit og af embedsdyrlægen godkendes til human konsum.
27)	Uanset nr. 18, 22 og 24-25 kan hele stykker småvildt, som  

 ikke er plukket eller flået, ikke er udtaget, og ikke er frosset eller  

 dybfrosset, omsættes, hvis a)	vildtet kontrolleres i overensstemmelse med nr. 19, og b)	vildtet håndteres og opbevares adskilt fra alt andet  

 kød, herunder kød af flået eller plukket vildt.
Kapitel 7 Opskæring og håndtering af kød af  

 vildt, opdrættet vildt og kaniner 1)	Kød skal, fra det kommer ind på  

 opskæringsvirksomheden og indtil det skal anvendes, opbevares i  

 kølerum, således at den indre temperatur holdes på +7ºC  

 eller derunder for opdrættet, klovbærende vildt og storvildt  

 eller +4ºC eller derunder for kaniner, opdrættet fjervildt og  

 småvildt.
2)	Kød skal bringes ind i arbejdslokalerne, efterhånden  

 som der er brug for det.
Kødet skal straks efter opskæring og  

 eventuel emballering transporteres til et egnet kølerum.
3)	Kød, der bringes ind i opskæringslokalerne, skal  

 være undersøgt og om nødvendigt afpudset.
Arbejdspladsen  

 til dette arbejde skal være forsynet med passende udstyr og god  

 belysning.
4)	Under opskæring, udbening, indpakning og emballering må  

 kødets indre temperatur ikke overstige +7ºC for opdrættet  

 klovbærende vildt og storvildt, eller +4ºC for kaniner, opdrættet  

 fjervildt og småvildt.
Under opskæringen må temperaturen i  

 lokalet ikke overstige +12ºC.
5)	Opskæringen skal udføres, så forurening af  

 kødet undgås.
Bensplinter og koaguleret blod skal fjernes.  

 Kød, der hidrører fra opskæring, og som ikke er beregnet  

 til konsum, anbringes efterhånden i det udstyr, de beholdere eller  

 lokaler, der er omhandlet i kapitel 1, nr. 3, litra n.
Kapitel 8 Sundhedskontrol med kød af kaniner,  

 opdrættet vildt og vildt 1)	Hvis embedsdyrlægen konstaterer alvorlige overtrædelser  

 af de i denne bekendtgørelse indeholdte hygiejneregler, eller  

 såfremt der lægges hindringer i vejen for en passende  

 sundhedskontrol, kan embedsdyrlægen træffe enhver foranstaltning,  

 herunder blandt andet nedsætte produktionstakten eller midlertidigt  

 afbryde produktionen samt gribe ind over for anvendelsen af udstyr og lokaler  

 m.v.
2)	Embedsdyrlægens kontrol med opskåret og oplagret  

 kød omfatter specielt a)	kontrol med ind- og udgående kød, b)	sundhedskontrol med det kød, som findes i virksomheden, c)	sundhedskontrol med kødet før dets opskæring og  

 ved dets afsendelse fra virksomheden, d)	kontrol med renligheden hvad angår lokaler, anlæg,  

 udstyr, inventar og værktøj i overensstemmelse med kapitel 2  

 samt med personalets hygiejne, herunder beklædningen, samt e)	enhver anden kontrol, som embedsdyrlægen skønner  

 nødvendig for overholdelsen af denne bekendtgørelses  

 bestemmelser.
 3)	Embedsdyrlægen foretager systematisk undersøgelser for  

 specielle lidelser hos visse dyrearter efter regler fastsat af  

 Fødevaredirektoratet.
Kapitel 9 Indpakning og emballering af kød af vildt,  

 opdrættet vildt og kaniner 1)	Såfremt virksomheden foretager indpakning af kød og  

 slagteaffald, skal indpakningen ske straks efter opskæring.
2)	Indpakningen a)	må ikke være i stand til at ændre kødets  

 organoleptiske egenskaber, b)	må ikke være i stand til at overføre stoffer, der  

 er skadelige for den menneskelige sundhed, til kødet, og c)	skal være gennemsigtig og farveløs.
 3)	Undtaget fra bestemmelsen i nr. 2, litra c er indpakning, der yder  

 samme beskyttelse som emballage.
4)	Indpakningen må ikke genanvendes til indpakning af kød.  

 Dele af kaniner og opdrættet fjervildt samt slagteaffald heraf skal  

 indpakkes i en tætlukket, beskyttende folie.
Opskåret kød  

 og slagteaffald af andet opdrættet vildt skal indpakkes i en  

 beskyttelsesfolie.
 5)	Indpakket kød skal emballeres, medmindre indpakningen yder en  

 effektiv beskyttelse af kødet under transport og håndtering.
 6)	Til emballering af kød af vildt, opdrættet vildt og  

 kaniner må alene anvendes materialer, der lever op til kravene i nr. 2,  

 litra a og b.
7)	Emballagen skal være tilstrækkelig solid til at yde en  

 effektiv beskyttelse af kødet under transport og håndtering og  

 må ikke genanvendes til emballering af kød, medmindre  

 emballagen a)	er af et korrosionsbestandigt materiale, der er let at  

 rengøre, og b)	inden genanvendelse er rengjort og desinficeret.
Kapitel 10 Oplagring 1)	Kød af kaniner, opdrættet vildt og vildt skal,  

 når kødkontrollen er foretaget, straks køles eller fryses  

 og holdes ved en temperatur, der ikke på noget tidspunkt må  

 overstige a)	+7ºC for kølet opdrættet klovbærende vildt samt  

 storvildt, b)	+4ºC for kølede kaniner, opdrættet fjervildt og  

 småvildt, c)	+3ºC for kølet slagteaffald af alle arter, og d)	-12ºC for frosset kød.
 2)	Oplagring skal ske på den virksomhed, hvor kødet er  

 udvundet eller opskåret, eller på køle- og fryselagre, der  

 er autoriseret i henhold til bekendtgørelse om fersk kød  

 m.v.
Kapitel 11 Transport 1)	Kød af kaniner, opdrættet vildt og vildt skal forsendes  

 på en sådan måde, at det under transporten er beskyttet mod  

 alt, hvad der kan forurene det eller påvirke det ugunstigt, under  

 hensyntagen til transportens varighed og betingelser og til det anvendte  

 transportmiddel.
Især skal køretøjer, der anvendes til  

 denne transport, være således udstyret, at de i kapitel 10, nr. 1  

 nævnte temperaturer ikke overskrides.
 2)	Kød må kun transporteres i rengjorte og desinficerede  

 transportmidler.
3)	Hele og halve kroppe, bortset fra frosne kroppe eller halve, der er  

 emballeret i overensstemmelse med kapitel 9, skal altid transporteres  

 hængende undtagen ved flytransport.
Andre udskæringer og  

 slagteaffald skal ophænges eller anbringes på stativer,  

 såfremt de ikke er emballeret eller anbragt i korrosionsbestandige  

 beholdere.
Stativer, emballage og beholdere skal opfylde hygiejnekravene.
De  

 må ikke genanvendes, før de er renset og desinficeret.
 4)	Embedsdyrlægen skal inden afsendelsen sikre sig, at  

 transportmidlerne og indladningsforholdene er i overensstemmelse med de i  

 dette kapitel fastsatte hygiejnekrav.
 5)	Samhandel af kød af vildt  gennem et tredieland skal ske i  

 plomberet transportmiddel.
Bilag 2 Sundhedserklæring for kaniner eller opdrættet  

 vildt1) , der transporteres fra  

 bedriften til slagteriet Kompetent myndighed: _____________________________, nr.2):  

__________ I.
Identifikation af dyrene Dyreart:  __________________________________________________ Antal dyr: _________________________________________________ Identifikationsmærke:  _______________________________________ II.
Dyrenes oprindelse Oprindelsesbedriftens adresse:  ________________________________
  

  _________________________________________________________ III.
Dyrenes bestemmelsessted Dyrene transporteres til følgende slagteri:  

________________________
  

  _________________________________________________________ med følgende transportmidler: _________________________________ IV.
Erklæring Undertegnede embedsdyrlæge erklærer, at ovenfor anførte  

 dyr har været underkastet levende syn på ovennævnte bedrift  

 den ________________ kl. _______ og er fundet sunde.
Udstedt i _____________________, den __________ ___________________________________________ (embedsdyrlægens underskrift) 1)   Bekendtgørelsen  

 indeholder bestemmelser, der gennemfører dele af Rådets direktiv  

 92/45/EØF af 16. juni 1992 om sundhedsmæssige og  

 dyresundhedsmæssige problemer i forbindelse med nedlægning af  

 vildtlevende vildt og afsætning af kød heraf, EF-tidende L 268,  

 s. 35, Rådets direktiv 91/495/EØF af 27. november 1990 om  

 sundhedsmæssige og dyresundhedsmæssige problemer i forbindelse  

 med produktion og afsætning af kaninkød og kød af  

 opdrættet vildt, EF-tidende L 268, s. 41, og Rådets direktiv  

 89/662/EØF af 11. december 1989 om veterinærkontrol i  

 samhandelen i Fællesskabet med henblik på gennemførelse af  

 det indre marked, EF-tidende L 395, s. 13.
 1)   Bekendtgørelsen  

 indeholder bestemmelser, der gennemfører dele af Rådets direktiv  

 92/45/EØF af 16. juni 1992 om sundhedsmæssige og  

 dyresundhedsmæssige problemer i forbindelse med nedlægning af  

 vildtlevende vildt og afsætning af kød heraf, EF-tidende L 268,  

 s. 35, Rådets direktiv 91/495/EØF af 27. november 1990 om  

 sundhedsmæssige og dyresundhedsmæssige problemer i forbindelse  

 med produktion og afsætning af kaninkød og kød af  

 opdrættet vildt, EF-tidende L 268, s. 41, og Rådets direktiv  

 89/662/EØF af 11. december 1989 om veterinærkontrol i  

 samhandelen i Fællesskabet med henblik på gennemførelse af  

 det indre marked, EF-tidende L 395, s. 13.
