Resumé A flyttede med sin familie i juli 1990 fra en bolig i K kommune  

 til en anden sammesteds.
I forbindelse med endelig beregning af boligtillæg  

 efter bistandslovens § 37, stk. 3, afleverede A en årsopgørelse fra elværket.  

 K  

 afviste imidlertid at opregulere det hidtil udbetalte beløb til dækning af  

 A's  

 del af eludgiften.
Beløbet svarede til familiens forbrug i den forrige bolig.  

 K  

 henviste i sin afgørelse til oplysninger fra elværket om gennemsnitsudgiften  

 for en familie som A's.
 A klagede til amtsankenævnet (AN), der tiltrådte K's afgørelse,  

 idet AN ikke fandt anledning til at kritisere K's skønsmæssige beregning.
Under ombudsmandens behandling af sagen oplyste K, at afgørelsen  

 byggede på en formodning om, at familien havde et elforbrug, der ikke  

 vedrørte  

 husholdningen.
Da formodningen ikke var søgt bekræftet - ej heller hos A  

 -bemærkede ombudsmanden, at K's afgørelse blev truffet på et ufyldestgørende  

 grundlag, og konstaterede, at K havde tilsidesat forvaltningslovens regler om  

 partshøring og begrundelse.
AN's afgørelse syntes derimod at bygge på en retsopfattelse,  

 hvorefter boligtillæg kan fastsættes skønsmæssigt ud fra en  

 rimelighedsbetragtning  

 uanset dokumentation.
Under henvisning til den gældende affattelse af  

 bistandsloven udtalte ombudsmanden, at AN's afgørelse måtte anses for  

 uhjemlet.  

 (J. nr. 1991-1636-052).
Uhjemlet skønsmæssig fastsættelse af boligtillæg.
Mangelfuld  

 sagsoplysning.
Manglende partshøring.
 Et fagforbund klagede for A  

 over den beregning af boligtillæg, som K kommune - tiltrådt af amtsankenævnet  

 -havde foretaget.
 Forbundet bad mig om at  

 vurdere, "om det lovmæssigt og fortolkningsmæssigt er korrekt, at  

 beregning af boligtillæg foretages skønsmæssigt til trods for, at der  

 foreligger dokumenterede udgifter".
 Det fremgik af sagens akter,  

 at A's familie flyttede til den nuværende bolig den 28. juli 1990, og at det  

 samlede beregnede boligtillæg til A i den tidligere bolig udgjorde 2.453 kr.  

 pr. måned.
 Det fremgik endvidere, at  

 kommunen ved afgørelse af 11. marts 1991 skønsmæssigt fastsatte den del af  

 A's  

 boligtillæg, der vedrører varme og el til henholdsvis 400 og 300 kr. pr.  

 måned.  

 Amtsankenævnet tiltrådte ved en afgørelse af 23. juli 1991 kommunens  

 beregning.
 Amtsankenævnet anførte ved  

 sin afgørelse, "at nævnet ikke finder anledning til at kritisere  

 kommunens  

 skønsmæssige beregning af varme og el med henholdsvis 400 kr. og 300 kr.  

 månedlig med virkning fra 1. august 1990".
 Vedrørende beregning af tillæg til el  

  

 :
Det fremgik af en skrivelse  

 af 8. januar 1991 fra elselskabet til A's samlever (som var afleveret til  

 kommunen), at familiens anslåede årsforbrug blev ændret til 12.000 kwh.
Den  

 26.  

 februar 1991 fik kommunens sagsbehandler ved telefonisk henvendelse til  

 elselskabet oplyst, at "udgiften til el for en familie på 5 personer med  

 almindelige installationer + opvaskemaskine og tørretumbler udgør i  

 gennemsnit  

 6500 kwh pr. år = 6550 kr. inklusive moms pr. år".
 I kommunens afgørelse af 11.  

 marts 1991 anførtes følgende:
 "Vedrørende el-udgiften  

 besluttedes at udgiften fastsættes til gennemsnitsudgiften for en familie på  

 5  

 personer med almindelige installationer plus tørretumbler og opvaskemaskine.
Gennemsnitsudgiften udgør for  

 1991 6.550 kr. inkl. moms pr. år iflg. oplysninger fra (elværket)." Det fremgik af kommunens  

 journalark, at A og dennes samlever ved fremmøde den 29. november 1990 fik at  

 vide, "at udgiften til lys og varme fastsættes skønsmæssigt og kan  

 reguleres ved dokumentation for en større udgift end det fastsatte, forudsat  

 at  

 beløbet ikke overstiger hidtidigt boligtillæg". Tilsvarende anførtes i  

 en  

 skrivelse af 17. december 1990 til A.
 I en udtalelse af 17. oktober  

 1991, der blev stilet til amtsankenævnet, anførte kommunen vedrørende  

 eludgiften følgende:
 "El-udgiften er fastsat  

 på baggrund af familiens hidtidige niveau samt oplysninger fra el-værket.
 Med familiens hidtidige  

 niveau, mener vi, det el-forbrug de havde i tidligere bolig.
 Da vi modtog el-opgørelsen  

 fra (elværket) i febr. 1991, dateret 18/2-91 fandt vi det betænkeligt at  

 el-forbruget var steget med mere end 58%, hvorfor vi fik en formodning om at  

 familien har et strømforbrug, der ikke vedrører husholdningen.
 Dette medførte at vi  

 kontaktede el-værket for at få oplyst gennemsnitsudgiften til el for en  

 familie på 5 personer med almindelige installationer + opvaskemaskine og  

 tørretumbler.
 El-værket oplyste, at  

 normalforbruget for en familie på 4 personer udgør 4500 kwh pr. år, hvis man  

 ikke har tørretumbler, vandseng, opvaskemaskine m.m.
 For en familie på 5 personer  

 med ovennævnte forbrugsgoder vil forbruget ifgl. el-værket være på 6500 kwh  

 pr.  

 år.
Disse oplysninger fra  

 el-værket, fandt vi, bekræftede vores formodning om, at familien har et  

 strømforbrug, der ikke vedrører husholdningen, hvorfor vi besluttede at  

 fastsætte el-udgiften til det hidtidige niveau, hvilket svarer til  

 gennemsnitsudgiften ifgl. el-værket." Kommunen havde forinden i en  

 tilsvarende udtalelse af 2. oktober 1991 anført følgende:
 "Som det fremgår af brev  

 af 17. december 1990 kan beløbet reguleres, mod fremsendelse af kvittering på  

 at udgiften er større end det hidtidige dokumenterede beløb.
(K kommune) har således ikke  

 fundet grundlag for at ændre på beregningen af hverken el- eller  

 varmeudgiften,  

 idet vi ikke mener, der forefindes dokumentation for at udgiften er større  

 end  

 den beregnede." Det fremgik af  

 amtsankenævnets referatark i sagen, at amtsankenævnet den 11. og 15. oktober  

 1991 var i telefonisk kontakt med A's sagsbehandler i kommunen.
I arket er  

 anført følgende om disse samtaler:
 "11.10.91:
Telefonsamtale  

 med (K) kommune, ...(navn) ... Drøftet (K) kommunes svar til ombudsmanden.  

 Kommunen har henholdt sig til det indbetalte beløb, som det fremgår af  

 årsopgørelsen, og ikke efter opgørelsens oplysninger om det faktiske forbrug.  

 Klager har ikke indsendt dokumentation.
Iøvrigt har kommunen ingen  

 dokumentation fået siden - det fremgår af sagen - og man betaler fortsat 400  

 kr. månedlig til varme og 300 kr. til el.
Kommunen er ikke bekendt med, om  

 restbeløbet på årsopgørelsen er betalt." "15.10.91:
 Opringning til  

 (K) kommune, ...(navn)... . Det er fortsat kommunens opfattelse, at  

 el-forbruget er for stort, idet der antages at være installationer, som ikke  

 direkte har med husholdningen at gøre, men det begrundes kun i formodninger.
 Vedrørende  

 årsopgørelsen - direkte forespurgt, om kommunen - hvis klager indleverer  

 kvittering for indbetaling af restbeløbet - vil efterbetale  

 beløbet....(navn)... udtaler, at man vil drøfte sagen påny på et gruppemøde  

 og netop  

 drøfte disse 2 spørgsmål:
Hvad er årsagen til, at el-forbruget er så højt og Vil kommunen evt. refundere restudgiften på de ca.  

 2.400 kr. vedrørende årsopgørelsen, hvis klager indleverer kvittering.
Aftalt, at  

 (K) kommune fremsender ny skrivelse." Amtsankenævnets sekretariat  

 havde den 11. oktober 1991 af elselskabet fået oplyst, at familien den 15.  

 marts 1991 havde indbetalt restbeløbet til selskabet.
 I en udtalelse, som jeg  

 modtog fra amtsankenævnet den 28. oktober 1991 (dateret den 23. oktober  

 1991),  

 refererede amtsankenævnet alene kommunens udtalelse af 17. oktober 1991.
 Amtsankenævnet anførte  

 derefter om sin egen afgørelse følgende:
 "...
Ved afgørelse den 17. juli  

 1991 har amtsankenævnet ikke fundet grundlag for at kritisere kommunens skøn  

 over, at halvdelen af eludgiften udgjorde 300 kr. månedlig.
Nævnet har herved  

 lagt vægt på det oplyste om størrelsen af gennemsnitsudgiften til el for en  

 familie på 5 personer." I min afsluttende skrivelse  

 til forbundet udtalte jeg bl.a. følgende:
 "Myndighedernes  

 afgørelse er truffet i henhold til bistandslovens § 37, stk. 3, som har  

 følgende ordlyd:
"Boligtillægget ydes til  

 dækning af enten husleje efter fradrag af tilskud efter boliglovgivningen  

 eller  

 terminsydelser vedrørende fast ejendom.
Boligtillægget skal endvidere dække  

 vand, varme, gas, elektricitet, ydelser vedrørende boligindskudslån og  

 lignende  

 løbende udgifter, der har tilknytning til boligen.
For personer, der har  

 fælles  

 husførelse med andre end en ægtefælle, beregnes boligtillægget som  

 udgangspunkt med lige andele til hver af parterne.
Hvis de pågældende i  

 fællesskab ejer en fast ejendom, beregnes tillægget dog forholdsmæssigt efter  

 de tinglyste andele.
Hvis boligudgiften efter en samlet bedømmelse af  

 familiens  

 størrelse og forhold i øvrigt skønnes at være for høj, og der kan fremskaffes  

 en rimelig og billigere bolig, udgør udgifterne til denne grundlaget for  

 boligtillægget.
Der kan ikke ydes hjælp til den del af boligudgiften, der er  

 påtaget med henblik på at få den dækket af kontanthjælp.
De årlige udgifter  

 omregnes til ét månedligt beløb, der ydes sammen med grundydelsen." I Socialministeriets  

 vejledning nr. 49 af 5. marts 1987 (kontanthjælpsvejledningen) er følgende  

 anført:
 "Boligtillægget beregnes  

 som et månedligt beløb og ydes til dækning af de faktiske løbende udgifter  

 til  

 boligen.
 ...
 Boligtillægget skal desuden  

 dække udgifter til vand, varme, gas, elektricitet, ydelser vedrørende  

 boligindskudslån og lignende løbende udgifter, der har tilknytning til  

 boligen.
 Hensigten med udtrykket  

 "lignende løbende udgifter " i § 37, stk. 3, er at fastslå, at  

 opremsningen ikke er udtømmende.
 ...
Overgangen til at beregne  

 hjælpen til dækning af boligudgiften "takstmæssigt" ud fra de  

 faktiske udgifter og ikke som hidtil ud fra et rimelighedskriterium har  

 medført  

 et behov for at sikre imod misbrug.
Der er derfor medtaget en bestemmelse i §  

 37, stk. 3, næstsidste pkt., om, at der ikke kan ydes hjælp til den del af  

 boligudgiften, som eventuelt er påtaget med henblik på at få den dækket af  

 kontanthjælp.
..." Udgangspunktet er herefter -  

 i modsætning til tidligere -at de faktiske udgifter dækkes.
 Det er i sagen ubestridt, at  

 kommunen forinden sin afgørelse af 11. marts 1991 modtog fyldestgørende  

 dokumentation for familiens eludgifter for perioden 2. juli 1990 til 31.  

 januar 1991.
På baggrund heraf og af det  

 ovenfor beskrevne hændelsesforløb lægger jeg ved min bedømmelse af sagen til  

 grund, at kommunens afgørelse om at fastsætte eludgiften skønsmæssigt bygger  

 på  

 en formodning om, at familien har et strømforbrug, der ikke vedrører  

 husholdningen.
Denne formodning er efter min opfattelse ikke i tilstrækkelig  

 grad søgt bekræftet.
 Familien har således ikke -  

 efter at dokumentationen var tilvejebragt - forud for afgørelsen af 11. marts  

 1991 fået lejlighed til at udtale sig om kommunens formodning (herunder det  

 faktiske grundlag for formodningen), ligesom familien heller ikke ved  

 kommunens skrivelse af 11. marts 1991 fik kendskab til den egentlige  

 begrundelse  

 for kommunens afgørelse.
Den rette fremgangsmåde i en  

 sådan situation kunne være, at kommunen forud for sin afgørelse gør den  

 pågældende part bekendt med mistanken og grundlaget for den og opfordrer  

 parten til nærmere at redegøre for det faktiske forbrug.
Efter  

 omstændighederne  

 vil kommunen i den forbindelse også kunne tilkendegive, at et manglende eller  

 utilstrækkeligt svar vil kunne føre til, at kommunen ikke fuldt ud kan lægge  

 til grund, at hele strømforbruget vedrører husholdningen.
Endvidere henviser jeg til  

 muligheden for, at kommunen - med beboernes samtykke - foretager  

 undersøgelser  

 på stedet, eventuelt med sagkyndig bistand, f.eks. fra elværket.
Jeg henviser  

 nærmere til Juridisk Grundbog, bind 4, 1989, s. 135-136.
Jeg må sammenfattende  

 konkludere, at kommunen ikke har truffet afgørelse på et fyldestgørende  

 grundlag, ligesom kommunen har tilsidesat forvaltningslovens regler om  

 partshøring og begrundelse.
Jeg henviser herved til lovens §§ 19 og 24 og til  

 det almindelige forvaltningsretlige princip vedrørende sagsoplysning,  

 hvorefter det påhviler den enkelte myndighed at fremskaffe de nødvendige  

 oplysninger  

 forud for afgørelsen af en sag.
Jeg har fundet disse forhold kritisable.
 Jeg har gjort det sociale  

 udvalg i (K) Kommune bekendt med min opfattelse.
Amtsankenævnets afgørelse  

 synes derimod at bygge på en retsopfattelse, hvorefter hjælpen til dækning af  

 boligudgiften kan fastsættes skønsmæssigt ud fra en rimelighedsbetragtning  

 uanset fyldestgørende dokumentation.
Idet jeg henviser til det ovenfor  

 anførte  

 om indholdet af de nugældende regler om boligtillæg, jf. bistandslovens § 37,  

 stk. 3, må jeg anse amtsankenævnets afgørelse for uhjemlet, således som den -  

 også efter udtalelsen til mig - fremtræder.
Jeg har fundet dette forhold  

 kritisabelt.
Jeg har gjort amtsankenævnet  

 bekendt med min opfattelse.
Da den egentlige begrundelse for kommunens  

 afgørelse  

 først kom frem for nævnet, efter at dette havde truffet afgørelse i sagen,  

 har  

 jeg derimod ikke grundlag for at kritisere, at amtsankenævnet - som  

 ankeinstans  

 - ikke rettede kommunens fejl.
På baggrund af det anførte har jeg henstillet  

 til amtsankenævnet at genoptage sagen og meddele (A) en ny afgørelse." På baggrund af min udtalelse  

 foretog kommunen - med deltagelse af en repræsentant fra elværket -  

 besigtigelse på ejendommen.
Herefter traf kommunen en ny afgørelse i sagen.  

 Ved  

 afgørelsen lagde kommunen til grund, at en fjerdedel af familiens elforbrug  

 hidrørte fra værksted og hestestald og således ikke vedrørte husholdningen.
 A indbragte også denne  

 afgørelse for amtsankenævnet (nu Det Sociale Ankenævn), idet hun henviste  

 til,  

 at tillægget fortsat var skønsmæssigt fastsat.
 Ankenævnet tiltrådte ved et  

 møde den 26. februar 1992 kommunens afgørelse og lagde herved vægt på, at en  

 nøjagtig opgørelse over elforbruget ville kræve en omlægning af  

 installationerne og opsætning af diverse bimålere.
 Jeg meddelte ankenævnet, at  

 jeg havde taget nævnets afgørelse til efterretning.
