Nr LSF 70 Forslag til Lov om ændring af lov om støtte til forbedring af strukturen  

 og effektiviteten i jordbruget Fremsat af landbrugsministeren (Tørnæs) den 26. oktober 1988 Vedtaget ved tredjebehandling den 2. juni 1989 Lov nr. 382 af 07/06/1989 § 1 I lov nr. 198 af 9. april 1986 om støtte til forbedring af strukturen og  

 effektiviteten i jordbruget foretages følgende ændringer:
 1. Efter kapitel 7 indsættes:
»Kapitel 7 a Tilskud til jordbrugsdrift i miljøfølsomme områder § 20 a.
Landbrugsministeren kan fastsætte regler om, at amtsrådet eller  

 kommunalbestyrelsen kan yde tilskud til ejere og forpagtere af  

 jordbrugsbedrifter i miljøfølsomme områder.
Ejere og forpagtere skal inden  

 for rammerne af et særligt program for området i en periode på mindst 5 år  

 over for amtsrådet eller kommunalbestyrelsen forpligte sig til at indføre  

 eller opretholde produktionsmetoder i jordbruget, der er forenelige med  

 kravet om beskyttelse af miljøet og naturressourcerne eller kravet om  

 bevaring af naturen og landskabet.
 Stk. 2. Amtsrådet udpeger efter forhandling med kommunalbestyrelsen de i  

 stk. 1 nævnte miljøfølsomme områder, der endeligt fastlægges som led i lands-  

 og regionplanlægningen.
 Stk. 3. Landbrugsministeren fastsætter nærmere regler om udpegning af  

 områder efter stk. 2, om de tilskudsberettigede foranstaltninger efter stk. 1  

 samt om størrelse og ydelse af tilskud.
Stk. 4. Udgifterne til tilskud efter stk. 1 afholdes af staten og  

 amtskommunen.
Amtskommunen afholder 15 pct. af tilskuddene efter stk. 1.  

Stk. 5. Landbrugsministeren fastsætter den beløbsramme, inden for  

 hvilken det enkelte amtsråd kan give tilsagn om tilskud efter stk. 1.  

 Kommunalbestyrelsen giver tilsagn inden for det pågældende amtsråds  

 beløbsramme.
§ 20 b.
Tilsagn om statstilskud efter § 20 a, stk. 1, kan gives inden for  

 et beløb, der fastsættes på de årlige finanslove.« 2. I § 21, stk. 1, udgår »efter kapitel 2 og 3«.
 3. § 21, stk. 2, affattes således:
» Stk. 2. Landbrugsministeren kan efter indhentet udtalelse  

 fra De danske Landboforeninger, Danske Husmandsforeninger, Dansk  

 Erhvervsgartnerforening, Dansk Erhvervsfrugtavl, Dansk Skovforening, De  

 Danske Skovdyrkerforeninger og Det danske Hedeselskab godkende personer til  

 at bistå med at udfærdige ansøgninger m.v.
Landbrugsministeren kan fastsætte  

 antallet af personer, der kan godkendes, og hvilke opgaver disse personer kan  

 bistå med.« 4. I § 22 ændres »arbejder« til:  

 »foranstaltninger«.
 5. § 26, stk. 1, nr. 1, ophæves.
 Nr. 2, 3 og 4 bliver herefter nr. 1, 2 og 3.
 6. I § 26, stk. 2, nr. 1, indsættes efter »hvis«:  

 »ejer- eller«.
 7. I § 26 indsættes efter stk. 2 som nyt stykke:
» Stk. 3. Støtte efter kapitel 7 a bortfalder desuden, hvis  

 forpligtelsen i § 20 a til at opretholde eller indføre de omhandlede  

 produktionsmetoder ikke opfyldes.« Stk. 3 og 4 bliver herefter stk. 4 og 5.
 8. I § 26, stk. 3, der bliver stk. 4, ændres »stk. 1 og  

 2« til: »stk. 1, 2 og 3«.
 9. I § 26, stk. 4, der bliver stk. 5, ændres »stk. 1 og  

 2« til: »stk. 1, 2 og 3«.
§ 2 Tidspunktet for lovens ikrafttræden fastsættes af landbrugsministeren.
Oprindeligt fremsat forslag § 1 I lov nr. 198 af 9. april 1986 om støtte til forbedring af strukturen og  

 effektiviteten i jordbruget foretages følgende ændringer:
 1. I § 1  indsættes efter stk. 1 som nyt stykke:
»Stk. 2. Landbrugsministeren kan fastsætte regler om tilskud til  

 skovtilplantning på andre betingelser end dem, der følger af de i stk. 1  

 nævnte forordninger.« Stk. 2 bliver herefter stk. 3.
 2. I overskriften til kapitel 7 ændres  

 »skovbrugsforanstaltninger« til: »skovtilplantning«.
 3. § 19  affattes således:
 » § 19. Landbrugsministeren kan yde tilskud til tilplantning  

 med skov på arealer, hvorpå der tinglyses fredskovspligt.
Stk. 2. Uden for skovrejsningsområder, der fastlægges som led i lands- og  

 regionplanlægningen, kan tilskud alene ydes til tilplantninger, der forbedrer  

 eksisterende fredskoves arrondering samt til andre tilplantninger, 1) der gennemføres på jordbrugsbedrifter, hvor ejeren eller forpagteren  

 har jordbrug som hovederhverv, jf. § 3, stk. 1, nr. 1 og 2, og § 4, eller 2) der gennemføres på arealer, hvortil ejeren eller forpagteren modtager  

 tilskud til nedbringelse af produktionen i medfør af reglerne i § 20 c.
 Stk. 3. Tilskud kan dog ikke ydes til foranstaltninger, der gennemføres i  

 områder, der i lands- og regionplanlægningen er udlagt som områder, hvor  

 skovtilplantning er uønsket.
 Stk. 4. Tilskud kan ikke ydes til arbejder, som ejeren er forpligtet til  

 at udføre over for offentlige myndigheder.
Stk. 5. Tilskud ydes til de samlede tilplantningsomkostninger inden for et  

 af landbrugsministeren fastsat maksimum.
Tilskuddet udgør en af  

 landbrugsministeren fastsat del af tilskudsgrundlaget og kan ikke overstige 1) 75 pct. af tilskudsgrundlaget for tilplantninger, der forbedrer  

 eksisterende fredskoves arrondering, 2) 75 pct. af tilskudsgrundlaget for andre tilplantninger i  

 skovrejsningsområder, 3) 50 pct. af tilskudsgrundlaget for andre tilplantninger uden for  

 skovrejsningsområder.
 Stk. 6. Landbrugsministeren kan fastsætte nærmere regler om udbetaling af  

 tilskud til sammenslutninger af jordbrugere, der gennemfører de af stk. 2,  

 nr. 1, omfattede tilplantninger.
 Stk. 7. Landbrugsministeren fastsætter nærmere regler om adgangen til  

 tilskud, om de tilskudsberettigede foranstaltninger og om størrelse og ydelse  

 af tilskud.«.
 4. Efter kapitel 7  indsættes:
»Kapitel 7a Tilskud til jordbrugsdrift i miljøfølsomme områder § 20a.
Landbrugsministeren kan fastsætte regler om, at amtsrådet eller  

 kommunalbestyrelsen kan yde tilskud til ejere og forpagtere af  

 jordbrugsbedrifter i miljøfølsomme områder.
Ejere og forpagtere skal inden  

 for rammerne af et særligt program for området i en periode på mindst 5 år  

 over for amtsrådet eller kommunalbestyrelsen forpligte sig til at indføre  

 eller opretholde produktionsmetoder i jordbruget, der er forenelige med  

 kravet om beskyttelse af miljøet og naturressourcerne eller kravet om  

 bevaring af naturen og landskabet.
 Stk. 2. Amtsrådet udpeger efter forhandling med kommunalbestyrelsen de i  

 stk. 1 nævnte miljøfølsomme områder, der endeligt fastlægges som led i lands-  

 og regionplanlægningen.
 Stk. 3. Landbrugsministeren fastsætter nærmere regler om udpegning af  

 områder efter stk. 2, om de tilskudsberettigede foranstaltninger efter stk.  

 1, samt om størrelse og ydelse af tilskud.
Stk. 4. Udgifterne til tilskud efter stk. 1 afholdes af staten og  

 amtskommunen.
Amtskommunen afholder 15 pct. af tilskuddene efter stk. 1.  

 Amtsrådet eller kommunalbestyrelsen kan herudover yde et supplerende tilskud  

 for at fremme indgåelse af forpligtelser efter stk. 1. Udgifterne til de  

 supplerende tilskud afholdes af amtskommunen, henholdsvis kommunen.
 Stk. 5. Landbrugsministeren fastsætter den beløbsramme, inden for hvilken  

 det enkelte amtsråd kan give tilsagn om tilskud efter stk. 1.  

 Kommunalbestyrelsen giver tilsagn inden for det pågældende amtsråds  

 beløbsramme.
§ 20b.
Tilsagn om statstilskud efter § 20a, stk. 1, kan gives inden for et  

 beløb, der fastsættes på de årlige finanslove.
Kapitel 7b Tilskud til nedsættelse eller omstilling af jordbrugsproduktion § 20c.
Landbrugsministeren kan yde tilskud til ejere og forpagtere af  

 jordbrugsbedrifter, der tager agerjord ud af produktionen.
 Stk. 2. Landbrugsministeren fastsætter regler om, hvilke jorder der er  

 omfattet af tilskudsmuligheden efter stk. 1.
 Stk. 3. Tilsagn om tilskud efter stk. 1 er betinget af, at ansøgeren  

 forpligter sig til i en periode på mindst 5 år at tage mindst 20 pct. af  

 bedriftens agerjord, jf. stk. 2, ud af produktionen.
 Stk. 4. Landbrugsministeren fastsætter regler om anvendelsen og  

 behandlingen af de jorder, der tages ud af produktionen, og om størrelse og  

 ydelse af tilskud.
§ 20d.
Landbrugsministeren kan yde tilskud til ejere og forpagtere af  

 jordbrugsbedrifter til nedsættelse af produktionen af jordbrugsprodukter.
 Stk. 2. Landbrugsministeren fastsætter regler om, hvilke produkter der er  

 omfattet af tilskudsmuligheden efter stk. 1.
 Stk. 3. Tilsagn om tilskud efter stk. 1 er betinget af, at ansøgeren  

 forpligter sig til i en periode på mindst 5 år at nedsætte bedriftens  

 produktion af det pågældende produkt med mindst 20 pct.
 Stk. 4. Landbrugsministeren kan fastsætte nærmere regler om beregning af  

 produktionsnedsættelsen i stk. 3 og om størrelse og ydelse af tilskud.
§ 20e.
Landbrugsministeren kan yde tilskud til ejere og forpagtere af  

 jordbrugsbedrifter, der omstiller produktionen fra overskudsprodukter til  

 ikke-overskudsprodukter.
 Stk. 2. Landbrugsministeren kan fastsætte regler om, hvilke  

 foranstaltninger der er tilskudsberettigede efter stk. 1.
 Stk. 3. Landbrugsministeren kan fastsætte nærmere regler om størrelse og  

 ydelse af tilskud.
§ 20f.
Landbrugsministeren kan fastsætte regler om, i hvilket omfang  

 støtte til nedsættelse, omlægning eller ophør af produktionen efter andre  

 regler skal medføre nedsættelse eller bortfald af tilskud efter denne lov.
§ 20g.
Tilsagn om tilskud efter dette kapitel kan gives inden for et  

 beløb, der fastsættes på de årlige finanslove.«.
 5. I § 21, stk. 1,  udgår: »efter kapitel 2 og 3«.
 6. § 21, stk. 2,  affattes således:
» Stk. 2.  Landbrugsministeren kan efter indhentet udtalelse  

 fra De danske Landboforeninger, Danske Husmandsforeninger, Dansk  

 Erhvervsgartnerforening, Dansk Erhvervsfrugtavl, Dansk Skovforening, De  

 Danske Skovdyrkerforeninger og Det danske Hedeselskab godkende personer til  

 at bistå med at udfærdige ansøgninger m.v.
Landbrugsministeren kan fastsætte  

 antallet af personer, der kan godkendes, og hvilke opgaver disse personer kan  

 bistå med.«.
 7. I § 22  ændres »arbejder« til:  

 »foranstaltninger«.
8. § 26 stk. 1,  ophæves.
Nr. 2, 3 og 4 bliver herefter nr. 1, 2 og  

 3 .
 9. I § 26, stk. 2, nr. 1,  indsættes efter »hvis«:  

 »ejer- eller«.
 10. I § 26  indsættes efter stk. 2 som nyt stykke:
» Stk. 3.  Støtte efter kapitlerne 7, 7a og 7b bortfalder  

 desuden, 1) hvis foranstaltninger efter § 19 viser sig at lide af væsentlige fejl  

 eller mangler, 2) hvis forpligtelsen i § 20a til at opretholde eller indføre de  

 omhandlede produktionsmetoder ikke opfyldes, 3) hvis produktionen ikke nedsættes, jf. §§ 20c og 20d, eller 4) hvis omstillingen ikke gennemføres, jf. § 20e.«.
 Stk. 3 og 4 bliver herefter stk. 4 og 5.
 11. I § 26, stk. 3,  der bliver stk. 4, ændres »stk. 1 og  

 2« til: »stk. 1, 2 og 3«.
 12. I § 26, stk. 4,  der bliver stk. 5, ændres »stk. 1 og  

 2« til: »stk. 1, 2 og 3«.
§ 2 Tidspunktet for lovens ikrafttræden fastsættes af landbrugsministeren.
Bemærkninger til lovforslaget Almindelige bemærkninger 1. Baggrund Med lovforslaget tilsigtes en gennemførelse i Danmark af de af Rådet for  

 De Europæiske Fællesskaber den 15. juni 1987 og den 25. april 1988 vedtagne  

 ændringer af forordningen om forbedring af landbrugsstrukturernes  

 effektivitet, samt en udbygning af de i forbedringsloven indeholdte  

 muligheder for at yde støtte til tilplantning med skov.
Med tilføjelse af  

 bestemmelser om en udtagningsordning og de deraf følgende ændringer i  

 ekstensiverings- og omstillingsordningerne svarer forslaget med enkelte  

 øvrige ændringer til lovforslag L 215 (Folketingsåret 1987-88).
Rådet vedtog den 15. juni 1987 forordning (EØF) nr. 1760/87 om ændring af  

 forordning (EØF) nr. 797/85, (EØF) nr. 270/79, (EØF) nr. 1360/78 og (EØF) nr.  

 355/77 for så vidt angår landbrugsstrukturerne og tilpasningen af landbruget  

 til den nye markedssituation samt bevaringen af landskabet  

 (ændringsforordningen om de socio-strukturelle foranstaltninger).1) Endvidere  

 har Rådet den 25. april 1988 vedtaget forordning (EØF) nr. 1094/88 om ændring  

 af forordning (EØF) nr. 797/85 og (EØF) nr. 1760/87 for så vidt angår  

 nedlæggelse af agerjord samt ekstensivering og omstilling af produktionen.2) Med ændringsforordningerne er foretaget en tilpasning af den fælles  

 landbrugsstrukturpolitik i form af en række foranstaltninger, der sigter mod  

 begrænsning og omlægning af landbrugsproduktionen, opretholdelse af  

 landbrugsindkomsterne, fremme af miljøvenlige produktionsformer og øget  

 tilplantning af landbrugsarealer med skov.
Medlemsstaterne skal inden den 14. juli 1988 gennemføre  

 ændringsforordningernes obligatoriske bestemmelser om en udtagningsordning og  

 inden den 1. januar 1989 de obligatoriske bestemmelser om ekstensiverings- og  

 omstillingsordningerne.
Indtil den 31. december 1989 kan medlemsstaterne dog  

 begrænse ekstensiveringsordningen til kun at omfatte oksekød og vin.
Formålet  

 med lovforslaget er bl.a. at fastsætte de hovedbestemmelser, der er  

 nødvendige for forordningernes anvendelse i Danmark.
 Hovedparten af foranstaltningerne i den oprindelige rådsforordning 797/85  

 blev gennemført i Danmark ved lov nr. 198 af 9. april 1986 om støtte til  

 forbedring af strukturen og effektiviteten i jordbruget (forbedringsloven),  

 som derfor nu foreslås ændret til også at omfatte en række af de  

 foranstaltninger, der er indeholdt i ændringsforordningerne, ligesom  

 mulighederne for at yde støtte til tilplantning med skov foreslås udbygget.
 Om Folketingets behandling af lov nr. 198 af 9. april 1986 henvises til  

 Folketingstidende 1985-86: Forh.sp. 74, 511, 7697 og 9117, A. sp. 483, B. sp.  

 939 og 1261 og C. sp. 441.
 Om behandlingen af lovforslag L 215 (folketingsåret 1987-88) henvises til  

 Folketingstidende 1987-88: Forh. sp. 6794 og 7835.
 2. Rådets forordning (EØF) nr. 1760/87 om de socio-strukturelle  

 foranstaltninger og Rådets forordning (EØF) nr. 1094/88 om udtagning m.v.
Ved ændringsforordningerne er Rådets forordning (EØF) 797/85 om forbedring  

 af landbrugsstrukturernes effektivitet udbygget.
De væsentligste ændringer er  

 følgende:
a.
Støtte til udtagning af agerjord Der skal indføres en støtteordning, som skal tilskynde landmænd, herunder  

 deltidslandmænd til at nedsætte produktionen ved at tage agerjord ud af  

 produktion.
Kommissionen kan dog give en medlemsstat tilladelse til ikke at anvende  

 ordningen i områder, hvor naturforholdene eller risikoen for affolkning taler  

 imod en produktionsnedsættelse.
Ordningen svarer i princippet til  

 ekstensiveringsordningen, idet produktionsnedsættelsen dog alene er knyttet  

 til en udtagning af en del af det dyrkede areal, fremfor  

 ekstensiveringsordningens udbyttenedsættelse.
Efter ordningen kan der ydes støtte til jordbrugere, som udtager arealer,  

 der har været udlagt med produkter, der er omfattet af en fælles  

 markedsordning.
Mindst 20 pct. af disse arealer på den enkelte bedrift skal  

 omfattes og udgøre mindst 1 ha.
Agerjorden skal i en periode på mindst 5 år, men med mulighed for  

 opsigelse fra landmandens side efter 3 år, tages ud af produktionen.
Den  

 udtagne agerjord kan braklægges med mulighed for omdrift, anvendes til  

 ikke-landbrugsmæssige formål eller tilplantes med skov.
Medlemsstaterne kan  

 dog i en forsøgsperiode tillade, at arealerne anvendes til græsning med  

 henblik på ekstensivt husdyrhold eller til produktion af linser, kikærter og  

 vikke.
 Der skal træffes de nødvendige foranstaltninger til, at de udtagne arealer  

 opretholdes i god dyrkningsmæssig stand, herunder med henblik på beskyttelse  

 af miljøet og naturressourcerne.
 Støtten skal fastsættes under hensyn til indkomsttabet, og således at  

 ordningen gøres effektiv, samtidig med at overkompensation undgås.
 Støtten skal udgøre mellem 100 ECU og 600 ECU, i særlige tilfælde dog 700  

 ECU pr. ha.
 Anvendes arealerne til ekstensivt husdyrhold eller linser, kikærter eller  

 vikke, skal støtten nedsættes med mellem 40 og 60 pct.
 Landmænd, der modtager udtagningsstøtte kan ikke for de udtagne arealer  

 modtage støtte efter de nedenfor under (b) omhandlede støtteordninger.
 EUGFL (EF's landbrugsfond) refunderer udgifterne til ordningen efter  

 følgende satser:
- 50 pct. for den del af støtten, der ikke overstiger 200 ECU/ha pr. år, - 25 pct. for den del af støtten, der overstiger 200 ECU men ikke 400  

 ECU/ha pr. år, og - 15 pct. for den del af støtten, der overstiger 400 ECU men ikke 600  

 ECU/ha pr. år.
 For ekstensivt husdyrhold og proteinafgrøder er satserne dog:
- 50 pct. for den del af støtten, der ikke overstiger 100 ECU/ha pr. år, - 25 pct. for den del af støtten, der overstiger 100 ECU men ikke 200  

 ECU/ha pr. år, og - 15 pct. for den del af støtten, der overstiger 200 ECU men ikke 300  

 ECU/ha pr. år.
 Gennemførelsesbestemmelserne for udtagningsordningen er fastsat i  

 Kommissionens forordning (EØF) nr. 1272/88 af 29. april 1988 om  

 gennemførelsesbestemmelser for støtteordningen til fremme af nedlæggelsen af  

 agerjord, jf. bemærkningerne til den foreslåede § 20c nedenfor.
b.
Støtte til ekstensivering og omstilling Der skal indføres støtteordninger, der skal tilskynde landbrugerne,  

 herunder deltidslandmænd, til ekstensivering og omstilling af produktionen.  

 Medlemsstaterne er forpligtede til at gennemføre disse ordninger.
 Kommissionen kan dog give en medlemsstat tilladelse til ikke at anvende  

 ordningen i områder, hvor naturforholdene eller risikoen for affolkning taler  

 imod en produktionsnedsættelse.
 Omstillingsordningen omfatter støtte til omstilling af produktionen fra  

 overskuds- til ikke-overskudsprodukter.
Ændringsforordningerne indeholder blot en programerklæring vedrørende  

 omstillingsordningen.
Ifølge forordning 1094/88 skal Rådet på forslag af  

 Kommissionen fastsætte en liste over de produkter, til hvilke en omstilling  

 kan tillades samt betingelserne og de nærmere bestemmelser for ydelse af  

 støtten.
Kommissionen har endnu ikke fremlagt forslag til denne liste.
Ekstensiveringsordningen omfatter støtte til nedsættelse af produktionen  

 af overskudsprodukter.
Det er en forudsætning for støtten, at produktionen af  

 det pågældende produkt på den enkelte bedrift i en periode på mindst 5 år er  

 nedsat med mindst 20 pct., uden at kapaciteten for anden overskudsproduktion  

 forøges.
Som overskudsprodukter betragtes produkter, der ikke til stadighed  

 kan afsættes normalt på fællesskabsplan uden støtteordninger.
Indtil udgangen  

 af 1989 kan medlemsstaterne begrænse ordningen til oksekød og vin.
Forordningen overlader til medlemsstaterne at fastsætte  

 ekstensiveringsmåderne.
Ekstensivering gennem udtagning af arealer kan dog  

 ikke længere anvendes, idet denne metode nu danner grundlag for den under  

 pkt. a omtalte ordning.
 Støtte efter ekstensiveringsordningen vil udelukke støtte til samme  

 arealer efter udtagningsordningen eller omstillingsordningen.
Støttens størrelse vil afhænge af de forpligtelser, modtageren har  

 indgået, samt af indtægtstabene.
Den maksimale refusionsberettigede støtte  

 vil blive fastlagt af Kommissionen som led i gennemførelsesbestemmelserne.  

 Disse foreligger endnu ikke.
 EUGFL refunderer for Danmarks vedkommende 25 pct. af udgifterne.
 Ekstensiveringsordningen gælder for en forsøgsperiode på 3 år fra den 29.  

 juni 1987, hvilket indebærer, at der i en periode på 3 år vil kunne gives  

 tilsagn om ekstensiveringsstøtte for en støtteperiode på mindst 5 år.
c.
Støtte i miljøfølsomme områder Der kan indføres en ordning med tilskud til landbrugere, herunder  

 deltidslandmænd, i områder, der er følsomme med hensyn til beskyttelse af  

 miljøet og naturressourcerne eller bevaring af naturen og landskabet, med det  

 formål at fremme indførelsen eller opretholdelsen af produktionsmetoder, som  

 er forenelige med kravet om beskyttelse af miljøet og naturressourcerne eller  

 med kravet om bevaring af naturen og landskabet.
Der skal opstilles særlige programmer for mindst 5 år for hvert af de  

 pågældende områder.
Inden for rammerne heraf kan landbrugeren forpligte sig  

 til at indføre eller opretholde de nævnte produktionsmetoder.
Det refusionsberettigede maksimumstilskud udgør 100 ECU pr. ha (ca. 875  

 kr.). Inden for dette maksimum refunderer EUGFL for Danmarks vedkommende 25  

 pct. af udgifterne.
Medlemsstaterne kan fastsætte højere arealpræmier.
Ordningen forudsætter ikke fastsættelse af gennemførelsesbestemmelser på  

 EF-niveau.
Medlemsstaterne fastlægger de miljøfølsomme områder og de særlige  

 programmer, som derefter skal godkendes af Kommissionen.
 Ordningen vedrørende de miljøfølsomme områder gælder i lighed med  

 ekstensiveringsordningen i en tre-årig forsøgsperiode.
d.
Skovbrugsforanstaltninger Efter rådsforordning 797/85 kan der ydes støtte til tilplantning med skov  

 og til en række andre skovbrugsforanstaltninger.
Det er efter forordningen en  

 forudsætning, at tilskudsmodtager har landbrug som hovederhverv.
 For at fremskynde yderligere skovtilplantning er modtagerkredsen ved  

 ændringsforordningerne udvidet til også at omfatte landmænd, der modtager  

 støtte efter ekstensiverings- eller udtagningsordningen, uanset hovederhverv.  

 Samtidig er det refusionsberettigede maksimum ved tilplantning med skov  

 forhøjet til 1.800 ECU (ca. 15.750 kr.) pr. hektar.
 EUGFL refunderer for Danmarks vedkommende 25 pct. af udgifterne inden for  

 visse grænser.
 Denne ordning løber over samme periode som de øvrige foranstaltninger i  

 rådsforordning 797/85, d.v.s. indtil udgangen af 1994.
e.
Støtte i bjergområder og ugunstigt stillede områder Som led i de socio-strukturelle foranstaltninger er der gennemført visse  

 ændringer af ordningen vedrørende støtte i bjergområder og ugunstigt stillede  

 områder.
Ordningen er ikke indført i Danmark.
3. Struktur- og Planudvalgets delbetænkninger for så vidt angår  

 gennemførelsen af de socio-strukturelle foranstaltninger Landbrugsministeren nedsatte den 25. marts 1987 Struktur- og Planudvalget,  

 der bl.a. skulle udarbejde oplæg til gennemførelsen af EF's  

 socio-strukturelle foranstaltninger i Danmark.
 Udvalget har i 1987 afgivet 1. delbetænkning (betænkning nr. 1122 om  

 gennemførelsen af EF's socio-strukturelle foranstaltninger i Danmark) og i  

 1988 2. delbetænkning (betænkning nr. 1145 om opfølgning af  

 marginaljordsstrategien i Landbrugsministeriets lovgivning m.v.).
a.
Omstillingsordning Udvalget har ikke behandlet omstillingsordningen.
b.
Ekstensiveringsordningen Struktur- og Planudvalget har anbefalet, at ekstensiveringsordningen  

 indføres uden nogen begrænsning i det geografiske anvendelsesområde.  

 Ordningen skal betragtes som et tilbud, der kan benyttes af alle jordbrugere.
 På grund af ændringen af ekstensiveringsordningen har udvalgets  

 overvejelser om ekstensivering på grundlag af arealreduktioner ikke længere  

 betydning for ordningens gennemførelse, hvorimod en række af udvalgets  

 synspunkter vil kunne lægges til grund ved gennemførelsen af  

 udtagningsordningen.
 For så vidt angår beregning af støtten til ekstensivering af  

 kornproduktion har udvalget anbefalet en ordning baseret på et sæt generelle  

 støttesatser, der differentieres på grundlag af det tidligere udbytteniveau  

 på de ekstensiverede arealer.
På oksekødsområdet har udvalget peget på, at oksekødsproduktionen i EF  

 forventes at falde i de kommende år på grund af Rådets beslutninger om  

 begrænsninger i mælkeproduktionen.
På denne baggrund og på grund af  

 usikkerheden om gennemførelsesbestemmelsernes indhold har udvalget ikke  

 foreslået en konkret ekstensiveringsmetode for oksekødsproduktionen.
 Udvalget har overvejet ekstensivering ved nedsættelse af antallet af de  

 spæde tyrekalve, der indgår i produktionen, omlægning af produktionen af  

 ungtyrekød til kalvekødsproduktion og overgang til ekstensiv studeproduktion.
 En ordning med overgang fra mælkeproduktion til oksekødsproduktion fra  

 ammekøer med en samtidig reduktion af koantallet anbefales undersøgt nærmere.
 Udvalget har ikke peget på konkrete ekstensiveringsmåder for oksekød, men  

 har anbefalet, at der gives mulighed for at kombinere flere  

 ekstensiveringsmåder på den enkelte bedrift.
c.
Støtte i miljøfølsomme områder Det har været Struktur- og Planudvalgets opfattelse, at ordningen skal  

 anvendes i områder, hvor beskyttelsesinteresserne har en sådan karakter og  

 prioriteres så højt, at det er ønskeligt at supplere eventuelle generelle  

 reguleringer eller andre foranstaltninger med det særlige tilbud, som  

 ordningen indeholder.
Grundlaget for ordningen er udpegning af områder og udarbejdelse af  

 programmer for områdernes anvendelse, hvori det angives, hvilke særlige  

 natur- og miljøinteresser, der skal tilgodeses.
Det har været udvalgets  

 opfattelse, at den eksisterende planlægning er tilstrækkeligt grundlag for at  

 gennemføre områdeudpegningen, og at amtsrådet efter statslige retningslinier  

 og efter forhandling med primærkommunerne skal stå for denne udpegning.  

 Amtsrådet kan prioritere de udpegede områder.
 Udvalget har konkret foreslået, at ordningen skal medvirke til:
- at bevare ekstensivt dyrkede arealer, f.eks. strandenge, overdrev og  

 ferske enge, - at beskytte vandløbs- og sønære arealer, som er oplande til særligt  

 følsomme recipienter og - at beskytte områder, der er særligt følsomme over for intensiv  

 landbrugsdrift, f.eks. over visse særligt sårbare grundvandsressourcer, og at dette bør fremgå af de statslige udmeldinger.
 Udvalget har foreslået, at den endelige afgrænsning af de miljøfølsomme  

 områder fastlægges i et landsplandirektiv.
 Programmet for det enkelte område udgør grundlaget for aftaler mellem det  

 offentlige og den enkelte jordbruger eller sammenslutning af jordbrugere.  

 Programmerne, der udarbejdes af amtskommunen (eller primærkommunen) i snævert  

 samarbejde med de berørte jordbrugere, skal kunne sætte den enkelte  

 jordbruger i stand til at vurdere konsekvenserne af at indgå en aftale under  

 programmet.
 Udvalget har anbefalet at lade amts- og/eller primærkommunerne deltage i  

 støtteordningens finansiering.
d.
Skovbrugsforanstaltninger Udvalget har bl.a. overvejet vilkårene for støtte til private  

 tilplantninger samt koblingen mellem en udpegning af tilplantningsområder  

 m.v. i regionplanlægningen og anvendelsen af offentlige midler til fremme af  

 tilplantningsaktiviteten.
 Udvalget har fundet, at det som vilkår for støtte til de enkelte  

 tilplantninger må kræves:
- at arealet pålægges tinglyst fredskovspligt, dog således, at ejeren ved  

 nytilplantninger sikres en fortrydelsesret inden for de første 10 år efter  

 tilplantningen, med mindre tilplantningen er etableret for at forbedre  

 arronderingen af eksisterende fredskov, - at der etableres skovbryn - fortrinsvis bestående af løvtræer og buske,  

 og - at der udarbejdes en tilplantningsplan.
 Udvalget har foreslået, at der gennemføres en skovplanlægning med tre  

 områdekategorier, nemlig skovrejsningsområder, områder inden for hvilke  

 tilplantning er uønsket, og den øvrige del af det åbne land.
Udvalget har anbefalet, at der skal kunne ydes tilskud til  

 nytilplantninger og arronderingstilplantninger i skovrejsningsområder, og at  

 der ikke ydes støtte til tilplantninger i områder, hvor tilplantning er  

 uønsket.
Med hensyn til de øvrige områder har udvalget anbefalet støtte til  

 arronderingstilplantninger og diskuteret forskellige modeller for etablering  

 af en kobling mellem skovplanlægning og støtte til nytilplantninger.
 Udvalget har i øvrigt fundet, at der ikke bør ydes støtte til etableringen  

 af juletræ- og pyntegrøntkulturer.
 Udvalget har ikke foreslået konkrete støttesatser, men har anbefalet, at  

 støtten differentieres efter skovenes arronderingsforhold, og at  

 støttesatserne fastlægges, således at tilplantninger med løvtræ gøres  

 økonomisk mere attraktive end nåletrætilplantninger, hvis der ønskes en  

 forøgelse af løvtræandelen i støttede tilplantninger.
 For så vidt angår administrationen af tilskud til tilplantning efter  

 forbedringsloven har udvalget anbefalet, at de nærmere retningslinier samt de  

 nærmere vilkår for støtte, herunder generelle krav med hensyn til  

 træartsvalg, skovbryn m.v., fastlægges af Landbrugsministeriet i samarbejde  

 med Miljøministeriet.
4. Lovforslagets formål Med lovforslaget tilsigtes i Danmark at gennemføre EF's udtagnings-,  

 ekstensiverings- og omstillingsordninger, ordningen vedrørende støtte i  

 miljømæssigt følsomme områder og udbygningen af støtteordningen vedrørende  

 skovbrugsforanstaltninger på jordbrugsbedrifter.
 Forslaget tilsigter endvidere gennem en udbygning af mulighederne for at  

 yde tilskud til privat tilplantning med skov at medvirke til en forøgelse af  

 det samlede skovareal i Danmark.
 Endelig foreslås lovens bestemmelser om støtte til forbedring af  

 skovarealer udtaget, idet reglerne om støtte til sådanne foranstaltninger vil  

 blive samlet i et kommende forslag om revision af skovstøtteordningen.
 Ifølge præamblerne til ændringsforordningerne nr. 1760/87 og 1094/88 er  

 formålet med udtagnings-, ekstensiverings- og omstillingsordningerne at  

 tilskynde landbrugerne til at gennemføre produktionsændringer, der kan  

 bidrage til tilpasningen af de forskellige produktionssektorer til  

 markedsbehovene, særlig sektorerne med overskudsproduktion, ligesom disse  

 ordninger vil kunne have positive miljømæssige virkninger.
Ordningen vedrørende de miljømæssigt følsomme områder tilsigter først og  

 fremmest at tilskynde landbrugerne til at indføre eller opretholde  

 produktionsmetoder, som er forenelige med de øgede krav til miljøbeskyttelse  

 eller bevarelse af naturen.
I begrundelsen for ordningen fremhæves imidlertid  

 også, at ordningen vil kunne yde et bidrag til, at målene i den fælles  

 landbrugspolitik nås med hensyn til genoprettelse af ligevægten på markedet  

 for visse landbrugsprodukter.
I begrundelsen for skovbrugsforanstaltningerne i forordning 797/85 anføres  

 det, at markedssituationen for landbrugsprodukter gør det nødvendigt, at  

 landbrugsforanstaltningerne suppleres med visse særlige  

 skovbrugsforanstaltninger.
Det fremhæves samtidig, at  

 skovbrugsforanstaltninger kan bidrage til bevarelse og forbedring af  

 jordbunden, dyrelivet og plantevæksten, samt overflade- og grundvandsystemet  

 og til landbrugsarealernes produktivitet.
 Ved tilrettelæggelsen af den danske gennemførelse af de nævnte ordninger  

 vil der blive lagt vægt på den beskrevne dobbelte målsætning.
 Lovforslaget må ses i sammenhæng med de initiativer, der i de seneste år  

 er taget med henblik på beskyttelse af natur- og miljøinteresserne.  

 Handlingsplanen mod forureningen af det danske vandmiljø med næringssalte og  

 den samlede strategi for marginaljorder henviser til EF's socio-strukturelle  

 foranstaltninger som midler, der vil indgå i gennemførelsen af planerne.
Det må forventes, at de driftsomlægninger, der følger af gennemførelsen af  

 ordningen vedrørende de miljømæssigt følsomme områder og ordningerne  

 vedrørende nedsættelse af produktionen, vil medvirke til at nedbringe  

 forbruget af kvælstof og bekæmpelsesmidler i jordbruget.
Denne virkning  

 forventes at blive særlig udtalt i de områder, der er beliggende langs  

 vandløb og omkring søer og moser (beskyttelsesbræmmer).
 Det må endvidere forventes, at en betydelig del af kommende marginale  

 jorder vil opstå i områder, der kan forventes udpeget som miljømæssigt  

 følsomme områder, ligesom der kan forventes et vist sammenfald mellem  

 marginaljorder og anvendelsen af lovforslagets  

 skovtilplantningsforanstaltninger.
På denne baggrund er lovforslaget et væsentligt element i gennemførelsen  

 af marginaljordsstrategien.
Det bemærkes herved, at ikke mindst de midler,  

 herunder forvaltningskontrakten, som tænkes bragt i anvendelse inden for de  

 miljømæssigt følsomme områder, vil kunne yde et væsentligt bidrag til  

 bevarelsen og genopretningen af natur- og landskabstyper samt til  

 beskyttelsen af vådområder.
Specielt for så vidt angår beskyttelsen af  

 vådområderne, vil der blive lagt vægt på at sikre etableringen af  

 dyrkningsfri bræmmer eller græsningszoner langs vandløb og omkring søer og  

 moser.
Dette sigte vil blive søgt opfyldt dels gennem udformningen af  

 retningslinierne for udpegningen af de miljøfølsomme områder, dels gennem  

 aftalerne med de enkelte jordbrugere.
Der vil således som led i aftalerne  

 kunne fastsættes bestemmelser om omfanget og karakteren af sprøjtning,  

 gødskning og jordbehandling i bræmmerne.
 Gennemførelsen af de foreslåede bestemmelser om støtte til  

 skovtilplantning er endvidere et element i opfølgningen af skovpolitisk  

 udvalgs betænkning (nr. 1090) »En fremtidig skovpolitik« og af den  

 skovpolitiske redegørelse.
 Det bemærkes herved, at forslaget som anført ikke blot tilsigter at  

 gennemføre de ændrede bestemmelser vedrørende skovtilplantning i  

 effektivitetsforordningen, men også at udbygge mulighederne for at yde støtte  

 til tilplantninger med henblik på at øge skovarealet i Danmark.
Det er ved udformningen af forslaget forudsat, at der i lovene om lands-  

 og regionplanlægning indarbejdes bestemmelser om udpegning af  

 interesseområder for skovtilplantning.
Lovforslag herom vil på baggrund af  

 Struktur- og Planudvalgets 2. delbetænkning blive udarbejdet af  

 miljøministeren.
Støtte inden for rammerne af effektivitetsforordningen er underkastet en  

 række begrænsninger.
Støtte til større private tilplantninger forudsætter  

 derfor, at der skabes muligheder ud over EF's tilplantningsbestemmelser, og  

 det er fundet mest hensigtsmæssigt at samle reglerne om støtte til  

 tilplantning i forbedringsloven.
Det tilføjes, at det er hensigten at fremsætte forslag til en  

 skovstøttelov, der kan afløse lov nr. 476 af 14. september 1977 om tilskud  

 til produktions-, beskæftigelses- og miljøfremmende foranstaltninger i det  

 private skovbrug.
De hidtige bestemmelser i forbedringsloven om støtte til  

 forbedring af skovarealer m.v., der endnu ikke er udmøntet, vil ved den  

 lejlighed blive indarbejdet i skovstøtteloven.
Regeringen vil endvidere fremsætte forslag om en skovlov, om lov om støtte  

 til naturbevaring, naturgenopretning, statslig skovtilplantning og  

 friluftsliv og om lov om ændring af lov om naturfredning.
Gennem denne række  

 af lovforslag på Miljøministeriets og Landbrugsministeriets områder etableres  

 et koordineret og indbyrdes afstemt retsgrundlag for en offentlig indsats med  

 henblik på at fremme skovtilplantningen og forbedre skovarealets tilstand.  

 Private tilplantninger vil herefter kunne støttes gennem forbedringsloven.  

 Produktions-, miljøfremmende og andre forbedringsforanstaltninger i  

 eksisterende skovarealer vil kunne støttes på grundlag af bestemmelserne i  

 den kommende skovstøttelov.
Fremme af løvskovsarealet i forbindelse med  

 genplantninger i eksisterende fredskovsområder vil kunne støttes på grundlag  

 af bestemmelserne i skovloven, og statslig skovrejsning vil kunne fremmes  

 gennem loven om støtte til naturbevaring, naturgenopretning, statslig  

 skovtilplantning og friluftsliv.
Hertil kommer, at småtilplantninger uden  

 forstligt erhvervsmæssigt sigte kan fremmes gennem Landbrugsministeriets  

 vildtplantningsordning, at etableringen af læhegn, der også har betydning som  

 levesteder for flora og fauna, vil blive fremmet gennem  

 læplantningsordningen, der foreslås revideret, og at rådgivningsindsatsen  

 inden for det private skovbrug vil blive styrket gennem det forslag til lov  

 om tilskud til konsulentvirksomhed inden for skovbruget, som regeringen agter  

 at fremsætte snarest.
Da der er tale om at indføre ordninger, der ikke tidligere har været  

 anvendt i Danmark, og da EF-Kommissionens gennemførelsesbestemmelser for  

 ekstensiverings- og omstillingsordningerne endnu ikke foreligger, har  

 lovforslaget på en række punkter karakter af rammebestemmelser.
Det bemærkes  

 i denne forbindelse, at det antages, at der kan opstå behov for løbende  

 tilpasninger af ordningerne i lyset af indvundne erfaringer, ligesom  

 udviklingen i landbrugets pris- og omkostningsforhold kan gøre det nødvendigt  

 at justere tilskudssatser m.m.
5. Lovforslagets statsfinansielle virkninger I tabel 1 er vist et skøn over udgifterne til tilskud ved gennemførelse af  

 lovens foranstaltninger.
Skønnet er behæftet med stor usikkerhed, da der som  

 ovenfor nævnt er tale om at indføre helt nye ordninger, hvor der ikke er  

 erfaringer at bygge på.
a.
Støtte til produktionsnedsættelse Fastsættelsen af støtten til produktionsnedsættelse er vanskelig, da der  

 ikke foreligger erfaringer med en sådan støtte.
Som beregningsforudsætning er  

 det lagt til grund, at støttesatsen vil blive af størrelsesordenen 1.200 kr.  

 pr. ha kornareal, i de tilfælde hvor arealerne tages ud af produktion med  

 henblik på braklægning uden for omdriften.
 Støttesatsen vil som omtalt i bemærkningerne til den foreslåede § 20c  

 blive differentieret under hensyn til anvendelsen af det udtagne areal.  

 Anvendes arealet således til ekstensiv husdyrhold, er der i beregningerne  

 anvendt en præmie af størrelsesordenen 700 kr.
På grundlag af foreliggende oplysninger om udbytter og om jordbrugernes  

 forventede reaktion på forskellige støttesatser forventes det, at de anførte  

 præmier vil medføre, at 60.000-70.000 ha agerjord i årene 1989-1992 gradvis  

 vil blive taget ud af hidtidig produktion.
En mindre del af dette areal  

 forventes at overgå til ekstensivt husdyrhold.
For så vidt angår støtte til produktionsnedsættelse af oksekød er der som  

 nævnt ovenfor i de almindelige bemærkninger om baggrunden for forslaget endnu  

 ikke fastlagt et nøjagtigt indhold af ordningen.
Ved beregningen af de  

 statsfinansielle konsekvenser er det forudsat, at den gennemsnitlige årlige  

 præmie er 800 kr. pr. dyr, og at der i 1989 forventes udbetalt ca. 6.000  

 præmier og fra 1990 årligt ca. 12.000 præmier.
Det er forbundet med betydelig usikkerhed at skønne over ordningens  

 anvendelse.
I forbindelse med ordningens gennemførelse kan det derfor ikke  

 udelukkes, at der i lyset af erfaringerne må fastsættes andre støttesatser  

 end her forudsat.
 Det bemærkes, at støtten udbetales årligt i den periode på mindst 5 år,  

 hvor jordbrugeren har påtaget sig forpligtelsen til at nedsætte produktionen.
b.
Støtte i miljøfølsomme områder Det er ved beregningerne forudsat, at amtskommunerne udpeger ca. 4 pct. af  

 landbrugsarealerne som miljøfølsomme områder.
Det forventes, at der vil blive  

 indgået aftaler, der dækker 25 pct. af disse arealer, svarende til 28.000 ha,  

 der i løbet af en overgangsfase gradvis vil blive omfattet af ordningen.
I beregningerne er der forudsat en præmiesats på 850 kr. pr. ha.
Denne  

 sats svarer omtrentlig til det maksimale EF-refusionsberettigede beløb på 100  

 ECU pr. ha.
Af disse 850 kr. betaler amtskommunen 15 pct., EUGFL 25 pct. og  

 staten 60 pct.
Herudover kan amtsrådene yde supplerende tilskud, jf.  

 nedenfor.
 Som foran anført vil der blive lagt særlig vægt på, at der inden for  

 rammerne af ordningen vedrørende de miljøfølsomme områder etableres  

 beskyttelsesbræmmer langs vandløb og omkring søer og moser.
c.
Skovtilplantning På længere sigt stiles mod en årlig nytilplantning af 2-3.000 ha skov i  

 privat regi, men da fornødent plantemateriale af tilfredsstillende kvalitet  

 tidligst vil kunne fremskaffes i løbet af nogle år, er der i årene 1989 og  

 1990 kun regnet med en nytilplantning af henholdsvis 1.000 og 2.000 ha.
I  

 beregningerne er løvtræandelen for alle årene forudsat at være 20 pct.
Det er  

 herved lagt til grund, at en forholdsvis stor del af tilplantningerne vil ske  

 på jorder af ringe bonitet, hvor løvtræsandelen vil være begrænset.
 Da en stor del af de forventede tilplantninger vil kunne få støtte helt  

 eller delvis inden for EF-tilplantningsordningens rammer, er det ved  

 beregningerne af de statsfinansielle virkninger lagt til grund, at kun ca.  

 1/4 af den samlede tilplantningsstøtte fuldt ud må finansieres nationalt.
Ved beregningen af de statsfinansielle virkninger er det forudsat, at  

 incitamentet til gennemførelse af tilplantninger i et sådant omfang vil kunne  

 tilvejebringes med et tilskud på gennemsnitlig 8.000 kr. pr. ha, svarende til  

 60 pct. af tilplantningsomkostningerne, der skønsmæssigt vil andrage 10.000  

 kr. pr. ha for nåletræ- og 25.000 kr. pr. ha for løvtrætilplantninger.  

 Tilplantningsomkostningerne omfatter planteindkøb, fremmed arbejdsløn og  

 maskinomkostninger m.v.
Som det fremgår af bemærkningerne til de enkelte  

 bestemmelser, tænkes tilskuddet differentieret bl.a. med henblik på særligt  

 at fremme velarronderede tilplantninger og tilplantninger inden for de gennem  

 regionplanlægningen fastlagte skovrejsningsområder.
 Da der er tale om en ordning, hvor skønnet over tilskuddenes effekt er  

 forbundet med stor usikkerhed, kan det blive nødvendigt at ændre  

 støttesatserne.
 Tabel 1. Udgifter til tilskud.
 I perioden 1993-95 forventes udgiftsniveauet at være som i 1992.
 EUGFL refunderer mellem 25 og 50 pct. af udgifterne, dog ikke af  

 udgifterne til national støtte til tilplantning med skov.
6. Lovforslagets administrative konsekvenser Administrationen af de foreslåede foranstaltninger vil blive henlagt til  

 Jordbrugsdirektoratet i samarbejde med Landbrugsministeriets departement.
Til  

 de generelle opgaver i departementet omfattende alle områderne vil der medgå  

 1 årsværk (AC).
I tabel 2 er vist en oversigt over statens personalebehov ved  

 administrationen af ordningerne.
De viste årsværk indgår på FL 1988 i  

 bevillingslønramme øvrige.
Administrationens omfang og karakter nødvendiggør  

 oprettelse af en stilling som kontorchef i bevillingslønramme 36 i  

 Jordbrugsdirektoratet til at varetage overordnede og koordinerende opgaver.
Produktionsnedsættelse EF's strukturstøtteordninger og erhvervsfremmeordninger administreres i  

 dag af Jordbrugsdirektoratet, og det er hensigten, at administrationen af  

 produktionsnedsættelsesordningerne skal koordineres med disse ordninger i  

 Jordbrugsdirektoratet.
Ansøgninger og nødvendige erklæringer m.v. i henhold  

 til ordningerne indhentes og udfyldes af jordbrugeren i samarbejde med  

 jordbrugets konsulenter, hvorefter ansøgningen indsendes til  

 Jordbrugsdirektoratet.
 Til brug ved behandlingen af ansøgninger, bevilling og udbetaling af  

 tilskud m.v. vil der medgå 6 årsværk (2 AC og 4 HK).
I henhold til Kommissionens gennemførelsesbestemmelser skal kontrollen med  

 udtagningsordningen som minimum omfatte en stikprøvekontrol hos mindst 5 pct.  

 af støttemodtagerne.
Da arealanvendelsen på den enkelte bedrift skal fremgå  

 af sædskifte- og gødningsplanerne, vil kontrollen kunne gennemføres på dette  

 grundlag, kombineret med besigtigelse af de arealer, der er omfattet af en  

 aftale om produktionsnedsættelse.
Tilsyn- og kontrol vedrørende udtagningsordningen vil derfor  

 hensigtsmæssigt kunne henlægges til Statens Plantetilsyn, der allerede har  

 kontrolopgaver vedrørende økologisk jordbrug, grønne marker og sædskifte- og  

 gødningsplaner.
Til de nye opgaver forventes at medgå 2 årsværk  

 (kontrollører).
 Kommuner og amtskommuner vil ikke blive inddraget i administrationen af  

 ordningen, men skal underrettes om indgåede aftaler.
Skovtilplantning Det er hensigten, at tilskudsordningen vedrørende skovtilplantning skal  

 administreres af Jordbrugsdirektoratet.
Ansøgning skal udarbejdes af  

 jordbrugeren i samarbejde med særligt udpegede skovbrugskonsulenter.  

 Afgørelse om bevilling af støtte træffes af Jordbrugsdirektoratet.
De nærmere  

 retningslinier for administrationen af tilplantningsstøtten vil på baggrund  

 af Struktur- og Planudvalgets 2. delbetænkning blive fastlagt af  

 Landbrugsministeriet i samarbejde med Miljøministeriet.
Der vil blive  

 tilstræbt en enkel og smidig administration, som med udgangspunkt i  

 regionplanlægningens områdeudpegning i videst mulig omfang baseres på  

 anvendelsen af generelle regler frem for konkrete vurderinger.
 Til brug ved behandlingen af ansøgninger m.v. vil der medgå 3 årsværk (1  

 AC og 2 HK).
Miljøfølsomme områder Ordningen med tilskud til jordbrug i miljøfølsomme områder vil regionalt  

 blive administreret af amtsrådene.
Disse skal efter forhandling med  

 primærkommunerne udpege områder som potentielle tilskudsområder, indgå  

 aftaler med ejere og forpagtere og udbetale tilskuddet.
Inden for den enkelte amtskommunes andel af den statslige bevilling kan  

 endvidere primærkommunerne efter forhandling med amtsrådene indgå aftalerne  

 og udbetale tilskuddet.
Den statslige refusion vil dog ske til  

 amtskommunerne.
 Den centrale administration af ordningen vedrørende miljøfølsomme områder  

 vil ske i Jordbrugsdirektoratet, og til dette arbejde vil der medgå 2 årsværk  

 (1 AC og 1 HK).
Informationsaktiviteter, statistisk og administrativ registrering Til brug ved administrationen af ordningerne skal der opbygges et samlet  

 EDB-register i Jordbrugsdirektoratet, jf. tabel 3. Derudover er det tanken at  

 iværksætte særlige initiativer med henblik på information til jordbrugerne om  

 de nye tilbud.
Tabel 2. Statens personalebehov 1988 1989 1990 1991 1992 (BO1) (BO2) (BO3) Årsværk:
Departementet 1 1 1 1 1 Jordbrugsdirektoratet Produktionsnedsættelse 2 6 6 6 6 Skovtilplantning -  

 3 3 3 3 Miljøfølsomme områder - 2 2 1 1 Statens Plantetilsyn - 2 2 2 2  

 Statslig ressourcebehov ialt (årsværk) 6 14 14 13 13 I tabel 3 er vist de statslige udgifter ved lovens administration.  

 Udgifterne skal afholdes udover de til loven afsatte tilskudsmidler.
Tabel 3. Statens udgifter til administration Mill. kr.
7. Lovforslagets konsekvenser for de kommunale myndigheder Amtskommunerne og kommunerne inddrages i ordningen vedrørende støtte i  

 miljøfølsomme områder.
Amtskommunerne skal således afholde 15 pct. af de  

 ordinære tilskud, jf. tabel 1.
Amtskommunerne vil endvidere have udgifter i det omfang, de vælger at yde  

 supplerende tilskud.
Amtsrådsforeningen skønner, at amtskommunernes  

 omkostninger til de supplerende tilskud i årene 1989-1992 vil udgøre  

 henholdsvis 13,8, 8,8 og 8,8 mill. kr.
 Amtskommunernes administration af ordningen (incl. områdeudpegningen)  

 skønnes af Amtsrådsforeningen at medføre et personalebehov på 7  

 sagsbehandlere pr. år i de første 4 år svarende til en årlig udgift på 2,6  

 mill. kr.
 Amtskommunernes udgifter forudsættes kompenseret i overensstemmelse med  

 det udvidede totalbalanceprincip.
8. Notifikation Lovforslaget skal notificeres for EF-Kommissionen.
9. Høring Lovforslaget har været forelagt for De danske Landboforeninger, Danske  

 Husmandsforeninger, Tolvmandsforeningerne, Dansk Erhvervsgartnerforening,  

 Dansk Skovforening, De Danske Skovdyrkerforeninger, Det danske Hedeselskab,  

 Danmarks Naturfredningsforening, Kommunernes Landsforening,  

 Amtsrådsforeningen i Danmark, Hovedstadsrådet og Det økologiske Jordbrugråd.
Bemærkninger til lovforslagets enkelte bestemmelser Til § 1, nr. 3 De gældende regler i kapitel 7 om tilskud til skovbrugsforanstaltninger er  

 ikke blevet udmøntet i nærmere gennemførelsesbestemmelser, idet man har  

 afventet overvejelserne fra det af landbrugsministeren nedsatte skovpolitiske  

 udvalg, jf. betænkning nr. 1090 »En fremtidig skovpolitik«, samt  

 vedtagelsen af EF's socio-strukturelle foranstaltninger.
 De foreslåede bestemmelser om tilplantningsstøtte skal ses i sammenhæng  

 dels med EF's tilplantningsordning, dels med ønsket om at øge  

 skovtilplantningen i Danmark med udgangspunkt i lands- og regionplanlægningen  

 og ønsket om at forbedre arronderingen af eksisterende fredskov.
Gennemførelsen af de ændrede tilplantningsregler i EF's socio-strukturelle  

 foranstaltninger åbner mulighed for at yde støtte til skovtilplantning på  

 visse jordbrug, der helt eller delvis overgår til skovdrift som alternativ  

 til hidtidig produktion.
Med undtagelse af områder, hvor tilplantning i  

 henhold til regionplanlægningens områdeudpegning er uønsket, har ordningen et  

 generelt sigte.
Tilskuddet agtes dog differentieret, således at  

 skovtilplantning i særlig grad fremmes i skovrejsningsområderne.
I overensstemmelse med ændringen af artikel 20 i forordning 797/85  

 foreslås det herefter, at ejere eller forpagtere af jordbrugsejendomme ikke  

 blot kan få støtte til tilplantning, hvis de har jordbrug som hovederhverv,  

 men også hvis de i medfør af den foreslåede § 20 c modtager støtte til  

 nedsættelse af produktionen på de arealer, der tilplantes med skov.
Det  

 bemærkes, at kravet om hovederhverv, der er fastlagt i forordning 797/85,  

 ikke har betydning for anden lovgivning.
 Inden for de i forordningen angivne maksima for de refusionsberettigede  

 omkostninger vil en del af den danske stats udgifter til støtte til  

 tilplantninger, der opfylder de anførte betingelser, kunne refunderes.
Det anses imidlertid for hensigtsmæssigt gennem et tilskud fra det  

 offentlige at medvirke til at forbedre arronderingen af eksisterende  

 fredskove og at øge skovtilplantningen i skovrejsningsområder, også selv om  

 betingelserne i henhold til EF's tilplantningsordning ikke måtte være  

 opfyldt.
Forslaget åbner derfor mulighed for at yde støtte i sådanne  

 tilfælde, uanset at udgifterne ikke er refusionsberettigede.
Som udgangspunkt for administrationen af den foreslåede  

 tilplantningsstøtteordning forudsættes det, at der som anført gennemføres en  

 udpegning af interesseområder for skovtilplantning som led i lands- og  

 regionplanlægningen.
Denne planlægning kan navnlig baseres på  

 landbrugsplanlægningen og fredningsplanlægningen.
 Med henblik på i særlig grad at fremme tilplantninger, der forbedrer  

 arronderingen af fredskove og nytilplantninger i skovrejsningsområderne,  

 foreslås tilplantningsstøtten differentieret, således at støtte ydes med en  

 højere sats i disse tilfælde, end den sats der vil blive anvendt ved  

 nytilplantniger, der inden for rammerne af EF's tilplantningsordning  

 gennemføres uden for skovrejsningsområderne.
 I områder, der i lands- og regionplanlægningen udpeges som områder, hvor  

 enhver skovtilplantning er uønsket, vil der ikke blive ydet støtte til  

 tilplantning.
Det bemærkes i øvrigt, at tilplantning af landbrugsejendomme maksimalt kan  

 omfatte 25 pct., dog højst 25 ha af den del af ejendommen, der ikke var  

 tilplantet inden 1. august 1973. Landbrugsministeren kan dog fastsætte regler  

 om skovplantning i videre omfang, jf. landbrugslovens § 7a.
Denne beføjelse  

 agtes i overensstemmelse med Struktur- og Planudvalgets anbefalinger anvendt  

 inden for skovrejsningsområderne.
Ved en tilrettelæggelse af tilplantningsordningen efter disse  

 retningslinier antages det, at ordningen først og fremmest vil være et  

 incitament ved tilplantninger i skovrejsningsområder og ved mindre  

 tilplantninger på ringere jorder, hvorimod ordningen kun i begrænset omfang  

 vil fremme tilplantninger på de gode landbrugsjorder, som primært må  

 forbeholdes egentlig jordbrugsdrift.
Det er imidlertid hensigten at følge  

 udviklingen nøje, således at der vil kunne gribes ind gennem justeringer af  

 ordningens tilrettelæggelse, hvis disse forudsætninger viser sig ikke at  

 holde stik.
Det er tanken, at de foreslåede tilskudsmuligheder skal reserveres for  

 skovtilplantning med henblik på egentlig langsigtet skovdrift.
Ved  

 administrationen af ordningen vil der blive stillet krav om, at der efter  

 skovlovens regler lyses fredskovspligt på det tilplantede areal for  

 herigennem at sikre den langsigtede drift, og at støttemidlerne anvendes i  

 overensstemmelse med det tilsigtede formål.
Det er dog hensigten for så vidt  

 angår støtte til etablering af ny skov at indføre en 10 års fortrydelsesret,  

 således at en jordbruger inden for 10 år fra støttens udbetaling kan beslutte  

 sig til at fjerne tilplantningen mod at tilbagebetale støtten.
Ved  

 tilbagebetalingen må der i givet fald svares et rentetillæg for at undgå, at  

 støtten anvendes som billig finansiering af tilplantninger i kort omdrift.
Det er ikke hensigten at støtte tilplantning med henblik på pyntegrønt- og  

 juletræproduktion i kort omdrift, men sådanne tilplantninger vil dog kunne  

 indgå som en del af et tilplantningsprojekt, hvis ikke der herved lægges  

 hindringer for lysning af fredsskovspligt.
Som vilkår for  

 tilplantningsstøtten vil der blive stillet krav om, at tilplantning sker i  

 overensstemmelse med en forstligt forsvarlig tilplantningsplan, der er  

 udarbejdet i samarbejde med en efter § 21 udpeget særlig sagkyndig.
Planerne  

 skal bl. a. indeholde oplysninger om arealstørrelse og placering,  

 produktions- og miljøforhold, tidsfølge for tilplantningen samt træartsvalg  

 og -sammensætning.
Der vil ikke blive ydet støtte til tilplantninger under 2  

 ha.
Ved fastsættelsen af tilskuddets størrelse vil der, udover det om  

 tilplantninger i skovrejsningsområder og tilplantninger, der forbedrer  

 arronderingen af fredskove, anførte, i overensstemmelse med Struktur- og  

 Planudvalgets anbefalinger blive lagt vægt på at fremme velarronderede  

 nytilplantninger og anvendelsen af løvtræer i tilplantningerne.
Tilskuddet  

 forventes fastsat, således at det gennemsnitlige tilskud i  

 skovrejsningsområder vil udgøre ca. 60 pct. af tilskudsgrundlaget.
 Ved fordelingen af de støttemidler, der afsættes på de årlige finanslove,  

 vil midlernes anvendelse i øvrigt blive prioriteret, således at  

 velarronderede tilplantninger og tilplantninger inden for  

 skovrejsningsområder i særlig grad fremmes.
 Ordningens administration vil blive endeligt tilrettelagt i  

 overensstemmelse med anbefalingerne i Struktur- og Planudvalgets 2.  

 delbetænkning.
Til den foreslåede § 20 a Med forslaget søges muligheden for at yde en delvis EF-finansieret støtte  

 til fremme af miljøvenlige jordbrugsproduktionsmetoder i miljøfølsomme  

 områder udnyttet på en sådan måde, at der herigennem bidrages væsentligt til  

 virkeliggørelsen af regeringens planer og strategier på området  

 landbrug/miljø.
Med henblik på at sikre en snarlig anvendelse af den 3-årige  

 forsøgsordning foreslås det, at udpegningen af de miljøfølsomme områder  

 foretages som led i regionplanlægningen af amtsrådene efter forhandlig med  

 primærkommunerne, og på grundlag af de i de almindelige bemærkninger, pkt.  

 3c, nævnte retningslinier samt på baggrund af retningslinier, der er udstedt  

 af landbrugsministeren efter forhandling med miljøministeren.
Som anført  

 under de almindelige bemærkninger vil der blive lagt vægt på, at hensynet til  

 etableringen af beskyttelsesbræmmer langs vandløb og omkring søer og moser i  

 særlig grad tilgodeses ved udpegningen af de miljøfølsomme områder.
De af amtsrådene udpegede miljøfølsomme områder indsendes til  

 Miljøministeriet i henhold til lov om lands- og regionplanlægning.
De  

 indkomne områdeudpegninger med tilhørende dokumentation for de enkelte  

 områders miljøfølsomhed og forslag til overordnede programmer for områdernes  

 anvendelse oversendes til Landbrugsministeriet, der forelægger områderne og  

 programmerne for EF-Kommissionen med henblik på godkendelse af, at tilskud i  

 områderne kan refunderes af EUGFL.
 Den endelige afgrænsning af de områder, hvor støtteordningen kan bringes i  

 anvendelse, fastlægges første gang i et landsplandirektiv efter lands- og  

 regionplanlovens § 4 af miljøministeren efter forhandling med  

 landbrugsministeren.
Inden for de således udpegede områder vil den enkelte jordbruger kunne  

 indgå en forvaltningskontrakt med amtsrådet.
Efter aftale med amtsrådet vil  

 primærkommunen kunne indgå kontrakten på amtsrådets vegne.
Ved  

 forvaltningskontrakten forpligter den pågældende jordbruger sig til i en  

 periode på mindst 5 år at tilrettelægge driften i overensstemmelse med det  

 aftalte detailprogram.
Ved forpagtning skal såvel ejer som forpagter  

 forpligte sig hertil.
Til dækning af det indkomsttab, der måtte følge af de  

 forpligtelser, den pågældende har påtaget sig, vil vedkommende modtage et  

 tilskud.
Tilskuddets størrelse fastsættes af det enkelte amtsråd efter  

 retningslinier fastsat af landbrugsministeren efter forhandling med  

 miljøministeren.
Detailprogrammerne beskriver de mål, der skal opnås inden for rammerne af  

 de overordnede programmer, samt midlerne til opnåelse heraf, herunder de  

 betingelser som de enkelte driftsformer skal udøves under.
Som eksempel kan  

 nævnes begrænsning af høslæt til bestemte perioder til sikring af særligt  

 udryddelsestruede dyre- og plantearter.
 Detailprogrammerne for de enkelte områder udarbejdes som hovedregel af de  

 amtskommunale myndigheder i samarbejde med berørte lodsejere og  

 primærkommuner.
Det foreslås, at udgifterne ved ordningen afholdes af staten og for 15  

 pct.s vedkommende af amtsrådet.
Vælger de kommunale myndigheder at udbetale  

 en supplerende præmie som supplement til det normale tilskud med henblik på  

 at fremme ordningens anvendelse, bærer amtsrådet (eller primærkommunen)  

 udgiften til den supplerende præmie fuldt ud.
Tilskuddet til den enkelte ansøger udbetales af amtsrådet i henhold til  

 indholdet af den konkrete forvaltningskontrakt.
I de tilfælde, hvor  

 primærkommunen har indgået kontrakten, kan denne udbetale tilskuddet.
På  

 baggrund af specificerede indberetninger fra de enkelte amtsråd om afholdte  

 udgifter til tilskud udbetaler Landbrugsministeriet den statslige andel af  

 tilskudsbeløbene til de pågældende myndigheder inden for rammerne af de  

 enkelte amtsråds andele af de på finansloven afsatte statslige støttemidler.  

 Landbrugsministeren søger efterfølgende EF-refusion af de afholdte statslige  

 udgifter.
 Der vil blive stillet krav om, at amtsrådene som grundlag for den  

 statslige refusion foretager indberetninger om ordningens administration i  

 overensstemmelse med krav, der vil blive fastlagt af landbrugsministeren.
 De af landsplandirektivet omfattede områder og fordelingen af disse  

 områder amtskommunerne imellem danner udgangspunkt for fordelingen af de på  

 finansloven afsatte statslige støttemidler.
Til den foreslåede § 20 c Som nævnt i de almindelige bemærkninger har Kommissionen i forordning  

 (EØF) nr. 1272/88 af 29. april 1988 fastsat gennemførelsesbestemmelser for  

 ordningen vedrørende udtagning af agerjord.
 Inden for rammerne af råds- og kommissionsforordningerne tænkes ordningen  

 tilrettelagt efter følgende retningslinier:
 Den agerjord, som er omfattet af ordningen, jf. stk. 2, skal have været  

 udlagt med afgrøder, for hvilke der gælder en fælles markedsordning.
 Efter de dyrkningsmæssige traditioner i Danmark drejer det sig især om  

 korn, sukkerroer, olieholdige frø samt ærter og bønner til foderbrug.  

 Udelukket fra ordningen vil være arealer, der har været udlagt med flerårige  

 kulturer (bl.a. frugttræer) og eksempelvis kartofler.
Det er hensigten at fastlægge, at ansøgere skal have dyrket det pågældende  

 areal i en periode på mindst et år forud for ansøgningens indgivelse.
Normalt  

 vil ejere, der opsiger forpagtningsaftaler vedrørende agerjord, først kunne  

 søge om støtte til at tage det pågældende areal ud af produktion efter at  

 have dyrket det i 5 år efter opsigelsen.
 Med hensyn til den nævnte referenceperiode er det - for at undgå at et  

 enkelt års dyrkningsmønster danner grundlag for støtte - hensigten at  

 fastsætte referenceperioden til mindst to vækstsæsoner inden for perioden 1.  

 juli 1985 til 30. juni 1988.
Det er endvidere hensigten at fastlægge det mindsteareal, der kan tages ud  

 af drift på den enkelte bedrift, til 1 ha.
Herudover gælder forordningens  

 almindelige krav om mindst 20 pct. af de med markedsordningsprodukter dyrkede  

 arealer.
Til den foreslåede § 20 c, stk. 4 Som anført i de almindelige bemærkninger skal der træffes de nødvendige  

 foranstaltninger til, at de udtagne arealer opretholdes i god dyrkningsmæssig  

 stand, og således at der opnås miljømæssige fordele.
Der vil derfor i  

 overensstemmelse med forordning 1272/88 blive fastsat begrænsninger med  

 hensyn til adgangen til at gødske, anvende plantebeskyttelsesmidler og  

 foretage ukrudtsbekæmpelse på de omfattede arealer.
Med hensyn til adgangen  

 til at tilføre de udtagne arealer husdyrgødning, er det hensigten at  

 fastlægge bestemmelserne i overensstemmelse med harmonikravene i forbindelse  

 med animalsk produktion, jf.
Miljøministeriets bekendtgørelse om  

 husdyrgødning, ensilage m.v.
Opretholdelsen af gode dyrkningsmæssige forhold og hensynet til miljøet  

 indebærer krav om, at der skabes eller bevares et passende plantedække.  

 Plantedækket kan forblive på arealerne hele året eller nedpløjes, afhængigt  

 af jordbundsforholdene.
Det vil være tilladt at anlægge små beplantninger og  

 mindre vildtremisser.
Endvidere vil der blive stillet krav om vedligeholdelse af arealerne,  

 herunder bekæmpelse af visse former for ukrudt.
Med henblik på beskyttelse af  

 miljøet og naturressourcerne, er det hensigten at forbyde mekanisk  

 jordbearbejdning på de vandløbsnære arealer.
Kravene til opretholdelse af gode dyrkningsmæssige forhold falder i et  

 vist omfang sammen med bestemmelserne om grønne marker, fastsat i  

 Landbrugsministeriets bekendtgørelse om sædskifte og gødningsplaner samt  

 grønne marker i jordbruget.
For så vidt de udtagne arealer er udlagt med  

 afgrøder fastsat i denne bekendtgørelse, vil disse arealer kunne medtages i  

 opgørelsen af de grønne marker.
Som eksempler herpå kan nævnes rajgræs,  

 vedvarende græsarealer og gul sennep.
 Overholdelsen af kravene til vedligeholdelse af de udtagne arealer vil  

 blive administreret af Statens Plantetilsyn, som får mulighed for i særlige  

 tilfælde at dispensere fra bestemmelserne.
 Tilplantes udtagne arealer med skov, vil der kunne ydes  

 tilplantningsstøtte efter betingelserne i den foreslåede § 19. Det er  

 hensigten at tillade tilplantning af udtagne arealer med såkaldt energiskov,  

 dog uden at der gives muliged for støtte hertil efter § 19.
Arealer, der udlægges til ikke-landbrugsmæssige formål, må ikke udnyttes  

 til vegetabilsk eller animalsk produktion.
Det er hensigten i  

 overensstemmelse med Struktur- og Planudvalgets indstilling at begrænse  

 tilladelsen til tilfælde, hvor arealerne senere påny kan inddrages under  

 jordbrugsmæssig drift, jf. landbrugslovens § 7 a.
Med hensyn til muligheden for at arealer kan anvendes til græsning i  

 forbindelse med ekstensivt husdyrhold vil der i overensstemmelse med  

 forordning 1272/88 blive fastsat regler om, at der etableres permanente  

 græsarealer med en blanding af græsarter med ringe produktivitet.
Det vil  

 ikke blive tilladt at vande eller at tilføre disse arealer (mineralsk eller  

 organisk) gødning bortset fra det, som dyrene efterlader under græsningen.  

 Det er dog tilladt at gødske i forbindelse med etablering af græsarealerne.
 Endvidere vil det ikke blive tilladt at anvende bekæmpelsesmidler.  

 Bjærgning af hø er begrænset til et slæt pr. år med henblik på forbrug på  

 bedriften.
 Der vil endvidere blive fastsat bestemmelser, der forpligter  

 støttemodtageren til at overholde en belægningsgrad på hele bedriften på  

 højst et storkreatur pr. ha samlet grovfoderareal eller til ikke at øge det  

 oprindelige antal storkreaturer.
 Da en ordning med mulighed for at udlægge de udtagne arealer med linser,  

 kikærter eller vikke vil være vanskelig at administrere, og da der er fastsat  

 markedsordninger for flere af afgrøderne, der dermed ville kunne opnå dobbelt  

 støtte, er det ikke hensigten at indføre denne ordning her i landet.
Det er hensigten af administrative årsager - og på grund af manglende  

 erfaringer med en ordning som denne - forsøgsvis at fastsætte et ensartet  

 præmiesystem for hele landet.
Der vil dog bl.a. blive taget hensyn til, om de  

 udtagne arealer indgår i omdriften eller anvendes til ekstensivt husdyrhold.  

 Benyttes de udtagne arealer til ekstensivt husdyrhold vil støtten blive  

 nedsat med 40 pct.
 Hvis de udtagne arealer anvendes til ikke-landbrugsmæssige formål vil  

 støtten blive fastsat individuelt, idet der tages hensyn til den indkomst,  

 der opnås ved anvendelsen.
Til den foreslåede § 20 d Som anført ovenfor i de almindelige bemærkninger er medlemsstaterne  

 forpligtede til at indføre en støtteordning til ekstensivering for så vidt  

 angår overskudsprodukter.
Ved gennemførelsen i Danmark er det hensigten at begrænse ordningen i 1989  

 til oksekød.
Da ordningen fra 1. januar 1990 vil være obligatorisk for alle  

 overskudsprodukter, foreslås det i § 20d, stk. 2, at landbrugsministeren  

 bemyndiges til at fastsætte hvilke produkter, der er omfattet af ordningen.
 Retningslinierne for ordningens administration vil først kunne fastlægges,  

 når indholdet af Kommissionens gennemførelsesbestemmelser er bekendt.
Til den foreslåede § 20d, stk. 4 Det er af administrative hensyn hensigten, at reglerne for ekstensivering  

 og tilskuddet dertil i videst muligt omfang udformes i overensstemmelse med  

 de tilsvarende regler i udtagningsordningen.
Til den foreslåede § 20e Bestemmelsen omfatter tilskud til omstilling fra overskuds- til  

 ikke-overskudsproduktioner.
Da Rådet endnu ikke har fastsat listen over de  

 produkter, der kan indgå i en omstillingsordning, har bestemmelsen alene  

 karakter af en bemyndigelse, som gør det muligt at gennemføre ordningen i  

 Danmark, når de nødvendige EF-regler er vedtaget.
Til § 1, nr. 6 Ansøgninger efter forbedringsordningen og udtagnings- og  

 ekstensiveringsordningerne skal udfærdiges i samarbejde med sagkyndige  

 konsulenter, som er udpeget af landbrugsministeren (Jordbrugsdirektoratet).  

 Ansøgninger om støtte til tilplantning skal på tilsvarende måde udfærdiges i  

 samarbejde med konsulenter med forstlig ekspertise.
Det er derfor hensigten  

 at udvide kredsen af særlig sagkyndige med skovkonsulenter indstillet af  

 Dansk Skovforening, De danske Skovdyrkerforeninger og Det danske Hedeselskab.
Til § 1, nr. 8-12 Med ændringerne udvides bestemmelserne vedrørende bortfald af støtte til  

 også at omfatte de foreslåede ordninger.
Efter 2. behandling den 23. maj 1989 § 1 I lov nr. 198 af 9. april 1986 om støtte til forbedring af strukturen og  

 effektiviteten i jordbruget foretages følgende ændringer:
 1. Efter kapitel 7 indsættes:
»Kapitel 7 a Tilskud til jordbrugsdrift i miljøfølsomme områder § 20 a.
Landbrugsministeren kan fastsætte regler om, at amtsrådet eller  

 kommunalbestyrelsen kan yde tilskud til ejere og forpagtere af  

 jordbrugsbedrifter i miljøfølsomme områder.
Ejere og forpagtere skal inden  

 for rammerne af et særligt program for området i en periode på mindst 5 år  

 over for amtsrådet eller kommunalbestyrelsen forpligte sig til at indføre  

 eller opretholde produktionsmetoder i jordbruget, der er forenelige med  

 kravet om beskyttelse af miljøet og naturressourcerne eller kravet om  

 bevaring af naturen og landskabet.
 Stk. 2. Amtsrådet udpeger efter forhandling med kommunalbestyrelsen de i  

 stk. 1 nævnte miljøfølsomme områder, der endeligt fastlægges som led i lands-  

 og regionplanlægningen.
 Stk. 3. Landbrugsministeren fastsætter nærmere regler om udpegning af  

 områder efter stk. 2, om de tilskudsberettigede foranstaltninger efter stk. 1  

 samt om størrelse og ydelse af tilskud.
Stk. 4. Udgifterne til tilskud efter stk. 1 afholdes af staten og  

 amtskommunen.
Amtskommunen afholder 15 pct. af tilskuddene efter stk. 1.  

 Amtsrådet eller kommunalbestyrelsen kan herudover yde et supplerende tilskud  

 for at fremme indgåelse af forpligtelser efter stk. 1. Udgifterne til de  

 supplerende tilskud afholdes af amtskommunen henholdsvis kommunen.
 Stk. 5. Landbrugsministeren fastsætter den beløbsramme, inden for hvilken  

 det enkelte amtsråd kan give tilsagn om tilskud efter stk. 1.  

 Kommunalbestyrelsen giver tilsagn inden for det pågældende amtsråds  

 beløbsramme.
§ 20 b.
Tilsagn om statstilskud efter § 20 a, stk. 1, kan gives inden for  

 et beløb, der fastsættes på de årlige finanslove.
 2. I§ 21, stk. 1, udgår »efter kapitel 2 og 3«.
 3. § 21, stk. 2,  affattes således:
» Stk. 2.  Landbrugsministeren kan efter indhentet udtalelse  

 fra De danske Landboforeninger, Danske Husmandsforeninger, Dansk  

 Erhvervsgartnerforening, Dansk Erhvervsfrugtavl, Dansk Skovforening, De  

 Danske Skovdyrkerforeninger og Det danske Hedeselskab godkende personer til  

 at bistå med at udfærdige ansøgninger m.v.
Landbrugsministeren kan fastsætte  

 antallet af personer, der kan godkendes, og hvilke opgaver disse personer kan  

 bistå med.« 4. I § 22  ændres »arbejder« til:  

 »foranstaltninger«.
 5. § 26, stk. 1, nr. 1,  ophæves.
 Nr. 2, 3 og 4 bliver herefter nr. 1, 2 og 3.
 6. I § 26, stk. 2, nr. 1,  indsættes efter »hvis«:  

 »ejer- eller«.
 7. I § 26  indsættes efter stk. 2 som nyt stykke:
» Stk. 3.  Støtte efter kapitlerne 7, 7 a og 7 b bortfalder  

 desuden, 1) hvis foranstaltninger efter § 19 viser sig at lide af væsentlige fejl  

 eller mangler, 2) hvis forpligtelsen i § 20 a til at opretholde eller indføre de  

 omhandlede produktionsmetoder ikke opfyldes, 3) hvis produktionen ikke nedsættes, jf. §§ 20 c og 20 d, eller 4) hvis omstillingen ikke gennemføres, jf. § 20 e.« Stk. 3 og 4 bliver herefter stk. 4 og 5.
 8. I § 26, stk. 3,  der bliver stk. 4, ændres »stk. 1 og  

 2« til: »stk. 1, 2 og 3«.
 9. I § 26, stk. 4,  der bliver stk. 5, ændres »stk. 1 og  

 2« til: »stk. 1, 2 og 3«.
§ 2 Tidspunktet for lovens ikrafttræden fastsættes af Ændringsforslaget stillet den 25. maj 1989 Af landbrugsministeren:
Til § 1 6) I det under nr. 1 foreslåede § 20 a, stk. 4, udgår  

3. og 4. pkt.
Bemærkninger Til nr. 1 Ændringsforslaget er alene af teknisk karakter, idet det i  

 tillægsbetænkningen stillede ændringsforslag nr. 3, som hermed trækkes  

 tilbage, fejlagtigt henviser til 2. pkt. og 3. pkt.
Ændringsforslaget stillet den 1. juni 1989 Af Bjørn Westh (S):
 7) Det under nr. 7 foreslåede nye § 26, stk. 3, affattes  

 således:
» Stk. 3. Støtte efter kapitlerne 7 og 7 a bortfalder desuden, 1) hvis foranstaltninger efter § 19 viser sig at lide af væsentlige fejl  

 eller mangler, eller 2) hvis forpligtelsen i § 20 a til at opretholde eller indføre de  

 omhandlede produktionsmetoder ikke opfyldes.« Stk. 3 og 4 bliver herefter stk. 4 og 5.
Bemærkninger Til nr. 7 Ændringsforslaget stilles i konsekvens af en eventuel vedtagelse af  

 ændringsforslag nr. 2 i tillægsbetænkningen (underændringsforslag til  

 ændringsforslag nr. 1), hvormed landbrugsministeren bl.a. fik bemyndigelse  

 til at yde tilskud til skovtilplantning.
Skulle ændringsforslag nr. 2 blive  

 vedtaget, trækkes ændringsforslag nr. 5, ligeledes i tillægsbetænkningen,  

 tilbage.
 forkastes ændringsforslag nr. 2, opretholdes ændringsforslag nr. 5  

 fortsat, mens nærværende ændringsforslag trækkes tilbage.
(* 1) EF-Tidende nr.
L 167 af 26. juni 1987, s., 28-32 (* 2) EF-Tidende nr.
L 106 af 27. april 1988, s., 28-32.
