Skriftlig fremsættelse (28. marts  

 2001) Miljø- og energiministeren (Svend Auken) :
 Herved tillader jeg mig for Folketinget at  

 fremsætte:
Forslag til lov om ændring af lov om elforsyning  

 og lov om miljøbeskyttelse. (Betaling for miljøvenlig  

 elektricitet og kontrol hermed samt dispensation vedrørende  

 restprodukter fra elproducerende anlæg m.v.) (Lovforslag nr.
L 205).
Lovforslaget indeholder dels nogle tilpasninger af den  

 gældende elforsyningslov, dels regler om pristillæg for de  

 VE-anlæg, som opføres eller er opført som følge af  

 pålæg efter den tidligere gældende elforsyningslov.
Desuden  

 foreslås en mindre ændring i miljøbeskyttelsesloven, som  

 er medtaget i dette lovforslag fordi den vedrører kraftværkernes  

 adgang til at etablere fælles affaldsdeponering for restprodukter.
Elforsyningsloven Med forslaget om ændring af elforsyningsloven gives  

 der mulighed for at godtgøre den ekstraomkostning, der er blevet  

 pålagt de store elforbrugere i perioden fra den 16. august 1999 til den  

 1. november 2000, som følge af, at ikrafttrædelsen af lovens 100  

 GWh-grænse måtte afvente godkendelse fra Europa-Kommissionen, som  

 tog næsten 1 1/2 år.
Der foreslås herudover indført en regel,  

 hvorefter samme 100 GWh-grænse skal gælde for den støtte,  

 der ydes til visse miljøvenlige, kraftværksejede anlæg.
Da  

 sådan støtte har været ydet i år 2000,  

 foreslås det at give denne bestemmelse virkning fra den 1. januar 2000.  

 Denne ændring er en konsekvens af aftalen af 17. november 1999 mellem  

 elreformpartierne.
Det foreslås endvidere, at støtten til de  

 anlæg til produktion af VE-elektricitet, som opføres som  

 følge af pålæg efter den tidligere gældende  

 elforsyningslov, omlægges fra aftagepligt for forbrugerne til et  

 direkte pristillæg Formålet hermed er at forhindre, som den  

 mængde elektricitet, som forbrugerne kan købe på det frie  

 elmarked, indskrænkes.
Lovforslaget indebærer at  

 pristillægget til elektricitet fra disse anlæg fastsættes  

 direkte i elforsyningsloven.
Det drejer sig navnlig om pristillæg til  

 den allerede besluttede udbygning med havvindmøller og til realisering  

 af den aftalte biomassehandlingsplan.
Omkostningerne foreslås fordelt  

 på forbrugerne efter de samme principper, som gælder  

 aftagepligten for miljøvenlig strøm.
Det betyder, at 100 GWh  

 grænsen også vil gælde for disse pristillæg, og  

 egenproducenter får fortsat mulighed for kun at bidrage til udbygningen  

 med vedvarende energi i forhold til det elforbrug, som de aftager fra det  

 kollektive elforsyningsnet.
Omkostningerne vil endvidere blive udlignet  

 mellem Øst- og Vestdanmark.
 Endeligt foreslås, at der i elforsyningsloven  

 indføres en adgang for miljø- og energiministeren til at  

 fastsætte nærmere regler om tilsyn og kontrol med de midler, som  

 elforbrugerne betaler til de offentlige serviceforpligtelser, herunder  

 tilskud og pristillæg til miljøvenlig elproduktion og med  

 pligten til at aftage miljøvenlig elektricitet.
Miljøbeskyttelsesloven Herudover indeholder lovforslaget et forslag til en  

 ændring i lov om miljøbeskyttelse, som vedrører  

 deponering af restprodukter fra el- eller varmeproduktionsanlæg.
Det  

 bliver muligt for amterne at tillade, at en el- eller varmeproducerende  

 virksomhed deponerer affald fra andre, tilsvarende anlæg.
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
