 Konkurrenceankenævnet har stadfæstet Konkurrencerådets afgørelse om  

 anmeldelsespligt for en produktionsaftale vedrørende margarine mellem Van den  

 Bergh Foods A/S (Unilever Danmark A/S) og Fællesforeningen for Danmarks  

 Brugsforeninger, FDB.
Aftalen indeholder regler om købspligt for en del af de omhandlede  

 leverancer og om leveringspligt for en mængde svarende til FDB's faktiske  

 køb.
Samtidig indeholder aftalen detaljerede regler om priskalkulation,  

 ligesom FDB for leverancerne er tillagt en prioriteret stilling.
Konkurrenceankenævnet fandt, at aftalen indebærer er beskæring af  

 mulighederne for potentielle producentleverandører adgang til det danske  

 marked gennem salg til FDB.
Aftalen indebærer herved, at den i forvejen på  

 det danske marked betydende virksomhed, Van den Bergh Foods A/S, gives  

 mulighed for gennem en årrække at styrke sin således bestående  

 markedsstilling.
År 1994, den 26. maj afsagde Konkurrenceankenævnet i sagen j.nr. 93-19.748  

 Van den Bergh Foods A/S ctr.
Konkurrencerådet sålydende:
K E N D E L S E 1. Ved skrivelse af 25. marts 1993 har advokat Erik Mohr Mersing på vegne  

 Van den Bergh Foods A/S klaget over en af Konkurrencerådet den 4. marts 1993  

 meddelt afgørelse, hvorved rådet fandt en aftale mellem Van den Bergh Foods  

 A/S og Fællesforeningen for Danmarks Brugsforeninger (FDB) anmeldelsespligtig  

 i henhold til konkurrencelovens § 5.
 Klageren har påstået afgørelsen ophævet.
 Konkurrencerådet har påstået afgørelsen stadfæstet.
 FDB er indtrådt i sagen til støtte for klageren.
 Sagen har været mundtligt forhandlet.
 2.a Konkurrencerådets skrivelse af 4. marts 1993 er sålydende:
 »Ved sit møde den 3. marts 1993 har Konkurrencerådet besluttet at  

 produktionsaftalen af 30. september 1992 mellem Van den Bergh Foods A/S (VdB)  

 og Fællesforeningen for Danmarks Brugsforeninger (FDB) vil kunne udøve  

 dominerende indflydelse på et markedsområde og er anmeldelsespligtig i  

 henhold til konkurrencelovens § 5. Aftalen trådte i kraft den 30. september  

 1992 og blev indsendt 13. oktober 1992. Siden er indsendt bilag til denne  

 aftale og overdragelsesaftalen vedrørende FDB's salg af Viby Margarinefabrik  

 A/S til VdB.
Afgørelsen begrundes med, at Van den Bergh Foods på markedet for  

 husholdningsmargarine m.v. har en markedsandel på godt 40%, og at FDB på  

 samme marked hidtil har haft en markedsandel på godt 30%. Aftalen fastlægger  

 en købspligt for minimum 45% af FDB's behov og en leveringspligt for Van den  

 Bergh.
Aftalen indeholder detaljerede regler om priskalkulation og sikrer  

 levererancerne til FDB en prioriteret stilling.
Aftalen er uopsigelig i  

 perioden indtil 31. marts 1998.
 Rådets afgørelse berøres ikke af, at blandingsprodukter inkluderes i det  

 relevante marked.
 Ud fra det foreliggende omfatter anmeldelsespligten produktionsaftalen og  

 dennes bilag 1, 2, 3, 7 og 9. . . .
 Bilagene 4 og 5 til produktionsaftalen er ikke indsendt til  

 Konkurrencerådet og indgår ikke i bedømmelsen.  . . . ».
 Det bemærkes i øvrigt, at rådet ved afgørelsen til dels imødekom parternes  

 ønske om hemmeligholdelse, jf. konkurrencelovens § 10, stk. 2.
 2.b For så vidt angår indholdet af den omtvistede produktionsaftale kan  

 navnlig nævnes følgende bestemmelser:
 »§ 2. FDB-koncernens købspligt m.v.
 2.1 FDB-koncernen skal fra Van den Bergh Foods købe en sådan mængde af  

 Produkterne (målt i kg), at det mindst svarer til 45% af  

 brugsforeningsbevægelsens totale behov for produkter inden for følgende  

 produktområder:
- margarine - minarine - blandingsprodukter - shortening, emulsioner og lignende - andre hermed beslægtede og nyudviklede produkter, som måtte blive  

 produceret af Van den Bergh Foods.
 Ved brugsforeningsbevægelsens totale behov forstås behovet i de af  

 FDB-koncernen ejede butikker med tillæg af det anslåede behov i de  

 selvstændige brugsforeningers butikker.  . . .
 § 3. Van den Bergh Foods leveringspligt m.v.
 3.1 Van den Bergh Foods er forpligtet til rettidigt at fremstille og  

 levere Produkterne i de mængder, som FDB-koncernen til enhver tid måtte  

 bestille.  . . .
 3.4 Van den Bergh Foods er til enhver tid forpligtet til at give  

 Produkterne mindst samme fremstillings- og leveringsprioritet som Van den  

 Bergh Foods« egne mærkevarer og skal i påkommende tilfælde foretage en  

 forholdsmæssig fordeling af sin til rådighed værende produktionskapacitet,  

 således at ordrer på Produkterne effektueres på lige fod med ordrer på Van  

 den Bergh Foods egne mærkevarer inden for de i § 2.1 angivne produktområder.  

. . .
§ 4. Na vne, varemærker, mønstre, design, anprisninger og tekster 4.1 De i forbindelse med Produkterne anvendte navne, varemærker, mønstre,  

 designelementer, anprisninger og tekster fastlægges af FDB-koncernen.
Enhver  

 deraf flydende navne-, varemærke-, mønster-, ophavs- og i øvrigt  

 immaterialrettighed og markedsføringsmæssig beskyttelse er FDB-koncernens  

 ejendom, som stilles til rådighed for Van den Bergh Foods alene med henblik  

 på fremstilling og levering af Produkterne.  . . .
§ 7. Priser 7.1 Prisen for hvert enkelt Produkt fremkommer som summen af de med  

 Produktets levering forbundne faktiske, variable omkostninger til indkøb af  

 råvarer og et nærmere aftalt fast tillæg til dækning af faste  

 produktionsomkostninger og fortjeneste.
Det faste tillæg er forskelligt for  

 forskellige produktkategorier.
De nærmere regler for prisfastsættelsen  

 fremgår af bilag 7.
 FDB-koncernen er berettiget til i rimeligt omfang at lade revisionsfirmaet  

 Arthur Andersen foretagne kontrol af Van den Bergh Foods' priser for  

 Produkterne . . . ».
3. Klagerens argumentation Sagen angår, om en produktionsaftale mellem FDB og klageren er  

 anmeldelsespligtig i henhold til konkurrencelovens § 5. Aftalen indebærer, at  

 FDB i en 5-årig periode er forpligtet til hos klageren at købe 45% af  

 brugsforeningsbevægelsens samlede behov for margarine m.v.
Klageren har  

 herved i første række anført, at der alene er tale om lønproduktion, idet FDB  

 bevarer sin fulde og uindskrænkede ret til de berørte varemærker.
Det relevante marked er således lønproduktion af de pågældende produkter.  

 Aftalen mellem klageren og FDB er en ren produktionsaftale.
Aftalen giver  

 ikke klageren indflydelse på navne, varemærker, mønstre, design, anprisning,  

 tekster eller nogen som helst andre forhold vedrørende FDB's salg og  

 markedsføring af de pågældende produkter.
Klageren leverer margarinen til FDB, som derefter går ud i konkurrencen  

 med den.
Aftalen regulerer således ikke parternes adfærd med hensyn til salg  

 og markedsføring og har følgelig intet at gøre med konkurrenceforholdene på  

 det endelige marked.
En afgørende faktor ved afgrænsningen af det relevante marked er, at  

 varemærkerettighederne mv. forbliver hos FDB.
Inden for dagligvarehandelen er  

 et velindarbejdet varemærke nøglen til markedet.
Når produktion og  

 markedsføring på denne måde er adskilt, vil forskellige lønproducenter uden  

 videre kunne substituere hinanden.
I geografisk henseende omfatter det relevante lønproduktionsmarked i det  

 mindste Danmark, Tyskland, Holland, Belgien og Luxembourg - og formentlig  

 tillige de øvrige europæiske lande.
Inden for dette område er den potentielle  

 konkurrence meget stor.
Dette skyldes den meget lave fragtpris for margarine  

 i forhold til produktets egen pris, samt at der ikke er forbundet nogen  

 lovgivningsmæssige eller holdbarhedsmæssige problemer med import og eksport  

 af margarine.
 På det således afgrænsede relevante marked kan aftalen ikke udøve  

 dominerende indflydelse, eftersom dens andel af omsætningen kan opgøres i  

 promiller.
 Aftalen har virkninger for det danske engros- og detailmarked, men da  

 aftalen kun angår lønproduktion af margarine, er klagerens markedsandel for  

 egne mærker uden betydning for aftalens mulighed for at påvirke markeds- og  

 konkurrenceforholdene.
Tager man imidlertid som Konkurrencerådet udgangspunkt i det danske  

 engros- og detailmarked for margarine, må man tage i betragtning, at der både  

 i produktmæssig og geografisk henseende er betydelige  

 substitutionsmuligheder.
Den voldsomme fremgang i salget af  

 blandingsprodukter viser tydeligt, at der fuldt ud er substitutionsmuligheder  

 mellem smør, margarine og blandingsprodukterne.
Det er derfor urimeligt at  

 betragte margarinemarkedet isoleret.
 Man må gå ud fra markedet for gule fedtstoffer i sin helhed, subsidiært i  

 det mindste markedet for margarine og blandingsprodukter.
Udviklingen i årene 1988-1994 i salget af gule fedtstoffer til  

 detailhandlen viser tydeligt, at blandingsprodukterne kan substituere både  

 smør og margarine, idet den totalt producerede mængde har været nogenlunde  

 konstant, mens den indbyrdes fordeling mellem produkterne samtidig er blevet  

 afgørende ændret.
Blandingsproduktet »Kærgården« har således  

 erobret en væsentlig del af de andre produkters marked.
Dette er vel først og  

 fremmest sket på smørrets bekostning, men også salget af margarine er faldet,  

 og rent faktisk konkurrerer blandingsprodukterne både med smør og margarine.  

 Prisforskellene mellem de forskellige produkter viser sig som en glidende  

 overgang, og i praksis har forbrugerne været i stand til at overvinde de  

 barrierer, som kunne have ligget i prisforskellene.
Hvad angår den geografiske afgrænsning af de danske marked for margarine  

 må der tages højde for den betydelige potentielle konkurrence fra i det  

 mindste nærliggende lande.
Margarine kan tilbydes af en lang række europæiske  

 producenter.
Som følge af den ringe forskel mellem fragtsatserne for  

 transport henholdsvis fra udlandet til Danmark og internt i Danmark er der  

 ikke alene tale om en teoretisk, men om en meget praktisk potentiel  

 konkurrence fra udlandet.
Det er ikke afgørende, om importen af margarine  

 hidtil har været beskeden, men derimod at muligheden for import foreligger.  

 At den ikke er blevet udnyttet i videre udstrækning end sket, skyldes alene  

 det lave danske prisniveau, der endnu ikke har gjort det attraktivt for  

 udenlandske producenter af forsøge af få fodfæste på det danske marked.
Ligesom tilfældet er for så vidt angår markedet for lønproduktion af  

 margarine, vedrører aftalen en helt forsvindende andel af markedet for gule  

 fedtstoffer, når substitutionsmulighederne i geografisk henseende tages i  

 betragtning.
Selv hvis forbrugermarkedet lægges til grund ved behandlingen,  

 foreligger der således ikke dominans og dermed heller ikke anmeldelsespligt.
 Selv hvis man betragtede det rent danske forbrugsmarked alene for  

 margarine som det relevante marked, ville resultatet imidlertid alligevel  

 blive det samme.
Ved afgrænsningen af den del af det danske forbrugermarked, der påvirkes  

 af aftalen, er det alene FDB's markedsandel, der skal tages i betragtning.  

 Denne udgør ifølge Konkurrencerådet 30% - vel at mærke incl. såvel FDB's egne  

 som fremmede produkter - og da aftalen fastlægger en købspligt på 45% af  

 FDB's behov, omfatter den således kun knapt 14% af det danske  

 forbrugermarked.
En sådan markedsandel er langt under det niveau, hvor der  

 kan statueres dominans og dermed anmeldelsespligt.
 I overensstemmelse hermed fandt et mindretal i Konkurrencerådet da også,  

 at aftalen »reelt kun omfatter 15% af markedet og derved ikke kan udøve  

 dominerende indflydelse på markedet«.
 I betragtning af, at FDB's køb fra klageren faktisk kun har vist sig at  

 udgøre 52-53% af FDB's samlede køb, kan man ikke 53 som Konkurrencerådet har  

 gjort det 53 betragte hele FDB's salg som den del af markedet, aftalen har  

 indflydelse på.
På samme måde kan man heller ikke lægge vægt på klagerens markedsandel,  

 der jo angår såvel salget til FDB som salget til anden side.
Der er derfor  

 ikke nogen reel begrundelse for, at klagerens markedsandel skal tælle med ved  

 afgørelsen af, om der er markedsdominans.
Aftalen har i det hele taget kun meget begrænsede muligheder for at udøve  

 konkurrencebegrænsning.
Aftalen indrømmer ikke FDB nogen fortrinsstilling.  

 Klageren er forpligtet til at give de af aftalen omfattede produkter  

 »mindst samme fremstillings- og leveringsprioritet som Van den Bergh  

 Foods« egne mærkevarer'. Der er således ikke tale om en fortrinsstilling  

 for FDB, men derimod om en garanti for ligestilling, hvilket ikke er  

 konkurrencebegrænsende.
Bestemmelsens formål er alene at sikre fair play i en  

 eventuel mangelsituation.
4. Konkurrencerådets argumentation Rådet har anført, at aftalen i konkurrencemæssig henseende må vurderes på  

 baggrund af, at den er indgået mellem markedets største producent og  

 markedets største aftager.
Aftalen omfatter derfor en meget betydelig del af  

 det relevante marked.
Aftalen indeholder regler om købspligt for en del af de omhandlede  

 leverancer og om leveringspligt for en mængde svarende til FDB's faktiske  

 køb.
Aftalen indeholder detaljerede, faste regler om kalkulation af priserne  

 for leverancerne.
FDB er for leverancerne tillagt en prioriteret stilling i  

 forhold til klagerens øvrige salg.
Endelig er aftalen uopsigelig over en  

 periode på 5 1/2 år indtil ultimo marts 1998. På den baggrund kan aftalen  

 dårligt undgå at påvirke konkurrencen væsentligt.
Det relevante marked er ikke kun markedet for lønproduktion.
FDB beholder  

 ganske vist varemærkerettighederne til sine egne hidtidige produkter: men  

 dette forhold berettiger ikke til kun at se aftalen som en  

 lønproduktionsaftale og dermed se bort fra de konkurrenceregulerende  

 elementer, som aftalen indeholder.
Der må i det hele taget lægges vægt på  

 aftalens virkninger på markedet for produktion og salg til detailhandlen.
 Det relevante marked er i geografisk henseende det danske marked, hvor  

 klageren hidtil har haft en markedsandel på ca. 40% af den samlede  

 produktion, og hvor FDB's markedsandel i detailleddet er anslået til godt  

 30%. Der er ikke tekniske eller lovmæssige hindringer for importen: men denne  

 er aktuelt beskeden, og der foreligger ikke oplysninger, der tyder på, at der  

 er planer om øgede tilførsler til landet udefra.
Ved afgrænsningen af det relevante marked i produktmæssig henseende  

 gælder, at der er sådanne forskelle mellem de forskellige gule fedtstoffer,  

 at de ikke er nærliggende substitutter for hinanden.
Smør og margarine har  

 eksisteret sammen på markedet i mange år, og udviklingen siden 1990 antyder  

 ikke en forøget substitution mellem smør og margarine, men alene, at  

 blandingsprodukter er trængt frem og har taget andele fra især smør, men til  

 dels også margarine.
Forbrugerne betragter ikke de gule fedtstoffer under et.
Teknisk vil  

 produkterne ganske vist i mange henseender kunne erstatte hinanden: men i  

 praksis er der væsentlige forskelle.
De er ikke alle smørbare direkte fra  

 køleskab.
Forskellen i indhold og mængde af fedtstoffer indgår også i de  

 forskellige ernæringskampagner, og det fald, der har været i det samlede  

 forbrug af gule fedtstoffer, hænger sandsynligvis sammen med en generel  

 tendens til mindre anvendelse af fedtstoffer.
Derudover er der en  

 smagsforskel, der tillægges betydning ved forskellige anvendelser, idet det  

 er almindeligt, at professionelle madopskrifter angiver, om der kan eller  

 skal anvendes den ene eller den anden type af fedtstoffer.
Disse forskelle i  

 indhold, egenskaber og smag fremhæves på forskellig måde i markedsføringen.  

 Endelig fremtræder produkterne prismæssigt på forskelligt niveau.
Aftalens købspligt angår mindst ca. 15% af salget til detailmarkedet.  

 Reelt vil aftalen imidlertid få virkninger for en væsentligt større del, idet  

 priserne på markedet vil være lagt fast uden konkurrence som følge af  

 aftalens formler for en mængde svarende til FDB's faktiske bestilling.
Ud fra  

 FDB's hidtidige stilling kan det dreje sig om godt 30% af markedet for  

 margarine.
Hertil kommer, at hele leverancen er sikret en prioriteret  

 stilling med hensyn til fremstilling og levering i forhold til klagerens  

 øvrige produktion.
Klagerens produktion har hidtil andraget 40% af markedet  

 for margarine, og det vil være forkert at se bort fra aftalens virkning for  

 denne produktion.
5. FDB's argumentation FDB har tilsluttet sig klagerens synspunkter og har yderligere anført, at  

 aftalen blev indgået i forbindelse med FDB's afhændelse af sin  

 margarineproduktion.
Denne afhændelse var et led i en langsigtet omlægning af  

 FDB's strategi.
Denne baggrund nødvendiggør, at der i en overgangsperiode er  

 nogle bindinger parterne imellem: men på længere sigt vil det medføre større  

 konkurrence, at FDB ikke længere har egen produktion.
 Der er ikke mellem FDB og klageren enighed om, hvorvidt de smørlignende  

 blandingsprodukter som fx Kærgården indgår i beregningsgrundlaget for den  

 aftalte købspligt på 45%. FDB's standpunkt er, at dette ikke er tilfældet.
6. Ankenævnets bemærkninger Den foreliggende produktionsaftale er indgået mellem på den ene side Van  

 den Bergh Foods A/S - der indgår i den internationale UNILEVER-koncern, og  

 som har en markedsandel som producentleverandør på omkring 40% af det danske  

 marked for aftaleprodukternes og lignende produkters vedkommende - og på den  

 anden side FDB, hvis markedsandel på det danske detailhandelsmarked udgør  

 omkring 30% for aftaleprodukternes og andre konsumvarers vedkommende.
Aftalen  

 er indgået i forbindelse med FDB's ophør som producent af margarine og dermed  

 beslægtede produkter.
Ved aftalen er der pålagt FDB en aftagepligt for 45% af  

 sit behovs vedkommende, medens Van den Bergh Foods A/S har påtaget sig en  

 hertil svarende leveringspligt til opfyldelse af FDB's behov.
Aftalen løber  

 indtil 31. marts 1998, således at forhandling om en eventuel forlængelse skal  

 ske forinden aftalens udløb.
Konkurrencelovens § 5, stk. 1, pålægger anmeldelsespligt for aftaler,  

 hvorved der udøves eller vil kunne udøves dominerende indflydelse på et  

 markedsområde.
Ved den ved aftalen påtagne aftageforpligtelse i forbindelse  

 med den betydende leverandørs leveringsforpligtelse sker der en beskæring af  

 mulighederne for potentielle producentleverandører for at få adgang til det  

 danske marked gennem salg til FDB.
Aftalen indebærer herved, at den i  

 forvejen på det danske marked betydende virksomhed, Van den Bergh Foods A/S,  

 gives mulighed for gennem en årrække at styrke sin således bestående  

 markedsstilling.
 Uanset at aftalen umiddelbart kun er retligt forbindende for så vidt angår  

 en andel på ca 15% af det samlede forbrugermarked, finder ankenævnet på den  

 anførte baggrund, at aftalen skaber en sådan mulighed for at udøve  

 dominerende indflydelse på dette markedsområde 53 hvor importen har været af  

 ganske underordnet betydning 53 at betingelserne for i henhold til  

 konkurrencelovens § 5, stk. 1, at pålægge anmeldelsespligt er opfyldt.
 Ankenævnet stadfæster derfor Konkurrencerådets afgørelse.
 Konkurrencerådets afgørelse af 4. marts 1993 stadfæstes.
 (* 1) Konkurrencerådet:
