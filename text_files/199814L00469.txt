Betænkning afgivet af Retsudvalget den  

 11. maj 1999 Betænkning over Forslag til  

 repatrieringslov Udvalget har behandlet lovforslaget i nogle møder  

 og har herunder stillet spørgsmål til indenrigsministeren, som  

 denne har besvaret skriftligt.
 Et af udvalgets spørgsmål til  

 indenrigsministeren og dennes svar herpå er optrykt som bilag til  

 betænkningen.
 Der er af indenrigsministeren stillet  

 ændringsforslag, hvorom henvises til de ledsagende  

 bemærkninger.
 Endvidere har udvalget modtaget en skriftlig henvendelse  

 fra Ølgod Daghøjskole og Uddannelsescenter.
 Herefter indstiller et flertal (Socialdemokratiets,  

 Venstres, Det Konservative Folkepartis, Socialistisk Folkepartis,  

 Centrum-Demokraternes, Det Radikale Venstres, Enhedslistens og Kristeligt  

 Folkepartis medlemmer af udvalget) lovforslaget til vedtagelse med de  

 stillede ændringsforslag.
Et mindretal inden for flertallet  

 (Venstres og Det Konservative Folkepartis medlemmer af udvalget) har  

 overvejet at stille ændringsforslag om, at fortrydelsesordningen  

 udgår.
Set i lyset af erfaringerne fra Norge, der er beskrevet i  

 ministerens svar på spørgsmål nr. 9, som er optrykt som  

 bilag til betænkningen, hvoraf det fremgår, at der i Norge er en  

 fortrydelsesordning på 2 år, og sammenholdt med den  

 omstændighed, at der f.eks. er repatrieret langt flere bosniere fra  

 Norge end fra Danmark, har mindretallet afstået fra at stille  

 ændringsforslaget.
 Et mindretal (Dansk Folkepartis og  

 Fremskridtspartiets medlemmer af udvalget) indstiller lovforslaget til  

forkastelse ved 3. behandling og vil stemme imod de stillede  

 ændringsforslag.
 En del af mindretallet (Dansk Folkepartis medlem af  

 udvalget) finder ikke, at regeringens forslag om en økonomisk  

 tilskyndelse til hjemrejse for flygtninge vil løse problemerne med  

 manglende hjemsendelse af flygtninge med ophold i Danmark.
Efter Dansk Folkepartis opfattelse er der med forslaget  

 tale om hjemrejsebestikkelse.
Danmark vil på den måde i endnu  

 højere grad, end tilfældet er i dag, blive en magnet for  

 alverdens flygtninge.
 Når en flygtningefamilie tager til deres hjemland,  

 vil de på grundlag af den forhøjede hjemsendelsespræmie i  

 mange tilfælde være at betragte som en meget rig familie i  

 forhold til landets andre indbyggere, og det er vel næppe det, der er  

 meningen med ordningen.
 Desuden er det helt uacceptabelt at forlænge  

 fortrydelsesperioden for hjemsendelse helt op til 24 måneder.
For Dansk Folkeparti er der kun én vej at slå  

 ind på, nemlig at standse flygtningestrømmen til Danmark med  

 konsekvente midler og samtidig at gennemføre en tvungen  

 hjemsendelsesordning for alle de asylansøgere, der ikke længere  

 har nogen gyldig grund til at opholde sig i Danmark.
Af den årsag  

 afviser Dansk Folkeparti naturligvis dette forsøg på at udstyre  

 udlændinge med endnu flere danske bistandsmidler.
 En anden del af mindretallet (Fremskridtspartiets medlem  

 af udvalget) ser det som en vigtig opgave at sikre, at herboende  

 udlændinge så hurtigt som muligt vender tilbage til eget  

 hjemland, og at det sker under sikre forhold.
 Fremskridtspartiet er derfor også indstillet  

 på at give de pågældende udlændinge en  

 økonomisk mulighed for at vende tilbage og starte en ny  

 tilværelse i hjemlandet.
 Fremskridtspartiet er endda villig til at forhøje  

 de økonomiske beløb, hvis det er det, der skal til, for at  

 flere udlændinge vender tilbage til deres hjemland.
Når Fremskridtspartiet er så opsat på at  

 hjælpe med repatriering, skyldes det udelukkende, at Danmark på  

 den måde vil få mulighed for at hjælpe andre flygtninge,  

 som i dag ikke får nogen hjælp.
Flygtninge skal hjælpes,  

 så længe det er nødvendigt at hjælpe dem, men  

 når de ikke længere har brug for hjælp, skal hjælpen  

 bruges på de flygtninge, som i dag ingen hjælp får.
Fremskridtspartiet stemmer imidlertid imod lovforslaget,  

 da det er vores opfattelse, at fortrydelsesfristen ikke skal forlænges  

 til det dobbelte, og i visse tilfælde til det firedobbelte af, hvad den  

 er i dag.
Har de pågældende udlændinge truffet en  

 beslutning, må de stå ved beslutningen.
Ændringsforslag Af	indenrigsministeren, tiltrådt af et flertal  

 (udvalget med undtagelse af DF og FP):
Til § 14 1) Ordene »2000-niveau« ændres til: »1999-niveau«, og »2001« ændres til:  

 »2000«.
Til § 15 2) I stk. 2 indsættes efter »§§ 86 og 87«: »samt § 109, stk. 1,  

 nr. 7,«.
Bemærkninger Til nr. 1 Det foreslås, at de beløb, der er nævnt  

 i § 7, stk. 2, nr. 3-5, fastsættes i 1999-niveau i stedet for i  

 2000-niveau.
Med ændringsforslaget sikres der beløbsmæssig  

 overensstemmelse mellem forslaget til repatrieringslov og  

 repatrieringsbestemmelserne i lov nr. 251 af 28. april 1999 om midlertidig  

 opholdstilladelse til nødstedte fra Kosovoprovinsen i  

 forbundsrepublikken Jugoslavien (Kosovonødloven). Størrelsen af  

 hjælp til repatriering efter Kosovonødloven, der i hovedsagen er  

 identisk med størrelsen af hjælp til repatriering efter forslag  

 til repatrieringslov, er således fastsat i 1999-niveau, idet loven  

 trådte i kraft den 29. april 1999.
Til nr. 2 Det foreslås, at bestemmelsen i § 109, stk. 1, nr.  

 7, i lov om aktiv socialpolitik ophæves som en konsekvens af, at den  

 vedrører satsregulering af hjælp til repatriering i samme lovs §  

 86, stk. 2, nr. 2 og 3, der foreslås ophævet.
Lissa Mathiasen (S) fmd.  

 Per Kaalund (S) Dorte Bennedsen (S)  

 Else Marie Mortensen (S) Jan Petersen (S)  

 Anne Baastrup (SF) nfmd.
Sonja Albrink (CD)  

 Elisabeth Arnold (RV)  

 Søren Søndergaard (EL)  

 Birthe Rønn Hornbech (V)  

 Inge Dahl-Sørensen (V) Karen Rønde (V)  

 Tom Behnke (FP) Bendt Bendtsen (KF)  

 Pernille Sams (KF) Peter Skaarup (DF)  

 Jann Sjursen (KRF) Bilag Et af udvalgets spørgsmål til  

 indenrigsministeren og dennes svar herpå Spørgsmål 9:
 Ministeren bedes foretage en sammenligning mellem den  

 danske og den norske ordning om repatriering og herunder give sin vurdering  

 af årsagerne til, at eksempelvis så mange flere bosniere er  

 repatrieret fra Norge end fra Danmark, samt oversende eventuel dokumentation  

 for virkningerne af den norske ordning til udvalget.
 Svar:
 De gældende danske og norske repatrieringsordninger  

 indeholder en række af de samme grundelementer, men adskiller sig  

 markant med hensyn til fortrydelsesrettens udstrækning og i mindre  

 omfang på enkelte andre områder.
Der har i begge lande været henholdsvis en generel  

 og en særlig repatrieringsordning.
Den generelle ordning i Danmark  

 omfatter både flygtninge og indvandrere, mens den i Norge kun omfatter  

 flygtninge.
Den særlige ordning vedrører i begge lande bosniske  

 krigsflygtninge.
I Norge ophørte denne ordning ved udgangen af 1998,  

 og denne gruppe af personer er nu omfattet af den generelle ordning.
I  

 Danmark omfatter den særlige ordning alene personer med midlertidig  

 opholdstilladelse efter lov om midlertidig opholdstilladelse til visse  

 personer fra det tidligere Jugoslavien m.v. (jugoslaverloven). I Danmark er  

 hovedparten af de tilbagevendte bosniske flygtninge repatrieret efter den  

 generelle ordning.
I begge lande dækkes rejse- og transportudgifter,  

 ligesom der kan ydes støtte til den umiddelbare etablering i  

 hjemlandet.
Hjælpen til etablering er højere efter den danske  

 ordning end efter den norske.
Hjælpen til etablering efter den  

 generelle danske ordning udgør således DKK 16.251 pr. voksen og  

 5.417 pr. barn, hvorimod hjælpen til etablering efter den generelle og  

 særlige norske ordning udgør NOK 10.000. Efter både den  

 generelle og særlige ordning ydes i Norge NOK 5.000 til transport af  

 personlige ejendele, og i Danmark støtte til transport af 1  

 m3 personlige ejendele pr. voksen og ½ m3 pr. barn.
I  

 Danmark ydes der herudover efter den generelle ordning DKK 5.475 til  

 transport af erhvervsudstyr.
 I Norge blev der ud over den ovennævnte hjælp  

 til etablering og transport desuden ydet et beløb på NOK 5.000  

 til lokalsamfundet pr. person, der repatrierede i medfør af den  

 særlige ordning for bosniske krigsflygtninge, samt et beløb  

 på NOK 5.000 til personer, der har opholdt sig i Bosnien-Hercegovina et  

 år efter udrejsen fra Norge.
Der er endvidere i begge lande en fortrydelsesret for  

 flygtninge, der repatrierer.
I Danmark er fortrydelsesretten efter den  

 generelle ordning på 6 måneder, hvis flygtningen har haft ophold  

 i Danmark i under 6 år, og på 12 måneder, hvis flygtningen  

 har opholdt sig i Danmark i mindst 6 år.
Efter den særlige  

 ordning for personer med midlertidig opholdstilladelse efter jugoslaverloven  

 er der 3 måneders fortrydelsesret.
I Norge er der en generel  

 fortrydelsesret på 2 år for flygtninge med permanent  

 opholdstilladelse og på 1 år for flygtninge uden permanent  

 opholdstilladelse.
Efter den særlige norske ordning for bosniske  

 krigsflygtninge var der en fortrydelsesret på 2 år.
I Norge administreres repatrieringsordningen af  

 Utlendingsdirektoratet, som afgør konkrete sager om hjælp til  

 repatriering.
I Danmark er afgørelseskompetencen derimod  

 decentraliseret, da afgørelser i sager om hjælp til repatriering  

 træffes af de kommunale socialforvaltninger.
Rådgivningen af  

 udlændinge, der ønsker at repatriere, foretages i Norge af  

 Utlendingsdirektoratet, hvorimod opgaven i Danmark varetages af Dansk  

 Flygtningehjælp.
 Repatrieringsordningerne i Danmark og Norge kan i  

 skemaform opstilles således:
Kredsen af berettigede Støttens           omfang Fortrydelsesret Afgørelses- kompetence Rådgivning Danmark A.
Flygtninge, personer med humanitær  

 opholdstilladelse, indvandrere m.v.
B.
Personer med midlertidig opholdstilladelse efter  

 jugoslaverloven A.
Rejseudgifter Betaling af rejsen Transport af personlige ejendele (1 m3 pr. voksen, ½  

 m3 pr. barn) DKK 5.475 til transport af erhvervsudstyr Etableringshjælp DKK 16.251 (voksne) DKK 5.417 (børn) B.
Rejseudgifter Betaling af rejsen og transport af ejendele samt DKK 5.000 til  

 transport af erhvervsudstyr Etableringshjælp DKK 2.000 (voksne) DKK 1.000 (børn) A. 6 måneder, hvis ophold i Danmark under 6  

 år 12 måneder, hvis ophold i Danmark i mindst 6 år Indvandrere har ingen særlig fortrydelsesret B. 3 måneder A.
Kommunernes socialforvaltninger træffer den enkelte  

 afgørelse om repatrieringshjælp.
Klageadgang til det sociale  

 ankenævn B.
Udlændingestyrelsen træffer afgørelse om hjælp  

 til repatriering.
Klageadgang til Indenrigsministeriet Dansk Flygtningehjælp forestår rådgivning  

 af individuelle personer og grupper Norge A.
Flygtninge B.
Bosniske krigsflygtninge A.
Rejseudgifter Betaling af rejsen NOK 5.000 til transport af ejendele Etableringshjælp NOK 10.000 pr. person B.
Som A og herudover NOK 5.000 til lokalsamfundet NOK 5.000 efter 1 år A.
Hvis flygtningen har permanent opholdstilladelse, er der 2  

 års fortrydelsesret, ellers er der 1 års fortrydelsesret.
B.
Bosniske krigsflygtninge har op til 2 års  

 fortrydelsesret Utlendingsdirektoratet træffer de enkelte  

 afgørelser om hjælp til repatriering A.
Utlendingsdirektoratet forestår den individuelle  

 rådgivning B.
Supplerende rådgivningstilbud hos Norsk  

 Flyktningråd Ud over den retlige regulering af den økonomiske  

 støtte til repatriering, som fremgår af ovenstående skema,  

 er der i både Norge og Danmark taget en række tiltag til fremme  

 af den frivillige repatriering.
Tiltagene vedrører navnlig information  

 og rådgivning om repatriering samt konkrete repatrieringsprojekter og  

 indeholder en række grundlæggende ensartede elementer.
 Nedenstående tabel viser antallet af repatrierede  

 bosniske flygtninge fra henholdsvis Danmark og Norge i årene  

 1996-98.
1996 1997 1998 I alt Danmark* 506 321 165 992 Norge** 853 500 317 1670 * Danmark har modtaget ca. 25.000 bosniske flygtninge.
 ** Norge har modtaget ca. 13.000 bosniske flygtninge.
Som det fremgår af tabellen, har flere bosniere  

 repatrieret fra Norge end fra Danmark.
Det fremgår endvidere, at der  

 har været en fælles nedadgående tendens for repatriering i  

 perioden.
Hovedparten af repatrieringen til Bosnien-Hercegovina fandt sted i  

 1996.
Det er vanskeligt at vurdere årsagerne til, at flere  

 bosniere er repatrieret fra Norge end fra Danmark, da frivillig tilbagevenden  

 påvirkes af mange forhold, og da retsgrundlaget i de to lande  

 indeholder en række fælles træk.
Der er endvidere  

 Indenrigsministeriet bekendt ikke foretaget egentlige kvalitative  

 undersøgelser af repatrieringsordningernes effektivitet i de nordiske  

 lande.
 Der kan imidlertid peges på en række faktorer,  

 som kan antages at have haft betydning for antallet af repatrierede bosniske  

 krigsflygtninge fra henholdsvis Norge og Danmark.
En af disse faktorer er sammensætningen af gruppen  

 af  flygtninge fra Bosnien-Hercegovina i de to lande, idet det må  

 antages at være lettere for en flygtning at vende tilbage, hvis den  

 pågældende ikke vil tilhøre en minoritet i det  

 område, vedkommende vender tilbage til.
Det kan i den forbindelse  

 oplyses, at Norge i forhold til de øvrige nordiske lande har modtaget  

 relativt færre bosniske flygtninge fra områder, hvor den  

 pågældende etniske gruppe er en minoritet.
Danmark har derimod  

 modtaget et forholdsvis stort antal bosniske flygtninge fra områder i  

 Bosnien-Hercegovina, hvor den pågældende etniske gruppe er en  

 minoritet.
Dette gælder eksempelvis bosniske muslimer fra Republika  

 Srpska.
Det kan endvidere ikke udelukkes, at de forskellige  

 ordninger, der blev gennemført i de enkelte nordiske lande i forhold  

 til modtagelsen af de bosniske flygtninge, kan have betydning for antallet af  

 repatrierede personer.
Disse ordninger er udførligt behandlet i  

 Nordisk Ministerråds antologier om bosniske flygtninge i de nordiske  

 lande og sammenfattet i rapporten »Midlertidig  

 beskyttelse og tilbakevending« , der  

 vedlægges.
Publikationerne indeholder imidlertid alene en beskrivelse  

 af ordningerne, men ikke en analyse af konsekvenserne af de forskellige  

 ordninger i forhold til antallet af repatrierede personer.
Den mest markante forskel mellem de danske og norske  

 repatrieringsregler er, at fortrydelsesretten er væsentlig  

 længere i Norge end i Danmark.
Som anført i besvarelsen af  

 spørgsmål nr. 3 (L 190 bilag 6), må fortrydelsesrettens  

 længde antages at være af stor betydning i forhold til den  

 enkelte flygtnings beslutning om repatriering og i forhold til muligheden for  

 at blive reintegreret i hjemlandet.
Fortrydelsesrettens længde vil  

 dermed få betydning for antallet af flygtninge, der vælger at  

 repatriere.
Dette understøttes både af erfaringer i de enkelte  

 nordiske lande og af interviews med flygtninge.
Der kan herved henvises til  

»Rapport vedrørende frivillig repatriering  

 fra de nordiske lande« (s. 42), der blev sendt til  

 Folketingets Retsudvalg den 16. marts 1999.
 Det er derfor efter Indenrigsministeriets opfattelse  

 sandsynligt, at en væsentlig del af årsagen til, at flere  

 bosniere er repatrieret fra Norge end fra Danmark, er, at fortrydelsesretten  

 er længere i Norge.
