Nr LSF 54 Forslag til Lov om prospekter ved første offentlige udbud af visse  

 værdipapirer Fremsat af industriministeren (Anne Birgitte Lundholt) den 16. januar 1991 Vedtaget ved tredjebehandling den 2. april 1991 Lov nr. 213 af 10/04/1991 Kapitel 1 Lovens anvendelsesområde § 1. Loven finder anvendelse på første udbud til offentligheden  

 af værdipapirer, som ikke ønskes optaget til officiel notering på Københavns  

 Fondsbørs.
 Stk. 2. Loven omfatter følgende værdipapirer:
1) aktier og andre omsættelige værdipapirer, der kan sidestilles med  

 aktier, 2) obligationer med en løbetid på mindst 1 år og andre omsættelige  

 værdipapirer, der kan sidestilles med disse, eller 3) alle andre omsættelige værdipapirer, hvormed værdipapirer som nævnt  

 under nr. 1 eller 2 kan erhverves ved tegning eller ombytning.
 Stk. 3. Erhvervs- og Selskabsstyrelsen kan fastsætte regler om, at  

 udbud af nærmere bestemte værdipapirer undtages fra denne lov.
Kapitel 2 Prospektets indhold m.v.
 § 2. Ved udbud af værdipapirer skal der offentliggøres et  

 prospekt, der skal være overskueligt og give et retvisende billede af  

 udstederens aktiver og passiver, dennes økonomiske stilling, resultater samt  

 forventede udvikling.
 Stk. 2. Prospektet skal indeholde oplysninger om de rettigheder,  

 der er knyttet til de udstedte værdipapirer.
 Stk. 3. Erhvervs- og Selskabsstyrelsen fastsætter nærmere regler  

 om prospektets indhold.
 § 3. Et prospekt, der opfylder de krav, som i medfør af lov om  

 Københavns Fondsbørs er fastsat til prospekter for værdipapirer, der ønskes  

 optaget til officiel notering på Københavns Fondsbørs, kan træde i stedet for  

 et prospekt som nævnt i § 2. Prospektet skal inden bekendtgørelse, jf. § 4,  

 stk. 3, godkendes af fondsbørsen.
Stk. 2. Et prospekt, der opfylder kravene til prospekter for  

 værdipapirer, som ønskes optaget til officiel notering på en fondsbørs i en  

 anden medlemsstat inden for De Europæiske Fællesskaber efter bestemmelser i  

 direktiv 80/390/EØF med senere ændringer, og som er godkendt af den  

 kompetente myndighed i den pågældende medlemsstat, sidestilles med et  

 prospekt som nævnt i stk. 1. Prospektet skal være affattet på et sprog  

 godkendt af fondsbørsens bestyrelse.
Prospektet skal inden bekendtgørelse,  

 jf. § 4, stk. 3, forelægges Københavns Fondsbørs, der påser, at betingelserne  

 efter 1. og 2. pkt. er opfyldt.
Kapitel 3 Indsendelse og offentliggørelse m.v.
 § 4. Prospekter som nævnt i §§ 2 og 3 skal indsendes til  

 Erhvervs~ og Selskabsstyrelsen.
Stk. 2. Erhvervs- og Selskabsstyrelsen påser, at prospekter som  

 nævnt i § 2 opfylder lovens forskrifter og bestemmelser fastsat i henhold til  

 loven.
Styrelsen bekendtgør herefter modtagelsen af prospekterne i  

 Statstidende.
Når modtagelsen er bekendtgjort, er prospekterne offentligt  

 tilgængelige i styrelsen.
Stk. 3. Erhvervs- og Selskabsstyrelsen videresender straks  

 prospekter som nævnt i § 3 til Københavns Fondsbørs.
Når fondsbørsen har  

 godkendt et prospekt som nævnt i § 3, stk.1, eller har påset, at et prospekt  

 opfylder de i § 3, stk. 2, nævnte betingelser, giver fondsbørsen meddelelse  

 herom til Erhvervs- og Selskabsstyrelsen, som herefter bekendtgør modtagelsen  

 af prospektet i Statstidende.
Prospekterne er herefter offentligt  

 tilgængelige i styrelsen.
 Stk. 4. Erhvervs- og Selskabsstyrelsen kan bestemme, at  

 bekendtgørelse efter stk. 2 og 3 skal ske i en særlig registreringstidende.  

 Styrelsen kan endvidere bestemme, at bekendtgørelse kan ske i styrelsens  

 edb-informationssystem samtidig med eller i stedet for i Statstidende eller  

 registreringstidende.
 Stk. 5. Erhvervs- og Selskabsstyrelsen kan fastsætte regler om  

 gebyr for indsendelse af prospekter, for udskrifter og bekendtgørelse og for  

 brugen af styrelsens edb-system m.v.
 Stk. 6. Fondsbørsens bestyrelse kan efter godkendelse af  

 Finanstilsynet fastsætte gebyr for godkendelse og forelæggelse af prospekter  

 efter § 3.
 § 5. Udbud til offentligheden må ikke finde sted, før  

 bekendtgørelse har fundet sted efter§ 4, stk. 2 eller 3.
 Stk. 2. Erhvervs- og Selskabsstyrelsen kan fastsætte regler om det  

 nærmere indhold af udbudsmaterialet.
 § 6. Erhvervs- og Selskabsstyrelsens afgørelser i medfør af denne  

 lov kan inden 4 uger efter, at afgørelsen er meddelt den pågældende,  

 indbringes for Industriministeriets Erhvervsankenævn.
 Stk. 2. Afgørelser truffet af Københavns Fondsbørs i medfør af  

 denne lov kan inden 4 uger efter, at afgørelsen er meddelt den pågældende,  

 indbringes for Finanstilsynet i overensstemmelse med reglerne i lov om  

 Københavns Fondsbørs.
Kapitel 4 Straffebestemmelser § 7. Medmindre højere straf er forskyldt efter anden lovgivning,  

 straffes med bøde den, der forsætligt eller groft uagtsomt overtræder § 2,  

 stk. 1 og 2, § 4, stk. 1, og § 5, stk. 1.
 Stk. 2. I forskrifter, der udstedes i medfør af denne lov, kan der  

 fastsættes straf af bøde for forsætlig eller groft uagtsom overtrædelse af  

 forskrifterne.
Stk. 3. Er en overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af staten, en kommune eller et  

 kommunalt fællesskab, der er omfattet af § 60 i lov om kommunernes styrelse,  

 kan der pålægges staten, kommunen eller det kommunale fællesskab bødeansvar.
Kapitel 5 Ikrafttrædelsesbestemmelser § 8. Loven træder i kraft den 1. maj 1991 og har virkning for  

 udbud af værdipapirer, der finder sted første gang den 1. maj 1991 eller  

 senere.
 § 9. Loven gælder ikke for Færøerne og Grønland, men kan ved  

 kongelig anordning sættes i kraft for disse landsdele med de afvigelser, som  

 landsdelenes særlige forhold tilsiger.
Oprindeligt fremsat forslag Kapitel 1 Lovens anvendelsesområde § 1. Loven finder anvendelse på første udbud til offentligheden  

 af værdipapirer, som ikke ønskes optaget til officiel notering på Københavns  

 Fondsbørs.
 Stk. 2. Loven omfatter følgende værdipapirer:
1) aktier og andre omsættelige værdipapirer, der kan sidestilles med  

 aktier, 2) obligationer med en løbetid på mindst 1 år og andre omsættelige  

 værdipapirer, der kan sidestilles med disse, eller 3) alle andre omsættelige værdipapirer, hvormed værdipapirer som nævnt  

 under nr. 1 eller 2 kan erhverves ved tegning eller ombytning.
 Stk. 3. Erhvervs- og Selskabsstyrelsen kan fastsætte regler om, at  

 udbud af nærmere bestemte værdipapirer undtages fra denne lov.
Kapitel 2 Prospektets indhold m.v.
 § 2. Ved udbud af værdipapirer skal der offentliggøres et  

 prospekt, der skal være overskueligt og give et retvisende billede af  

 udstederens aktiver og passiver, dennes økonomiske stilling, resultater samt  

 forventede udvikling.
 Stk. 2. Prospektet skal indeholde oplysninger om de rettigheder,  

 der er knyttet til de udstedte værdipapirer.
 Stk. 3. Erhvervs- og Selskabsstyrelsen fastsætter nærmere regler  

 om prospektets indhold.
 § 3. Et prospekt, der opfylder de krav, som i medfør af lov om  

 Københavns Fondsbørs er fastsat til prospekter for værdipapirer, der ønskes  

 optaget til officiel notering på Københavns Fondsbørs, kan træde i stedet for  

 et prospekt som nævnt i § 2. Prospektet skal inden bekendtgørelse, jf. § 4,  

 stk. 3, godkendes af fondsbørsen.
Stk. 2. Et prospekt, der opfylder kravene til prospekter for  

 værdipapirer, som ønskes optaget til officiel notering på en fondsbørs i en  

 anden medlemsstat inden for De Europæiske Fællesskaber efter bestemmelser i  

 direktiv 80/390/EØF med senere ændringer, og som er godkendt af den  

 kompetente myndighed i den pågældende medlemsstat, sidestilles med et  

 prospekt som nævnt i stk. 1. Prospektet skal være affattet på et sprog  

 godkendt af fondsbørsens bestyrelse.
Prospektet skal inden bekendtgørelse,  

 jf. § 4, stk. 3, forelægges Københavns Fondsbørs, der påser, at betingelserne  

 efter 1. og 2. pkt. er opfyldt.
Kapitel 3 Indsendelse og offentliggørelse m.v.
 § 4. Prospekter som nævnt i §§ 2 og 3 skal indsendes til  

 Erhvervs~ og Selskabsstyrelsen.
Stk. 2. Erhvervs- og Selskabsstyrelsen påser, at prospekter som  

 nævnt i § 2 opfylder lovens forskrifter og bestemmelser fastsat i henhold til  

 loven.
Styrelsen bekendtgør herefter modtagelsen af prospekterne i  

 Statstidende.
Når modtagelsen er bekendtgjort, er prospekterne offentligt  

 tilgængelige i styrelsen.
Stk.3. Erhvervs- og Selskabsstyrelsen videresender straks  

 prospekter som nævnt i § 3 til Københavns Fondsbørs.
Når fondsbørsen har  

 godkendt et prospekt som nævnt i § 3, stk.1, eller har påset, at et prospekt  

 opfylder de i § 3, stk. 2 nævnte betingelser, giver fondsbørsen meddelelse  

 herom til Erhvervs- og Selskabsstyrelsen, som herefter bekendtgør modtagelsen  

 af prospektet i Statstidende.
Prospekterne er herefter offentligt  

 tilgængelige i styrelsen.
 Stk. 4. Erhvervs- og Selskabsstyrelsen kan bestemme, at  

 bekendtgørelse efter stk. 2 og 3 skal ske i en særlig registreringstidende.  

 Styrelsen kan endvidere bestemme, at bekendtgørelse kan ske i styrelsens  

 edb-informationssystem samtidig med eller i stedet for i Statstidende eller  

 registreringstidende.
 Stk. 5. Erhvervs- og Selskabsstyrelsen kan fastsætte regler om  

 gebyr for indsendelse af prospekter, udskrifter, bekendtgørelse og for brugen  

 af styrelsens edb-system m.v.
 Stk. 6. Fondsbørsens bestyrelse kan efter godkendelse af  

 Finanstilsynet fastsætte gebyr for godkendelse og forelæggelse af prospekter  

 efter § 3.
 § 5. Udbud til offentligheden må ikke finde sted, før  

 bekendtgørelse har fundet sted efter§ 4, stk. 2 eller 3.
 Stk. 2. Erhvervs- og Selskabsstyrelsen kan fastsætte regler om det  

 nærmere indhold af udbudsmaterialet.
 § 6. Erhvervs- og Selskabsstyrelsens afgørelser i medfør af denne  

 lov kan inden 4 uger efter, at afgørelsen er meddelt den pågældende,  

 indbringes for Industriministeriets Erhvervsankenævn.
 Stk. 2. Afgørelser truffet af Københavns Fondsbørs i medfør af  

 denne lov kan inden 4 uger efter, at afgørelsen er meddelt den pågældende,  

 indbringes for Finanstilsynet i overensstemmelse med reglerne i lov om  

 Københavns Fondsbørs.
Kapitel 4 Straffebestemmelser § 7. Medmindre højere straf er forskyldt efter anden lovgivning,  

 straffes med bøde den, der forsætligt eller groft uagtsomt overtræder § 2,  

 stk. 1 og 2, § 4, stk. 1, og § 5, stk. 1.
 Stk. 2. I forskrifter, der udstedes i medfør af denne lov, kan der  

 fastsættes straf af bøde for forsætlig eller groft uagtsom overtrædelse af  

 forskrifterne.
Stk. 3. Er en overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af staten, en kommune eller et  

 kommunalt fællesskab, der er omfattet af § 60 i lov om kommunernes styrelse,  

 kan der pålægges staten, kommunen eller det kommunale fællesskab bødeansvar.
Kapitel 5 Ikrafttrædelsesbestemmelser § 8. Loven træder i kraft den 1. april 1991, og har virkning for  

 udbud af værdipapirer, der finder sted første gang den 1. april 1991 eller  

 senere.
 § 9. Loven gælder ikke for Færøerne og Grønland, men kan ved  

 kongelig anordning sættes i kraft for disse landsdele med de afvigelser, som  

 landsdelenes særlige forhold tilsiger.
Bemærkninger til lovforslaget Almindelige bemærkninger 1. Lovforslaget er en genfremsættelse af det lovforslag, som blev  

 fremsat den 10. oktober 1990. Industriministerens fremsættelsestale er  

 optrykt i Fortryk af Folketingets Forhandlinger 1990/91, 1. samling sp. 474  

 ff.
Lovforslaget var til 1. behandling den 25. oktober 1990, jf.
Fortryk af  

 Folketingets Forhandlinger 1990/91, 1. samling sp. 1093 ff., men nåede ikke  

 at blive færdigbehandlet inden Folketingsvalget i december 1990.
 Lovforslaget er identisk med forslaget fra oktober 1990.
Ved lovforslaget gennemføres afdeling III i Rådets direktiv 89/298/EØF af  

 17. april 1989 om samordning af kravene ved udarbejdelse af, kontrol med og  

 udstedelse af det prospekt, der skal offentliggøres, når værdipapirer udbydes  

 til offentligheden.
Direktivet skal være gennemført senest den 17. april  

 1991. Direktivet er optaget som bilag til lovforslaget.
Formålet med direktivet er for det første at sikre, at investorer stilles  

 en række oplysninger til rådighed og dermed får et forsvarligt grundlag at  

 træffe beslutning på i forbindelse med investering i værdipapirer.
Det sikres  

 ved at stille krav om, at der ved offentligt udbud af værdipapirer, skal  

 udarbejdes og offentliggøres et prospekt, der skal indeholde en række  

 oplysninger om den ansvarlige for prospektet, om udstederen af værdipapirerne  

 og om de udstedte værdipapirer.
Direktivets formål er endvidere at fortsætte  

 den harmonisering af værdipapirmarkederne inden for EF, som er påbegyndt med  

 vedtagelsen af direktiv 80/390/EØF om samordning af kravene ved udarbejdelse  

 af, kontrol med og udstedelse af det prospekt, der skal offentliggøres med  

 henblik på optagelse af værdipapirer til officiel notering på en fondsbørs.
 Reglerne i direktivet omfatter udbud til offentligheden af flere slags  

 værdipapirer som f.eks. kommanditanparter, obligationer, euro-værdipapirer,  

 futures, options, warrants etc.
Direktivet omhandler dels værdipapirer, der ønskes optaget til officiel  

 notering på en fondsbørs i forbindelse med udbuddet (afd.
II), dels  

 værdipapirer, der ikke ønskes optaget til officiel notering i forbindelse med  

 udbuddet (afd.
III).
Skal værdipapirerne optages til officiel notering, skal oplysningerne i  

 prospektet svare til dem, der kræves i direktiv 80/390/EØF med senere  

 ændringer.
Sådanne prospekter skal forhåndsgodkendes.
Direktiv 80/390/EØF som  

 ændret ved direktiv 87/345/EØF og 90/211/EØF er gennemført i dansk ret ved  

 bekendtgørelse om kravene til det prospekt, der skal offentliggøres, inden  

 værdipapirer kan optages til officiel notering på Københavns Fondsbørs  

 (prospektbekendtgørelsen). Prospekterne godkendes af Københavns Fondsbørs.
 For ikke at belaste de mindre og mellemstore udstedere for hårdt, kan de  

 oplysninger, der skal medtages i prospektet angående værdipapirer, der ikke  

 ønskes optaget til officiel notering, være mindre detaljerede end dem, der  

 skal medtages om værdipapirer, der ønskes optaget til officiel notering.  

 Direktivet stiller endvidere ikke krav om forhåndsgodkendelse af sådanne  

 prospekter.
2. Der har ikke tidligere været lovgivet herhjemme om prospekter  

 ved udbud til offentligheden af værdipapirer som nævnt i direktivets afd.  

 III.
Hidtil har sådanne prospekter alene været undergivet  

 markedsføringslovens regler.
En gennemførelse af direktivets afd.
III kræver selvstændig lovgivning.  

 Bestemmelserne i afd.
III falder uden for børslovgivningen, da værdipapirerne  

 ikke ønskes optaget til officiel notering, og kan ikke indeholdes i den  

 eksisterende selskabslovgivning, idet der er tale om værdipapirer i bred  

 forstand.
Ved lovforslaget foreslås de væsentligste bestemmelser gennemført  

 direkte i loven, mens direktivets mere tekniske undtagelsesregler og de  

 nærmere regler om prospektets indhold, jf. § 1, stk. 3, og § 2, stk. 3,  

 foreslås gennemført ved bekendtgørelse.
Erhvervs- og Selskabsstyrelsen  

 foreslås som kompetent myndighed.
 Det foreslås, at prospekter indsendes til Erhvervs- og Selskabsstyrelsen,  

 der påser, at de nødvendige oplysninger findes heri og derefter bekendtgør  

 modtagelsen på samme måde som ved offentliggørelse af modtagelsen af  

 fusionsplaner, jf. aktieselskabslovens § 134d.
Direktivet giver i art. 13 mulighed for, at der kan dispenseres fra  

 oplysningskravene i forbindelse med f.eks. oplysninger af ringe interesse,  

 oplysninger, der kan skade udstederen, oplysninger, som udbyderen ikke råder  

 over osv.
Muligheden for at dispensere fra oplysningskravene i det enkelte  

 prospekt foreslås ikke gennemført i forslaget.
Det skyldes, at direktivet har  

 omfattende, generelle undtagelsesbestemmelser i artiklerne 1, 2 og 5. I  

 forslagets § 1, stk. 3, foreslås hjemmel til at gennemføre disse.
Dette synes  

 en bedre og klarere løsning end konkrete dispensationer.
Administrationen af  

 en skønsmæssig adgang til at dispensere i konkrete tilfælde er endvidere  

 ganske ressourcekrævende.
Ifølge direktivets art. 12 har medlemsstaterne mulighed for at bestemme,  

 at den, der forestår et offentligt udbud af værdipapirer, kan udarbejde et  

 prospekt, der opfylder kravene i direktiv 80/390/EØF, selv om der ikke  

 foreligger en aktuel ansøgning om optagelse til officiel notering på en  

 fondsbørs.
Disse prospekter skal forhåndsgodkendes.
Prospekter udarbejdet i overensstemmelse hermed anerkendes, jf.  

 direktivets art. 21, gensidigt inden for EF.
Ifølge direktiv 90/211/EØF af  

 23. april 1990 om ændring af direktiv 80/390/EØF anerkendes prospekter  

 udarbejdet i medfør af art. 12 endvidere gensidigt som optagelsesprospekter,  

 hvis de er udarbejdet inden tre måneder før ansøgningen om optagelse til  

 notering.
Art. 12 foreslås gennemført i forslagets § 3, således at Erhvervs~ og  

 Selskabsstyrelsen forinden bekendtgørelse indhenter Fondsbørsens godkendelse  

 af prospektet.
Herved sikres det, at udbydere, som ikke på tidspunktet for  

 udbuddet har besluttet, om værdipapirerne skal børsnoteres, får adgang til på  

 forhånd at sikre sig, at prospektkravene i den henseende er i orden, også i  

 relation til udenlandske værdipapirmarkeder.
 3. Lovforslaget har været til høring hos følgende myndigheder og  

 organisationer:
 Det Danske Handelskammer, Industrirådet, Håndværksrådet, Butikshandelens  

 Fællesråd, Arbejderbevægelsens Erhvervsråd, Danmarks Rederiforening,  

 Assurandør-Societetet, Liberale Erhvervs Råd, Advokatrådet, Garantifonden for  

 Danske Optioner og Futures, Foreningen af Danske Børsmægler-selskaber, De  

 Danske Investeringsforeningers Fællesrepræsentation, Københavns Fondsbørs,  

 Finansrådet, Det Økonomiske Sekretariat, Finansministeriet, Skatteministeriet  

 og Finanstilsynet.
 4. Forslaget forventes ikke at få statsfinansielle konsekvenser,  

 idet eventuelle merudgifter vil blive dækket gennem brugerbetaling, jf.  

 forslagets § 4, stk. 5 og 6, og ved omprioriteringer inden for  

 Industriministeriet.
Forslaget forventes endvidere ikke at få væsentlige administrative  

 konsekvenser, idet styrelsens eksisterende edb-system vil blive anvendt i  

 forbindelse med administrationen af loven.
Dog vil der medgå visse  

 initialomkostninger i forbindelse med systemudvikling og programmering.
Bemærkninger til lovforslagets enkelte bestemmelser Til § 1 Stk. 1 fastlægger lovens anvendelsesområde, der er første udbud til  

 offentligheden af værdipapirer, som ikke ønskes optaget til officiel notering  

 på Københavns Fondsbørs.
 Ved første udbud forstås såvel emissioner af værdipapirer som en senere  

 afhændelse af allerede emitterede værdipapirer, som ikke i første omgang har  

 været rettet til offentligheden.
Endvidere indeholder bestemmelsen i stk. 2 en definition af begrebet  

 værdipapirer.
Det bemærkes, at definitionen af værdipapirer tillige omfatter  

 futures og options.
 Definitionen i stk. 2 svarer til den i direktivets art. 3, pkt. e)  

 indeholdte bestemmelse, dog med en tydeliggørende omskrivning.
 Stk. 3 indeholder en bemyndigelse for Erhvervs- og Selskabsstyrelsen til  

 at fastsætte regler om, at udbud af visse værdipapirer undtages fra loven med  

 henblik på at gennemføre direktivets meget detaljerede  

 undtagelsesbestemmelser i art. 1, stk. 2 og art. 2 og 5. Herefter er f.eks.  

 udbud til en snæver personkreds eller til personer som led i deres  

 erhvervsmæssige virksomhed undtaget.
Til § 2 Stk. 1 og 2 bestemmer, at der skal offentliggøres et prospekt og  

 fastsætter hovedkravene til dettes indhold.
Det svarer til, hvad der i øvrigt  

 kræves i forbindelse med fusionsplaner, vurderingsberetninger og  

 årsregnskaber efter aktieselskabsloven og årsregnskabsloven.
Om  

 offentliggørelse henvises til forslagets § 4, hvorefter prospekter  

 bekendtgøres og herefter er offentligt tilgængelige i Erhvervs- og  

 Selskabsstyrelsen, uanset hvilke skridt til offentliggørelse udbyderen i  

 øvrigt måtte tage.
 Efter stk. 3 bemyndiges Erhvervs- og Selskabsstyrelsen til at fastsætte  

 nærmere regler om prospektets indhold med henblik på at gennemføre de mere  

 teknisk betonede regler om prospektets indhold i direktivets art. 11.
Til § 3 Bestemmelsen har til formål at gennemføre direktivets art. 12 og 21. Der  

 henvises herom til afsnit 2 i de almindelige bemærkninger.
 Det foreslås i stk. 1, at prospekterne forhåndsgodkendes af Københavns  

 Fondsbørs i medfør af bekendtgørelse om kravene til det prospekt, der skal  

 offentliggøres, inden værdipapirer kan optages til officiel notering på  

 Københavns Fondsbørs.
Ved forslagets stk. 2 gennemføres direktivets art. 21 om gensidig  

 anerkendelse inden for EF af prospekter, der er udarbejdet i medfør af art.  

 12. Om sådanne prospekter skal være oversat, afgøres af fondsbørsens  

 bestyrelse.
Det foreslås, at disse prospekter forelægges Københavns  

 Fondsbørs, der påser, at prospektet er godkendt og at oplysninger, der er  

 væsentlige for markedet her i landet, er medtaget i prospektet.
Til § 4 Bestemmelsen gennemfører direktivets art. 14 og 15.
 Bestemmelsen fastslår i forslagets stk. 1, at prospekter indsendes til  

 Erhvervs- og Selskabsstyrelsen.
For prospekter udarbejdet efter § 2 foreslås i stk. 2, at Erhvervs~ og  

 Selskabsstyrelsen påser, at de nødvendige bestemmelser findes deri og  

 derefter bekendtgør modtagelsen i Statstidende.
De modtagne prospekter er  

 herefter offentligt tilgængelige i styrelsen.
Fremgangsmåden svarer til  

 aktieselskabslovens § 158 om offentliggørelse af modtagelse af  

 vurderingsberetninger og fusionsplaner.
Er prospektet udarbejdet efter § 3, sørger Erhvervs- og Selskabsstyrelsen  

 ifølge forslagets stk. 3 for videresendelse med henblik på godkendelse eller  

 forelæggelse i Københavns Fondsbørs.
Denne fremgangsmåde foreslås for at gøre  

 systemet mere brugervenligt.
Bekendtgørelse af modtagelse af prospekter sker ifølge stk. 3 i  

 Statstidende, men stk. 4 foreskriver, at Erhvervs- og Selskabsstyrelsen kan  

 bestemme alternative bekendtgørelsesmåder.
Bestemmelsen svarer til  

 aktieselskabslovens § 158a.
Efter stk. 5 kan Erhvervs- og Selskabsstyrelsen fastsætte regler om gebyr  

 for indsendelse af prospekter, udskrifter, bekendtgørelse og for brugen af  

 styrelsens edb-system m.v.
Bestemmelsen svarer til aktieselskabslovens § 154,  

 stk. 4.
 Efter stk. 6 kan fondsbørsbestyrelsen fastsætte gebyrer for godkendelse og  

 forelæggelse af prospekter efter § 3. Finanstilsynet godkender i  

 overensstemmelse med § 8 i lov om Københavns Fondsbørs sådanne gebyrer.
Til § 5 Bestemmelsen fastslår, at udbud til offentligheden ikke må finde sted,  

 før bekendtgørelse, jf. § 4, er sket.
Bestemmelsen gennemfører direktivets  

 art. 16.
 Erhvervs- og Selskabsstyrelsen bemyndiges i forslagets stk. 2 til at  

 gennemføre direktivets art. 17, hvorefter det bl.a. af annoncer, opslag osv.  

 i forbindelse med udbuddet skal fremgå, hvorfra et prospekt kan rekvireres.
Til § 6 Bestemmelsen i stk. 1 giver adgang til at klage til Industriministeriets  

 Erhvervsankenævn over Erhvervs- og Selskabsstyrelsens afgørelser i medfør af  

 loven eller bekendtgørelse udstedt i medfør af loven.
Der henvises til lov  

 nr. 858 af 23. december 1987 om Industriministeriets Erhvervsankenævn.  

 Afgørelser truffet af Københavns Fondsbørs i forbindelse med godkendelsen af  

 prospekter udarbejdet efter § 3 kan efter bestemmelsens stk. 2 indbringes for  

 Finanstilsynet i overensstemmelse med reglen i § 43 i lov om Københavns  

 Fondsbørs.
Til § 7 En vurdering af et værdipapirs investeringsværdi er afhængig af en del  

 specielle oplysninger, som, hvis de ikke gives, eller gives med forkert  

 indhold, kan betyde et til tider stort økonomisk tab for en investor.
 Da loven skal sikre investorerne sådanne oplysninger, foreslås det, at  

 overtrædelse af lovens § 2, stk. 1 og 2, § 4, stk. 1, § 5, stk. 1 samt de  

 regler, der fastsættes i medfør af loven, kan straffes.
 Det foreslås, i overensstemmelse med nyere erhvervslovgivning, at kun det  

 forsætlige eller groft uagtsomme forhold kan straffes.
 Det foreslås endvidere, at bødeansvar også kan pålægges selskaber m.v.,  

 idet selskaber ofte vil være afgivere af oplysninger i prospektet.
 Det bemærkes, at markedsføringslovens regler gælder ved siden af denne  

 lov.
Til § 8 Medlemsstaterne skal ifølge direktivets art. 26 gennemføre reglerne inden  

 den 17. april 1991. Det foreslås derfor, at loven træder i kraft den 1. april  

 1991.
Til § 9 Bestemmelsen indeholder regler om, at loven ikke gælder for Færøerne og  

 Grønland, og sædvanlig adgang til at sætte loven i kraft for disse landsdele.
Ændringsforslaget Af industriministeren:
Til § 8 1) Paragraffen affattes således:
» § 8. Loven træder i kraft den 1. maj 1991 og har virkning  

 for udbud af værdipapirer, der finder sted første gang den 1. maj 1991 eller  

 senere.« Bemærkninger Til nr. 1 I lovforslagets § 8 er lovens ikrafttrædelse fastsat til den 1. april  

 1991.
 Idet lovgivningsproceduren vedrørende lovforslaget forudses ikke at kunne  

 afsluttes inden denne dato, foreslås det, at lovens ikrafttrædelse udsættes  

 til den 1. maj 1991 med virkning for udbud af værdipapirer, der finder sted  

 første gang den 1. maj 1991 eller senere.
