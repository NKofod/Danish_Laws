 Voldgiftssag afgjort af Voldgiftsnævnet  

 for bygge- og anlægsvirksomhed.
 Mangler vurderes i forhold til aftalegrundlaget.
 Under denne sag, der er indbragt for Voldgiftsnævnet  

 for Bygge- og Anlægsvirksomhed ved klageskrift modtaget den 30.januar  

 1998, har klageren, menighedsrådet, nedlagt endelig påstand om,  

 at de indklagede, entreprenøren og arkitekten, tilpligtes solidarisk  

 eller alternativt at betale 297.905 kr. med procesrente af 197.905 kr. fra  

 den 30.januar 1998 og af 100.000 kr. fra den 2.juni 1999.
 Tagentreprenøren og arkitekten har begge nedlagt  

 påstand om frifindelse.
 Arkitekten har overfor tagentreprenøren nedlagt  

 påstand om, at tagentreprenøren tilpligtes at friholde  

 arkitekten for enhver udgift i sagens anledning, herunder renter og  

 sagsomkostninger.
I 1995 anmodede menighedsrådet arkitekten om at  

 udarbejde et skitseprojekt til udvendig istandsættelse af bl.a.  

 tårnet på kirken, der er en middelalderkirke.
Selve tårnet  

 er fra ca. 1700, med et ca. 100 år gammelt skifertag, formentlig fra  

 1873.
Arkitekten udarbejdede et overslag for renovering af  

 taget, hvori var medregnet udgifter til nyt tag og nye lægter, til i  

 alt 162.000 kr. ekskl.
Moms og ekskl. stillads.
Det blev imidlertid besluttet  

 i videst muligt omfang at omlægge eksisterende skifer og at undlade at  

 opsætte nye lægter, hvorved udgifterne blev væsentligt  

 reduceret.
Efter arbejdets udførelse har menighedsrådet  

 under påberåbelse af mangler ved tagentreprenørens arbejde  

 begæret syn og skøn.
Syns- og skønsmanden har herefter  

 den 13. oktober 1997 afgivet syn og skønserklæring.
 Den af menighedsrådet under denne sag nedlagte  

 påstand fremkommer således :
 1.     Udbedringsomkostninger incl. moms  

                                           168.750 kr.
 2.     Advokatomkostninger under syn- og skønssag  

 incl. moms                              18.750 kr.
 3.     Udgifter til skønserklæring  

                                                                      10.005  

 kr.
 4.     Opsætning af stillads incl. moms  

                                                         100.000 kr.
 297.505 kr.
I generelle betingelser og fagbeskrivelse vedr.  

 blikkenslagerarbejdet er det anført, ar arbejdet omfatter  

 omlægning af naturskiferstenene og tagrender med nedløb.
Om  

 omlægning af naturskiferstenene er det anført :
 " De 10" eksisterende naturskifersten nedtages  

 og sorteres på stilladset.
 Skifer der ikke er intakte og klingende ved slag kasseres,  

 ligesom sten af andet materiale frasorteres.
 Efter afmontering skal der levnes tid til tømrer  

 for evt. udskiftning af skadet træ.
 .
 Naturskiferstenene genmonteres, suppleret med tilsvarende  

 af samme gode kvalitet og sømmes med 2 siliconebronzesøm 20 x  

 40 i hver skifersten.
 Stenene oplægges med samme oplægningsmetode  

 som eksisterende og med skiferkit uden underlag.
." Tagentreprenørens tilbud på 104.200 kr.  

 ekskl.
Moms og ekskl. stillads blev accepteret af menighedsrådet.
 Efter arbejdets udførelse blev der den 25. oktober  

 1996 afholdt afleveringsforretning for tagarbejdet, hvorunder arkitekten  

 konstaterede : " Mangler er udbedret ".
 I skønserklæringen af 13.oktober 1997 er det  

 bl.a. anført :
 "   .
Tagfladerne besigtigedes indefra tårnloft og det  

 blev oplyst, at der var anvendt ca. 1800 stk. 10" naturskifre, hvoraf  

 ca. 1100 stk. var udskiftet, mens ca. 700 stk. var genanvendt.
De 1100 stk.  

 var indkøbt som genbrugsskifre og tilskåret 10". Der var  

 udskiftet lægter i forbindelse med den foretagne omlægning.
En  

 nedblæst skifer fra øverste række ved rygningen blev  

 forevist.
 .
 Skønsmanden har telefonisk kontaktet Danmarks  

 Meteorologiske Institut og forespurgt om vindforholdene i området den  

 11. april 1997.
 Det blev oplyst, at om end der ikke var tale om  

 orkanstyrke(over 32 m./sek.) så var der målt vindstød  

 på mere end 20 m./sek. i området ..Endvidere har  

 skønsmanden foretaget fornyet besigtigelse af tagfladerne den 22.  

 september 1997, som det fremgår af notat vedlagt som  

 erklæringsbilag ..
 Spørgsmål 1 :
 Skønsmanden bedes beskrive, hvorledes taget  

 fremtræder ved besigtigelsen, herunder om der er defekte  

 naturskifersten og hvorledes skiferpladerne er sømmet til  

 lægterne.
 Svar :
 Som beskrevet i notat  .fremtræder taget med en del  

 defekte naturskifersten, og disse er visse steder ikke fastsømmet  

 korrekt, da skifrene ikke har plan kontakt med overside af lægter.
 Spørgsmål 2 :
 Skønsmanden bedes vurdere risikoen for, at  

 skiferpladerne falder ned under stormvejr.
 Svar :
 Det er ikke muligt at foretage en realistisk vurdering af  

 størrelsen af risikoen for nedblæste skifre i stormvejr, men det  

 vurderes, at der er en risiko.
 Spørgsmål 3 :
 Skønsmanden bedes foretage sin vurdering af det  

 håndværksmæssige arbejde, herunder om anvendelsen af  

 skiferpladerne har været forsvarlig, og om arbejdet er udført  

 således, at taget kan holde under stormvejr.
 Svar :
 Den håndværksmæssige udførelse af  

 tagudskiftningen er ringe, som anført i notatet ..
Anvendelsen af de brugte ( såvel nyanskaffede som  

 genanvendte ) skifre er sket uden den fornødne kritiske  

 udvælgelse.
Alt for mange skifre er for medtagne til genanvendelse og  

 burde være skrottet, hvadenten disse var oprindelige eller  

 nyanskaffede.
Der er risiko for nedblæste skifre under stormvejr.
 Spørgsmål 4 :
 Såfremt arbejdet ikke anses for  

 håndværksmæssigt forsvarligt udført, bedes  

 skønsmanden angive omkostningerne ved en udbedring.
 Svar :
Udbedring som indebærer en udskiftning af skifrene  

 til nye, vurderes at ville koste kr. 135.000 ekskl.
Moms.
 Spørgsmål 1 (indklagede 1):
 Har indklagede opfyldt ret til efterhjælp ved at  

 udføre efterhjælp i rimelig tid efter påtale af  

 mangler.
 Svar :
 Som nævnt ..er spørgsmålet ikke klart,  

 men iflg. det oplyste har firmaet repareret taget primo maj 1997, idet  

 rygningsskifre er fastskruet efter nedfald af 5 stk. den 11.april 1997.
 Spørgsmål 3 (indklagede 1) :
 Er der konstateret nedblæste skifre efter stormskade  

 den 11.april 1997, hvor 5 rygningsskifre er nedblæst ( der er oplagt  

 1800 skifre på tårnet ) og efter vi har befæstiget  

 rygningsskifre, som oprindeligt foreslået af os, men desværre  

 ikke tiltrådt af bygherren på daværende tidspunkt.
 Svar :
 .Nej, iflg. det oplyste.
 I det omtalte notat, der var vedlagt som  

 erklæringsbilag til skønserklæringen, er det  

 anført:
 " Som aftalt ved skønsforretningen foretog  

 skønsmanden fornyet besigtigelse af tagfladerne den 22.september 1997  

 med en erfaren blikkenslager.
Begge tagflader blev nøje visuelt gennemgået  

 med kikkert.
Tagfladerne fremstod stort set ens.
De frembød et broget  

 syn, idet der var meget store farveforskelle på de brugte skifre   det  

 lignede ikke en totaludskiftning, men reparationer.
En del skifre  

 "vred", således at der var store åbninger forneden  

 tagfladen var ikke plan.
Skifrene så medtagne ud med manglende  

 hjørner og hak.
Endvidere sås afstanden mellem dem at variere op  

 til 10 mm.
Normalafstanden skal være 3 mm.
Som følge heraf  

 sås de lodrette linjer springe fra kip til fod.
Den nævnte  

 reparation med rustfri skruer kunne ligeledes ses.
Indefra blev tagfladerne atter besigtiget med  

 håndlygte og det konstateredes, at en meget stor del af skifrene var  

 stærkt beskadiget bl.a. ved hjørner og gamle sømhuller.  

 Skifrene var fastsømmet med de foreskrevne 2stk.  

 siliconebronzesøm pr. skifer og var lagt uden kit.
Mange steder  

 sås afstande på op til 10-12 mm. mellem skifre og overside  

 lægter, hvilket bevirker, at kun sømspidsen har fat i  

 lægten.
Forholdet tyder på mangelfuld kontrol af, om  

 lægterne lå plant over hele tagfladen forinden lægningen.  

 Der sås anvendt en del nye lægter." Der er afgivet forklaring af skønsmanden,  

 bygningskonstruktør og arkitekt.
Skønsmanden har bl.a. forklaret, at han ikke har  

 set udbudsmaterialet.
Der var ikke foretaget opretning af tagfladen.
Han har  

 set steder, hvor et bronzesøm som følge heraf ikke havde  

 ordentlig fat i den underliggende lægte, men han kan ikke i dag huske i  

 hvilket omfang, dette var tilfældet.
Kriteriet for kassation af  

 skiferplader har ikke været tilstrækkeligt, selv om det er et  

 vurderingsspørgsmål, hvornår en skiferplade er så  

 intakt, at den kan genanvendes.
Hvis der kunne ske nedfald efter reparationen  

 efter stormen i april 1997, ville et sådan nedfald nok allerede have  

 fundet sted.
Hans pris for udskiftning er ekskl. stillads og ekskl.  

 arkitekthonorar.
Skønsmanden har bl.a. forklaret, at han har  

 været tagentreprenør i mere end 20 år.
Han så  

 på det gamle tag og konstaterede, at skiferpladerne var egnet til  

 genbrug mod kassation af defekte plader.
Det kan accepteres, at et  

 hjørne er beskadiget, såfremt beskadigelsen er mindre end 5cm.x  

 5cm.
Kassationsproceduren blev ikke diskuteret, medens arbejdet blev  

 udført.
Farveforskelle på skiferpladerne er heller ikke blevet  

 diskuteret, endsige påtalt.
Bygningskonstruktøren har bl.a. forklaret, at han  

 for arkitekten var tilsynsførende ved kirkens renovering.
Han foretog  

 løbende tilsyn, og han har været på pladsen 33 gange  

 på 21 uger, incl. byggemøder.
Han har løbende talt med  

 tagentreprenøren og diskuteret løsninger på  

 opståede problemer.
Han har herunder været på stilladset  

 for at se tagarbejdet.
De enkelte mangler, der blev påvist, er blevet  

 afhjulpet.
Alle vidste , at de gamle lægter ikke var plane, men de var  

 næsten alle gode og sunde.
Arkitekten har bl.a. forklaret, at han på anbefaling  

 fra Nationalmuseet anvendte et erfarent tagentreprenørfirma uden  

 licitation.
Han har udarbejdet beskrivelsen.
Han har ikke nævnt noget i  

 beskrivelsen om håndværksmæssige normer, fordi der blev  

 anvendt en erfaren entreprenør, men efter hans opfattelse måtte  

 huller i skiferpladerne ikke forekomme.
Det tilsynsarbejde, som arkitekten  

 udførte, blev betalt efter forbrugt tid.
Han har selv kun deltaget i  

 enkelte byggemøder.
Det var ikke nødvendigt at udskifte alle  

 lægter.
Lægterne skulle ikke lægge plant, som nye  

 lægter ville have gjort.
Skiferkit blev udeladt af hensyn til  

 taghældningen.
Udgiften til stillads ved en udskiftning af skifertaget  

 skønner han til 80.000 til 100.000 kr. ekskl.
Moms.
Menighedsrådet har til støtte for sin  

 påstand overfor tagentreprenøren nærmere anført, at  

 der må stilles skærpede krav til tagentreprenøren som  

 særlig sagkyndig, herunder navnlig i forbindelse med kassation af  

 gamle, uanvendelige skiferplader.
I givet fald burde tagentreprenøren  

 som særlig sagkyndig have sagt fra over for den anvendte  

 fremgangsmåde.
Efter skønserklæringen er arbejdet ikke  

 udført tilfredsstillende, og tagentreprenøren må derfor  

 betale den af skønsmanden ansatte erstatning.
Menighedsrådet har  

 til støtte for sin påstand overfor arkitekten nærmere  

 anført, at tilsynsarbejdet har været utilstrækkeligt.  

 Navnlig i forbindelse med arbejde på en fredet bygning har arkitekten  

 haft særlig anledning til straks at påtale åbenbare og  

 synlige fejl.
Arbejdet er både løbende og ved  

 afleveringsforretningen godkendt på et mangelfuldt grundlag.
Tagentreprenøren har til støtte for  

 sin frifindelsespåstand nærmere anført, at  

 menighedsrådet netop ikke havde bestilt et nyt tag.  

 Spørgsmålet om, hvorvidt der foreligger fejl og mangler må  

 vurderes i forhold til den bestilte ydelse.
Dette er ikke sket ved det  

 afholdte syn og skøn, idet skønsmanden ikke kendte  

 udbudsmaterialet.
De mangler, der påberåbes, er en tildels  

 skæv tagflade, farvenuancer i skiferpladerne og manglende kassation af  

 uanvendelige skiferplader.
Tagfladen og farvenuancerne var accepteret  

 på forhånd og accepteret af menighedsrådet.
Farvenuancerne  

 og det anvendte kassationsprincip var i øvrigt klart konstaterbare  

 undervejs.
Afleveringsattesten er, som man kunne forvente, helt blank.
De  

 omstændigheder, der nu påberåbes, kunne alle ses dengang.  

 Det er efter skønsmandens forklaring ikke sandsynligt, at der fremover  

 vil ske nedfald fra taget.
Arkitekten har til støtte for sin  

 frifindelsespåstand nærmere anført, at han kan tilslutte  

 sig tagentreprenørens synspunkter.
Det er det generelle  

 mangelsgrundlag efter Almindelige Betingelser, der finder anvendelse,  

 også i et byggeri som det foreliggende.
I øvrigt har arkitekten  

 ikke deltaget i det afholdte syn og skøn, der derfor ikke er bindende  

 for arkitekten.
Det tilsyn der er udført, har været forsvarligt.  

 Et tilsynsansvar er subsidiært i forhold til  

 entreprenøransvaret, og allerede af den grund bør arkitekten  

 frifindes.
Arkitekten har til støtte for sin påstand  

 overfor tagentreprenøren om friholdelse nærmere anført,  

 at selv om det måtte antages, at arkitekten har begået så  

 grove fejl, at han er erstatningsansvarlig, er tagentreprenøren den  

 egentlig ansvarlige.
Entreprenøren bør derfor i det indbyrdes  

 forhold friholde arkitekten.
 Voldgiftsretten skal udtale :
 Efter skønsmandens forklaring må det  

 lægges til grund, at han ved udarbejdelsen af  

 skønserklæringen ikke har været bekendt med  

 menighedsrådets og tagentreprenørens aftalegrundlag.
Der har ikke i udbudsmaterialet været stillet krav  

 om opretning af tagflader, ligesom der ikke er stillet særlige krav til  

 kassation af skiferplader eller gjort bemærkninger om nye skiferpladers  

 farve.
Efter skønsmandens forklaring må det lægges til  

 grund, at mangler ved sømningen kun er konstateret i et enkelt eller  

 få tilfælde, og at dette skyldes, at eksisterende lægter er  

 blevet anvendt.
 I afleveringsprotokollen er det anført, at  

 tidligere påtalte mangler er udbedret.
Den stormskade, der skete den 11.april 1997, er blevet  

 udbedret af tagentreprenøren.
Efter skønsmandens forklaring er  

 der ikke nu særlig risiko for yderligere nedfald af skiferplader.
 På denne baggrund finder voldgiftsretten, at det af  

 tagentreprenøren udførte arbejde har været i  

 overensstemmelse med det aftalte.
 Herefter frifindes indklagede 1. Som følge heraf,  

 og fordi klager har fravalgt en totaludskiftning af taget, frifindes  

 også indklagede 2.
 THI BESTEMMES :
 De indklagede frifindes.
 Inden 14 dage skal klageren til hver af de indklagede  

 betale sagens omkostninger med 20.000 kr.
 Voldgiftsrettens omkostninger skal ligeledes inden 14 dage  

 betales af klageren efter særskilt opgørelse og påkrav fra  

 Voldgiftsrettens sekretariat.
