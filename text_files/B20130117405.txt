Bekendtgørelse om ændring af bekendtgørelse om tilskud til fremme af produktion og afsætning af økologiske fødevarer § 1 I bekendtgørelse nr. 782 af 29. juni 2011 om tilskud til fremme af produktion og afsætning af økologiske fødevarer foretages følgende ændringer:
 1. Overalt i bekendtgørelsen ændres »FødevareErhverv« til: »NaturErhvervstyrelsen« og »FødevareErhvervs« ændres til: »NaturErhvervstyrelsens«.
 2. I § 3, nr. 1, ændres »Plantedirektoratets« til: »NaturErhvervstyrelsens«.
 3. § 7 affattes således:
 »§ 7. NaturErhvervstyrelsen forestår den fysiske og den administrative kontrol samt den efterfølgende regnskabskontrol efter denne bekendtgørelse.
Stk. 2. NaturErhvervstyrelsen kan til brug for kontrollen indhente oplysninger fra andre myndigheder i fornødent omfang i overensstemmelse med landdistriktslovens § 12.« 4. Efter § 8 indsættes før overskriften før § 9:
»§ 8 a.
Uanset § 8, stk. 2, 1. pkt., kan der ikke indgives ansøgning om tilskud efter den 15. august 2013.« 5. § 19, stk. 1, affattes således:
»Det er en betingelse for tilsagn om tilskud til et projekt, at 1) de nødvendige tilladelser fra offentlige myndigheder er opnået inden anmodning om første udbetaling, 2) ansøger afgiver de oplysninger, som NaturErhvervstyrelsen anmoder om til brug for sagsbehandlingen, 3) projektet afsluttes på det tidspunkt, der er anført i ansøgningen, dog senest den 1. august 2015, medmindre NaturErhvervstyrelsen i særlige tilfælde meddeler dispensation herfra, 4) tilsagnshaver indsender anmodning om slutudbetaling og afsluttende projektrapport rettidigt til NaturErhvervstyrelsen, jf. § 30, stk. 3 og 4, 5) udbetalingsanmodning med tilhørende originale regnskabsbilag holdes tilgængelig i mindst fem år, regnet fra datoen for afsluttende udbetaling af tilskud, 6) tilsagnshaver sikrer, at kontrolmyndigheden har adgang til projektområdet i forbindelse med kontrol, 7) NaturErhvervstyrelsen har godkendt, at deltagerne i rejseholdet har tilstrækkelige kompetencer til at fremme viden om produktion og afsætning af økologiske fødevarer eller omlægning til økologisk produktion, 8) ansøger i ansøgningen oplyser, om projektet eller dele heraf er omfattet af EUs udbudsregler eller tilbudslovens regler og 9) tilsagnshaver, hvis projektet eller dele heraf er omfattet af EUs udbudsregler eller tilbudslovens regler, holder dokumentation, der dokumenterer, at EUs udbudsregler eller tilbudslovens regler er overholdt, tilgængelig i mindst fem år fra datoen for slutudbetaling.« 6. § 21 affattes således:
»§ 21. De tilskudsberettigede udgifter kan ikke omfatte 1) udgifter til tilsagnshavers eget arbejde, 2) udgifter, som tilsagnshaver har afholdt, inden NaturErhvervstyrelsen har givet tilladelse til at iværksætte projektet, jf. § 8, stk. 3, 3) udgifter vedrørende aktiviteter, som tilsagnshaver er forpligtet til at gennemføre i medfør af anden lovgivning, 4) udgifter hvortil der er modtaget tilskud fra andre offentlige myndigheder, 5) finansierings- og pengeinstitutomkostninger, 6) udgifter til moms, med mindre denne endeligt bæres af tilsagnshaver, 7) udgifter til køb, leje og leasing af brugte maskiner og brugt udstyr, 8) udgifter til køb af fast ejendom, herunder køb af jord og etablering af bygninger og andre faste anlæg, 9) udgifter til drift og 10) udgifter i form af naturalydelser, som omhandlet i artikel 54 i Kommissionens forordning (EF) nr. 1974/2006 af 15. december 2006 om gennemførelsesbestemmelser til Rådets forordning (EF) 1698/2005 om støtte til udvikling af landdistrikterne fra Den Europæiske Landbrugsfond for Udvikling af Landdistrikterne (ELFUL).« 7. I § 22 indsættes som stk. 2:
»Stk. 2. NaturErhvervstyrelsen kan nedsætte den samlede værdi af de tilskudsberettigede projektudgifter for et projekt, hvis styrelsen vurderer, at EUs udbudsregler eller reglerne i tilbudsloven ikke er overholdt.
Nedsættelse af de tilskudsberettigede projektudgifter vil blive fastsat ud fra en vurdering af art og grovhed af overtrædelsen samt ud fra en vurdering af det økonomiske tab for Den Europæiske Landbrugsfond for Udvikling af Landdistrikterne (ELFUL), der vurderes at være forbundet hermed.« 8. § 24, stk. 1, affattes således:
»Det er en betingelse for tilsagn om tilskud til et projekt, at 1) de nødvendige tilladelser fra offentlige myndigheder er opnået inden anmodning om første udbetaling, 2) ansøger afgiver de oplysninger, som NaturErhvervstyrelsen anmoder om til brug for sagsbehandlingen, 3) projektet afsluttes på det tidspunkt, der er anført i ansøgningen, dog senest den 1. august 2015, medmindre NaturErhvervstyrelsen i særlige tilfælde meddeler dispensation herfra, 4) tilsagnshaver indsender anmodning om slutudbetaling og afsluttende projektrapport rettidigt til NaturErhvervstyrelsen, jf. § 30, stk. 3 og 4, 5) udbetalingsanmodning med tilhørende originale regnskabsbilag holdes tilgængelig i mindst fem år, regnet fra datoen for afsluttende udbetaling af tilskud, 6) tilsagnshaver sikrer, at kontrolmyndigheden har adgang til projektområdet i forbindelse med kontrol, 7) de samlede tilskudsberettigede udgifter beløber sig til mindst 100.000 kr., 8) NaturErhvervstyrelsen har godkendt, at den der udfører aktiviteterne har tilstrækkelige kompetencer til at gennemføre aktiviteterne samt til at informere om produktion og afsætning af økologiske fødevarer samt fremme nyetablering af eller omlægning til økologisk produktion, 9) ansøger i ansøgningen oplyser, om projektet eller dele heraf er omfattet af EUs udbudsregler eller tilbudslovens regler og 10) tilsagnshaver, hvis projektet eller dele heraf er omfattet af EUs udbudsregler eller tilbudslovens regler, holder dokumentation, der dokumenterer, at EUs udbudsregler eller tilbudslovens regler er overholdt, tilgængelig i mindst fem år fra datoen for slutudbetaling.« 9. § 26 affattes således:
»§ 26. De tilskudsberettigede udgifter kan ikke omfatte 1) udgifter, som tilsagnshaver har afholdt, inden NaturErhvervstyrelsen har givet tilladelse til at iværksætte projektet, jf. § 8, stk. 3, 2) udgifter vedrørende aktiviteter, som tilsagnshaver er forpligtet til at gennemføre i medfør af anden lovgivning, 3) udgifter hvortil der er modtaget tilskud fra andre offentlige myndigheder, 4) finansierings- og pengeinstitutomkostninger, 5) udgifter til moms, med mindre denne endeligt bæres af tilsagnshaver, 6) udgifter til køb, leje og leasing af brugte maskiner og brugt udstyr, 7) udgifter til tilsagnshavers eget arbejde, 8) udgifter til markedsføring, 9) udgifter til produktudvikling, 10) udgifter til køb af fast ejendom, herunder køb af jord og etablering af bygninger og andre faste anlæg, 11) udgifter til drift og 12) udgifter i form af naturalydelser, som omhandlet i artikel 54 i Kommissionens forordning (EF) nr. 1974/2006 af 15. december 2006 om gennemførelsesbestemmelser til Rådets forordning (EF) 1698/2005 om støtte til udvikling af landdistrikterne fra Den Europæiske Landbrugsfond for Udvikling af Landdistrikterne (ELFUL).« 10. I § 27 indsættes som stk. 2:
»Stk. 2. NaturErhvervstyrelsen kan nedsætte den samlede værdi af de tilskudsberettigede projektudgifter for et projekt, hvis styrelsen vurderer, at EUs udbudsregler eller reglerne i tilbudsloven ikke er overholdt.
Nedsættelse af de tilskudsberettigede projektudgifter vil blive fastsat ud fra en vurdering af art og grovhed af overtrædelsen samt ud fra en vurdering af det økonomiske tab for Den Europæiske Landbrugsfond for Udvikling af Landdistrikterne (ELFUL), der vurderes at være forbundet hermed.« 11. § 30, stk. 1, affattes således:
»Udbetaling af tilskud sker på baggrund af tilsagnshavers opgørelse over betalte tilskudsberettigede udgifter.
Anmodning om udbetaling af tilskud skal indsendes på et særligt skema og vedlægges alle udgiftsbilag samt dokumentation for betaling.
Skema til udbetalingsanmodning findes på NaturErhvervstyrelsens hjemmeside eller fås ved henvendelse til NaturErhvervstyrelsen.« 12. § 30, stk. 2, affattes således:
»Stk. 2. Tilskud kan udbetales i en rate og en slutudbetaling, hvoraf rateudbetalingen skal udgøre mindst 20 pct. og højest 80 pct. af det samlede tilsagnsbeløb.« 13. I § 30 indsættes efter stk. 3 som nyt stykke:
»Stk. 4. Uanset fristen i stk. 3, skal anmodning om slutudbetaling, projektrapport, alle udgiftsbilag og dokumentation for betaling være modtaget i NaturErhvervstyrelsen senest den 1. november 2015.« Stk. 4 bliver herefter stk. 5.
 14. I § 32 indsættes efter stk. 1 som nyt stykke:
»Stk. 2. Uanset stk. 1 kan NaturErhvervstyrelsen opretholde tilsagnet, selvom betingelsen i § 19, stk. 1, nr. 9, eller § 24, stk. 1, nr. 10, ikke er opfyldt, hvis NaturErhvervstyrelsen vurderer, at den manglende opfyldelse af betingelsen ikke er væsentlig.« Stk. 2 bliver herefter stk. 3.
§ 2 Bekendtgørelsen træder i kraft den 15. oktober 2013.
