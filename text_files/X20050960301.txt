Skattefri aktieombytning af idéaktier Personen P stiftede sammen med andre aktionærer aktieselskabet  

 S A/S i juni 1998. Som vederlag modtog P for sin andel af forsknings- og  

 udviklingsarbejdet 350.000 stk. aktier i S A/S.
 Vederlaget er omfattet af ligningslovens § 27 E,  

 og indtil nu har P ikke indtægtsført vederlaget hverken helt eller delvist.
 P overvejer på nuværende tidspunkt sammen med de  

 øvrige aktionærer i S A/S at indlede forhandlinger med en større  

 international  

 virksomhed i branchen om at ombytte aktierne i S A/S med aktier i den  

 internationale virksomhed.
Der var på tidspunktet for indgivelsen af  

 anmodningen om bindende forhåndsbesked ikke indledt seriøse forhandlinger med  

 den internationale virksomhed.
Alene af den grund er der ikke indgivet  

 anmodning om tilladelse til skattefri aktieombytning, men der ville efter al  

 sandsynlighed under forudsætning af et eventuelt positivt forhandlingsforløb  

 blive indgivet anmodning om skattefri aktieombytning.
 På denne baggrund anmodes om en bindende  

 forhåndsbesked om, hvorvidt vederlaget omfattet af ligningslovens § 27 E skal  

 indtægtsføres i det indkomstår, hvor en skattefri aktieombytning finder sted,  

 eller om skatteudskydelsen af vederlaget fortsætter indtil de ombyttede  

 aktier  

 afhændes mod kontant vederlag, dog senest indtil indkomståret 2008.
 Forespørger bemærker, at vederlaget efter ligningslovens  

 § 27 E, stk. 3 skal beskattes, når aktierne i udviklingsselskabet, S A/S,  

 afstås, men intentionen med at indføre denne bestemmelse var efter  

 forespørgers  

 opfattelse, at skatten skulle betales, når aktierne i udviklingsselskabet  

 blev  

 afstået mod kontantvederlag, hvilket ikke sker ved den skattefri  

 aktieombytning.
 Ligningslovens § 27 E, stk. 1-3 har følgende  

 ordlyd:
"Stk. 1. Vederlag, som en person modtager ved  

 afhændelse af et forsknings- eller udviklingsarbejde, kan medregnes ved  

 opgørelsen af den skattepligtige indkomst inden for en 10-års-periode, der  

 begynder  

 med det indkomstår, hvori afhændelsen sker.
Det er en betingelse, at  

 afhændelsen sker til et aktie- eller anpartsselskab med henblik på en  

 videreudvikling af ovennævnte arbejde, og at hele vederlaget ydes i form af  

 aktier eller anparter i det nævnte selskab.
Stk. 2. Den skattepligtige bestemmer selv, hvor  

 stor en del af vederlaget der skal medregnes i indkomsten for det enkelte år  

 inden for 10-års-perioden, jf. dog stk. 3 og 4. Beløb, der er medregnet i  

 indkomsten for ét år, kan ikke senere overføres til et andet år.
Ved  

 selvangivelsen skal der gives oplysning om den del af vederlaget, der endnu  

 ikke er medregnet i den skattepligtige indkomst.
Stk. 3. Ved afståelse af de i stk. 1 nævnte aktier  

 eller anparter skal en til afståelsen svarende forholdsmæssig del af  

 vederlaget  

 være medregnet ved opgørelsen af den skattepligtige indkomst senest for det  

 indkomstår, hvori afståelsen sker." Styrelsens indstilling og begrundelse Af aktieavancebeskatningslovens § 13, stk. 1, 1.  

 pkt. fremgår, at "Ved ombytning af aktier har aktionærerne i det  

 erhvervede selskab adgang til beskatning efter reglerne i §§ 9 og 11 i  

 fusionsskatteloven, når det erhvervende og det erhvervede selskab enten er  

 omfattet af begrebet selskab i en medlemsstat i artikel 3 i direktiv  

 90/434/EØF  

 eller er selskaber, som svarer til danske aktie- eller anpartsselskaber, men  

 som er hjemmehørende i lande uden for EU." Fusionsskattelovens § 11, stk. 1, bestemmer, at  

 "Aktier i det modtagende selskab, som selskabsdeltagerne modtager som  

 vederlag for aktier i det indskydende selskab, behandles ved opgørelsen af  

 den  

 skattepligtige almindelige indkomst, som om de var erhvervet på samme  

 tidspunkt  

 og for samme anskaffelsessum som de ombyttede aktier. ... Modtagne aktier i  

 det  

 modtagende selskab anses for omfattet af aktieavancebeskatningslovens §§ 2 b,  

 2  

 c eller 2 e såfremt de ombyttede aktier ville være omfattet af disse  

 bestemmelser. ..." Aktieavancebeskatningslovens § 2 e blev indsat i  

 loven ved lov nr. 1212 af 27. december 1996. Af de almindelige bemærkninger  

 til  

 lovforslaget fremgår:
"Det foreslås endvidere, at »idé-aktier«, som  

 ombyttes med aktier i andre selskaber i forbindelse med skattefri fusion  

 eller  

 spaltning efter fusionsskatteloven eller i forbindelse med aktieombytning med  

 succession efter aktieavancebeskatningslovens § 13, bevarer deres status som  

 »idé-aktier«.
Dette betyder, at hvis aktierne i det selskab, forsknings-  

 eller  

 udviklingsprojektet oprindeligt er indskudt i, ombyttes med aktier i et andet  

 selskab i forbindelse med en skattefri fusion, spaltning eller  

 aktieombytning,  

 vil de nye aktier også skulle anses for omfattet af § 2 e, hvis de ombyttede  

 aktier ville være omfattet af denne bestemmelse." Dette uddybes i de specielle bemærkninger til  

 lovforslaget § 2:
 "Det foreslås, at aktier, som i forbindelse  

 med en skattefri fusion modtages ved ombytning af »idé-aktier« omfattet af  

 den  

 foreslåede § 2 e i aktieavancebeskatningsloven, ligeledes omfattes af § 2 e.
Fusionsskattelovens § 11, stk. 1, finder direkte  

 anvendelse ved fusioner, men aktieavancebeskatningslovens § 13 om  

 aktieombytninger, indeholder en henvisning til fusionsskattelovens § 11.  

 Aktieavancebeskatningslovens  

 § 13 omhandler aktieombytninger, hvor aktierne i et selskab indskydes i et  

 holdingselskab, og de hidtidige aktionærer vederlægges med aktier i  

 holdingselskabet, og en kontant udligningssum på maksimalt 10 pct. af de  

 udleverede aktiers pålydende værdi.
Dette betyder, at den foreslåede ændring  

 af  

 fusionsskattelovens § 11 tillige indebærer, at de aktier, som i forbindelse  

 med  

 en aktieombytning efter aktieavancebeskatningslovens § 13 modtages ved  

 ombytning af »idé-aktier« omfattet af den foreslåede § 2 e i  

 aktieavancebeskatningsloven, skal anses for omfattet af den foreslåede § 2  

 e." På baggrund af oplysningerne i anmodningen om  

 bindende forhåndsbesked lægges det uprøvet til grund, at de omhandlede aktier  

 er omfattet af ligningslovens § 27 E.
 På dette grundlag, er det Told- og  

 Skattestyrelsens opfattelse, at der ved skattefri aktieombytning af aktier  

 omfattet af ligningslovens § 27 E sker succession således, at de ved den  

 skattefri aktieombytning modtagne aktier tillige anses for omfattet af  

 ligningslovens § 27 E, jf. aktieavancebeskatningslovens § 13, stk. 1, jf.  

 fusionsskattelovens § 11. Vederlaget omfattet af ligningslovens § 27 E skal  

 således ikke indtægtsføres i det indkomstår, hvor en skattefri aktieombytning  

 finder sted, så længe de ved aktieombytningen modtagne aktier ikke afstås  

 dette  

 år.
 Ligningsrådet  

  

 tiltrådte med den anførte begrundelse Told- og  

 Skattestyrelsens indstilling.
