Nr LSF 186 Forslag til Lov om ændring af lov om aktieselskaber, m.fl. (Udstedelse af  

 børsnoterede aktier og investeringsforeningsandele gennem  

 Værdipapircentralen) Fremsat af industriministeren § 1 I lov om aktieselskaber, jfr. lovbekendtgørelse nr. 483 af 15.
 november 1985, foretages følgende ændringer:
 1. § 18 affattes således:
»§ 18. Aktierne er frit omsættelige og ikke indløselige, medmindre andet følger af lov.
Stk. 2. Aktier kan udstedes på navn eller ihændehaver.
For navneaktier kan vedtægterne fastsætte begrænsninger i omsætteligheden eller bestemmelser vedrørende indløsning.« 2. I § 21, affattes stk. 1 og 2 således:
»For aktier skal der udstedes aktiebreve, medmindre aktierne udstedes gennem Værdipapircentralen.
Hvis der gælder indskrænkninger i aktiernes omsættelighed eller aktionærerne er forpligtede til at lade deres aktier indløse, kan aktiebrevene dog ikke udstedes til ihændehaver, ligesom de ikke med virkning i forhold til selskabet kan overdrages til ihændehaver.
Stk. 2. Aktiebreve skal udstedes inden et år efter, at aktietegningen er registreret, og må ikke udleveres, før registrering er sket og aktien fuldt indbetalt.
Overregistrator kan for selskaber, hvis aktier skal udstedes gennem Værdipapircentralen i medfør af lov om en Værdipapircentral, dispensere fra kravet i 1. pkt.
Navneaktier må kun udleveres til aktionærer, der er noteret i aktiebogen.« 3. Efter § 23 indsættes »§ 23 a.
For aktier udstedt gennem Værdipapircentralen skal selskabets bestyrelse sørge for, at centralen straks får oplysning om følgende forhold og senere ændringer heri:
1) Selskabets navn, hjemsted, postadresse og registreringsnummer i aktieselskabs-registeret.
2) Selskabets aktiekapital med angivelse af antal aktier og aktiestørrelse og for navneaktiers vedkommende tillige aktionærens navn og adresse.
Hvis der er forskellige aktieklasser, gives oplysningerne for hver klasse.
3) Om der til nogle aktier er knyttet særlige rettigheder eller forpligtelser.
 4) Om aktier skal noteres som betingelse for stemmeret.
Stk. 2. Aktier kan ikke udstedes gennem Værdipapircentralen, før selskabet er registreret i aktieselskabs-registeret.
Hvis en aktie ved udstedelse gennem Værdipapircentralen endnu ikke er fuldt indbetalt, skal dette registreres.
Stk. 3. Ved kapitalforhøjelse skal bestyrelsen sørge for, at fortegningsrettigheder og rettigheder til fondsaktier registreres med angivelse af, hvor mange rettigheder der kræves til nye aktier.
Ved nye aktier skal det angives, hvornår de får rettigheder i selskabet.
Er kapitalforhøjelsen ikke registreret i aktieselskabs-registeret, eller er en aktie endnu ikke fuldt indbetalt, skal bestyrelsen foranledige dette registreret i Værdipapircentralen.
Stk. 4. Bestyrelsen skal sørge for, at beslutning om kapitalnedsættelse og nedsættelsesbeløbets størrelse registreres i Værdipapircentralen straks efter beslutningens vedtagelse.
Stk. 5. Industriministeren kan fastsætte nærmere regler om afgivelse af oplysninger efter stk. 1-4.
§ 23 b.
Selskabet afholder samtlige omkostninger forbundet med udstedelse af aktier m.v. i Værdipapircentralen.
Selskabet skal indgå aftale med et eller flere kontoførende institutter om, at aktionærerne på selskabets regning kan 1) få deres aktier m.v. indskrevet og opbevaret der og 2) få meddelelse om udbytte m.v. samt årlig kontoudskrift.
Aktionærerne har ret til selv at udpege et kontoførende institut, der på selskabets regning udfører de i nr. 1 og 2 nævnte opgaver, såfremt instituttet over for selskabet påtager sig opgaverne for samme udgift, som selskabet skulle have afholdt til det institut, selskabet har indgået aftale med.
§ 23 c.
Såfremt et selskabs aktier fremover skal udstedes gennem Værdipapircentralen, skal selskabet straks give Værdipapircentralen de i § 23 a nævnte oplysninger.
Stk. 2. Selskabets aktiebreve skal indleveres til et kontoførende institut på den måde, der foreskrives i indkaldelsen fra Værdipapircentralen.
Aktionæren og selskabet skal give de oplysninger, der foreskrives i indkaldelsen.
§ 23 d.
Er der forløbet fem år efter, at selskabets aktier er blevet indkaldt til registrering i Værdipapircentralen, uden at alle indkaldte aktier er blevet registreret i centralen, kan bestyrelsen ved en bekendtgørelse i Statstidende opfordre aktionærerne til inden seks måneder at sørge for, at registrering sker.
Når fristen er udløbet, uden at registrering er sket, kan bestyrelsen for aktionærernes regning afhænde aktierne gennem et pengeinstitut, et kreditinstitut, der har særlig tilladelse, eller et børsmæglerselskab.
I salgsprovenuet kan selskabet fradrage omkostningerne ved bekendtgørelsen og afhændelsen.
Er salgsprovenuet ikke afhentet inden fem år efter afhændelsen, tilfalder beløbet selskabet.« 4. § 25, stk. 1, 3. pkt., affattes således:
»Aktierne skal indføres i nummerfølge, medmindre disse er udstedt gennem Værdipapircentralen.
For navneaktier skal aktionærens navn indføres.« 5. I § 161 indsættes efter »§ 13, stk. 1«: »§ 23 a«.
§ 2 I lov nr. 229 af 26. maj 1982 om investeringsforeninger, som ændret ved § 6 i lov nr. 154 af 24. april 1985, foretages følgende ændringer:
 1. Overalt i loven ændres »tilsynet med investeringsforeninger«  

 til:
»tilsynet med banker og sparekasser«, og »Tilsynet med investeringsforeninger« ændres til: »Tilsynet med banker og sparekasser«.
 2. Efter § 43 indsættes:
»§ 43 a.
Foreningen afholder samtlige omkostninger forbundet med udstedelse af andele m.v. gennem Værdipapircentralen.
Foreningen skal indgå aftale med et eller flere kontoførende institutter om, at medlemmerne på foreningens regning kan 1) få deres andele m.v. indskrevet og opbevaret der og 2) få meddelelse om udbytte m.v. samt årlig kontoudskrift.
Medlemmerne har ret til selv at udpege et kontoførende institut, der på foreningens regning udfører de i nr. 1 og 2 nævnte opgaver, såfremt instituttet over for foreningen påtager sig opgaverne for samme udgift som foreningen skulle have afholdt til det institut, foreningen har indgået aftale med.« § 3 I lov om en værdipapircentral, jfr. lovbekendtgørelse nr. 165 af 27.
april 1983, som ændret ved lov nr. 154 af 24. april 1985, foretages følgende ændring:
 Efter § 31 indsættes:
»§ 31 a.
Industriministeren kan tillade, at børsnoterede aktieselskaber eller investeringsforeninger, der tillige er noteret på en udenlandsk fondsbørs, udgiver et dokument som bevis for aktien eller investeringsandelen, i det omfang det kræves efter reglerne i det pågældende land.« § 4 I lov om forsikringsvirksomhed, jfr. lovbekendtgørelse nr. 127 af 23.
marts 1984, som ændret ved lov nr. 51 af 20. februar 1985, foretages følgende ændring:
 § 61, stk. 1, affattes således:
»Bestemmelserne i lov om aktieselskaber kapitel 4 om aktier, aktiebreve, aktiebog og registrering i Værdipapircentralen finder anvendelse i forsikringsaktieselskaber.« § 5 Tidspunktet for ikrafttræden af lovens bestemmelser fastsættes af industriministeren.
Ministeren kan herunder bestemme, at bestemmelserne i loven træder i kraft på forskellige tidspunkter.
Oprindeligt fremsat lovforslag Blad nr 555 § 1 I lov om aktieselskaber, jfr. lovbekendtgørelse nr. 483 af 15.
 november 1985, foretages følgende ændringer:
 1. § 18 affattes således:
»§ 18. Aktierne er frit omsættelige og ikke indløselige, medmindre andet følger af lov.
Stk. 2. Aktier kan udstedes på navn eller ihændehaver.
For navneaktier kan vedtægterne fastsætte begrænsninger i omsætteligheden eller bestemmelser vedrørende indløsning.« 2. I § 21, stk. 1, affattes 1. pkt. således:
»For aktier skal der udstedes aktiebreve, medmindre aktierne udstedes gennem Værdipapircentralen.« 3. Efter § 23 indsættes:
»§ 23 a.
For aktier udstedt gennem Værdipapircentralen skal selskabets bestyrelse sørge for, at centralen straks får oplysning om følgende forhold og senere ændringer heri:
1) Selskabets navn, hjemsted, postadresse og registreringsnummer i aktieselskabs-registeret.
2) Selskabets aktiekapital med angivelse af antal aktier og aktiestørrelse og for navneaktiers vedkommende tillige aktionærens navn og adresse.
Hvis der er forskellige aktieklasser, gives oplysningerne for hver klasse.
3) Om der til nogle aktier er knyttet særlige rettigheder eller forpligtelser.
 4) Om aktier skal noteres som betingelse for stemmeret.
Stk. 2. Aktier kan ikke udstedes gennem Værdipapircentralen, før selskabet er registreret i aktieselskabs-registeret.
Hvis en aktie ved udstedelse gennem Værdipapircentralen endnu ikke er fuldt indbetalt, skal dette registreres.
Stk. 3. Ved kapitalforhøjelse skal bestyrelsen sørge for, at fortegningsrettigheder og rettigheder til fondsaktier registreres med angivelse af, hvor mange rettigheder, der kræves til nye aktier.
Ved nye aktier skal det angives, hvornår de får rettigheder i selskabet.
Er kapitalforhøjelsen ikke registreret i aktieselskabs-registeret, eller er en aktie endnu ikke fuldt indbetalt, skal bestyrelsen foranledige dette registreret i Værdipapircentralen.
Stk. 4. Bestyrelsen skal sørge for, at beslutning om kapitalnedsættelse og nedsættelsesbeløbets størrelse registreres i Værdipapircentralen straks efter beslutningens vedtagelse.
Stk. 5. Industriministeren fastsætter nærmere regler om afgivelse af oplysninger efter stk. 1-4.
§ 23 b.
Selskabet afholder samtlige omkostninger forbundet med udstedelse af aktier m.v. i Værdipapircentralen.
Selskabet skal indgå aftale med et eller flere kontoførende institutioner om, at aktionærerne på selskabets regning kan 1) få deres aktier m.v. indskrevet og opbevaret der og 2) få meddelelse om udbytte m.v. samt årlig kontoudskrift.
§ 23 c.
Såfremt et selskabs aktier fremover skal udstedes gennem Værdipapircentralen, skal selskabet straks give Værdipapircentralen de i § 23a nærmere oplysninger.
Stk. 2. Selskabets aktiebreve skal indleveres til et kontoførende institut på den måde, der foreskrives i indkaldelsen fra Værdipapircentralen.
Aktionæren og selskabet skal give de oplysninger, der foreskrives i indkaldelsen.
§ 23 d.
Er der forløbet fem år efter, at selskabets aktier er blevet indkaldt til registrering i Værdipapircentralen, uden at alle indkaldte aktier er blevet registreret i centralen, kan bestyrelsen ved en bekendtgørelse i Statstidende opfordre aktionærerne til inden seks måneder at sørge for, at registrering sker.
Når fristen er udløbet, uden at registrering er sket, kan bestyrelsen for aktionærernes regning afhænde aktierne gennem et pengeinstitut, et kreditinstitut, der har særlig tilladelse, eller et børsmæglerselskab.
I salgsprovenuet kan selskabet fradrage omkostningerne ved bekendtgørelsen og afhændelsen.
Er salgsprovenuet ikke afhentet inden fem år efter afhændelsen, tilfalder beløbet selskabet.« 4. § 25, stk. 1, 3. pkt., affattes således:
»Aktierne skal indføres i nummerfølge, medmindre disse er udstedt gennem Værdipapircentralen.
For navneaktier skal aktionærens navn indføres.« 5. I § 161 indsættes efter »§ 13, stk. 1«: »§ 23 b«.
§ 2 I lov nr. 229 af 26. maj 1982 om investeringsforeninger, som ændret ved § 6 i lov nr. 154 af 24. april 1985, foretages følgende ændringer:
 1. Overalt i loven ændres »tilsynet med investeringsforeninger«  

 til:
»tilsynet med banker og sparekasser« og »Tilsynet med investeringsforeninger« ændres til: »Tilsynet med banker og sparekasser«.
 2. Efter § 43 indsættes:
»§ 43 a.
Foreningen afholder samtlige omkostninger forbundet med udstedelse af andele m.v. gennem Værdipapircentralen.
Foreningen skal indgå aftale med et eller flere kontoførende institutter om, at medlemmerne på foreningens regning kan 1) få deres andele m.v. indskrevet og opbevaret der og 2) få meddelelse om udbytte m.v. samt årlig kontoudskrift.« § 3 I lov om en værdipapircentral, jfr. lovbekendtgørelse nr. 165 af 27.
april 1983 som ændret ved lov nr. 154 af 24. april 1985, foretages følgende ændring:
 Efter § 31 indsættes § 31 a:
»§ 31 a.
Industriministeren kan tillade, at børsnoterede aktieselskaber eller investeringsforeninger, der tillige er noteret på en udenlandsk fondsbørs, udgiver et dokument som bevis for aktien eller investeringsandelen, i det omfang det kræves efter reglerne i det pågældende land.« § 4 I lov om forsikringsvirksomhed, jfr. lovbekendtgørelse nr. 127 af 23.
marts 1984 som ændret ved lov nr. 51 af 20. februar 1985, foretages følgende ændring:
 § 61, stk. 1, affattes således:
»Bestemmelserne i lov om aktieselskaber kapitel 4 om aktier, aktiebreve, aktiebog og registrering i Værdipapircentralen finder anvendelse i forsikringsaktieselskaber.« § 5 Tidspunktet for ikrafttræden af lovens bestemmelser fastsættes af industriministeren.
Ministeren kan herunder bestemme, at bestemmelserne i loven træder i kraft på forskellige tidspunkter.
BEMÆRKNINGER TIL LOVFORSLAGET Almindelige bemærkninger 1. Formålet med forslag til lov om ændring af lov om aktieselskaber, lov om forsikringsvirksomhed, lov om investeringsforeninger og lov om en værdipapircentral er at foretage de selskabsretlige tilpasninger, der vil være nødvendige for at kunne iværksætte en beslutning om obligatorisk registrering af børsnoterede aktier og investeringsforeningsandele i Værdipapircentralen efter §§ 1 og 38 i lov om en værdipapircentral.
Forslaget skal ses i sammenhæng med L 147 (forslag til lov om Københavns Fondsbørs) og L 148 (forslag om ændring af lov om visse kreditinstitutter m.fl.). Forslaget regulerer således ikke de ikke-børsnoterede aktier.
Ikke-børsnoterede aktieselskaber og investeringsforeninger får således ikke mulighed for frivilligt at registrere og udstede gennem Værdipapircentralen.
Forslaget svarer i øvrigt i det væsentligste til det forslag, industriministeriets styregruppe vedrørende børsreformen fremlagde i sin rapport »Fondsbørsreform« i oktober 1985.
2. Baggrunden for, at registrering af børsnoterede aktier i Værdipapircentralen er nødvendig, er, at den eksisterende håndtering af aktieafviklingen er meget omkostningskrævende, tidskrævende og kræver stor fysisk indsats.
Disse problemer er de samme, som forelå for obligationer op til obligationsregistreringen i Værdipapircentralen i 1983.
Aktieafviklingen foregår i dag i stor udstrækning ved hjælp af godsedler, idet handlerne ikke kan afvikles inden for den af fondsbørsbestyrelsen fastsatte tidsfrist på 3 dage for opfyldelse af indgåede handler.
Tilsynet med banker og sparekasser foretog i 1985 en undersøgelse af brugen af godsedler.
Undersøgelsen viste, at brugen af godsedler er vokset meget i forhold til tidligere undersøgelser foretaget i 1980 og 1983.
3. Etableringen af et elektronisk afviklingssystem vil alene kræve få selskabsretlige lovændringer.
Den egentlige hjemmel til registrering og udstedelse af aktier er værdipapircentrallovens §§ 1 og 38. Regler om registrering m.v. fastsættes ved bekendtgørelse efter denne lovs § 7.
Lovforslaget vil ikke medføre principielle ændringer af det selskabsretlige system.
Aktionærens mulighed for anonymitet forbliver således den samme som i dag.
Det vil også gælde for ejere af investeringsforeningsandele.
De strenge regler om tavshedspligt for Værdipapircentralen og dens ansatte og hindring af adgang til centralens registre efter værdipapircentrallovens §§ 33-35 ændres ikke.
4. Det obligatoriske registreringssystem for børsnoterede aktier og investeringsforeningsandele vil blive tilrettelagt på samme måde som for obligationer.
Den nærmere regulering vil ske i bekendtgørelse.
Værdipapircentralen modtager oplysninger om aktierne - herunder pålydende værdi, særlige rettigheder og vilkår, tilknyttede fortegningsrettigheder etc. - til brug for aktiernes registrering på de enkelte aktionærers konti.
På tilsvarende måde gives der oplysninger ved kapitalforhøjelse, kapitalnedsættelse, indløsning, fusion, likvidation og omdannelse.
Disse oplysninger vil komme dels fra selskabet, dels fra ejere og andre rettighedshavere via et kontoførende institut.
Efter registreringen sker overdragelse af aktierne eller af rettigheder over disse efter reglerne i værdipapircentralloven.
Inddragelse af investeringsforeningsandele under Værdipapircentral-systemet vil teknisk være enklere, end tilfældet er for aktier.
 5. Der er ikke foreslået nogen ændringer af reglerne om aktiebogen.
Den kan således føres af selskabet som hidtil.
Men Værdipapircentralen kan ved aftale med selskabet påtage sig at føre aktiebogen.
Dette vil teknisk være en funktion, der er helt forskellig og adskilt fra registrering af aktier på de forskellige konti.
6. Aktier m.v., der registreres i Værdipapircentralen, undergives værdipapircentrallovens kapitel 4 om retsvirkninger af registrering i tilfælde af salg, pantsætning m.v.
7. For at den aktionær, der har en mindre aktiepost, ikke i urimelig grad belastes af omkostningerne forbundet med registrering i Værdipapircentralen, skal aktieselskabet indgå aftale med et eller flere kontoførende institutter, om at aktionæren der kan få foretaget registreringen på selskabets regning.
Det står selvfølgelig aktionæren frit, om han vil benytte sig af dette, eller om han vil lade aktierne forvalte andetsteds for egen regning.
Det samme hensyn tilsiger, at de øvrige nødvendige udgifter ved fondsaktiver bæres af selskabet, hvis aktionæren ønsker det.
Det drejer sig om depotgebyret, den årlige kontoudskrift efter værdipapircentrallovens § 18 og meddelelse om udbytte, kapitalforhøjelse og lignende.
8. Det er tanken at indlede registreringen af børsnoterede aktier og investeringsforeningsandele med en forsøgsordning, hvor enkelte selskabers aktier vil blive registreret i lighed med de forsøgsordninger, der indledte registreringen af obligationer i 1983.
9. Forslaget har ikke finansielle konsekvenser for statskassen, amter og kommuner.
Bemærkninger til forslagets enkelte bestemmelser Til § 1 Til nr. 1.
Det er fundet vigtigt i aktieselskabslovens § 18 udtrykkeligt at præcisere, at aktier kan udstedes på navn eller ihændehaver, således som det også indirekte fremgår af bestemmelsen i § 21. Der er således ikke tilsigtet en realitetsændring.
 Til nr. 2.
Det forudsættes efter aktieselskabslovens § 21, stk. 2, at der skal udstedes aktiebreve for aktierne.
Som konsekvens af den foreslåede ændring under nr. 1 erstattes 1. pkt. i § 21, stk. 1, med en præciserende bestemmelse om, at der for aktier skal udstedes aktiebreve, medmindre selskabets aktier udstedes gennem Værdipapircentralen.
De oplysninger, der er indeholdt i aktiebrevet, erstattes for de elektroniske aktier af de oplysninger, der foreslås anmeldt til Værdipapircentralen efter forslagets nr. 3.
 Til nr. 3.
Til § 23 a Den vigtigste aktieretlige konsekvens af en udstedelse gennem Værdipapircentralen er, at aktiebrevet erstattes af de oplysninger, der skal anmeldes til Værdipapircentralen.
Af hensyn til børsomsætningen er det fundet vigtigt, at det af Værdipapircentralens registre fremgår, hvis aktierne skal noteres som betingelse for stemmeret, og hvis der til nogle aktier er knyttet særlige rettigheder.
Endvidere er det væsentligt, at visse oplysninger om kapitalforhøjelse og kapitalnedsættelse registreres i Værdipapircentralen. Øvrige bestemmelser for kapitalforhøjelse, indløsning af aktier, og stemmeretsbegrænsning m.v. vil fremgå af selskabernes vedtægter eller de konkrete beslutninger herom.
Det er derimod ikke nødvendigt, at der i Værdipapircentralen skal registreres alle de oplysninger, der i dag skal angives i aktiebrevet i medfør af aktieselskabslovens § 21, stk. 5, fordi en aktieerhverver aldrig kan erhverve ret mod selskabet efter aktiebrevets indhold, såfremt vedtægterne efter aktiebrevets udstedelse er ændret.
I § 23 a foreslås, at et selskab, hvis aktier er udstedt gennem Værdipapircentralen, skal sørge for, at centralen straks får oplysninger om en række forhold og senere ændringer heri.
Der kan være tale om generalforsamlings- eller bestyrelsesbeslutning.
Registrering i Værdipapircentralen sker som konsekvens af det elektroniske registreringssystem og indebærer ikke ændringer i lovens bestemmelser om anmeldelse til og registrering i aktieselskabsregisteret.
Efter aktieselskabsloven er det bestyrelsens ansvar, at generalforsamlingens beslutninger føres ud i livet.
Det er derfor fundet naturligt, at det også er bestyrelsen, der får ansvaret for, at Værdipapircentralen straks modtager de oplysninger, der efter forslagets § 23 a skal meddeles Værdipapircentralen.
Under nr. 1 foreslås, at selskabets navn, hjemsted, postadresse og registreringsnummer i aktieselskabs-registeret skal meddeles Værdipapircentralen.
Det modsvarer bestemmelsen om de oplysninger, der efter aktieselskabslovens § 21, stk. 3, skal fremgå af et aktiebrev.
Under nr. 2 foreslås, at oplysning skal gives både om selskabets fulde aktiekapital samt om dennes fordeling på aktier med angivelse af disses pålydende.
Hvis der er forskellige aktieklasser, gives oplysningerne for hver klasse.
Specifikationen i nr. 2 svarer til kravene i årsregnskabslovens § 44. Af registreringstekniske grunde vil det være ønskeligt, at alle aktier eller, hvor der er forskellige aktieklasser, aktierne inden for samme klasse har samme pålydende.
Denne regulering er ikke af aktieretlig karakter og må derfor behandles i de bekendtgørelser, der fastsættes efter værdipapircentralloven.
Et karakteristisk træk ved ihændehaveraktien er, at den blotte besiddelse af aktiebrevet i forhold til selskabet er tilstrækkelig legimation til at udøve de til aktien knyttede rettigheder som f.eks stemmeret.
Selskabet kan således navnlig ikke kræve, at indehaveren oplyser sit navn, stilling og bopæl i forbindelse med udnyttelsen af sine rettigheder, medmindre vedtægterne indeholder bestemmelse som nævnt i aktieselskabslovens § 67, stk 2.
 Indehaveren er således sikret anonymitet.
Under nr. 3 og 4 foreslås, at hvor der til nogle aktier er knyttet særlige rettigheder eller forpligtelser, eller hvis aktierne skal noteres som betingelse for stemmeret, skal disse oplysninger fremgå af Værdipapircentralens registre.
De særlige rettigheder eller forpligtelser, der kan være knyttet til nogle aktier, kan f.eks. bestå i, at aktionærerne skal være forpligtede til at lade deres aktier indløse, og at der skal gælde indskrænkninger i aktiernes omsættelighed, jfr. aktieselskabslovens § 21, stk. 5, nr. 2-5.
Indtil selskabet er registreret i aktieselskabs-registeret vil der bestå en vis usikkerhed om, hvorvidt selskabet vil komme til eksistens.
I praksis handles aktier i selskaber, der endnu ikke er registrerede i aktieselskabsregisteret, derfor kun i begrænset omfang.
Der er således ikke væsentlige omsætningshensyn for selskaber, der endnu ikke er registrede, og det er af ordenshensyn i stk. 2 fundet rigtigt at præcisere, at et selskabs aktier ikke kan udstedes gennem Værdipapircentralen, før det er registreret i aktieselskabs-registeret.
Da registreringen i Værdipapircentralen har til formål at skabe grundlag for omsætningen af rettigheder, foreslås i stk. 3, at bestyrelsen ved kapitalforhøjelsen skal sørge for, at fortegningsrettigheder og rettigheder til fondsaktier registreres i Værdipapircentralen.
Det skal angives, hvor mange rettigheder, der kræves til erhvervelse af nye aktier.
Ved nye aktier skal det angives, hvornår de får rettigheder i selskabet.
De registreringer, der foretages efter stk. 3, vedrører alene beslutninger, som umiddelbart giver aktionærerne rettigheder.
Der vil således ikke straks efter vedtagelsen skulle ske registrering af en generalforsamlingsbeslutning, der bemyndiger bestyrelsen til at udvide aktiekapitalen, jfr. aktieselskabslovens § 37.
Registreringen skal først finde sted, når bestyrelsen udnytter bemyndigelsen.
Registrering i Værdipapircentralen er nødvendig af hensyn til muligheden for at omsætte rettigheder over aktierne umiddelbart efter rettighedernes stiftelse.
Derfor skal registreringen ske hurtigst muligt i centralen, dvs at anmeldelse ikke kan afvente det tidspunkt, hvor beslutningerne kræves anmeldt til aktieselskabs-registeret.
Der vil af den grund opstå en periode, hvor rettighedernes eksistens ikke er registreret i aktieselskabs-registeret og dermed ikke er endeligt fastslået.
Det foreslås derfor, at det af registreringen i Værdipapircentralen skal fremgå, hvis de rettigheder, der er registreret i centralen, ikke tillige er registreret i aktieselskabs-registeret.
Endvidere skal registreres, hvis en aktie endnu ikke er fuldt indbetalt.
Der vil ikke være behov for udsendelse af ændringsmeddelelse efter værdipapircentrallovens § 10 i de tilfælde, hvor registrering i aktieselskabs-registeret sker som planlagt.
I stk. 4 foreslås af omsætningshensyn, at bestyrelsen skal sørge for, at beslutning om kapitalnedsættelse og nedsættelsesbeløbets størrelse registreres i Værdipapircentralen straks efter beslutningens vedtagelse.
Bemyndigelsen for industriministeren efter værdipapircentrallovens § 1, stk. 2, giver mulighed for at udvide værdipapircentralsystemet til andre værdipapirer, som selskaberne udsteder.
Som eksempler kan nævnes udbyttegivende gældsbreve, konvertible obligationer og tegninger samt warrants, options og futures.
Til § 23 b Da det først og fremmest vil være en fordel for selskabet, at selskabets aktier udstedes gennem Værdipapircentralen, foreslås det, at omkostningerne ved udstedelse gennem Værdipapircentralen bæres af selskabet - lige som tilfældet er ved aktiebreve - og ikke af den enkelte aktionær.
Dette sikres af 1. pkt.
De samme hensyn tilsiger, at de øvrige nødvendige udgifter for aktionærer bæres af selskabet, hvis aktionæren ønsker det.
Det drejer sig om depotgebyret, den årlige kontoudskrift efter værdipapircentrallovens § 18 og meddelelse om udbytte, kapitalforhøjelse og lignende.
Det foreslås derfor i 2. pkt., nr.
1 og 2, at aktieselskabet skal indgå aftale med et eller flere kontoførende institutter om, at aktionæren der kan få foretaget dette på selskabets regning.
Det står aktionæren frit, om han vil benytte sig af dette, eller om han vil lade aktierne forvalte andetsteds for egen regning.
Derimod må aktionæren selv betale det kontoførende institut for andre meddelelser, der vil være udløst ved en virksomhed fra hans side (f.eks. salg eller pantsætning), der således er selskabet uvedkommende.
Aktieselskabernes betaling til Værdipapircentralen for udstederfunktionen må påregnes at følge samme retningslinier som for obligationsudstederne.
Investorernes betaling fastsættes af det enkelte kontoførende institut, og gebyrerne skal anmeldes til tilsynet med banker og sparekasser.
Den almindelige hjemmel i værdipapircentrallovens § 7, stk. 2, til indgreb mod urimelige gebyrer gælder også her.
Til § 23 c De nærmere regler for selskabers overgang til registrering fastsættes efter værdipapircentrallovens §§ 37 og 38 af industriministeren.
Disse regler tænkes udformet efter samme principper som bekendtgørelse nr. 531 af 4. oktober 1982 om indkaldelse af cirkulerende obligationer.
Dette betyder bl.a., at værdipapircentrallovens § 37, stk. 4, om fortabelse af visse rettigheder ved manglende registrering finder anvendelse også for aktier.
I denne bestemmelse præciseres, at det alene er de økonomiske rettgheder, som fortabes.
Det foreslås at fastholde denne regel også for aktier, fordi det ikke vil være rimeligt at gøre udøvelsen af de til aktier knyttede forvaltningsbeføjelser betinget af registrering.
Lovforslagets § 23 c kan på denne baggrund indskrænke sig til at fastslå, at der gælder særlige indkaldelsesprocedurer, og at aktionærer og selskaberne i den forbindelse har oplysningspligter over for Værdipapircentralen og de kontoførende institutter.
Til § 23 d I § 23 d foreslås, at bestyrelsen kan opfordre aktionærer, der ikke har anmeldt sig til Værdipapircentralen 5 år efter aktiernes registrering, vil at foretage sådan registrering.
Efter udløbet af den frist på 6 måneder fra opfordringen til registering kan bestyrelsen afhænde aktierne gennem et pengeinstitut, et kreditinstitut eller et børsmæglerselskab for aktionærens regning, herunder med fradrag af omkostningerne ved bekendtgørelsen og afhændelsen.
Såfremt salgsprovenuet ikke er afhentet inden 5 år efter afhændelsen, tilfalder beløbet selskabet.
Bestemmelsen svarer til aktieselskabslovens § 40 og § 134 1, stk. 4, som omhandler aktionærers manglende afhentning af fondsaktier og de tilfælde, hvor en aktionær ikke lader sig notere i anpartsselskabets anpartshaverfortegnelse efter et aktieselskabs omdannelse til et anpartsselskab.
 Til nr. 4.
Da aktier registreret i Værdipapircentralen ikke identificeres ved hjælp af løbenummer og registreringsnummer, foreslås det i konsekvens heraf, at aktier ikke skal indføres i nummerfølge, når der er tale om aktiebøger i selskaber, som udsteder aktier gennem Værdipapircentralen.
Til § 2 Til nr. 1.
Forslaget er af praktisk karakter, idet det er upraktisk, at tilsynet med banker og sparekasser benytter flere navne.
 Til nr. 2.
Forslaget svarer til § 1, nr. 3, (§ 23 b), i forslag til lov om ændring af aktieselskaber.
Til § 3 Det forhold, at der kræves tvungen udstedelse af børsnoterede aktier gennem Værdipapircentralen, gør det påkrævet, at der skabes hjemmel for udstedelse af papiraktier, certifikater el.lign. for de selskaber, der ud over notering på Københavns Fondsbørs tillige noteres på udenlandske børser, hvor der måtte være krav om, at aktier og lignende leveres i fysisk form.
Dette tilgodeses ved forslaget til § 31 a om en dispensationsmyndighed for industriministeren.
Det bemærkes, at dispensationen alene nødvendiggøres af kravene i fremmed ret.
I forhold til selskabet eller foreningen her i landet vil retsvirkningerne måtte bestemmes af dansk ret, navnlig værdipapircentrallovens kapitel 4.
Til § 4 Ved forslagets § 4 foreslås ændringer i lov om forsikringsvirksomhed for forsikringsselskaber svarende til de, der er foreslået for aktieselskaber i forslagets § 1.
Til § 5 Det foreslås, at industriministeren fastsætter tidspunktet for ikrafttræden af lovens bestemmelser, da det findes mest hensigtsmæssigt, at de nye regler sættes i kraft af flere omgange, bl.a. af hensyn til forsøgsordninger.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 1 I lov om aktieselskaber, jfr. lovbekendtgørelse nr. 483 af 15.
 november 1985, foretages følgende ændringer:
 1. § 18 affattes således:
»§ 18. Aktierne er frit omsættelige og ikke indløselige, medmindre andet følger af lov.
Stk. 2. Aktier kan udstedes på navn eller ihændehaver.
For navneaktier kan vedtægterne fastsætte begrænsninger i omsætteligheden eller bestemmelser vedrørende indløsning.« --/ § 18. Aktierne er frit omsættelige og ikke indløselige, medmindre andet  

 følger af lov.
For navneaktier kan desuden vedtægterne fastsætte  

 begrænsninger i omsætteligheden eller bestemmelser vedrørende indløsning.
/-- 2. I § 21, stk. 1, affattes 1. pkt. således:
»For aktier skal der udstedes aktiebreve, medmindre aktierne udstedes gennem Værdipapircentralen.« --/ § 21. Aktiebreve kan lyde på navn eller ihændehaver.
Hvis der gælder  

 indskrænkninger i aktiernes omsættelighed eller aktionærerne er forpligtede  

 til at lade deres aktier indløse, kan aktiebrevene dog ikke udstedes til  

 ihændehaver, ligesom de ikke med virkning i forhold til selskabet kan  

 overdrages til ihændehaver.
Stk. 2. Aktiebreve skal udstedes inden et år efter, at aktietegningen er  

 registreret, og må ikke udleveres, før registrering er sket, og aktien er  

 fuldt indbetalt.
Navneaktier må kun udleveres til aktionærer, der er noteret  

 i aktiebogen.
Stk. 3. Aktiebreve skal angive selskabets navn, hjemsted og  

 registreringsnummer, aktiens løbenummer og aktiens pålydende beløb.  

 Aktiebrevet skal endvidere angive, om aktien skal lyde på navn eller kan lyde  

 på ihændehaver, samt aktiebrevets udstedelsesdag eller -måned.
Aktiebreve  

 skal underskrives af bestyrelsens medlemmer.
Underskrifterne kan dog gengives  

 ad mekanisk vej.
 Stk. 4. Såfremt der efter vedtægterne kan udstedes aktier af forskellige  

 klasser, skal aktiebrevet angive, til hvilken klasse det hører.
 Stk. 5. Aktiebrevet skal endvidere angive de bestemmelser, vedtægterne  

 måtte indeholde om:
1) at aktierne skal noteres som betingelse for stemmeret, 2) at der til nogle aktier er knyttet særlige rettigheder, 3) at aktionærer skal være forpligtet til at lade deres aktier indløse, 4) at aktierne ikke skal være omsætningspapirer, 5) at der skal gælde indskrænkninger i aktiernes omsættelighed, samt 6) at aktierne skal kunne mortificeres uden dom.
Stk. 6. Aktiebreve skal indeholde et forbehold om, at der efter deres  

 udstedelse kan være truffet bestemmelse vedrørende de i stk. 3-5 nævnte  

 forhold, som ændrer aktionærens retsstilling.
Foretages sådanne ændringer,  

 skal bestyrelsen så vidt muligt drage omsorg for, at aktiebrevene får  

 påtegning herom eller ombyttes med nye aktiebreve.
/-- 3. Efter § 23 indsættes:
»§ 23 a.
For aktier udstedt gennem Værdipapircentralen skal selskabets bestyrelse sørge for, at centralen straks får oplysning om følgende forhold og senere ændringer heri:
1) Selskabets navn, hjemsted, postadresse og registreringsnummer i aktieselskabs-registeret.
2) Selskabets aktiekapital med angivelse af antal aktier og aktiestørrelse og for navneaktiers vedkommende tillige aktionærens navn og adresse.
Hvis der er forskellige aktieklasser, gives oplysningerne for hver klasse.
3) Om der til nogle aktier er knyttet særlige rettigheder eller forpligtelser.
 4) Om aktierne skal noteres som betingelse for stemmeret.
Stk. 2. Aktier kan ikke udstedes gennem Værdipapircentralen, før selskabet er registreret i aktieselskabs-registeret.
Hvis en aktie ved udstedelse gennem Værdipapircentralen endnu ikke er fuldt indbetalt, skal dette registreres.
Stk. 3. Ved kapitalforhøjelse skal bestyrelsen sørge for, at fortegningsrettigheder og rettigheder til fondsaktier registreres med angivelse af, hvor mange rettigheder, der kræves til nye aktier.
Ved nye aktier skal det angives, hvornår de får rettigheder i selskabet.
Er kapitalforhøjelsen ikke registreret i aktieselskabs-registeret, eller er en aktie endnu ikke fuldt indbetalt, skal bestyrelsen foranledige dette registreret i Værdipapircentralen.
Stk. 4. Bestyrelsen skal sørge for, at beslutning om kapitalnedsættelse og nedsættelsesbeløbets størrelse registreres i Værdipapircentralen straks efter beslutningens vedtagelse.
Stk. 5. Industriministeren fastsætter nærmere regler om afgivelse af oplysninger efter stk. 1-4.
§ 23 b.
Selskabet afholder samtlige omkostninger forbundet med udstedelse af aktier m.v. i Værdipapircentralen.
Selskabet skal indgå aftale med et eller flere kontoførende institutioner om, at aktionærerne på selskabets regning kan 1) få deres aktier m.v. indskrevet og opbevaret der og 2) få meddelelse om udbytte m.v. samt årlig kontoudskrift.
§ 23 c.
Såfremt et selskabs aktier fremover skal udstedes gennem Værdipapircentralen, skal selskabet straks give Værdipapircentralen de i § 23a nærmere oplysninger.
Stk. 2. Selskabets aktiebreve skal indleveres til et kontoførende institut på den måde, der foreskrives i indkaldelsen fra Værdipapircentralen.
Aktionæren og selskabet skal give de oplysninger, der foreskrives i indkaldelsen.
§ 23 d.
Er der forløbet fem år efter, at selskabets aktier er blevet indkaldt til registrering i Værdipapircentralen, uden at alle indkaldte aktier er blevet registreret i centralen, kan bestyrelsen ved en bekendtgørelse i Statstidende opfordre aktionærerne til inden seks måneder at sørge for, at registrering sker.
Når fristen er udløbet, uden at registrering er sket, kan bestyrelsen for aktionærernes regning afhænde aktierne gennem et pengeinstitut, et kreditinstitut, der har særlig tilladelse, eller et børsmæglerselskab.
I salgsprovenuet kan selskabet fradrage omkostningerne ved bekendtgørelsen og afhændelsen.
Er salgsprovenuet ikke afhentet inden fem år efter afhændelsen, tilfalder beløbet selskabet.« 4. § 25, stk. 1, 3. pkt., affattes således:
»Aktierne skal indføres i nummerfølge, medmindre disse er udstedt gennem Værdipapircentralen.
For navneaktier skal aktionærens navn indføres.« --/ § 25. Bestyrelsen skal føre en fortegnelse over samtlige selskabets aktier  

 (aktiebog). Den skal oprettes straks efter selskabets stiftelse.
Aktierne  

 skal indføres i nummerfølge, for navneaktiernes vedkommende tillige med  

 oplysning om aktionærernes navne.
 Stk. 2. Såfremt et aktiebrev omfatter flere aktier, skal aktiebogen  

 tillige indeholde oplysning om aktiebrevets løbenummer, de af aktiebrevet  

 omfattede aktiers løbenumre samt disses pålydende.
Stk. 3. Har en navneaktie skiftet ejer, og der ikke efter vedtægterne er  

 noget til hinder for erhvervelsen, skal den nye aktionærs navn noteres,  

 såfremt han fremsætter begæring herom og dokumenterer sin adkomst.
Notering i  

 aktiebogen skal dateres.
 Stk. 4. Om stedfunden notering skal selskabet give aktiebrevet påtegning  

 eller, når vedtægterne bestemmer dette, mod deponering af aktiebrevet udstede  

 bevis for, at notering er sket.
/-- 5. I § 161 indsættes efter »§ 13, stk. 1«: »§ 23 b«.
--/ § 161. Overtrædelse af § 6 c, stk. 1-2 og stk. 5, § 12, stk. 4, § 13, stk.  

 1, § 25, § 28 a, § 48, stk. 1-2, §§ 48 c-48 f, § 48 h, stk. 1, §§ 53-55, § 56, stk. 2, § 69 a, § 75, stk. 2-3, § 85, stk.  

 3, § 94, § 109, § 111, § 115, stk. 1-2, § 115 a, stk. 2, 2. pkt., § 116, stk.  

 4, § 128, stk.1, § 148, § 151, stk, 5-6, § 152, stk. 2, 1. pkt., § 153 og § 173, Stk. 3, straffes med bøde.
 Stk. 2. Et selskabs opretholdelse af dispositioner, der er truffet i strid  

 med § 85, stk. 3, og § 115, stk. 1 og stk. 2, straffes med bøde.
 Stk. 3. I forskrifter, der udstedes af industriministeren i medfør af §  

 178, kan der fastsættes straf af bøde for overtrædelse af bestemmelser i  

 forskrifterne.
 Stk. 4. Hvor aktieselskab, andelsselskab og lignende optræder som stifter  

 eller revisor, kan der pålægges det pågældende selskab som sådant bødeansvar  

 for overtrædelse af lovens bestemmelser.
/-- § 2 I lov nr. 229 af 26. maj 1982 om investeringsforeninger, som ændret ved § 6 i lov nr. 154 af 24. april 1985, foretages følgende ændringer:
 1. Overalt i loven ændres »tilsynet med investeringsforeninger«  

 til:
»tilsynet med banker og sparekasser« og »Tilsynet med investeringsforeninger« ændres til: »Tilsynet med banker og sparekasser«.
 2. Efter § 43 indsættes:
»§ 43 a.
Foreningen afholder samtlige omkostninger forbundet med udstedelse af andele m.v. gennem Værdipapircentralen.
Foreningen skal indgå aftale med et eller flere kontoførende institutter om, at medlemmerne på foreningens regning kan 1) få deres andele m.v. indskrevet og opbevaret der og 2) få meddelelse om udbytte m.v. samt årlig kontoudskrift.« § 3 I lov om en værdipapircentral, jfr. lovbekendtgørelse nr. 165 af 27.
april 1983 som ændret ved lov nr. 154 af 24. april 1985, foretages følgende ændring:
 Efter § 31 indsættes § 31 a:
»§ 31 a.
Industriministeren kan tillade, at børsnoterede aktieselskaber eller investeringsforeninger, der tillige er noteret på en udenlandsk fondsbørs, udgiver et dokument som bevis for aktien eller investeringsandelen, i det omfang det kræves efter reglerne i det pågældende land.« § 4 I lov om forsikringsvirksomhed, jfr. lovbekendtgørelse nr. 127 af 23.
marts 1984 som ændret ved lov nr. 51 af 20. februar 1985, foretages følgende ændring:
 § 61, stk. 1, affattes således:
»Bestemmelserne i lov om aktieselskaber kapitel 4 om aktier, aktiebreve, aktiebog og registrering i Værdipapircentralen finder anvendelse i forsikringsaktieselskaber.« --/ § 61. Bestemmelserne i lov om aktieselskaber kapitel 4 om aktier,  

 aktiebreve og aktiebog finder anvendelse i forsikringsaktieselskaber.
 Stk. 2. De i henhold til § 178, stk. 2, i lov om aktieselskaber fastsatte  

 regler finder tilsvarende anvendelse på forsikringsaktieselskaber.
Stk. 3. Selskabet fører en særlig fortegnelse over de aktionærer, der  

 besidder aktier, som er tillagt enten mindst 10 pct. af aktiekapitalens  

 stemmerettigheder, eller hvis pålydende værdi udgør mindst 10 pct. af  

 aktiekapitalen, dog mindst 100.000 kr.
Såfremt en aktionær har pansat aktier  

 med ret for panthaver til at udnytte de til aktierne knyttede  

 stemmerettigheder, skal panthaver optages i fortegnelsen.
Fortegnelsen, der  

 skal omfatte både indehavere af navneaktier og ihændehaveraktier, skal angive  

 de pågældendes fulde navn, stilling og bopæl samt antallet af aktier med  

 deres pålydende, og hvilken aktieklasse de tilhører.
Stk. 4. De i stk. 3 omhandlede aktionærer og panthavere skal inden for en  

 frist af 1 måned over for selskabet anmelde og dokumentere erhvervelsen af  

 aktier i selskabet.
Enhver ændring i disse besiddelsesforhold, der  

 repræsenterer mindst 5 pct. af stemmerne eller aktiekapitalen, eller som ikke  

 længere opfylder betingelserne i stk. 3, skal ligeledes inden en frist på 1  

 måned anmeldes og dokumenteres over for selskabet.
Selskabet skal straks  

 indføre de anmeldte oplysninger i den i stk. 3 nævnte fortegnelse, der på  

 selskabets kontor skal være tilgængelig for offentlige myndigheder,  

 aktionærer, bestyrelsesmedlemmer og en repræsentant for arbejdstagerne i  

 selskaber, hvor der ikke er valgt bestyrelsesmedlemmer i henhold til § 83,  

 stk. 2, 3. pkt., og stk. 3. Enhver, der måtte være intereseret heri, kan ved  

 skriftlig henvendelse til selskabet få tilsendt en udskrift af fortegnelsen.  

 Selskabet er berettiget til at opkræve et gebyr, der dækker omkostningerne  

 ved fremstilling og forsendelse af udskriften.
 Stk. 5. Ved anvendelsen af stk. 3 anses selskaber, der udgør en koncern,  

 som en aktionær, og den i stk. 4 omhandlede anmeldelsespligt påhviler da  

 moderselskabet.
 Stk. 6. De i fortegnelsen optagne aktionærer og panthavere anføres i  

 selskabets årsberetning med angivelse af navn, stilling og bopæl.
