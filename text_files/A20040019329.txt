Bekendtgørelse af  

  

 lov om børnepasningsorlov Herved bekendtgøres lov nr. 402 af 31. maj 2000 om  

 børnepasningsorlov med de ændringer, der følger af § 3 i lov nr. 440 af  

 7.  

 juni 2001, § 2 i lov nr. 446 af 7. juni 2001, § 2 i lov nr. 141 af  

 25. marts 2002 og lov nr. 135 af 2. marts 2004.
Kapitel 1 Formål og område § 1.  

  

 Loven har til formål at tilgodese arbejdsmarkedspolitiske og social- og  

 familiepolitiske behov ved at skabe økonomisk grundlag for, at personer med  

 tilknytning til arbejdsmarkedet kan opnå orlov til børnepasning.
 Stk. 2.  

  

 Loven  

 gælder ikke for personer i forhold til egne børn, der er født efter den 31.  

 december 2001, og i forhold til adoptivbørn, der er modtaget i hjemmet efter  

 denne dato, og hvor de adoptionsundersøgende myndigheder bestemmer, at den  

 adoptionssøgende eller den ene af de adoptionssøgende ægtefæller i en periode  

 skal være i hjemmet.
 Stk. 3.  

  

 Personer,  

 der ønsker at opnå orlov til børnepasning efter denne lov, skal skriftligt  

 give  

 meddelelse herom til arbejdsformidlingen inden den 1. april 2004.  

 Betingelserne  

 for at opnå orlov til børnepasning i øvrigt skal være opfyldt på det  

 tidspunkt,  

 hvor børnepasningsorloven afholdes.
Stk. 4.  

  

 Arbejdsformidlingen  

 kan i ganske særlige tilfælde tillade, at en person, der er omfattet af  

 stk. 3, og som af årsager, der ikke kan tilregnes den pågældende, har  

 været forhindret i at give meddelelse til arbejdsformidlingen inden den 1.  

 april 2004, kan bevare muligheden for at udnytte adgangen til  

 børnepasningsorlov.
Det er en betingelse, at pågældende giver meddelelse til  

 arbejdsformidlingen umiddelbart efter forhindringens bortfald og senest den  

 31.  

 december 2004.
 Stk. 5.  

  

 Beskæftigelsesministeren  

 kan fastsætte nærmere regler om meddelelsen til arbejdsformidlingen efter  

 stk. 3 samt om dispensation efter stk. 4.
 Stk. 6.  

  

 Loven  

 gælder ikke for indkaldte værnepligtige.
Kapitel 2 Orlov til børnepasning § 2.  

  

 Personer med børn i alderen 0-8 år kan opnå orlov til at passe egne børn, jf.  

 §§ 7, 8 og 9.
Stk. 2.  

  

 Det er en  

 forudsætning for, at der kan udbetales ydelse under orlov til børnepasning,  

 at  

 den pågældende tilbringer orloven sammen med barnet.
Beskæftigelsesministeren  

 kan fastsætte nærmere regler om administrationen af denne bestemmelse.
Stk. 3.  

  

 Det er en  

 betingelse for at opnå orlov, at beskæftigede lønmodtagere og selvstændige  

 erhvervsdrivende opfylder beskæftigelseskravet i kapitel 2 eller 6 i lov om  

 dagpenge ved sygdom eller fødsel.
Beskæftigelsesministeren kan fastsætte  

 nærmere regler om administrationen af denne bestemmelse.
 Stk. 4.  

  

 Det er en  

 betingelse for at opnå orlov, at den ledige ved orlovens start enten er  

 berettiget til ydelse ved ledighed efter lov om arbejdsløshedsforsikring m.v.  

 eller modtager ledighedsydelse eller kontanthjælp efter lov om aktiv  

 socialpolitik.
 Stk. 5.  

  

 Beskæftigelsesministeren kan fastsætte regler om, at en forsikret ledigs  

 adgang  

 til orlov til børnepasning i særlige tilfælde gøres betinget af, at den  

 ledige  

 har modtaget dagpenge efter lov om arbejdsløshedsforsikring m.v. i en vis  

 periode før orlovens start.
§ 3.  

  

 Er  

 det barn, der giver orlovsmuligheden, i alderen 0-2 år kan der i  

 orlovsperioden  

 for dette barn ikke benyttes offentligt dagtilbud.
Er det barn, der giver  

 orlovsmuligheden, i alderen 3-8 år kan der i orlovsperioden for dette barn  

 højst benyttes halvdagsplads i offentligt dagtilbud.
 Stk. 2.  

  

 Uanset  

 bestemmelsen i stk. 1, 1. pkt., kan barnet i op til to uger umiddelbart  

 før afslutningen af orlovsperioden benytte offentligt dagtilbud med henblik  

 på  

 at lære dette at kende.
 Stk. 3.  

  

 Uanset  

 bestemmelsen i stk. 1 kan barnet benytte offentligt dagtilbud, hvis  

 kommunalbestyrelsen inden eller under orloven træffer beslutning om, at  

 barnet  

 skal søge offentligt dagtilbud, jf. lov om social service.
§ 4.  

  

 Beskæftigede lønmodtagere har ret til orlov fra arbejdet til at passe egne  

 børn  

 i en sammenhængende periode på mindst 8 og højst 13 uger.
Der er dog ret til  

 orlov i mindst 8 og højst 26 uger, hvis barnet ikke er fyldt 1 år på  

 tidspunktet for orlovens begyndelse.
For adoptivbørns vedkommende gælder  

 denne  

 ret uanset barnets alder, jf. dog § 2, stk. 1, indtil der er gået 1  

 år fra barnets modtagelse i hjemmet.
Stk. 2.  

  

 En  

 lønmodtager, der ønsker at udnytte retten efter stk. 1, skal give  

 meddelelse herom til arbejdsgiveren med 4 ugers varsel.
Varslet kan tidligst  

 afgives efter 3 måneders ansættelse i pågældende ansættelsesforhold.
Stk. 3.  

  

 Ved  

 ansættelsesforhold omfattet af kollektiv overenskomst kan det i stk. 2  

 nævnte varsel fraviges ved aftale mellem de berørte organisationer.
I øvrige  

 ansættelsesforhold kan varslet fraviges ved individuel aftale.
Varslet kan  

 højst udgøre arbejdsgiverens opsigelsesvarsel, dog mindst 2 uger og højst 26  

 uger.
 Stk. 4.  

  

 Hvis  

 børnepasningsorlov ønskes i direkte forlængelse af barselorlov, kan det  

 aftalte  

 varsel i stk. 3 ikke overstige 16 uger.
Stk. 5.  

  

 Beskæftigede lønmodtagere, der har ret til orlov efter stk. 1, kan  

 anvende  

 denne ret en gang til hvert barn inden for barnets første 9 leveår.
Ved  

 varslingen af orloven skal det angives, i hvor mange uger der ønskes orlov.  

 Hvis der ønskes et mindre antal uger end det højest opnåelige efter  

 stk. 1, kan op til 5 af de fravalgte uger overføres til den  

 aftalebaserede  

 orlov efter § 7. Yderligere fravalgte uger ud over 5 falder bort og kan  

 ikke senere anvendes.
Lønmodtageren og arbejdsgiveren kan aftale et tidligere  

 tidspunkt for tilbagevenden til arbejdspladsen med den virkning, at den del  

 af  

 de varslede, men ikke anvendte orlovsuger falder bort og ikke senere kan  

 anvendes.
Stk. 6.  

  

 Den tid, en  

 lønmodtager har været fraværende i henhold til stk. 1, medregnes ved  

 beregning af anciennitet i arbejdsforholdet.
Bestemmelsen vedrører ikke  

 pensionsforhold.
 Stk. 7.  

  

 En  

 arbejdsgiver må ikke afskedige en lønmodtager, fordi denne har fremsat krav  

 om  

 udnyttelse af retten til orlov, udnytter retten til orlov eller har været  

 fraværende på grund af orlov efter stk. 1.
 Stk. 8.  

  

 Såfremt  

 afskedigelse finder sted efter, at lønmodtageren har fremsat krav om orlov,  

 under orloven eller i umiddelbar tilknytning til lønmodtagerens tilbagevenden  

 til arbejdspladsen efter orlov, påhviler det arbejdsgiveren at godtgøre, at  

 afskedigelsen ikke er begrundet i forhold omfattet af stk. 7.
Stk. 9.  

  

 For  

 lønmodtagere, der er omfattet af stk. 2, indtræder beskyttelsen i  

 henhold  

 til stk. 8 tidligst 4 uger, før varslet skal afgives.
For lønmodtagere,  

 der er omfattet af stk. 3 og 4, aftales, hvornår beskyttelsen indtræder.  

 Den kan dog senest indtræde 4 uger, før varsel skal afgives, og den samlede  

 beskyttelse før orlov kan højst udgøre 30 uger.
Stk. 10.  

  

 Afskediges  

 en lønmodtager i strid med stk. 7, skal arbejdsgiveren betale en  

 godtgørelse.
Godtgørelsen, der ikke kan overstige 26 ugers løn, fastsættes  

 under hensyntagen til lønmodtagerens ansættelsestid og sagens omstændigheder  

 i  

 øvrigt.
 Stk. 11.  

  

 Stk. 10 finder tilsvarende anvendelse, hvor beskyttelse mod afskedigelse  

 følger af kollektiv overenskomst, men hvor der i overenskomsten enten ikke  

 gives den pågældende adgang til godtgørelse eller der i overenskomsten gives  

 adgang til en godtgørelse, der er mindre end den i stk. 10 nævnte.  

 Kravet  

 behandles ad fagretlig vej.
 Stk. 12.  

  

 Sker der  

 afskedigelse af en lønmodtager, der har udnyttet retten til orlov, på et  

 senere  

 tidspunkt i ansættelsesforholdet end i umiddelbar tilknytning til  

 lønmodtagerens tilbagevenden til arbejdspladsen efter orlov, jf. stk. 8,  

 og påviser lønmodtageren faktiske omstændigheder, som giver anledning til at  

 formode, at afskedigelsen er begrundet i forhold omfattet af stk. 7,  

 påhviler det arbejdsgiveren at godtgøre, at afskedigelsen ikke er begrundet i  

 forhold omfattet af stk. 7.
 § 5.  

  

 Arbejdsgiveren kan udsætte den varslede orlov i henhold til § 4 i indtil  

 26 uger, hvis arbejdsgiveren kan godtgøre, at arbejdsformidlingen eller den  

 instans, der varetager formidlingen af arbejdskraft på det pågældende område,  

 ikke kan formidle erstatningsarbejdskraft, som kan begynde arbejdet ved  

 orlovens begyndelse, eller hvis arbejdsgiveren ikke ønsker at ansætte den  

 formidlede arbejdskraft, jf. dog stk. 2 og 3. Arbejdsgiveren skal rette  

 henvendelse til arbejdsformidlingen eller den instans, der varetager  

 formidlingen af arbejdskraft, med anmodning om formidling af arbejdskraft  

 senest seks arbejdsdage, inden meddelelse om udsættelse af den varslede orlov  

 skal afgives til lønmodtageren, jf. § 6, stk. 1.
 Stk. 2.  

  

 Arbejdsgiveren kan ikke udsætte orloven, hvis arbejdsformidlingen eller den  

 instans,  

 der varetager formidlingen af arbejdskraft, har formidlet mindst tre personer  

 med de kvalifikationer, som arbejdsgiveren har opstillet.
 Stk. 3.  

  

 Arbejdsgiveren kan ikke udsætte en orlov, der er varslet til afholdelse i  

 forlængelse af barselorlov.
 Stk. 4.  

  

 Udsættes  

 den varslede orlov af arbejdsgiveren, er lønmodtageren ud over de i § 4,  

 stk. 8 og 9, nævnte perioder beskyttet mod afskedigelse på grund af  

 orlov  

 i den periode, hvor orloven er udsat.
§ 6.  

  

 Arbejdsgiveren giver lønmodtageren og arbejdsformidlingen meddelelse om  

 udsættelsen senest 14 dage, inden orloven skal begyndes.
Hvis arbejdsgiveren  

 og  

 lønmodtageren har aftalt et kortere varsel end 4 uger, jf. § 4,  

 stk. 3, aftales, hvornår meddelelse om udsættelse skal ske.
 Stk. 2.  

  

 Arbejdsformidlingen kan tidligst godkende orlov med orlovsydelse i henhold  

 til  

 § 4 14 dage inden orlovens begyndelsestidspunkt, jf. stk. 1,  

 medmindre arbejdsgiveren over for lønmodtageren og arbejdsformidlingen har  

 erklæret, at orlovens begyndelsestidspunkt ikke vil blive søgt udsat, eller  

 hvis arbejdsformidlingen kan konstatere, at der ikke kan ske udsættelse, jf.  

 § 5, stk. 2 og 3.
§ 7.  

  

 Beskæftigede lønmodtagere har ud over retten efter § 4 adgang til at  

 aftale orlov med arbejdsgiveren til at passe egne børn i alderen 0-8 år i  

 sammenhængende perioder på mindst 8 uger.
Lønmodtageren har endvidere adgang  

 til med arbejdsgiveren at aftale orlov for hele orlovsperioden.
 Stk. 2.  

  

 Orlovsadgangen efter stk. 1 og § 4, stk. 1, kan tilsammen  

 højst  

 udgøre 52 uger.
§ 8.  

  

 Ledige,  

 som er berettiget til ydelser efter lov om arbejdsløshedsforsikring m.v.  

 eller  

 modtager ledighedsydelse eller kontanthjælp efter lov om aktiv socialpolitik,  

 har ret til orlov til at passe egne børn i en sammenhængende periode på 13  

 uger.
Der er dog ret til orlov i op til 26 uger, hvis barnet ikke er fyldt 1  

 år  

 på tidspunktet for orlovens begyndelse.
For adoptivbørns vedkommende gælder  

 denne ret uanset barnets alder, jf. dog § 2, stk. 1, indtil der er  

 gået 1 år fra barnets modtagelse i hjemmet.
 Stk. 2.  

  

 For ledige,  

 som ønsker børnepasningsorlov ud over de i stk. 1 nævnte perioder,  

 træffer  

 arbejdsformidlingen særskilt afgørelse under hensyntagen til arbejdsmarkedets  

 behov.
 Stk. 3.  

  

 Orlovsadgangen  

 efter stk. 1 og 2 kan tilsammen højst udgøre 52 uger.
 Stk. 4.  

  

 Beskæftigelsesministeren  

 kan fastsætte nærmere regler efter stk. 1 og 2.
§ 9.  

  

 Selvstændige  

 erhvervsdrivende har ret til orlov til at passe egne børn i sammenhængende  

 perioder af en varighed på mindst 13 uger.
Orlovsadgangen kan tilsammen højst  

 udgøre 52 uger.
 § 10.  

  

 Hver af forældrene har mulighed for at udnytte adgangen til orlov efter  

 §§ 2, 4, 7, 8 og 9 for hvert af deres børn.
 § 11.  

  

 Orlov til børnepasning medregnes ikke i ydelsesperioden efter § 55 i lov  

 om arbejdsløshedsforsikring m.v.
 § 12.  

  

 Orlovsydelsen udgør til fuldtidsforsikrede et beløb svarende til 60 pct. af  

 arbejdsløshedsdagpengenes højeste beløb, jf. § 47 i lov om  

 arbejdsløshedsforsikring m.v.
 Stk. 2.  

  

 Orlovsydelsen til fuldtidsforsikrede deltidsbeskæftigede, der i de seneste 10  

 uger før orloven i gennemsnit har været beskæftiget 24 timer ugentligt eller  

 derover, udgør et beløb svarende til 60 pct. af arbejdsløshedsdagpengenes  

 højeste beløb, jf. § 47 i lov om arbejdsløshedsforsikring m.v.
 Stk. 3.  

  

 Orlovsydelsen til deltidsforsikrede og til fuldtidsforsikrede  

 deltidsbeskæftigede, der ikke opfylder det i stk. 2 nævnte  

 beskæftigelseskrav, udgør 60 pct. af arbejdsløshedsdagpengenes højeste beløb,  

 jf. § 70 i lov om arbejdsløshedsforsikring m.v.
 Stk. 4.  

  

 Orlovsydelsen til fuldtidsforsikrede lønmodtagere, som forud for orloven har  

 været fuldtidsbeskæftigede med samtidigt lønarbejde og mere end midlertidig  

 udøvelse af selvstændig virksomhed, udgør et beløb svarende til 60 pct. af  

 dagpengenes højeste beløb, jf. § 47 i lov om arbejdsløshedsforsikring  

 m.v., hvis hvert af beskæftigelsesforholdene berettiger til dagpenge efter  

 lov  

 om dagpenge ved sygdom eller fødsel.
 Stk. 5.  

  

 Orlovsydelsen til deltidsforsikrede lønmodtagere, som ikke opfylder  

 betingelserne for fuldtidsforsikring, og som forud for orloven har været  

 fuldtidsbeskæftiget med samtidigt lønarbejde og mere end midlertidig udøvelse  

 af selvstændig virksomhed, udgør et beløb svarende til 60 pct. af dagpengenes  

 højeste beløb, jf. § 47 i lov om arbejdsløshedsforsikring m.v., hvis  

 hvert  

 af beskæftigelsesforholdene berettiger til dagpenge efter lov om dagpenge ved  

 sygdom eller fødsel.
 Stk. 6.  

  

 Orlovsydelsen til ikkeforsikrede fuldtidsbeskæftigede personer udgør et beløb  

 svarende til 60 pct. af arbejdsløshedsdagpengenes højeste beløb, jf.  

 § 47  

 i lov om arbejdsløshedsforsikring m.v.
 Stk. 7.  

  

 Orlovsydelsen til ikkeforsikrede deltidsbeskæftigede personer udgør et beløb  

 svarende til 60 pct. af arbejdsløshedsdagpengenes højeste beløb, jf.  

 § 70  

 i lov om arbejdsløshedsforsikring m.v.
 Stk. 8.  

  

 Orlovsydelsen til personer, der modtager ledighedsydelse efter lov om aktiv  

 socialpolitik, svarer til den ledighedsydelse, som pågældende er berettiget  

 til, dog maksimalt 60 pct. af arbejdsløshedsdagpengenes højeste beløb, jf.  

 § 47 i lov om arbejdsløshedsforsikring m.v.
 Stk. 9.  

  

 Orlovsydelsen til kontanthjælpsmodtagere svarer til den kontanthjælp, som  

 kontanthjælpsmodtageren på orlov er berettiget til, dog maksimalt 60 pct. af  

 arbejdsløshedsdagpengenes højeste beløb, jf. § 47 i lov om  

 arbejdsløshedsforsikring m.v.
 Stk. 10.  

  

 Beskæftigelsesministeren fastsætter nærmere regler om orlovsydelse til  

 modtagere af ledighedsydelse eller kontanthjælp efter lov om aktiv  

 socialpolitik, herunder om afgrænsningen af personkredsen og beregningen af  

 orlovsydelsen.
 Stk. 11.  

  

 Beskæftigelsesministeren fastsætter endvidere nærmere regler om fradrag for  

 arbejde og indtægter i orlovsydelsen for ikkeforsikrede.
Kapitel 3 Forskellige bestemmelser § 13.  

  

 Når beskæftigede lønmodtagere og arbejdsgivere indgår aftale om orlov, skal  

 aftalen indeholde nærmere vilkår for tilbagevenden til arbejdspladsen.
Stk. 2.  

  

 Såfremt  

 lønmodtageren afholder optjent ferie, efter at orloven er påbegyndt, udsættes  

 den resterende del af orlovsperioden i en periode, der svarer til den  

 afholdte  

 ferie.
Beskæftigelsesministeren kan fastsætte nærmere regler herom.
 § 14.  

  

 Hvis  

 en person under orloven opfylder betingelserne for at gå på barselorlov, jf.  

 § 7 i lov om ligebehandling af mænd og kvinder med hensyn til  

 beskæftigelse og barselorlov m.v., har den pågældende ret til i stedet at gå  

 på  

 barselorlov på de vilkår, der gælder herfor i ansættelsesforholdet.
 Stk. 2.  

  

 Hvis en  

 person afskediges under orloven, har den pågældende ret til at afbryde  

 orloven  

 for i stedet at følge de i øvrigt i ansættelsesforholdet gældende løn- og  

 ansættelsesvilkår.
Stk. 3.  

  

 I de  

 tilfælde, hvor en orlov efter denne lov, dog bortset fra de i § 4,  

 stk. 5, nævnte, afbrydes, ophører orloven med den virkning, at den ikke  

 anvendte orlovsperiode henstår.
Der kan efter fornyet ansøgning igen bevilges  

 orlov, hvis betingelserne i øvrigt er opfyldt.
 § 15.  

  

 Orlov  

 kan ikke bevilges til et dagpengeberettiget medlem af en arbejdsløshedskasse,  

 hvis den pågældende er omfattet af strejke eller lockout (konflikt), jf. lov  

 om  

 arbejdsløshedsforsikring m.v. § 61. Tilsvarende gælder for beskæftigede  

 lønmodtagere, som ikke er dagpengeberettigede.
 Stk. 2.  

  

 Orlovsydelsen  

 må ikke udbetales til et dagpengeberettiget medlem af en arbejdsløshedskasse,  

 hvis den pågældende er omfattet af strejke eller lockout (konflikt), jf. lov  

 om  

 arbejdsløshedsforsikring m.v. § 61. Tilsvarende gælder for beskæftigede  

 lønmodtagere, som ikke er dagpengeberettigede.
 Stk. 3.  

  

 Bestemmelsen  

 i stk. 2 finder ikke anvendelse, hvis en orlov er påbegyndt, inden  

 konflikten bryder ud.
 § 16.  

  

 Orlovsydelsen udbetales til den person, der er på orlov.
Stk. 2.  

  

 For beskæftigede  

 lønmodtagere kan orlovsydelsen udbetales til arbejdsgiveren i tilfælde, hvor  

 arbejdsgiveren fortsætter med at udbetale sædvanlig løn under orloven.
Det er  

 en betingelse, at den udbetalte løn overstiger orlovsydelsen.
 Stk. 3.  

  

 Arbejdsgiveren kan supplere orlovsydelsen med et aftalt beløb, uden at der  

 sker  

 fradrag i orlovsydelsen, jf. stk. 7.
Stk. 4.  

  

 Beskæftigede  

 lønmodtagere, der modtager hjælp efter lov om social service § 29 til  

 pasning af et handicappet barn, kan i tilfælde af ledighed, uanset at de ved  

 ledighedens indtræden ikke opfylder betingelserne i § 2, stk. 4,  

 vælge at gå på børnepasningsorlov med den virkning, at de under orloven både  

 kan modtage denne hjælp og orlovsydelse.
Det er en forudsætning, at ansøgning  

 om børnepasningsorlov indgives, inden ledigheden indtræder, eller, for  

 lønmodtagere, som ikke har et opsigelsesvarsel, senest en uge efter  

 afskedigelsen.
Orloven bevilges efter reglerne om børnepasningsorlov til  

 beskæftigede lønmodtagere, jf. § 2, stk. 3.
 Stk. 5.  

  

 Modtages  

 der offentlig forsørgelsesydelse efter anden lovgivning, kan der ikke  

 samtidig  

 modtages orlovsydelse.
Stk. 6.  

  

 Der kan  

 ikke udbetales orlovsydelse til en person, som ved domstolsafgørelse eller  

 administrativ afgørelse er berøvet sin frihed, eller som unddrager sig  

 frihedsberøvelse.
Der kan endvidere ikke udbetales orlovsydelse til en  

 person,  

 som forsørges på institution.
 Stk. 7.  

  

 Ved en  

 arbejdsløshedskasses udbetaling af orlovsydelse foretages fradrag i ydelsen  

 efter regler fastsat i medfør af § 58 i lov om arbejdsløshedsforsikring  

 m.v.
 Stk. 8.  

  

 Kommunernes  

 udgifter til orlovsydelse til ikkeforsikrede lønmodtagere og ikkeforsikrede  

 selvstændige erhvervsdrivende refunderes med 100 pct. af staten.
Stk. 9.  

  

 Kommunernes  

 udgifter til orlovsydelse til kontanthjælpsmodtagere refunderes med 50 pct.  

 af  

 staten.
Kommunernes udgifter til orlovsydelse til modtagere af  

 ledighedsydelse  

 efter lov om aktiv socialpolitik refunderes med 35 pct. af staten.
 Stk. 10.  

  

 Beskæftigelsesministeren  

 fastsætter nærmere regler om beregning, udbetaling, administration, refusion,  

 tilsyn, regnskab og revision i forbindelse med kommunernes udbetaling af  

 orlovsydelse.
 § 17.  

  

 Loven indskrænker ikke videregående orlovsret efter andre love og  

 bestemmelser  

 og efter overenskomster eller aftaler mellem arbejdsgivere og lønmodtagere.
 § 18.  

  

 Arbejdsformidlingen administrerer orlovsordningen og har pligt til at  

 underrette arbejdsløshedskasserne og kommunerne om forhold af betydning for  

 udbetaling af orlovsydelsen.
Stk. 2.  

  

 Ansøgning  

 om orlov indgives til arbejdsformidlingen, der træffer afgørelse om bevilling  

 af orlov.
Arbejdsformidlingen kan tilbagekalde en bevilling af orlov, hvis  

 betingelserne for orloven ikke længere er til stede.
 Stk. 3.  

  

 Orlovsydelsen til medlemmer af en arbejdsløshedskasse udbetales af kassen.  

 Orlovsydelsen til personer, der modtager ledighedsydelse eller kontanthjælp  

 efter lov om aktiv socialpolitik, og til ikkeforsikrede, udbetales af  

 kommunen.  

 Kommunen kan indhente oplysninger om orlovsansøgerens økonomiske forhold,  

 herunder i elektronisk form, fra andre offentlige myndigheder samt  

 arbejdsløshedskasser.
 Stk. 4.  

  

 Staten yder  

 forskud eller refusion til udbetaling af orlovsydelse fra  

 arbejdsløshedskasserne.
 Stk. 5.  

  

 Beskæftigelsesministeren  

 fastsætter nærmere regler om beregning, udbetaling, administration, forskud,  

 refusion, tilsyn, regnskab og revision i forbindelse med  

 arbejdsløshedskassernes udbetaling af orlovsydelse.
 Stk. 6.  

  

 Arbejdsformidlingen kan yde arbejdsgivere bistand i forbindelse med indgåelse  

 af orlovsaftaler og med ansættelse af ledige i orlovsstillinger.
 Stk. 7.  

  

 Beskæftigelsesministeren fastsætter nærmere regler efter stk. 1 og 2,  

 herunder regler om arbejdsløshedskassernes opgaver, lediges og selvstændige  

 erhvervsdrivendes meddelelse til arbejdsformidlingen, arbejdsløshedskasserne  

 og  

 kommunerne om afholdelse af orlov og meddelelse om indgåelse af  

 orlovsaftaler.
 Stk. 8.  

  

 Beskæftigelsesministeren fastsætter endvidere regler om selvstændige  

 erhvervsdrivendes adgang til orlov efter § 2 og om beregning af  

 orlovsydelsen efter § 12.
Kapitel 4 Klageadgang og straffebestemmelser § 19.  

  

 Kommunalbestyrelsens afgørelser om udbetaling af orlovsydelse m.v. til  

 ikkeforsikrede lønmodtagere og ikkeforsikrede selvstændige erhvervsdrivende  

 kan  

 inden 4 uger efter, at klageren har fået meddelelse om afgørelsen, indbringes  

 for Arbejdsmarkedets Ankenævn, jf. § 100 i lov om  

 arbejdsløshedsforsikring  

 m.v.
Ankenævnets afgørelser kan ikke indbringes for anden administrativ  

 myndighed.
 Stk. 2.  

  

 De  

 afgørelser, som kommunalbestyrelsen har truffet efter bestemmelser fastsat i  

 medfør af § 12, stk. 10, kan indbringes for det sociale nævn i  

 overensstemmelse med reglerne i kapitel 10 i lov om retssikkerhed og  

 administration på det sociale område.
Stk. 3.  

  

 Arbejdsløshedskassens afgørelser om udbetaling af orlovsydelse m.v. til  

 forsikrede lønmodtagere, selvstændige erhvervsdrivende og ledige kan  

 indbringes  

 for direktøren for Arbejdsløshedsforsikringen, jf. § 98 i lov om  

 arbejdsløshedsforsikring m.v.
Direktørens afgørelse kan indbringes for  

 Arbejdsmarkedets Ankenævn, jf. § 99 i lov om arbejdsløshedsforsikring  

 m.v.
 Stk. 4.  

  

 Arbejdsformidlingens afgørelser kan ikke indbringes for anden administrativ  

 myndighed, jf. dog stk. 5.
 Stk. 5.  

  

 Arbejdsformidlingens afgørelser om tilbagekaldelse af en bevilling af orlov  

 kan  

 inden 4 uger efter, at klageren har fået meddelelse om afgørelsen, indbringes  

 for Arbejdsmarkedets Ankenævn, jf. § 100 i lov om  

 arbejdsløshedsforsikring  

 m.v.
 Stk. 6.  

  

 Arbejdsmarkedets  

 Ankenævn kan se bort fra overskridelse af klagefristen i stk. 1 og 5,  

 når  

 der er særlig grund hertil.
 § 20.  

  

 Tilbagekalder  

 arbejdsformidlingen en bevilling af orlov, jf. § 18, stk. 2, skal  

 arbejdsløshedskassen eller kommunen straks underrettes, og udbetalingen af  

 orlovsydelsen skal standses.
 Stk. 2.  

  

 For  

 personer, der er medlemmer af en arbejdsløshedskasse, skal  

 arbejdsløshedskassen  

 træffe afgørelse om eventuel tilbagebetaling og sanktion efter §§ 86 og  

 87  

 i lov om arbejdsløshedsforsikring m.v.
 Stk. 3.  

  

 For  

 personer, der har modtaget orlovsydelse fra kommunen, gælder, at såfremt de  

 har  

 afgivet urigtige oplysninger eller fortiet omstændigheder, som er af  

 betydning  

 for retten til at modtage orlovsydelse, eller i øvrigt mod bedre vidende  

 uberettiget har modtaget orlovsydelse, skal det beløb, der er modtaget med  

 urette, tilbagebetales.
 Stk. 4.  

  

 For  

 orlovsydelse, som skal tilbagebetales efter stk. 2, finder § 86,  

 stk. 4, i lov om arbejdsløshedsforsikring m.v. om refusion til  

 arbejdsløshedskassen anvendelse.
 Stk. 5.  

  

 For  

 orlovsydelse, som skal tilbagebetales efter stk. 3, har kommunen ikke  

 krav  

 på refusion, jf. § 16, stk. 8 og 9, og udbetalte refusionsbeløb  

 skal  

 tilbagebetales.
Kapitel 5 Ikrafttræden m.v.
 § 21.  

  

 Loven træder i kraft den 1. januar 2001.
 Stk. 2.  

  

 Samtidig  

 ophæves lov om orlov, jf. lovbekendtgørelse nr. 6 af 5. januar 2000.
 Stk. 3.  

  

 Personer,  

 der inden 1. januar 2001 er påbegyndt orlov til uddannelse eller har opnået  

 en  

 bevilling af orlov til uddannelse, kan afholde orlov til uddannelse efter  

 reglerne i lov om orlov, jf. lovbekendtgørelse nr. 6. af 5. januar 2000.
 Stk. 4.  

  

 Loven  

 gælder ikke for Færøerne og Grønland.
 Lov nr. 440  

1)  

  

  af 7. juni 2001  

 indeholder i § 6 følgende bestemmelse:
§ 6 Loven træder i kraft den 1. juli 2001.
 Lov nr. 446  

2)  

  

  af 7. juni 2001  

 indeholder i § 4 følgende bestemmelse:
§ 4 Loven træder i kraft den 1. juli 2001.
 Lov nr. 141  

3)  

  

  af 25. marts 2002  

 indeholder i §§ 4 og 5 følgende bestemmelser:
§ 4 Stk. 1.  

  

 Loven  

 træder i kraft dagen efter bekendtgørelsen i Lovtidende.
Loven har virkning  

 fra  

 1. januar 2002.
 Stk. 2.  

  

 Lov om  

 børnepasningsorlov ophæves den 1. juni 2011.
§ 5 Stk. 1.  

  

 Forældre i  

 forhold til egne børn, der er født efter den 31. december 2001, men inden  

 lovens ikrafttræden, er fortsat omfattet af de hidtil gældende regler i lov  

 om  

 børnepasningsorlov, lov om ligebehandling af mænd og kvinder med hensyn til  

 beskæftigelse og barselorlov m.v. og lov om dagpenge ved sygdom eller fødsel.  

 Endvidere er forældre i forhold til adoptivbørn, der er modtaget efter den  

 31.  

 december 2001, men inden lovens ikrafttræden, fortsat omfattet af de hidtil  

 gældende regler i lov om børnepasningsorlov, lov om ligebehandling af mænd og  

 kvinder med hensyn til beskæftigelse og barselorlov m.v. og lov om dagpenge  

 ved  

 sygdom eller fødsel.
Stk. 2.  

  

 Forældre  

 efter stk. 1, 1. pkt., kan dog inden den 1. juni 2002 i stedet vælge  

 begge  

 at blive omfattet af denne lov ved at give skriftlig meddelelse herom til  

 arbejdsformidlingen.
Tilsvarende gælder for forældre efter stk. 1, 2.  

 pkt., hvor de adoptionsundersøgende myndigheder bestemmer, at den  

 adoptionssøgende eller den ene af de adoptionssøgende ægtefæller i en periode  

 skal være i hjemmet.
 Stk. 3.  

  

 Forældre,  

 der overgår til den udvidede barselorlov efter stk. 2, får modregnet  

 afholdt børnepasningsorlov forholdsmæssigt i forældreorloven.
 Stk. 4.  

  

 Beskæftigelsesministeren  

 fastsætter nærmere regler om overgang fra børnepasningsorlov til barselorlov  

 og  

 modregning af perioder med børnepasningsorlov.
 Stk. 5.  

  

 For børn  

 født før den 1. januar 2002 finder de hidtil gældende regler om barselorlov i  

 lov om ligebehandling af mænd og kvinder med hensyn til beskæftigelse og  

 barselorlov m.v. samt lov om dagpenge ved sygdom eller fødsel fortsat  

 anvendelse.
 Lov nr. 135  

4)  

  

  af 2. marts 2004  

 indeholder i § 2 følgende bestemmelse:
§ 2 Loven træder i kraft dagen efter bekendtgørelsen i  

 Lovtidende.
Beskæftigelsesministeriet, den 23. marts  

 2004 Claus Hjort Frederiksen /Vibeke Dalbro 1)  

 Loven indeholder bestemmelser, der gennemfører Rådets direktiv 97/80/EF af  

 15.  

 december 1997 om bevisbyrden i forbindelse med forskelsbehandling på grundlag  

 af køn, (EF-Tidende 1998 nr.
L 14, s. 6) og Rådets direktiv 86/378/EØF af 24.  

 juli 1986 om gennemførelse af princippet om ligebehandling af mænd og kvinder  

 inden for de erhvervstilknyttede sociale sikringsordninger (EF-Tidende 1986  

 nr.  

 L 225, s. 40) som ændret ved Rådets direktiv 96/97/EF af 20. december 1996  

 (EF-Tidende 1997 nr.
L 46, s. 20).
2)  

 Loven gennemfører ændringer som følge af førtidspensionsreformen.
Personer,  

 der  

 modtager ledighedsydelse, blev herefter omfattet af lov om  

 børnepasningsorlov.
 3)  

 Loven medfører en udvidelse af barselorloven og ophæver samtidig lov om  

 børnepasningsorlov pr. 1. juni 2011, jf. i øvrigt overgangsbestemmelsen i  

 lovens § 5. Loven er bekendtgjort i Lovtidende den 26. marts 2002 og trådte i  

 kraft den 27. marts 2002.
 4)  

 Loven indfører krav om tilmelding til børnepasningsorlov inden den 1. april  

 2004. Opfølgning på udvidelsen af EU pr. 1. maj 2004 med 15 nye medlemslande.  

 Loven er bekendtgjort i Lovtidende den 4. marts 2004 og trådte i kraft den 5.  

 marts 2004.
