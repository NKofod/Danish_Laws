 I medfør af § 45, stk. 1, i lov af 18. juni 1969 om tjenestemænd i staten,  

 folkeskolen og folkekirken samt i henhold til § 2, stk. 2, i hovedaftale af  

 27. oktober 1969 aftales følgende:
Område § 1.  Ved overtimer forstås det antal timer, hvormed  

 løntimetallet overstiger vedkommendes pligtige timetal. jfr. § 7, stk. 2, i  

 undervisningsministeriets cirkulære af 29. januar 1971 om tjenestetiden for  

 tjenestemandsansatte lærere ved statslige og kommunale gymnasieskoler og  

 studenterkursus.
 Stk. 2.  Den enkelte lærer kan ikke påtage sig mere end  

 4 ugentlige overtimer, medmindre undervisningsministeriet har givet  

 dispensation herfra.
Stk. 3.  Aftalen omfatter de i gymnasieskolen, herunder  

 ved kursus til højere forberedelseseksamen og studenterkursus, ansatte  

 lektorer i lønramme 34. adjunkter og lektorer i lønrammerne 16/21/29/31 samt  

 gymnasielærere/-overlærere, jfr. § 7, stk. 2,  2. pkt., i ovennævnte cirkulære, hvorefter  

 studielektorer og rektorer ikke kan oppebære overtimebetaling.
Overtimebetaling § 2.  For lektorer i lønramme 34 fastsættes den  

 månedlige betaling pr. ugentlig overtime (grundsatsen) til årslønnen incl.  

 tillæg (dyrtidstillæg og almindelige pensionsgivende kronetillæg) for  

 tjenestemænd på 2. løntrin i lønramme 32 (skalatrin 45) divideret med (12 x  

 det normale pligtige ugentlige timetal).
 § 3.  For adjunkter og lektorer i lønrammerne  

 16/21/29/31 fastsættes den månedlige betaling pr. ugentlig overtime  

 (grundsatsen) til årslønnen incl. tillæg (dyrtidstillæg, almindelige  

 pensionsgivende kronetillæg, almindeligt pensionsgivende procenttillæg, men  

 excl. stedtillæg herunder hidtidigt almindeligt, ikke-pensionsgivende  

 procenttillæg) for tjenestemænd på 4. løntrin i lønramme 25 (skalatrin 37)  

 divideret med 12 x det normale pligtige ugentlige timetal).
 Stk. 2.  Såfremt der undtagelsesvis læses mere end 6  

 ugentlige overtimer, ydes indtil 31. juli 1984 følgende tillæg til  

 overtimebetalingens grundsats:
 6 1/4 - 8 overtimer ...... 5 pct.
 8 1/4 - 10 - ...... l0 pct.
 10 1/4 og følgende overtimer 15 pct.
 § 4.  Til adjunkter og lektorer i lønrammerne  

 16/21/29/31, der for skoleåret forpligter sig til at bestride 2 1/2 ugentlig  

 overtime, ydes der et årligt tillæg (tilsagnstillæg) på 10.695 kr. i årligt  

 grundbeløb, hvortil kommer betaling for hver enkelt udført overtime med et  

 beløb svarende til 38,3 pct. af overtimebetalingens grundsats.
Stk. 2.  Tilsagnsforpligtelsen ifølge stk. 1 nedsættes  

 fra 1. august 1984 til 1 1/2 ugentlig overtime, og samtidig fastsættes det  

 nævnte tilsagnstillæg til 6,420 kr. i årligt grundbeløb.
Hertil kommer  

 betaling for hver ugentlig overtime med et ureguleret månedligt beløb på  

 298,97 kr. pr. 1. august 1984 og på 304,00 kr. pr. 1. oktober 1984.  

 Sidstnævnte sats reguleres dog som følge af eventuel lønregulering i henhold  

 til § 16 i lønjusteringsaftalen af 28.marts 1983.
 Stk. 3.  Tilsagnstillæg udbetales inden for skoleåret på  

 samme måde som den faste løn uanset fravær på grund af sygdom.
 § 5.  For gymnasielærere/-overlærere fastsættes den  

 månedlige betaling pr. ugentlig overtime til den for vedkommende lærer  

 gældende årsløn incl. tillæg (dyrtidstillæg, almindelige pensionsgivende  

 kronetillæg, almindeligt pensionsgivende procenttillæg, stedtillæg samt  

 særligt tillæg på 8,460 kr. i årligt grundbeløb) med et tillæg på 20 pct.  

 divideret med (12 x det normale pligtige ugentlige timetal).
 § 6.  Overtimebetaling bortfalder ved fravær pa grund  

 af sygdom på 3-månedersdagen, idet der dog ikke kan ydes overtimebetaling ud  

 over det pågældende skoleår.
Særlige regler for aldersreduktionsberettigede lærere § 7.  Lærere, som opnår timereduktion ved det fyldte  

 60. år eller senere uden tilsvarende nedsættelse af lønnen, kan ikke oppebære  

 betaling for timer ud over det reducerede pligtige timetal.
Eventuelle  

 overtimer afspadseres i forholdet 1 : 1.
 Stk. 2.  For adjunkter og lektorer, som opnår  

 aldersreduktion som nævnt i stk. 1, bortfalder adgangen til tilsagnstillæg.
Stk. 3.  Lærere, der ikke ønsker aldersreduktion ved det  

 fyldte 60. år, bevarer retten til overtimebetaling og eventuelt  

 tilsagnstillæg.
Aldersreduktion vil kunne søges fra et senere tidspunkt, dog  

 kun i forbindelse med begyndelsen af et skoleår.
 Stk. 4  For adjunkter og lektorer, der ved udgangen af  

 december 1976 var fyldt 60 år, og som havde afgivet tilsagn om at læse  

 overtimer samt opnået aldersreduktion, bevares retten til at oppebære  

 overtimebetaling og tilsagnstillæg efter reglerne i §§ 3 og 4.
Ikrafttræden § 8.  Aftalen har virkning fra 1. april 1983.
 Stk. 2.  Fra samme tidspunkt bortfalder aftale af 7.  

 december 1978 om beregningen af overtimebetaling m.v. til  

 tjenestemandsansatte gymnasiemagistre og gymnasielærere/-overlærere ved  

 gymnasieskoler, studenterkursus og kursus til højere forberedelseseksamen  

 samt aftale af 23. juni 1978 om tilsagnstillæg og overtimer til  

 aldersreduktionsberettigede tjenestemandsansatte gymnasiemagistre samt  

 gymnasielærere/-overlærere.
 Stk. 3.  Aftalen kan opsiges med 3 måneders varsel, dog  

 tidligst til 1. april 1985.
København, den 25. juni 1983 Akademikernes Centralorganisation Erik Stig Jørgensen Finansministeriet P.M.V.
 E.B.
