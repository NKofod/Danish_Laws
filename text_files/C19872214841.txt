 Studieplanen har virkning fra den 1. august 1987.
 P.d.v.
 e.b.
Søren Lauridsen studielektor Formål Formålet med undervisningen i datastrukturer er at sætte den studerende i  

 stand til at analysere, vurdere og konstruere algoritmer til bearbejdning af  

 forskellige datastrukturer i det interne lager.
Adgangsbetingelser Drift Symbolsk maskinsprog Problemorienteret sprog Anbefalede forudsætninger 2.1 Sproglære Hovedemner DATASTRUKTURER Den studerende skal kunne beskrive egenskaberne ved de mest almindelige  

 datastrukturer, nemlig sæt (array), lineære lister (stak, kø, hægtede  

 lister), træer , generelle lister og grafer (netværk).
DATASTRUKTURENS REPRÆSENTATION Den studerende skal kunne angive en repræsentation af en vilkårlig  

 datastruktur i et generelt høj-niveau programmeringssprog, evt via en  

 »konvertering« af datastrukturen til en anden datastruktur.
GENERELLE ALGORITMER TIL BEARBEJDNING AF DATASTRUKTURER Den studerende skal sættes i stand til at analysere, vurdere og konstruere  

 generelle algoritmer til bearbejdning af ovennævnte datastrukturer.
 Ved generelle algoritmer forstås algoritmer til oprettelse, konvertering,  

 ajourføring (tilføjelse og fjernelse af elementer) og gennemgang af diverse  

 datastrukturer.
SPECIELLE ALGORITMER TIL BEARBEJDNING AF DATASTRUKTURER Den studerende skal sættes i stand til at analysere, vurdere og konstruere  

 specielle algoritmer til bearbejdning af ovennævnte datastrukturer.
 Ved specielle algoritmer forstås først og fremmest algoritmer til søgning  

 og sortering, men herudover bør man også beskæftige sig med udvalgte  

 eksempler fra den meget store samling af specielle algoritmer, som er  

 udviklet i tilknytning til de forskellige datastrukturer.
