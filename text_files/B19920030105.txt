 I medfør af § 154, stk. 4, i lov om aktieselskaber, jf.
lovbekendtgørelse nr. 659 af 25. september 1991, som ændret ved lov nr. 886 af 21. december 1991, § 124, stk. 4, i lov om anpartsselskaber, jf. lovbekendtgørelse nr. 660 af 25. september 1991, som ændret ved lov nr. 886 af 21. december 1991, § 243, stk. 2, i lov om forsikringsvirksomhed, jf. lovbekendtgørelse nr. 726 af 31.
oktober 1990, som senest ændret ved lov nr. 127 af 26. februar 1992, § 68,  stk. 1, i lov nr. 326 af 24. maj 1989 om tilsyn  

 med firmapensionskasser, som senest ændret ved lov nr. 129 af 26. februar 1992, § 6, stk. 5, i lov om banker og sparekasser m.v., jf.
 lovbekendtgørelse nr. 22 af 9. januar 1991, som ændret ved lov nr.
829 af 18. december 1991, § 4, stk. 2, i lov om investeringsforeninger, jf. lovbekendtgørelse nr. 85 af 12. februar 1990, § 4, stk. 5, i lov om visse spare- og udlånsvirksomheder m.v., jf. lovbekendtgørelse nr. 474 af 8. august 1988, som ændret ved lov nr. 306 af 16. maj 1990, § 1, stk. 2, i lov nr. 217 af 5. april 1989 om administration af Det Europæiske Økonomiske Fællesskabs forordninger om indførelse af europæiske økonomiske firmagrupper, og § 64  i lov om visse selskabers aflæggelse af  

 årsregnskab m.v. jf.
 lovbekendtgørelse nr. 661 af 25. september 1991, fastsættes:
Gebyrer for anmeldelser § 1.  For anmeldelse af nye virksomheder betales 2.500  

 kr., for anpartsselskaber dog 1.800 kr.
 § 2.  For anmeldelse af en eller flere ændringer i  

 allerede registrerede forhold betales 600 kr. pr. anmeldelse, jf. dog § 6,  

 stk. 2.
 Stk. 2.  Vedrører ændringsanmeldelsen genoptagelse af et  

 aktieselskabs eller et anpartsselskabs drift, betales 5.000 kr. pr.  

 anmeldelse, når Erhvervs- og Selskabsstyrelsen har anmodet skifteretten om at  

 opløse selskabet i medfør af aktieselskabsslovens § 117 eller  

 anpartsselskabslovens § 86.
 § 3.  For anmeldelse af filialer,  

 forretningsafdelinger af udenlandske virksomheder og forretningssteder af  

 europæiske økonomiske firmagrupper med hjemsted i et andet EF-land betales  

 1.700 kr.
§ 4.  Gebyret i henhold til §§ 1-3 skal indbetales  

 sammen med anmeldelsen.
En anmeldelse behandles ikke, før gebyret er  

 indbetalt.
Gebyrer for elektronisk registrering § 5.  For on-line registrering i styrelsens EDB-system  

 af ændringer vedrørende aktieselskaber og anpartsselskaber betales 300 kr.
 Stk. 2.  On-line registrering af ændring af revisor,  

 regnskabsår eller hjemsted er gebyrfri.
Årligt gebyr § 6.  For indsendelse og bekendtgørelse af  

 årsregnskaber m.v. betales et årligt gebyr på 350 kr., for anpartsselskaber  

 dog 200 kr.
 Stk. 2.  Anmeldelse om ændring af regnskabsår, revisor,  

 navn, eller hjemsted dækkes at det i stk. 1 nævnte gebyr.
Stk. 3.  Gebyret forfalder ved modtagelsen af særskilt  

 opkrævning.
Selskaber, der er under opløsning på det tidspunkt, hvor der  

 udsendes opkrævning, skal ikke betale gebyr.
Ikrafttrædelsesbestemmelser § 7.  Bekendtgørelsen træder i kraft den 1. maj 1992.
 Stk. 2.  Bekendtgørelse nr. 901 af 21. december 1990  

 ophæves.
