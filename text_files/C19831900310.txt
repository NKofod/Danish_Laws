(Til samtlige kommuner og amtskommuner) Socialministeriet har indgået aftale med myndighederne i Italien om  

 gensidigt afkald på refusion af udgifter til naturalydelser (lægehjælp og  

 sygehusbehandling m.v.) efter afsnit III, kapitel 1 i EF-forordning nr.  

 1408/71. Aftalen er trådt i kraft den 16. december 1982. Den er indgået med  

 tilbagevirkende kraft fra den 1. april 1973.
 1.
Afkald på refusion af udgifter til naturalydelser Udgifter til naturalydelser i Danmark til personer, der er omfattet af  

 lovgivningen i Italien afholdes på samme betingelser som hidtil.  

 Refusionsafkaldsaftalen indebærer, at udgifter til naturalydelser endeligt  

 afholdes af det land, hvor ydelserne er udredet.
 Dette betyder, at blanket 125 DK ikke skal indsendes til sikringsstyrelsen  

 med henblik på opgørelse af refusionskrav overfor Italien, jfr. dog nedenfor.
I refusionsafkaldsaftalen er der gensidigt gjort undtagelse med hensyn til  

 udgifter til naturalydelser efter art. 22, stk. 1 c) i EF-forordning nr.  

 1408/71, d.v.s. udgifter til højt specialiseret sygebehandling, der ydes i et  

 af landene efter henvisning fra det andet land.
Dette betyder, at Italien  

 fortsat skal afholde udgifterne til en sådan sygebehandling i Danmark for  

 personer, der fra Italien henvises til behandling i Danmark ved blanket E  

 112. Blanket E 125 DK vedrørende sådanne tilfælde skal derfor fortsat  

 indsendes til sikringsstyrelsen med henblik på opgørelse af refusionskravet  

 overfor Italien.
I aftalen er der endvidere gensidigt gjort undtagelse med hensyn til  

 udgifter til naturalydelser efter afsnit III, kapitel 4 i EF- forordning nr.  

 1408/71, d.v.s. udgifter til naturalydelser i anledning af arbejdsulykker og  

 erhvervssygdomme.
Dette indebærer, at blanket 125 DK fortsat skal indsendes  

 til sikringsstyrelsen i tilfælde, hvor det er oplyst, at en italiensk  

 forsikret har modtaget naturalydelser i Danmark i anledning af en  

 arbejdsulykke eller en erhvervssygdom.
 2.
Refusion i hjemlandet Aftalen medfører endvidere, at amtskommunerne/Københavns og Frederiksberg  

 kommuner skal anvise refusion i tilfælde, hvor personer fra Italien efter  

 hjemkomst fra et ophold i Danmark søger refusion af i Danmark betalte  

 sygesikringsydelser, jfr. art. 34, stk. 2 i EF-forordning nr. 574/72.  

 Kommunen vil i hvert enkelt tilfælde gennem sikringsstyrelsen få tilsendt  

 blanket E 126 og kvitteringer for de betalte beløb samt anvisning på, hvortil  

 refusionsbeløbet skal anvises.
Refusionen skal udgiftsmæssigt stille den  

 pågældende som en gruppe 1-sikret.
 I tilfælde, hvor en herboende person selv har afholdt udgifter til  

 sygesikringsydelser i Italien og efter hjemkomst til Danmark efterfølgende  

 søger refusion, kan kvitterede regninger indsendes til sikringsstyrelsen, der  

 herefter vil anmode vedkommende institution i Italien om at anvise den  

 refusion, som den pågældende kan tilkomme.
 3.
 Der er herefter indgået refusionsafkaldsaftaler med samtlige øvrige  

 EF-medlemsstater, bortset fra Grækenland, jfr. sikringsstyrelsens  

 cirkulærskrivelser af 8. februar 1979, 17. maj 1979, 20. juli 1979, 17. april  

 1980 og 26. februar 1981.
 Det fremhæves, at refusionsafkaldsaftalen med forbundsrepublikken Tyskland  

 ikke omfatter udgifter til naturalydelser til personer på midlertidigt  

 ophold, jfr. sikringsstyrelsens cirkulærskrivelse af 17. april 1980.
 P.s.v.
