Indledning Ved indenrigsministeriets cirkulære af 10. juni 1982 om rammer for  

 kommunernes og amtskommunernes økonomi blev emnet »fornyelse af  

 indsatsen for småbørn og småbørnsfamilier« udmeldt som tema for de  

 sociale og sundhedsmæssige planer for 1984 og følgende år.
Temaet skal ses  

 som led i den omstillingsvirksomhed inden for den offentlige sektor, der i  

 særlig grad søges fremmet i disse år.
 Baggrunden for valget af det nævnte tema er bl.a. den betydelige vægt,  

 dagforanstaltningsområdet indgår med i de kommunale budgetter, og et ønske  

 om, at der derfor på dette område i højere grad satses på alternative og  

 mindre ressourcekrævende foranstaltninger end de traditionelt forekommende.  

 Samtidig vil der gennem en sådan omstillingsvirksomhed skabes bedre  

 muligheder for med de anvendte ressourcer at imødekomme flere børns behov for  

 pasning m.v.
Den nødvendige omstillingsvirksomhed vil imidlertid kræve en vis tid til  

 overvejelser herom, frigørelse fra eksisterende bindinger etc.
Det  

 forudsættes, at omstillingen slår fuldt ud igennem i 1984 og følgende år.
Det  

 vil derfor være nødvendigt, at kommunalbestyrelserne allerede nu tager  

 spørgsmålet om omstilling op og lader dette indgå i planlægningen og derved  

 også i budgettet for disse år.
Til brug for kommunalbestyrelsernes overvejelser og beslutninger på  

 området vil socialstyrelsen snarest udsende en VEJLEDNING dels om alternative  

 foranstaltninger for børn og unge, dels generelt om ressourceanvendelsen på  

 dagforanstaltningsområdet.
Vejledningen vil indeholde en række eksempler på  

 mulige alternativer.
 Idet der henvises til vejledningens konkrete eksempler, skal det  

 præciseres, at der inden for bistandsloven er meget vide rammer for  

 kommunernes handlemuligheder på dagforanstaltningsområdet.
 På denne baggrund skal det KRAFTIGT HENSTILLES til kommunalbestyrelserne,  

 at der i langt højere grad, end det er tilfældet i dag, anvendes alternative  

 pasningsformer.
Cirkulæret har med dette udgangspunkt til formål at understøtte  

 omstillingsvirksomheden i kommunerne gennem en belysning af  

 beslutningsgrundlaget på dagforanstaltningsområdet.
Der angives eksempler på  

 forhold, hvor kommunerne har handlefrihed, samt anføres, hvilke begrænsninger  

 der er indeholdt i sociallovgivningen.
Der gives tillige eksempler på  

 begrænsninger inden for andre ministeriers lovområde af betydning for  

 dagforanstaltningssektoren.
Cirkulæret omhandler ikke de begrænsninger i  

 kommunernes øjeblikkelige handlefrihed, der skyldes overenskomstmæssige  

 forhold.
Disse hviler udelukkende på, hvad kommunerne har aftalt med  

 personaleorganisationerne, og ligger derfor uden for de centrale myndigheders  

 område.
 Kommunerne kan inddrage private organisationer i beslutningsprocessen.
 Samtidig med dette cirkulære og den nævnte vejledning fra socialstyrelsen  

 udsendes fra socialministeriet et cirkulære om begrænsning af  

 ressourceforbruget på de sociale serviceområder.
I forbindelse med tilvejebringelse af lovhjemmel i bistandsloven for  

 forsøgsvirksomhed vil der endvidere blive udsendt et cirkulære om  

 kommunalbestyrelsers og amtsråds adgang til at etablere forsøg, som går ud  

 over de eksisterende rammer i bistandsloven.
Forinden forsøgene kan  

 etableres, skal der indhentes en tilladelse hertil fra socialministeren.
Regler i den sociale lovgivning, som giver kommunalbestyrelsen og det  

 sociale udvalg handlefrihed 1. I forbindelse med bistandslovens ikrafttræden blev  

 der bl.a. i socialministeriets cirkulære af 29. marts 1976 om institutioner  

 under kommunerne og om visse særlige plejehjem (institutionscirkulæret)  

 udsendt en række vejledende bestemmelser for ledelse og drift af  

 daginstitutioner.
 I socialstyrelsens cirkulæreskrivelse nr. 3 af 15. marts 1982 er der  

 endvidere fastsat nærmere vejledende regler om etablering og drift af  

 legesteder m.v. med hjemmel i bistandsloven.
 I socialstyrelsens cirkulæreskrivelse nr. 3 af 31. marts 1981 er der  

 fastsat vejledende regler om formidlet dagpleje.
 Det har imidlertid vist sig, at de vejledende regler om daginstitutioner  

 m.v. i høj grad er blevet opfattet som bindende for kommunerne.
 Socialministeriet skal derfor kraftigt understrege, at kommunalbestyrelsen  

 selv kan tilrettelægge sin institutionsstruktur og løbende tilpasse den efter  

 den faktiske efterspørgsel og de givne økonomiske forhold, alene med de  

 begrænsninger der er angivet nedenfor i punkterne 3-4.
I spørgsmål, der berører børnenes forhold i institutionerne, må forældrene  

 søges medinddraget.
Det fremgår derfor af socialstyrelsens vejledende  

 cirkulæreskrivelse nr. 693 af 16. juni 1980, at forældreråd ved kommunale  

 institutioner i det mindste bør høres, forinden der træffes beslutning om bl.  

 a. væsentlige ændringer i institutionens funktion.
 Ved selvejende institutioner skal omstillingen, i det omfang den ikke er  

 indeholdt i den gældende overenskomst, aftales med vedkommende bestyrelse, og  

 overenskomsten ændres i overensstemmelse hermed (standardoverenskomstens § 1  

 og § 4).
 Ved udvidelse eller ombygning af en daginstitution skal sikkerhedsudvalget  

 inddrages i det planlæggende arbejde.
2. Som eksempler på en kommunes handlefrihed skal  

 nævnes følgende forhold, der er af særlig betydning i forbindelse med  

 omstilling af traditionel institutionsstruktur og ved etablering af nye  

 alternative former.
Der henvises herom også til cirkulæret om begrænsning af  

 ressourceforbruget på de sociale serviceområder:
De traditionelle institutioner kan derfor tilpasses den enkelte kommune og  

 det enkelte områdes efterspørgselsmønster.
Den gennemgang af  

 institutionstyper, der findes i institutionscirkulærets pkt. 36-37, er alene  

 en beskrivelse af de institutionstyper, der i sin tid kunne anerkendes efter  

 loven om børne- og ungdomsforsorg.
 Som det fremgår af bistandslovens § 73, skelnes der mellem almindelige  

 daginstitutioner og særlige grupper af daginstitutioner.
 I de ALMINDELIGE DAGINSTITUTIONER bliver børnenes FREMMØDE KONTROLLERET,  

 og forældrebetalingen følger den i § 73, stk. 1, angivne betalingsprocent.  

 Endvidere er der i medfør af § 136, stk. 3, fastsat en maksimumsgrænse for  

 beregning af statsrefusion.
I de SÆRLIGE GRUPPER AF DAGINSTITUTIONER (typisk klubber, legesteder,  

 byggelegepladser m.v.) bliver børnenes FREMMØDE IKKE KONTROLLERET, og der er  

 adgang til at fastsætte en lavere forældrebetalingsprocent end den i  

 betalingsbekendtgørelsen maksimalt angivne.
Endvidere er der ikke fastsat  

 maksimumsgrænser for beregning af statsrefusion.
Inden for den enkelte institution kan disse to former imidlertid  

 kombineres, dog med en budget- og regnskabsmæssig opdeling (efter en  

 fordelingsnøgle), således at betalingen beregnes særskilt for hver af disse  

 former.
Socialstyrelsens temavejledning indeholder beskrivelser heraf.
 Institutionscirkulærets pkt. 66 indeholder således alene en beskrivelse af  

 de almindelige gruppestørrelser i institutioner, der var anerkendt efter  

 børneforsorgsloven.
 Beskrivelsen heraf i institutionscirkulærets pkt. 63-65 er således alene  

 vejledende.
 Vejledning herom er givet i institutionscirkulærets pkt. 76-77.  

 Institutionernes ÅBNINGSTID kan tilpasses det lokale behov, som kan afvige  

 meget fra område til område, således som det er beskrevet i socialstyrelsens  

 temavejledning.
 En kombination af deltids-, enkeltdags- og fuldtidspladser i den enkelte  

 institution og i den enkelte gruppe er derfor en mulighed, der dog kræver  

 særlig hensyntagen til arbejdstilrettelæggelse og struktur, som beskrevet i  

 temavejledningen.
I forbindelse med institutioners eventuelle FERIELUKNING skal  

 kommunalbestyrelsen skaffe plads til de børn, der har behov for pasning i  

 hele eller en del af ferieperioden.
Pasningen kan ske i andre institutioner  

 eller i den kommunale dagpleje.
Der er i bistandslovens § 70 givet en bemyndigelse til socialministeren  

 til at udsende retningslinier for indretning af daginstitutioner, men  

 bemyndigelsen er hidtil ikke blevet benyttet.
Der er således ikke med hjemmel  

 i den sociale lovgivning fastsat bestemmelser for daginstitutionernes lokaler  

 og ydre rammer.
Der er i betalingsbekendtgørelsen fastsat et varsel for meddelelse til  

 forældrene om nye takster.
Ved deltidsinstitutioner sættes betalingen i  

 forhold til den tid, hvori barnet er indskrevet i institutionen, d.v.s den  

 tildelte plads, også i tilfælde, hvor der anvendes gennemsnitstakster.
 Optagelse i fritids- og ungdomsklubber, legesteder og lignende behøver dog  

 ikke at ske gennem den centrale pladsanvisning.
 Vejledning om indholdet og strukturen for den centrale pladsanvisning er  

 givet i institutionscirkulærets pkt. 38-44. Der henvises endvidere til pkt.  

 3, 6o, nedenfor.
Såfremt en familie med et barn i daginstitution FLYTTER FRA KOMMUNEN,  

 OPHØRER KOMMUNENS FORPLIGTELSE TIL AT STILLE DAGINSTITUTIONSPLADS til  

 rådighed samtidig med flytningen.
Tilsvarende ophører forældrenes  

 betalingsforpligtelse fra tidspunktet for barnets flytning fra  

 daginstitutionen.
Der er intet til hinder for at kommunen kan aftale, at  

 barnet efter forældrenes ønske beholder sin plads i institutionen i  

 fraflytningskommmunen.
 Vejledende regler om OPSIGELSE og FLYTNING af børn er med hjemmel i denne  

 bestemmelse fastsat i institutionscirkulærets pkt. 43.
 Reglerne om opsigelse fra formidlet dagpleje anvendes tilsvarende som  

 beskrevet i pkt. 19 i socialstyrelsens cirkulæreskrivelse nr. 3 af 31. marts  

 1981 om formidlet dagpleje.
 Det fremgår heraf, at FLYTNING af børn fra en daginstitution til en anden  

 institution inden for samme art (d.v.s. inden for alle institutioner med  

 kontrolleret fremmøde eller inden for alle institutioner uden kontrolleret  

 fremmøde) uden forældrenes tilslutning normalt bør ske med 6 måneders varsel.  

 Det sociale udvalg kan imidlertid i det enkelte tilfælde træffe beslutning om  

 et kortere, rimeligt varsel, hvis kapacitet herved kan frigøres til andre  

 børn, og barnet overflyttes til institution inden for samme art.
Et barn, der er optaget i daginstitution, kan ikke OPSIGES fra sin plads  

 uden tvingende grund.
Manglende forældrebetaling, andre børn på venteliste og  

 lignende kan ikke betegnes som tvingende grund.
Det sociale udvalg kan dog opsige et barn fra en daginstitution/dagpleje,  

 når tilbud gives om optagelse i en anden art dagforanstaltning.
Det sociale  

 udvalg træffer i det enkelte tilfælde beslutning om et rimeligt varsel.
Som  

 udgangspunkt vil 6 måneder være et rimeligt varsel.
Et institutionstilbud vil normalt være beregnet til en bestemt  

 aldersgruppe.
Beslutning herom træffes af kommunalbestyrelsen dog efter  

 aftale med bestyrelsen, når det drejer sig om selvejende institutioner.
F.  

 eks. kan et fritidshjem være beregnet til børn i alderen 7-10 år.
Når et barn  

 når den øvre aldersgrænse for institutionen (i eksemplet 10 år), ophører  

 tilbudet uden særligt varsel, og hvis forældrene fortsat har behov for et  

 tilbud, må de selv søge optagelse i en anden institution.
 Opmærksomheden henledes på, at dagplejen kan opdeles i afdelinger for  

 bestemte aldersgrupper, f. eks. 0-2 år, 3 år til skolealderen og 7-10 år,  

 således at hver afdeling forbeholdes en bestemt aldersgruppe.
Regler i den sociale lovgivning, som lægger bindinger på  

 kommunalbestyrelsen og det sociale udvalg inden for daginstitutionsområdet 3. Daginstitutioner skal efter bistandslovens kapitel  

 16 drives inden for følgende rammer:
Efter § 69, stk. 2, skal kapitel 16 daginstitutioner drives enten som  

 kommunal institution eller som selvejende institution med vedtægt og  

 overenskomst med vedkommende kommunalbestyrelse.
Der skal foreligge en  

 overenskomst mellem kommunalbestyrelsen og en selvejende institution, for at  

 der kan oppebæres statsrefusion efter bistandslovens regler.
 Kommunalbestyrelsen afholder alle udgifterne ved drift af kapitel 16  

 daginstitutioner og modtager til delvis dækning forældrebetaling inden for de  

 rammer, der er angivet i § 73.
Statsrefusion ydes efter bistandslovens § 136, stk. 1, jfr. § 133, stk. 1.  

 Efter § 136, stk. 3, fastsætter socialministeren maksimumsbeløb for  

 størrelsen af de udgifter, hvoraf statens tilskud beregnes.
Udgifterne til  

 det særlige støttepersonale er også omfattet af dette maksimumsbeløb.
Som  

 nævnt foran under punkt 2, 1o, er der kun fastsat maksimumsgrænser for  

 institutioner med kontrolleret fremmøde.
 Med hjemmel i lovens § 137 er der for daginstitutionssektoren fastsat en  

 række bindende regler om budgetlægning, regnskabsaflæggelse, refusion og  

 revision.
 Efter § 71 skal kommunalbestyrelsen føre tilsyn (såvel administrativt som  

 pædagogisk) med den daglige drift af alle daginstitutioner i kommunen.
Efter § 72 skal det sociale udvalg træffe bestemmelse om optagelse i  

 daginstitution.
Der forudsættes oprettet en central pladsanvisning.
Der  

 henvises endvidere til punkt 2, 7).
Regler uden for den sociale lovgivning, som har indflydelse på  

 daginstitutionsområdet 4. Inden for andre lovgivningsområder er fastsat  

 forskellige generelle regler, som har til formål, dels at beskytte, dels at  

 sikre trivsel for personer, der som brugere eller arbejdstagere f. eks.  

 opholder sig i daginstitutioner.
Det drejer sig om følgende områder:
 Byggestyrelsens krav findes i Bygningsreglement af 15. januar 1977.
 For så vidt angår grupperum i daginstitutioner betragtes disse som  

 arbejdsrum af arbejdstilsynet, hvorfor bygningsreglementets bestemmelser  

 finder anvendelse herpå.
 Bestemmelserne i bygningsreglementet er de samme som arbejdstilsynets og  

 kan kun fraviges med arbejdstilsynets godkendelse.
 Efter kapitel 6 i arbejdsmiljøloven (lov nr. 681 af 23. december 1975)  

 opstilles krav til arbejdsstedets indretning.
 Tilsynsmyndighed er arbejdstilsynet.
 Den hovedbekendtgørelse, der skulle komme i tilknytning til kapitel 6 i  

 nævnte lov, er ikke udsendt.
I praksis har dette givet anledning til megen usikkerhed.
Socialministeren  

 har derfor rettet henvendelse til arbejdsministeren om mulighederne for en  

 mere smidig anvendelse af reglerne på dagforanstaltningsområdet.
Efter indenrigsministeriets bekendtgørelse af 23. august 1974 om reglement  

 vedrørende sundhedsmæssige tilsyn med institutioner skal embedslægen føre  

 tilsyn med de sundhedsmæssige og hygiejniske forhold.
Tilsynet føres på  

 kommunalbestyrelsens vegne.
 Såfremt embedslægen konstaterer mangler med hensyn til de sundhedsmæssige  

 forhold, KAN KOMMUNALBESTYRELSEN nedlægge forbud mod institutionens fortsatte  

 anvendelse, jfr. bekendtgørelsens § 6.
 Embedslægen skal høres bl. a. i forbindelse med ændring og etablering af  

 daginstitutioner.
 I justitsministeriets bekendtgørelse af 20. december 1972 om  

 brandværnsforanstaltninger er der hjemmel til at opstille krav på bl. a.  

 dagforanstaltningsområdet.
 Kommunalbestyrelsen skal som bygningsmyndighed påse, at de opstillede krav  

 overholdes.
Efter levnedsmiddelloven nr. 310 af 6. juni 1973 påser  

 kommunalbestyrelsen, at levnedsmiddellovgivningens regler overholdes.
Selv om  

 kommunalbestyrelsen har bemyndiget vedkommende levnedsmiddelkontrolenhed til  

 helt eller delvis at varetage de opgaver, der påhviler kommunalbestyrelsen,  

 sker dette på kommunalbestyrelsens vegne.
Det er således kommunalbestyrelsen,  

 der inden for rammerne af miljøministeriets detailforhandlingsbekendtgørelse  

 nr. 121 af 28. marts 1980, afgør, hvilke krav der skal stilles til køkkener i  

 daginstitutioner.
 Miljøministeren har peget på, at der er forskellige muligheder for at  

 tilgodese detailforhandlingsbekendtgørelsens krav til køkkener.
 Der henvises til SM 0-50-80.
 Efter lov nr. 253 af 27. maj 1950 skal der i nye bygninger i byzoner under  

 nærmere angivne betingelser indrettes sikringsrum.
 Tilsynsmyndighed er bygningsmyndighederne.
---------- Som det fremgår af indledningen, har formålet med cirkulæret været ved  

 eksempler at belyse kommunalbestyrelsens og de sociale udvalgs  

 beslutningsgrundlag på dagforanstaltningsområdet.
 Der er derfor ikke med cirkulæret foretaget ændringer i socialministeriets  

 cirkulære af 29. marts 1976 om institutioner under kommunerne og om visse  

 særlige plejehjem.
