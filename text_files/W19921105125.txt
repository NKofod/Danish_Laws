 Barnefaderen var pålagt normalbidraget med tillæg af 100 % til barn nr. 1.  

 Der verserede en sag vedrørende hans eventuelle faderskab til barn nr. 2.  

 Hans indtægt ville ved to børn berettige til normalbidraget med tillæg af 50  

 %.
 Under henvisning til den verserende faderskabssag ansøgte barnefaderen om  

 nedsættelse af bidraget til barn nr. 1.
 Civilretsdirektoratet antog, at der ikke ved bedømmelsen af bidraget til  

 det første barn kunne tages hensyn til mulige bidragsforpligtelser, samt at  

 der ikke kunne ske tilbagebetaling af differencen mellem normalbidraget + 50  

 % og normalbidraget + 100 %, hvis barnefaderen blev dømt som far til barn nr.  

 2.
 Antagelsen beroede på en risikoafvejning af hvem der var nærmest til at  

 bære risikoen for, at der verserer en faderskabssag, hvilket fandtes at være  

 barnefaderen.
