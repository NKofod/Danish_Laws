 Ankenævnet tiltrådte, at der ikke kunne udstedes attest E 303 ved  

 udrejse til Norge, da medlemmet ikke stod til rådighed for arbejdsmarkedet i  

 4 uger før afrejsen, idet medlemmet holdt ferie i dele af denne periode.
 Ankenævnet fandt ikke grundlag for at dispensere fra 4 ugers kravet,  

 idet medlemmet havde mulighed for at stå til rådighed som forudsat i  

 reglerne.
Medlemmet ansøgte den 15. juli 1995 om attest E 303 til bevarelse af  

 dagpengeretten ved udrejse til Norge.
Medlemmets seneste arbejdsforhold var  

 et barselsvikariat, der var udløbet den 30. juni 1994. Afrejsen til Norge  

 skete den 31. juli 1995. Der var planlagt ferie fra 1. til 8. juli 1995, 24.  

 til 31. juli 1995 og den 1. august 1995. Da flytningen skete på grund af  

 ægtefællens studier, søgte medlemmet samtidig dispensation fra 4 ugers  

 reglen.
 Medlemmet var tilmeldt Arbejdsformidlingen fra 4. juli 1995 til 1. august  

 1995.
 Foreningen bekræftede, at medlemmets mand havde været udsendt til tjeneste  

 i Tanzania fra 1989 til 1995, og han var blevet optaget på det 1 årige  

 missiologikursus i Oslo, hvor han skulle opholde sig sammen med sin familie  

 fra august 1995 til juli 1996.
 Medlemmet indsendte kopi af vielsesattesten.
 Direktoratet tiltrådte kassens afgørelse.
 Ankenævnet fandt, at medlemmet ikke var berettiget til en attest E 303  

 under arbejdssøgning i Norge fra den 31. juli 1995.
 Ankenævnet henviste til EF-forordning nr. 1408/71, artikel 69, stk. 1,  

 samt til vejledning nr. 223 af 23. december 1993 om arbejdsløshedsforsikring  

 i relation til EØS-landene, punkt 111, 114, 115 og 109.
 Ankenævnet lægger vægt på, at medlemmet ikke stod til rådighed for  

 arbejdsmarkedet i 4 uger før afrejsen til Norge, idet medlemmet afholdt ferie  

 i denne periode.
 Ankenævnet fandt endvidere ikke grundlag for at dispensere fra 4-ugers  

 kravet, idet medlemmet havde muligheden for at stå til rådighed som forudsat  

 i reglerne.
