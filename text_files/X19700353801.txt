 Over for et vikarbureau udtalt, at vikarer (beskæftiget i indtil 3  

 måneder ad gangen på ugeløn) ikke kan karakteriseres som løsarbejdere i  

 ATP-lovens forstand, og at der derfor ikke er hjemmel til at tillade bidraget  

 for dem beregnet efter løsarbejderreglen.
I skrivelse af 1. maj 1970 har De bedt om ATP's godkendelse af, at bidrag  

 for de hos Dem beskæftigede vikarer beregnes efter de for løsarbejdere  

 fastsatte regler i stedet for efter reglerne for ugelønnede.
De har  

 supplerende telefonisk oplyst, at de pågældende vikarer er beskæftiget for  

 Dem i indtil 3 måneder.
I denne anledning bemærkes, at ATP ikke finder, at de pågældende kan  

 karakteriseres som løsarbejdere i ATP-lovens forstand, og der er herefter  

 ikke hjemmel for at tillade ATP bidraget for dem beregnet efter de for  

 løsarbejdere fastsatte regler.
Anerkendelse af disse regler ville i øvrigt -  

 i det omfang, hvor vikarernes arbejdstid udgør mindre end 45 timer pr. uge -  

 medføre, at den optjente pensionsanciennitet bliver mindre, end når bidraget  

 beregnes efter ATP-lovens almindelige regler for ugelønnede.
Vi gør dog opmærksom på bestemmelserne i § 7, stk. 3 og 4 i  

 arbejdsministeriets bekendtgørelse af 7. marts 1964, hvorefter  

 bidragsberegningen i visse tilfælde vil kunne ske på basis af det præsterede  

 antal timer.
Det er dog herved en forudsætning, at der sker en regulering af  

 bidraget ved lønmodtagerens fratræden eller i hvert fald ved udløbet af hver  

 indbetalingsperiode, således at der bliver overensstemmelse mellem det  

 således beregnede beløb og det beløb, som skal betales efter lovens § 15.
