 Der blev klaget over, at specialtandlægen i den kommunale tandpleje  

 ikke tilbød patienten at få udført  

 tandreguleringsbehandling.
Klage over afslag på tandregulering Det var nævnets opfattelse, at  

 specialtandlægens visitationsafgørelse var korrekt, og at han  

 havde handlet i overensstemmelse med normen for almindelig anerkendt faglig  

 standard.
Nævnet fandt, at drengens tandstilling ikke var så  

 afvigende, at der var tandlægefaglig begrundelse for at tilbyde ham  

 tandreguleringsbehandling efter regelsættet herom.
Nævnet oplyste, at det af Sundhedsministeriets  

 vejledende retningslinier for, hvornår et barn skal tilbydes  

 tandregulering fremgår, at visse tandstillingsfejl opfattes som  

 så grelle, at de tangerer begrebet invaliderende.
Der er her tale om  

 variationer, der ligger så langt ud over den normale variation, at det  

 medfører konstant drilleri, mobning og mindreværdskomplekser  

 blandt børn og lav selvværdsfølelse blandt voksne i  

 forbindelse med daglig social kontakt (f.eks. ved jobsøgning). Der er  

 dokumentation for, at ekstremt overbid og udpræget trangstilling,  

 især af fortænder og hjørnetænder i overkæben,  

 og endvidere underbid samt udpræget spredtstilling af overkæbens  

 fortænder, f.eks. i tilfælde af manglende anlæg af blivende  

 fortænder kan medføre psykosociale belastninger af den  

 nævnte karakter.
