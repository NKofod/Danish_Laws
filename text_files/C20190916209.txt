Cirkulære om organisationsaftale for biologassistenter, biologoverassistenter og fiskeriteknikere Generelle bemærkninger 1. Uddannelses- og Forskningsministeriet har efter bemyndigelse fra Finansministeriet af 10. oktober 2017 indgået aftale med Teknisk Landsforbund om ny organisationsaftale for biologassistenter, biologoverassistenter og fiskeriteknikere den 16. maj 2018.
 2. Organisationsaftalen udgør sammen med den til enhver tid gældende OAO-S-fællesoverenskomst det samlede overenskomstgrundlag.
 3. Aftalen er indgået i henhold til den til enhver tid gældende Rammeaftale om nye lønsystemer.
 4. Den nye aftale indeholder grundbeløb i niveau 31. marts 2012.
Bemærkninger til organisationsaftalens enkelte bestemmelser Bemærkning til § 5: Varsling af overarbejde anses for afgivet i sejladsbemandingsplan, som bør foreligge 6 uger før sejladsens påbegyndelse.
Cirkulærets ikrafttræden Dette cirkulære har virkning fra den 1. april 2018. Samtidig ophæves cirkulære nr. 9682 af 9. august 2018 om organisationsaftale for biologassistenter, biologoverassistenter og fiskeriteknikere.
Styrelsen for Institutioner og Uddannelsesstøtte, den 28. februar 2019 P.M.V.E.B.Bente Olsen / Rikke Rasmussen Juel Bilag 1 Organisationsaftale for biologassistenter, biologoverassistenter og fiskeriteknikere Nedennævnte bestemmelser supplerer og/eller fraviger OAO-S-fællesoverenskomsten.
§ 1. Organisationsaftalens område Ved biologassistenter, biologoverassistenter og fiskeriteknikere forstås personer, som har en sådan uddannelse og sådanne kvalifikationer, at de må anses for egnede som assistenter for videnskabelige medarbejdere ved DTU Aqua.
 Stk. 2. Ansættelse som biologoverassistent forudsætter relevant, faglig uddannelse på 2 års varighed og derover eller mindst 1 års tilfredsstillende tjeneste som biologassistent.
 Stk. 3. Ansættelse som fiskeritekniker forudsætter en særstilling i arbejdsmæssig, administrativ, kvalifikationsmæssig eller anden henseende og forudsætter sektorspecifik viden og erfaring.
 § 2. Lønsystemet mv.
Lønsystemet er et intervallønsystem for biologassistenter og biologoverassistenter og et basislønsystem for fiskeriteknikere.
Lønsystemet består af et basisløninterval henholdsvis en basisløn, suppleret med en tillægsdel.
Tillægsdelen omfatter lokalt aftalte funktionstillæg og kvalifikationstillæg m.v., og der kan endvidere lokalt aftales supplerende resultatbaserede lønordninger i henhold til fællesoverenskomstens bestemmelse herom.
§ 3. Basisløn/basisløninterval Basisløn og basisløninterval udgør følgende årlige grundbeløb (niveau 31. marts 2012).
 Løngruppe 1:
 Biologassistenter uden relevant faglig uddannelse eller med en relevant faglig uddannelse på under 2 års varighed:
 Basisløninterval: 213.638 kr.  235.919 kr.
 Biologassistenter kan efter 1 års tilfredsstillende tjeneste med institutionens samtykke oprykkes til biologoverassistent.
 Løngruppe 2:
 Biologoverassistenter med relevant faglig uddannelse på 2 års varighed og derover:
 Basisløninterval:
 Fra 1. april 2018  30. september 2018: 255.579 kr.  271.044 kr.
 Fra 1. oktober 2018: 255.579 kr.  274.134 kr.
 Løngruppe 3:
 Basislønnen for fiskeriteknikere udgør: 321.112 kr.
§ 4. Pension Pensionsbidraget indbetales til PFA.
§ 5. Arbejdstid og overtid m.m. for arbejde i land samt ved sejlads under 10 timer De ansatte er omfattet af den til enhver tid gældende arbejdstidsaftale for tjenestemænd i staten.
§ 6. Arbejdstid og overarbejde m.m. ved sejlads på 10 timer eller derover Ud over den normale arbejdstid på gennemsnitligt 37 timer om ugen, svarende til 7,4 timer pr. kalenderdag mandag til fredag, gælder for sejlads, der har en varighed på 10 timer eller derover, følgende:
Der ydes følgende kompensation for overarbejde, forskudt tid, delt tid samt tjeneste på lør-, søn- og helligdage samt øvrige for ansættelsesstedet sædvanlige arbejdsfri dage.
Kompensationen honoreres i form af afspadseringstimer pr. kalenderdag:
 Såfremt en sejlads har en varighed på mindst 10 timer, men mindre end 24 timer, og strækker sig ud over 2 kalenderdage, ydes der afspadseringshonorering for begge kalenderdage.
Det antal afspadseringstimer, som til enhver tid overstiger 200 timer, kan betales med en timebetaling efter den for den ansatte gældende, faste timeløn, jf. § 3, uden procenttillæg.
Udbetaling/afspadsering sker efter drøftelse med den ansatte.
 I særlige tilfælde kan også afspadseringstimer på under 200 timer efter aftale med tillidsrepræsentanten ydes med timebetaling.
Tidspunktet for afspadsering skal varsles mindst 80 timer i forvejen.
Hvis den ansatte er syg, når en planlagt afspadseringsfrihed begynder, har den ansatte ikke pligt til at påbegynde afspadseringen.
 Hele fridage uden løn kan efter aftale afholdes inden for et maksimum på 10 dage om året.
§ 7. Ikrafttræden og opsigelse Denne organisationsaftale har virkning fra den 1. april 2018 og kan af hver af parterne opsiges skriftligt med 3 måneders varsel til en 31. marts, dog tidligst den 31. marts 2021.
 Samtidig ophæves organisationsaftale af 27. juni 2013 for biologassistenter, biologoverassistenter og fiskeriteknikere.
