Direktoratet fandt, at fristen for tilmelding til AF ikke kunne  

 forlænges efter udløbet af attesten.
Direktoratet fandt det ikke  

 dokumenteret, at medlemmet skulle til ansættelsessamtale i umiddelbar  

 tilknytning til attestperiodens udløb.
Direktoratet fandt videre, at  

 der ikke havde været undskyldelige/uforudsigelige omstændigheder  

 i umiddelbar tilknytning til attestperiodens udløb.
 Medlemmet mistede derfor retten til dagpenge fra den 30. august 2001.
 Ankenævnet ændrede direktoratets afgørelse.
Forlængelse af frist for tilmelding til  

 AF i DK efter udløb af  

 attest E 303   Tyskland Ankenævnet har behandlet Deres klage på møde den 21.  

 marts 2002.
Nævnet traf denne A F G Ø R E L S E De kan få forlænget fristen for tilmelding til AF efter  

 udløbet af attestperioden den 29. august 2001. De mister derfor ikke  

 retten til dagpenge fra den 30. august 2001.
Efter ordlyden af Artikel 69 er der mulighed for at forlænge fristen  

 for tilmelding til AF.
Artikel 69 stiller ikke krav om, at konkrete  

 betingelser skal være opfyldt.
Ankenævnet har lagt til grund, at De havde en indledende telefonisk  

 ansættelsessamtale den 27. august 2001 med firmaet XXX, og at De  

 efterfølgende blev bedt om at sende Deres eksamenspapirer mv. på  

 tysk.
Ankenævnet har noteret sig, at firmaet ved brev af 26. september  

 2001 bekræfter modtagelsen af Deres papirer.
 Ankenævnet finder på denne baggrund, at De har dokumenteret,  

 at De var i gang med et ansættelsesforløb i umiddelbar  

 tilknytning til attestperiodens udløb.
 Ankenævnet har lagt vægt på, at De kontaktede AF med  

 oplysningen om ansættelsesforløbet i Tyskland og forsøgte  

 at nå hjem den 29. august 2001. Ankenævnet har videre lagt  

 vægt på, at De tilmeldte Dem AF den 30. august 2001.
 Ankenævnet henviser til Artikel 69, stk. 2, i Forordning nr. 1408/71  

 af 14. juni 1971 om anvendelse af de sociale sikringsordninger på  

 arbejdstagere, selvstændige erhvervsdrivende og deres familiemedlemmer,  

 der flytter inden for Fælleskabet.
 Ankenævnet ændrer således direktoratets afgørelse  

 af 21. september 2001.
På ankenævnets vegne XXX XX De kan læse om afgørelsens faktiske og retlige grundlag  

 på de følgende sider.
 Kopi til:
XXX XXX 1. Sagsforløb Arbejdsdirektoratet fremstillede sagen på denne måde:
 "Vi udstedte den 14. juni 2001 en attest E 303 til Dem fra den 6. juni  

 2001 til den 29. august 2001 til brug under arbejdssøgning i Tyskland.
 De har i Deres brev af 30. august 2001 oplyst følgende:
"Undertegnede skulle have haft mødt op på  

 arbejdsformidlingen samt XX den 29. august 2001, men nåede kun at  

 henvende mig pr. telefon til hhv.
AF (XXX) samt XXX XXX på grund af  

 følgende:
Jeg havde bestilt togbillet til Tyskland (XXX (mellem XXX og XXX) til  

 Danmark, men pga. en telefonsamtale den 27. august kl. 16.15 fra XXX, hvor  

 jeg bl.a. havde søgt job, blev jeg nødt til at oversætte  

 alle mine papirer, herunder eksamens, - udtalelser samt diplomer, til tysk,  

 dette havde de ikke krævet tidligere, hvor det havde været  

 tilstrækkeligt på engelsk.
Det betød, at jeg ikke kunne  

 komme af sted den 28. august 2001, hvor jeg havde bestilt togbillet, men  

 først den 29. august 2001." XXX Arbejdsformidlingen i XXX har den 11. september 2001 telefonisk  

 oplyst, at De er registreret som tilmeldt den 30. august 2001.
 Herudover er det oplyst, at De kontaktede Arbejdsformidlingen meget  

 tidligt på dagen den 29. august 2001 telefonisk, hvor De forelagde  

 Deres situation.
 Under samtalen meddelte De, at De godt kunne nå at møde frem  

 på Arbejdsformidlingen denne dag, men at De først kunne nå  

 at være der omkring kl. 17.00. De fik her besked på, at  

 Arbejdsformidlingen lukkede kl. 16.00, og at Arbejdsformidlingen ikke havde  

 mulighed for at holde åbent og vente på Dem til kl. 17.00.
 Det er videre oplyst, at De stod ved Arbejdsformidlingen i XXX den 30.  

 august 2001, da døren blev åbnet.
 De har den 17. september 2001 telefonisk oplyst følgende:
 ·  

  	at De den 6. eller den 7. juli 2001 sendte en ansøgning til  

 flyselskabet XXX.
·  

  	at De den 12. juli 2001 modtog en bekræftelse på Deres  

 ansøgning fra XXX med anmodning om yderligere oplysninger, herunder  

 eksamenspapirer mv.
Disse papirer sendte De til firmaet i juli  

 måned.
·  

  	at XXX den 27. august 2001 kontaktede Dem telefonisk, hvor firmaet og De  

 havde en indledende ansættelsessamtale.
Firmaet bad Dem her om at sende  

 Deres eksamenspapirer mv. i en tysk udgave.
Firmaet oplyste Dem samtidig, at  

 De ville blive indkaldt til en test på et senere tidspunkt.
 ·  

  	at De om aftenen den 28. august 2001 eller om morgenen den 29. august  

 2001 sendte Deres eksamenspapirer mv. i en tysk udgave til firmaet.
 ·  

  	at De endnu ikke har hørt nærmere fra XXX, men at dette  

 muligvis kan have noget at gøre med katastrofen i USA.
 De blev således ikke i Tyskland for at afvente svar på  

 udfaldet af denne og tidligere samtaler.
 De har den 18. september 2001 sendt kopi af et brev fra XXX af 12. juli  

 2001, hvori firmaet bekræfter modtagelsen af Deres  

 ansøgning.
Videre har De vedlagt en kopi af Deres udaterede brev til XXX, hvori De  

 med henvisning til telefonsamtalen af 27. august 2001 sender Deres  

 eksamenspapirer mv." Sekretariatet er enig i fremstillingen.
2. Arbejdsdirektoratets afgørelse Direktoratet traf den 21. september 2001 denne afgørelse:
 "Vi kan ikke forlænge fristen for tilmelding til Arbejdsformidlingen  

 i Danmark efter udløbet af attest E 303. Vi henviser til forordning  

 (EØF) nr. 1408/71, artikel 69, stk. 2.
Begrundelse Hvis et medlem ikke vender tilbage til den kompetente stat inden  

 udløbet af attesten, mister medlemmet enhver ret til ydelser efter  

 denne stats lovgivning, jf. artikel 69, stk. 2, i forordning (EØF) nr.  

 1408/71.
 Direktoratet kan i særlige tilfælde forlænge fristen for  

 tilmelding til Arbejdsformidlingen i Danmark.
 Fristen forlænges bl.a. i tilfælde af dokumenteret sygdom,  

 barselsorlov, uforudsigelige og undskyldelige omstændigheder eller  

 dokumenteret ansættelsessamtale i det andet EØS-land, jf. § 15,  

 stk. 1, i direktoratets bekendtgørelse nr. 618 af 23. juli 1999 om  

 arbejdsløshedsforsikring ved arbejde m.v. inden for EØS og i  

 det øvrige udland (EØS-bekendtgørelsen) med  

 tilhørende vejledning.
 Vi henviser til direktoratets dagældende bekendtgørelse nr.  

 618 af 23. juli 1999 om arbejdsløshedsforsikring ved arbejde mv. inden  

 for EØS og i det øvrige udland, § 15, og tilhørende  

 vejledning nr. 122 af 23. juli 1999.
 Vi har lagt vægt på, at De ikke har kunnet dokumentere, at De  

 skulle til ansættelsessamtale i det andet EØS-land i umiddelbar  

 tilknytning til attestperiodens udløb.
 Direktoratet finder videre, at der ikke har været  

 undskyldelige/uforudsigelige omstændigheder i umiddelbar tilknytning  

 til attestperiodens udløb.
Vi har herunder lagt Deres oplysninger til grund om, De den 27. august  

 2001 blev kontaktet telefonisk af flyselskabet XXX, hvor firmaet og De havde  

 en indledende ansættelsessamtale.
De blev hér bedt om at sende  

 Deres eksamenspapirer mv. i en tysk udgave.
Firmaet meddelte Dem samtidig, at  

 De ville blive indkaldt til en test på et senere tidspunkt.
 Vi har også lagt vægt på, at De først har  

 søgt om forlængelse af fristen, efter udløbet af attest E  

 303. Som udgangspunkt forlænges fristen kun, hvis der søgt om  

 det, før attesten udløber.
 De kan derfor ikke få dagpenge fra Deres tilmelding på  

 Arbejdsformidlingen i Danmark den 30. august 2001.
Udbetaling af dagpenge er betinget af, at De får arbejde i mindst  

 296 timer inden for en periode på 12 uger/3 måneder.
Vi henviser  

 til ovennævnte bekendtgørelse § 2, stk. 2." 3. Klagen til ankenævnet De klagede den 28. september 2001 over Direktoratets afgørelse  

 af 21. september 2001.
De kunne se, at begrundelsen for afslaget havde været, at De ikke  

 kunne dokumentere, at De skulle til en ansættelsessamtale i et andet  

 EØS-land i umiddelbar tilknytning til attestperiodens udløb.
De  

 gjorde opmærksom på, at De havde en samtale med XXX den 27.  

 august 2001 pr. telefon og havde den 26. september 2001 modtaget brev, hvor  

 XXX bekræftede modtagelsen af Deres oversatte eksamenspapirer m.v.
Det  

 var åbenbart sådan, at man ikke som det første kom til en  

 personlig samtale men blev interviewet pr. telefon.
 De anførte, at XXX i første omgang havde været  

 tilfreds med at få Deres papirer på engelsk men at de pludselig  

 skulle oversættes til tysk, hvilket var en uforudsigelig  

 omstændighed i umiddelbar tilknytning til attestperiodens  

 udløb.
Endelig var der lagt vægt på, at De var taget tilbage til  

 Danmark, hvilket De undrede Dem over.
De var naturligvis taget tilbage for at  

 melde Dem hos a-kassen og AF.
 De håbede, at De havde udtrykt Dem klart, at De var interesseret i  

 at få et job så hurtigt som muligt.
4. Arbejdsdirektoratets bemærkninger til klagen Direktoratet sendte sagen til Ankenævnet den 15. november 2001.  

 Direktoratet fastholdt afgørelsen af 21. september 2001.
 Direktoratet bemærkede, at den nævnte ansættelsessamtale  

 fandt sted før attestperiodens udløb, og at De først  

 havde søgt om forlængelse af fristen for tilmelding på  

 Arbejdsformidlingen i Danmark efter udløbet af attesten.
 Endelig bemærkede Direktoratet, at Direktoratet efter praksis ikke  

 forlænger hjemvendelsesfristen, hvis den senere hjemvenden skyldes  

 oversættelse af dokumenter til brug ved jobsøgning.
5. Nyt efter klagen Intet.
6. Regler Forordning (EØF) nr. 1408/71 af 14. juni 1971 om anvendelse af  

 de sociale sikringsordninger på arbejdstagere, selvstændige  

 erhvervsdrivende og deres familiemedlemmer, der flytter inden for  

 Fællesskabet Artikel 69 2. Såfremt den pågældende vender tilbage til den  

 kompetente stat inden udløbet af den periode, i hvilken han har ret  

 til ydelser, er han fortsat berettiget til ydelser efter denne stats  

 lovgivning; såfremt han ikke vender tilbage til den kompetente stat  

 inden udløbet af nævnte periode, mister han enhver ret til  

 ydelser efter denne stats lovgivning; i undtagelsestilfælde kan det  

 kompetente arbejdsformidlingskontor eller den kompetente institution  

 forlænge denne frist.
Bekendtgørelse nr. 713 af 6. august 2001 om  

 arbejdsløshedsforsikring ved arbejde mv. inden for EØS og i det  

 øvrige udland § 15 Et medlem, der har tilmeldt sig Arbejdsformidlingen i Danmark  

 efter udløbet af attest E 303, opnår først ret til  

 dagpenge, når medlemmet har arbejdet i det omfang, som fremgår af  

 § 2, stk. 2.
Direktoratets vejledning  nr. 148 af 6. august 2001 om  

 arbejdsløshedsforsikring ved arbejde mv. inden for EØS og i det  

 øvrige udland Til § 15 Ifølge art. 69, stk. 2, i forordningen mister et medlem, der ikke  

 vender tilbage til den kompetente stat inden udløbet af attest E 303,  

 enhver ret til ydelser efter denne stats lovgivning.
Det fremgår dog af  

 art. 69, stk. 2, at fristen for tilmelding i undtagelsestilfælde kan  

 forlænges af det kompetente arbejdsformidlingskontor eller den  

 kompetente institution.
Direktoratet kan forlænge fristen for tilmelding til  

 arbejdsformidlingen i Danmark.
Fristen kan bl.a. forlænges, hvis  

 medlemmet har været syg i umiddelbar tilknytning til attestens  

 udløb, og medlemmet derfor ikke har været i stand til at rejse  

 tilbage til Danmark og tilmelde sig arbejdsformidlingen.
Det er et krav, at  

 medlemmet fremlægger en lægeattest udstedt af en læge i det  

 andet EØS-land.
Tilmelding til arbejdsformidlingen skal ske senest  

 dagen efter, medlemmet er blevet raskmeldt.
Fristen kan også forlænges, hvis medlemmet er på  

 barselsorlov på det tidspunkt, hvor attesten udløber.
Tilmelding  

 til arbejdsformidlingen skal ske senest dagen efter, at orloven er  

 ophørt.
Fristen kan også forlænges, hvis der foreligger uforudsigelige  

 og undskyldelige omstændigheder i umiddelbar tilknytning til attestens  

 udløb.
Tilmelding til arbejdsformidlingen skal ske, så snart  

 omstændighederne ikke længere er til stede.
Endelig kan fristen forlænges, hvis der foreligger dokumentation  

 for, at medlemmet skal til ansættelsessamtale i det andet  

 EØS-land.
I dette tilfælde forlænges fristen for  

 tilmelding til arbejdsformidlingen i Danmark med 4 uger.
Tilsvarende  

 gælder, hvis medlemmet afventer resultatet af en  

 ansættelsessamtale.
Der kan ikke udbetales dagpenge for de dage, medlemmet har opholdt sig i  

 det andet EØS-land ud over attestens udløb.
Det gælder  

 også, selv om fristen for tilmelding til arbejdsformidlingen  

 forlænges.
Som udgangspunkt kan fristen kun forlænges, hvis medlemmet har  

 søgt om det inden attesten udløber.
Hvis medlemmet først  

 søger, efter attesten er udløbet, er forlængelse af  

 fristen betinget af, at medlemmet har været forhindret både i at  

 vende hjem og i at søge om forlængelse af fristen inden  

 attestens udløb.
Fristen kan ikke forlænges, hvis medlemmet udskyder sin hjemrejse,  

 f.eks. fordi medlemmet afventer udbetaling af dagpenge i det andet  

 EØS-land.
Fristen kan heller ikke forlænges, hvis medlemmet  

 ønsker at holde ferie i det andet EØS-land eller lignende.
 Kravet om arbejde anses for at være opfyldt, hvis medlemmet efter  

 attestens udløb har gennemgået en uddannelse af mindst 18  

 måneders varighed, som giver ret til optagelse i en a-kasse.
