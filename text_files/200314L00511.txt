Betænkning afgivet af Retsudvalget den 18. maj 2004 Betænkning over Forslag til lov om  

 ændring af retsplejeloven og lov om retsafgifter  

  

 (Forenklet  

 inkassoproces) [af justitsministeren (Lene Espersen)] 1. Udvalgsarbejdet Lovforslaget blev fremsat den 31. marts 2004 og var til 1.  

 behandling den 15. april 2004. Lovforslaget blev efter 1. behandling henvist  

 til behandling i Retsudvalget.
Udvalget ønsker lovforslaget henvist til  

 fornyet  

 udvalgsbehandling efter 2. behandling.
Møder Udvalget har behandlet lovforslaget i 3 møder.
Høring Lovforslaget bygger på den del af Retsplejerådets betænkning nr.  

 1436/2004 om reform af den civile retspleje II (Adgang til domstolene), der  

 vedrører en forenklet inkassoproces.
Betænkningen har været sendt i høring,  

 og  

 den 2. april 2004 sendte justitsministeren de indkomne høringssvar samt et  

 notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Advokatrådet, Connection Inkasso, Vamdrup, Dansk InkassoBrancheforening og Dansk Kredit Råd.
 Justitsministeren har over for udvalget kommenteret de  

 skriftlige henvendelser til udvalget med undtagelse af 1 henvendelse, som  

 forventes kommenteret inden 2. behandling.
Deputationer Endvidere har følgende mundtligt over for udvalget redegjort for  

 deres holdning til lovforslaget:
Advokatrådet og Dansk InkassoBrancheforening.
Spørgsmål Udvalget har stillet 8 spørgsmål til justitsministeren til  

 skriftlig besvarelse, som denne har besvaret med undtagelse af 1 spørgsmål,  

 som  

 forventes besvaret inden 2. behandling.
2. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse uændret.
 Socialdemokratiet og Det Radikale Venstre bemærker følgende:
S og RV støtter lovforslaget.
Den nuværende inkassoproces er   

 for sager om ubestridte krav  unødig omfangsrig, og en række sager vil  

 uden  

 problemer kunne håndteres af fogedretten.
Det vil være hurtigere for kreditor  

 og billigere for skyldner og samtidig frigive ressourcer hos domstolene.
 S og RV kan derfor også støtte den valgte model i lovforslaget,  

 der sikrer, at fordringshaveren får mulighed for at indlevere sit krav med  

 anmodning om udlæg direkte til fogedretten, hvis skyldneren ikke som ventet  

 gør  

 indsigelse.
 Samtidig finder S og RV, at den foreslåede model giver  

 skyldneren passende muligheder for alligevel både at gøre indsigelse og at  

 betale fordringshaverens krav, inden en tvangsfuldbyrdelse iværksættes.
Som en naturlig følge af et forenklet inkassosystem foreslås  

 også en lempelse af retsafgifterne for betalingspåkrav.
S og RV støtter  

 dette.
I forlængelse af ovenstående finder S og RV anledning til at  

 fremhæve, at justitsministeren i forbindelse med 1. behandling af  

 beslutningsforslag nr.
B 154 om nedsættelse og omlægning af retsafgifterne i  

 civile  

 retssager har tilkendegivet, at en yderligere sænkning af retsafgifterne vil  

 indgå som en del af regeringens udspil til finansloven for 2005. S og RV  

 forventer på den baggrund, at regeringen i den kommende folketingssamling  

 fremsætter lovforslag herom.
 Socialistisk Folkeparti, Enhedslisten og Kristendemokraterne  

 bemærker følgende:
SF, EL og KD er glade for, at inkassoprocessen nu langt om længe  

 forenkles.
Det var godt, at et enigt Folketing i 2003 med vedtagelsen af B 66  

 om en forenklet inkassoproces besluttede, at denne ændring   

    

  

 som alle har været enige om i årevis  skulle  

 gennemføres nu i stedet for at afvente en samlet reform af småsagsprocessen.
Men det er ærgerligt, at regeringen så ikke ville være med til  

 samtidig at forenkle og sænke retsafgifterne mere end den meget lille  

 ændring,  

 lovforslaget indebærer.
En forenkling og sænkning af retsafgifterne som  

 foreslået af Advokatrådet ville betyde, at langt flere inkassosager ville  

 komme  

 hurtigt til fogedretten.
For mange små erhvervsdrivende er det vigtigt at  

 kunne  

 få en hurtig afklaring, uden at det er alt for dyrt.
Dertil kommer den  

 utrolig  

 bureaukratiske og bøvlede regel om, at kreditorerne skal indbetale 100 kr.  

 ekstra i retsafgift, som de ansatte ved fogedretterne så skal tilbagebetale,  

 hvis der ikke bliver behov for den ekstra retsafgift.
 SF, EL og KD håber, at det hurtigt lykkes at få en generel  

 reform af retsafgifterne, og at SF, EL og KD i den forbindelse så også kan få  

 forenklet og nedsat retsafgifterne i forbindelse med inkassosager.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Inge Dahl‑Sørensen (V)  

    

  

 Birthe Rønn Hornbech (V)  

  

  nfmd.  

  

    

  

 Karsten Nonbo (V)  

    

  

 Freddy Dam (V)  

    

  

 Per Dalgaard (DF)  

    

  

 Peter Skaarup (DF)  

    

  

 Helge Adam Møller (KF)  

    

  

 Lars Barfoed (KF)  

    

  

 Jann Sjursen (KD)  

    

  

 Frode Sørensen (S)  

    

  

 Lissa Mathiasen (S)  

    

  

 Morten Bødskov (S)  

    

  

 Per Kaalund (S)  

    

  

 Sandy Brinck (S)  

    

  

 Anne Baastrup (SF)  

  

  fmd.  

  

    

  

 Elisabeth Arnold (RV)  

    

  

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 219 Bilagsnr.
