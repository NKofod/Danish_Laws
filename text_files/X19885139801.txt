 Monopoltilsynet fik efter forhandling lempet en kvoteringsaftale, der  

 var indgået mellem Mejeriselskabet Danmark og Kløver Mælk og som berørte  

 mejerier, der stor for over 90 pct. af forsyningen med konsummælkprodukter.  

 Aftalen blev under forhandlingerne ændret således, at den blev bevægelig ved,  

 at ændrede markedsandele kunne omsætte sig i ændrede kvoter - og dermed  

 mindre konkurrencebegrænsende og mindre strukturbevarende.
Sagens baggrund Danske Mejeriers Fællesorganisation fastsætter 2 vejledende  

 engrosnoteringer for konsummælkprodukter: en gældende for Jylland og Fyn og  

 en gældende for landsdelene øst for Storebælt.
Disse noteringer følges af  

 alle mejerierne i de 2 dele af landet.
Noteringen, der gælder vest for Storebælt, er afledt af de eksportpriser,  

 som kan opnås ved alternativt at oparbejde råvaremælken til smør og ost, der  

 sælges på eksportmarkederne.
Noteringen øst for Storebælt er ansat 18,9 øre  

 højere pr. kg end noteringen vest for Storebælt.
Tidligere var der mange forholdsvis små mejerier på Sjælland, men de var  

 ikke i stand til at forsyne det sjællandske område med konsummælkprodukter på  

 basis af deres egen mælkeindvejning.
Der måtte derfor tilføres råvaremælk fra  

 Jylland og Fyn.
Denne tilførsel til de sjællandske mejerier kunne kun bringes  

 i stand ved, at mælkeprisen øst for Storebælt generelt blev forhøjet for at  

 dække fragtudgiften ved tilførslerne.
Under hensyn til Sjællands forsyning med mælkeprodukter kunne tilsynet  

 ikke foretage en udligning mellem de mejerier, der påtog sig udgifterne ved  

 transporter over Storebælt, og de der nøjedes med at oparbejde egne  

 mælkeindvejninger.
De sjællandske landmænd kunne derfor ansætte en  

 konsummælkpris, der gav dem en ekstra høj afregningspris.
I den mellemliggende tid har andelshaverne (landmændene) nedlagt mejerier  

 og gennemført talrige fusioner af mejerier for at opnå produktionsmæssige og  

 markedsmæssige fordele.
I dag forestår mejerier tilknyttet de 2 store  

 landsdækkende mejeriselskaber, Mejeriselskabet Danmark (MD) og Kløver Mælk  

 (KM) over 90 pct. af forsyningen med konsummælkprodukter både øst og vest for  

 Storebælt.
For sådanne selskaber volder udligningsspørgsmålet mellem  

 mejerierne ingen vanskeligheder, idet det kan pålægges sådanne selskaber ikke  

 at beregne højere pris på Sjælland end den, der er nødvendig for at dække de  

 faktiske transportomkostninger.
 Det var på denne baggrund, at tilsynet undersøgte, om det fortsat er  

 nødvendigt at opretholde et særligt pristillæg for konsummælkprodukter øst  

 for Storebælt.
Mejeriselskabernes salg på Sjælland I 70'erne var den største leverandør af konsummælkprodukter øst for  

 Storebælt Øernes Konsummælkselskab, der var dannet ved fusion af hovedparten  

 af de sjællandske mejerier.
Herefter fulgte MD, der fra Trifolium og  

 Nordsjællands Mejeriselskab navnlig solgte i Hovedstadsområdet og  

 Nordsjælland.
Endvidere fandtes en række mindre lokale mejerier.
Omkring 1980  

 var kun MD landsdækkende, hvilket gav selskabet en betydelig fordel ved  

 forhandlingerne om kontrakter med de landsdækkende supermarkedskæder.
I 1982 søgte KM, der omfattede en lang række jydske mejerier og  

 mejeriselskaber, fodfæste på Sjælland for at kunne deltage i leverancerne til  

 de landsdækkende supermarkedskæder.
Et selskab under KM blev sammensluttet  

 med et lille mejeri Englevaad ved Holbæk, der blev stærkt udvidet og forsynet  

 med råvaremælk fra KM's mejerier i Jylland.
Denne indtrængen på det  

 sjællandske marked, hvor mejeriernes kapacitet i forvejen var for stor, gav  

 anledning til voldsomme »priskrige« på Sjælland mellem KM, MD og  

 Øernes Konsummælkselskab.
I realiteten var pristillægget udlignet gennem  

 ekstra rabatydelser i lange »krigsperioder«.
I 1984 var Øernes  

 Konsummælkselskab stærkt svækket, og fra 1. oktober 1984 fusionerede  

 selskabet med MD, der herefter affandt sig med, at KM efterhånden havde  

 overtaget 1/4 af konsummælkforsyningen på Sjælland.
Også KM, der - gennem  

 ydelse af store rabatter - havde overtaget salget til Dansk Supermarked over  

 hele landet for en længere årrække, var indstillet på at nedtrappe  

 rabatydelserne på Sjælland.
Denne »enighed« fandt udtryk i den i  

 1984 indgåede kvoteringsaftale mellem parterne.
Kvoteringsaftalen Kvoteringsaftalen, der trådte i kraft den 1. januar 1984, omfatter på den  

 ene side MD og de dermed samarbejdende mejerier og på den anden side KM og de  

 med dette selskab samarbejdende mejerier.
Aftalen berører i dag mejerier, der  

 står for over 90 pct. af forsyningen med konsummælkprodukter.
 Ved aftalen deles aftaledeltagernes samlede forbrug af råvaremælk til  

 fremstilling af konsummælkprodukter efter fastlagte kvoter gældende øst og  

 vest for Storebælt.
Efter aftalen skal en overskridelse af kvoterne belægges med en bod, der  

 tilfalder den anden part i aftalen.
Oprindeligt var denne bod ansat til ca.  

 41 øre pr. kg råvaremælk.
Den oprindelige aftale medførte således  

 eksempelvis, at MD skulle betale en bod på 41 øre pr. overskydende kg, hvis  

 MD-gruppen udvidede sit salg af konsummælkprodukter på Sjælland til mere, end  

 MD's andel af den mængde råvaremælk, som aftaledeltagerne tilsammen anvendte  

 til konsummælksalg på Sjælland.
Tilsynet fik efter forhandlinger med De Danske Mejeriers  

 Fællesorganisation aftalen lempet, således at den blev mindre  

 konkurrencebegrænsende og mindre strukturbevarende.
Under forhandlingerne  

 ændredes aftalen, således at boden blev nedsat til ca. 20 øre pr. kg, og på  

 den måde, at den blev bevægelig ved, at ændrede markedsandele med en vis  

 forsinkelse kunne omsætte sig i ændrede kvoter.
Tilsynet fandt desuden  

 aftalen anmeldelsespligtig efter bestemmelserne i monopollovens § 6, stk. 1.  

 Der henvises til omtalen i »meddelelser« 1984, nr. 8, side 443-44.
Aftalen har medført en nedsættelse af de rabatter, der ydes udover  

 satserne i mejeriernes fælles bonusskala.
Endvidere er markedsandelene og  

 dermed kvoterne ændret væsentligt i de 4 år, aftalen har været gældende.
I  

 aftalens løbetid har MD således fået sin kvote på Sjælland reduceret fra 72,9  

 pct. til 66,5 pct., medens selskabets andel i det øvrige land er steget fra  

 50,5 pct. til 58,3 pct.
Mejeriselskaberne har oplyst, at den del af forskydningen der er sket i  

 det sidste års tid, ikke skyldes, at parterne har taget kunder fra hinanden,  

 men udelukkende salgsudviklingen hos parternes kunder.
På Sjælland er salget  

 således faldende hos MD's største kunder, navnlig brugsforeningerne, medens  

 det er stigende hos KM's store kunder, især discountkæder.
Forskydningen har  

 imidlertid ført til, at KM må føre stigende mængder mælkeprodukter til  

 Sjælland, medens MD har stigende transporter bort fra Sjælland.
Branchens synspunkter Organisationerne har gjort gældende, at råvareværdien for  

 konsummælkprodukter på Sjælland såvel før som efter Danmarks tilslutning til  

 EF har været ansat med Monopoltilsynets accept.
Da tillægget har bestået i en  

 lang årrække, har de sjællandske landmænd indstillet sig på en ekstrabetaling  

 for deres leverancer af råvaremælk.
Videre er det anført, at tillægget er  

 fremgået af markedsforholdene, og at producenterne følgelig har ret til at  

 opnå den pris, som markedskræfterne betinger.
 Med den generelle reduktion af mælkeproduktionen som følge af EF's  

 kvoteringsordning er Sjællands forsyningssituation nu således, at der er  

 mindre sjællandsk mælk til rådighed for konsummælkproduktion end tidligere.  

 En reduktion af mælkeprisen til sjællandske producenter vil føre til en  

 yderligere nedsættelse af den sjællandske mælkeproduktion.
Ved at sammenholde produktion og afsætning af mælk i oktober året 1985-86  

 fandt organisationerne at kunne dokumentere, at det er nødvendigt både at  

 tilføre og fraføre mælk, og at den sjællandske mælkeproduktion er optimal,  

 således at der ikke forekommer unødvendig transport af mælk mellem  

 landsdelene.
Endvidere har organisationerne fastholdt, at Sjællands-tillægget  

 fuldt ud tilfalder sjællandske mælkeproducenter.
Organisationerne har videre gjort gældende, at beregninger fra Statens  

 Jordbrugsøkonomiske Institut viser, at restoverskuddet pr. ko er lavere på  

 Sjælland end i Jylland trods de højere sjællandske mælkepriser.
Man har  

 fundet det vanskeligt at forstå, at Monopoltilsynet rejser tvivl om  

 Sjællands-tillæggets berettigelse samtidig med, at samfundet i øvrigt  

 forsøger at afhjælpe landbrugets økonomiske situation.
Hvad angår kvoteringsaftalen har organisationerne ikke fundet, at aftalen  

 har uheldige virkninger på området.
Mejerierne er dog indstillet på at  

 efterkomme tilsynets krav om at ophæve kvoteringsaftalen.
Tilsynets vurdering Tilsynet har rejst tvivl om, hvor stor en del af de mælketransporter som  

 finder sted, der er nødvendige af hensyn til sikkerheden i Sjællands  

 forsyning med konsummælkprodukter.
Transportudgifterne kunne muligvis  

 reduceres, hvis MD og KM hver især tilpassede deres salg på Sjælland til de  

 råvaremængder, de har til rådighed i dette område, eller hvis KM i stedet for  

 at hente råvaremælk i Jylland kunne købe en del af de mælkeprodukter, som MD  

 transporterer bort fra Sjælland.
Uanset om transportudgifterne hertil på ca.  

 20 mio. kr. er nødvendige eller ej, finder tilsynet det betænkeligt, at denne  

 udgift dækkes ind over de sjællandske konsummælkpriser med et pristillæg på  

 ca. 60 mio. kr.
De landsdækkende mejeriselskaber MD og KM beregner sig derved  

 større pristillæg på Sjælland, end det der svarer til udgifterne ved de  

 pågældende transporter.
 Efter tilsynets opfattelse bør der ikke i salgspriserne på Sjælland  

 indregnes en højere betaling til landmændene for råvaremælken, end den der  

 alternativt kan opnås ved at oparbejde råvaremælken til smør og ost, der  

 sælges på eksportmarkederne - hvilket svarer til den betaling som landmændene  

 i den øvrige del af landet opnår.
Med hensyn til mælkeforsyningen til Sjælland har organisationerne peget  

 på, at EF's kvotering inden for mælkeområdet medfører, at Danmark i 1987/88  

 skal nedskære sin produktion med 6 pct. og yderligere 2,5 pct. det følgende  

 år.
De danske Landboforeninger har beregnet, at den forventede  

 mælkeproduktion frem til år 2000 vil falde betydeligt øst for Storebælt og  

 vil øges i den vestlige del af landet.
Der er desuden ikke tvivl om, at landbruget i øjeblikket befinder sig i en  

 meget vanskelig situation, og indtjeningen i det senest offentliggjorte  

 regnskabsår har som nævnt været faldende i kvægbruget.
For så vidt angår  

 kvoteringsaftalen er der ved forhandling opnået enighed med  

 mejeriorganisationerne om en ophævelse af aftalen.
Derimod kunne  

 organisationerne ikke acceptere en nedsættelse af Sjællands-tillægget.
Ud fra en monopolretlig betragtning bør Sjællands-tillægget efter  

 tilsynets opfattelse nedbringes.
Under hensyn til de særlige forhold, der for  

 tiden gør sig gældende inden for erhvervet, har tilsynet imidlertid ikke på  

 nuværende tidspunkt fundet at ville træffe foranstaltninger i denne retning.
