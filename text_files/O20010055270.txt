Resumé  



  

 En kommunalt ansat psykolog lod sig interviewe til et månedsmagasin i  

 forbindelse med en artikel om pædofili.
Psykologen blev efterfølgende  

 afskediget under henvisning til at kommunen og kommunens borgere ikke havde  

 den  

 fornødne tillid til ham.
Psykologens udtalelser var efter ombudsmandens opfattelse ikke  

 retsstridige.
Ombudsmanden udtalte at følgevirkninger af lovlige ytringer,  

 herunder en eventuelt opstået mangel på tillid, kan danne grundlag for  

 anvendelsen af negative ledelsesbeføjelser som f.eks. diskretionær  

 afskedigelse, men at det kræver et særlig sikkert bevismæssigt grundlag.
På  

 den  

 baggrund kritiserede ombudsmanden kommunen for ikke at have tilstrækkelig  

 dokumentation for grundlaget for afskedigelsen.
Desuden kritiserede  

 ombudsmanden at kommunen havde overtrådt reglerne om partshøring. (J.nr.  

 1999-1570-812).
Afskedigelse af psykolog efter udtalelser om pædofili Det fremgår af sagens akter  

 at månedsmagasinet Y i ( ) 1998 bragte en artikel om pædofili med  

 overskriften  

 Forbudte lyster.
En del af artiklen byggede på et interview med  

 A, og hans  

 udtalelser var dels refereret, dels citeret i artiklen.
Artiklen indeholdt  

 desuden udtalelser af formanden for Dansk Psykolog Forening, en anden  

 psykolog  

 og en socialrådgiver.
Af artiklen fremgik bl.a. følgende:
 Formanden for Dansk  

 Psykolog Forening, cand. psych. (B), er ikke i tvivl om, at det er en helt  

 bestemt kategori af børn, som havner i pædofile forhold:
Min erfaring fortæller mig,  

 at hovedparten af de børn, der har været i langvarige pædofile forhold,  

 kommer  

 fra socialt belastede hjem eller i hvert fald hjem, der ikke danner de  

 optimale  

 rammer for barnets opvækst.
Ofte er der tale om en enlig far eller mor, der  

 af  

 forskellige årsager ikke evner at give barnet tilstrækkelig med opmærksomhed  

 og  

 kærlighed.
Det er en åben invitation til den pædofile, der som regel er  

 dygtig  

 til at opfange den slags signaler. Af samme grund udvikler et  

 pædofilt forhold sig ifølge (B) meget nemt til en form for underforstået  

 byttehandel, hvor barnet får opmærksomhed i bytte for sex.
Ifølge Psykolog  

 Foreningens formand bygger de pædofile forhold, hvor barnet tilsyneladende  

 besøger den pædofile frivilligt, i virkeligheden på et fundament af uudtalt  

 tvang.
Den pædofile udnytter  

 simpelthen, at barnet hungrer efter kærlighed og opmærksomhed og ikke kan  

 overskue, hvad det er i gang med.
Blot fordi barnet har et stort behov for  

 opmærksomhed, er det naturligvis ikke ensbetydende med, at barnet også har  

 behov for at have sex med en meget ældre mand eller kvinde for den sags skyld  

   

 tværtimod.
Situationen gør det imidlertid svært for barnet at sige fra, når  

 der  

 afregnes for opmærksomheden med sex. (A), der er notorisk berømt  

 og berygtet for sine holdninger til pædofili, kunne ikke være mere uenig.
Den  

 kontroversielle  

 psykolog, der har beskæftiget sig med børns seksualitet i en lang årrække, er  

 formentlig Danmarks eneste sexolog, der har haft pædofile og deres  

 kærester i  

 par-terapi og stadig tilbyder den form for terapi.
Ifølge (A) findes der  

 masser  

 af eksempler på harmoniske pædofile forhold, hvor barnet høster et fint  

 udbytte  

 både på det seksuelle og det følelsesmæssige plan.
Disse forhold eksisterer  

 bare ikke i offentlighedens bevidsthed, ifølge (A) fordi man fra det  

 sexologiske parnas har et meget begrænset udsyn til virkeligheden. (A)s  

 version af sandheden gør nemlig ondt, fordi den bryder helt og  

 aldeles med  

 den vestlige verdens normer.
Den forkætrede sexolog går hele vejen og  

 sammenligner hetzen, som han kalder det, mod de pædofile med den hetz, de  

 homoseksuelle  

 var udsat for i forrige århundrede.
At snakke om tvang i  

 pædofile forhold, hvor barnet i årevis har besøgt den pædofile frivilligt, er  

 simpelthen absurd.
At det alligevel er den fremherskende holdning, skyldes,  

 at  

 vore normer fortæller os, at der nødvendigvis må være tale om tvang.
Tanken  

 om,  

 at barnet rent faktisk nyder at have sex med den pædofile og meget ofte er  

 den,  

 der tager initiativ til det, er simpelthen ubærlig, fordi vore normer  

 fortæller  

 os, at børn skal være rene og aseksuelle, men sådan ser virkeligheden bare  

 ikke  

 ud.
Børn, der gennem længere tid  

 har haft frivillig sex med en pædofil, er under ingen omstændigheder blevet  

 misbrugt.
Du kan simpelthen ikke tvinge et barn til at have sex med dig uden  

 at  

 bruge vold.
Prøv bare at få et barn til at tage et par sokker på, som  

 kradser,  

 det lader sig simpelthen ikke gøre.
Men lige så snart det handler om sex, så  

 fratager hele staben af psykologer og sexologer barnet enhver form for  

 selvstændighed og initiativ.
Det er der bare ikke nogen grund til, for også  

 på  

 det område kan barnet selv sige fra.
Derfor kan man heller ikke sige, at  

 pædofili er forkert, hverken juridisk eller moralsk, siger (A) og  

 pointerer,  

 at pædofili ikke er en sygdom, men bare en af mange former for seksualitet.
Gennem mange år har han  

 argumenteret for, at man burde droppe den seksuelle lavalder, fordi den ikke  

 giver mening.
Det er ifølge børnepsykologen ekstremt individuelt, hvor  

 hurtigt  

 børn udvikler sig og dermed også, hvor modne de er, når de fylder 15. Ifølge  

 (A)  

 kan en 10-12-årig sagtens være moden til sex, og dermed  

 er der ingen ræson i at bevare den seksuelle  

 lavalder, når man vel at mærke har paragraffer, der tager højde for voldtægt.  

 Han understreger, at flere og flere børn i 9-12-års-alderen er meget bevidste  

 om deres seksualitet, og illustrerer, hvad han mener, med et eksempel hentet  

 fra sin egen praksis:
Jeg havde for nogen tid  

 siden en 9-årig klient, som forældrene havde sendt hen til mig, fordi han var  

 blevet misbrugt.
Drengen havde en dag købt et pornoblad, og deri  

 havde han  

 set en kvinde, der suttede den af på en mand.
Det vakte naturligt nok  

 drengens  

 seksuelle nysgerrighed, og han besluttede sig for, at det måtte han prøve.  

 Han  

 spurgte pigerne i klassen, om de ville sutte den af på ham, men det ville de  

 ikke.
Så spurgte han drengene, og de ville slet ikke, heller ikke hans  

 storebror, der skældte ham ud for at være pervers.
En dag mødte han en mand,  

 der sad og læste tegneserier på biblioteket.
Han blev gode venner med den  

 24-årige mand, vi kan jo kalde ham Bo, og de begyndte at mødes regelmæssigt.  

 Efter nogen tid spørger drengen Bo, om han vil sutte den af på ham, og det  

 indvilliger han i.
De finder ud af, at det er dejligt for dem begge to, og  

 deres seksuelle forhold står på i nogen tid.
Det er værd at bemærke, at det  

 altid er drengen, der tager initiativet til sex, simpelthen fordi han nyder  

 det.
Drengens far finder  

 imidlertid ud af, hvad der foregår.
Han slår tænderne ud på Bo og sender  

 drengen til mig.
Drengen viser sig at være rasende  på faderen, fordi  

 han har  

 ødelagt tænderne på hans bedste ven og forbudt ham at se ham igen.
Pointen er  

 ikke, at alle 9-årige vil have suttet pik af en mand, men at de godt selv kan  

 finde ud af, om de har lyst eller ej.
Jeg har mødt masser af børn, der har  

 været eller er i lignende pædofile forhold, men jeg har aldrig kunnet  

 konstatere nogen skader på dem.
Alligevel kaster mine kolleger sig over mig,  

 når jeg tillader mig at tale om børns selvstændige seksualitet.
Gennem det meste af sit liv  

 har den 74-årige socialrådgiver (C) interesseret sig for de seksuelle  

 relationer  

 mellem børn og voksne.
I dag fungerer han som ulønnet rådgiver for  

 Pædofilgruppen, Danmarks eneste forening for pædofile.
 Jeg tror på, at en  

 legalisering af børneporno kunne være med til at forhindre nogle af de  

 ulykkelige  

 voldtægtssager, vi desværre ser med jævne mellemrum, siger (C).
Sexolog (A) er helt enig.
På  

 trods af at det er i direkte modstrid med de etiske regler, han er underlagt  

 som medlem af Dansk Psykolog Forening, er (A) ikke bleg for at argumentere  

 for  

 en frigivelse af børnepornoen.
Det er absurd, at det er  

 ulovligt at besidde den harmløse børneporno, hvor der ikke indgår vold.
Så  

 kunne man lige så godt forbyde Se & Hør og Daells Varehus-katalogerne,  

 for  

 de er jo også fyldt med nøgne børn! I det hele taget er enhver  

 kurs mod censur dybt betænkelig.
Jeg vil i hvert fald nødig have, at en eller  

 anden inferiør betjent skal fortælle mig, hvad der er seksuelt ophidsende, og  

 hvad der ikke er! mener han. Det fremgår endvidere af  

 sagens akter at A den 25. august 1996 medvirkede i en udsendelse i TV 2 om  

 børnesex.
I brev af 22. december 1998  

 meddelte Dansk Psykolog forening A at hans udtalelser i tv-udsendelsen i 1996  

 samt i månedsmagasinet Y i ( ) 1998 var af så grov en karakter at en enig  

 bestyrelse  

 havde besluttet at ekskludere A fra foreningen.
Bestyrelsen fandt at hans  

 udtalelser var i åbenbar strid med lovgivningen, og at udtalelserne i  

 alvorlig  

 grad skadede psykologfagets omdømme og dermed modarbejdede foreningens formål  

 med at fremme interessen for psykologien og forståelsen af dens betydning.  

 Bestyrelsen fandt endvidere at A med sine udtalelser havde gjort sig til  

 talsmand for en accept af pædofiles kontakt med børn, bagatellisering af  

 skadevirkningerne på børn som følge af pædofili, sænkning af den seksuelle  

 lavalder, accept af blød børneporno og latterliggørelse af psykologers  

 betænkeligheder ved pædofili.
Det blev endvidere oplyst at psykologforeningen  

 havde fundet det nødvendigt at rette henvendelse til borgmesteren i X Kommune  

 med kopi af brevet til A med den begrundelse at samarbejdspartnere og  

 forældre  

 der måtte læse hans udtalelser, efter foreningens opfattelse kunne nære  

 berettiget bekymring for hvordan A på denne baggrund i sit arbejde ville  

 forvalte sin pligt til at underrette de sociale myndigheder efter  

 servicelovens  

 § 36 i f.eks. sager om pædofili.
Den 6. januar 1999 deltog A  

 sammen med sin advokat i et møde med kommunaldirektøren, socialdirektøren og  

 personalechefen fra X Kommune.
På mødet fik A udleveret kopi af henvendelsen  

 fra psykologforeningen til kommunen, og det blev aftalt at A over for  

 kommunen  

 skulle fremsætte sine kommentarer hertil.
Det fremgår af et referat fra mødet  

 at A oplyste at citaterne var klippet ud af deres rette sammenhæng, at A ikke  

 stod for de fremsatte meninger, at A ikke havde sagt det han blev citeret  

 for,  

 at der var sket manipulation og fejlcitering, og at der havde været  

 animositet  

 mellem A og formanden for psykologforeningen.
I brev af 7. januar 1999 til  

 X Kommunes borgmester kommenterede A psykologforeningens udtalelser.
A  

 oplyste  

 at han over for foreningen havde redegjort for at han var blevet manipuleret  

 af  

 en tv-journalist, og at han ikke kunne genkende sine udtalelser i  

 månedsmagasinet Y.
A oplyste ligeledes at han stod uforstående over for en  

 eksklusion af psykologforeningen idet han ikke havde været medlem siden 18.  

 september 1998 hvor A selv havde meldt sig ud.
Som yderligere kommentarer til  

 psykologforeningens brev anførte A bl.a. følgende:
3. Jeg må slå fast, at jeg  

 aldrig har udtalt, at jeg accepterer pædofiles (seksuelle) kontakt med  

 børn.... Der skal ikke herske tvivl om, at jeg er modstander af, at voksne  

 har  

 seksuel kontakt med børn, ligesom jeg aldrig har bagatelliseret  

 skadevirkningerne på børn som følge af pædofili.
At seksuelle overgreb kan  

 skade et barn er indiskutabelt.
4. Jeg plæderer ikke for en  

 sænkning af den seksuelle lavalder, men påpeger, at der ikke er to lande i  

 Europa, som har samme lavaldergrænse.
Der er aktuelt påbegyndt en  

 harmonisering  

 intereuropæisk for at den seksuelle lavalder bliver ens.
Desuden ligger der i  

 Folketinget i Danmark et forslag om at sænke lavalderen til 14 år, men det er  

 mig bekendt ikke behandlet endnu, idet man ikke helt har kunnet tackle  

 AIDS-problematikken.
5. Jeg har aldrig talt for  

 blød børneporno, hvad blød børneporno så end er.
Jeg er stærkt modstander af  

 såvel sex med som vold mod børn.
Dette gælder også billeder, hvor børn er i  

 seksuelle eller voldelige situationer med voksne eller andre børn.
6. Jeg har aldrig  

 latterliggjort psykologers betænkeligheder ved pædofili etc.
Det, jeg har  

 påpeget, er, at mange psykologer ikke tager højde for, om et barn har været  

 impliceret i et incestforhold eller i et pædofiliforhold.
Det er psykologisk  

 to  

 forskellige ting med to forskellige skadevirkninger.
Desværre parallelliserer  

 mange psykologer skadevirkningerne, og det er ikke til gavn for børnene.
At  

 mange psykologer ikke har ekspertviden indenfor sexologien er forståeligt,  

 idet  

 sexologi aldrig har været et obligatorisk fag for psykologistuderende.
Jeg  

 har  

 arbejdet med sexologi som speciale i 30 år.
I de 30 år, har jeg ofte haft  

 kontakt til journalister, men den omtalte TV-udsendelse samt artiklen i (Y)  

 er  

 de eneste gange, hvor jeg er blevet ført journalistisk bar lyset.
Og det har  

 jeg lært af. Den 12. januar 1999 rettede  

 X Kommune henvendelse til TV 2 med en forespørgsel om at få tilsendt en kopi  

 af  

 udsendelsen om børnesex sendt den ( ) 1996. TV 2 meddelte herefter den 13.  

 januar  

 1999 at båndet ville blive sendt til kommunen samme dag eller dagen efter.
As advokat udsendte på As  

 vegne den 15. januar 1999 en pressemeddelelse indeholdende en række  

 korrektioner til den omtale A havde fået i medierne.
Det blev oplyst at de  

 holdninger som A var blevet tillagt i medierne, ikke var udtryk for hans  

 holdninger.  

 Det fremgik endvidere at grunden til at A ikke tidligere havde reageret på  

 reaktionen efter TV 2s udsendelse om børnesex den ( ) 1996 eller på  

 artiklen i  

 månedsmagasinet Y, var at han havde været af den opfattelse at det var bedre  

 at  

 tie de urigtigt fremsatte påstande ihjel end skabe opmærksomhed og storm  

 omkring dem.
Den 18. januar 1999  

 aflyttede to repræsentanter fra X Kommune båndoptagelser fra interviewet med  

 A  

 til Y.
Det fremgår af telefonnotater på sagen at aflytningen fandt sted på  

 bladets redaktion idet Y havde modsat sig kommunens ønske om en aflytning hos  

 kommunen, ligesom Y havde modsat sig en udlevering af båndoptagelserne til  

 kommunen.
Båndoptagelserne indeholdt 45 minutters samtale mellem A og  

 journalisten hvilket kun var en del af det samlede interview idet de øvrige  

 båndoptagelser ifølge journalisten var blevet overspillet.
Den 20. januar 1999 modtog X  

 Kommune kopi af en pressemeddelelse som Ys redaktør udsendte samme dag.  

 Årsagen til pressemeddelelsen var at troværdigheden af Ys artikel var  

 blevet  

 draget i tvivl i pressen.
Det fremgik af pressemeddelelsen at A ikke var  

 blevet  

 fejlciteret, og at kommunens repræsentanter efter aflytning af  

 båndoptagelserne  

 over for Y havde givet udtryk for at der ikke var tvivl om at citaterne i  

 artiklen  

 svarede til As udtalelser.
 X Kommune skrev til A den  

 22. januar 1999 og meddelte at kommunen påtænkte at tildele ham en tjenstlig  

 advarsel begrundet i følgende forhold:
 Du er i ( )-nummeret 1998  

 af (Y) citeret for en række udsagn om pædofili, som kan tolkes som en accept  

 af  

 pædofili.
 Disse udsagn har du først  

 nu, hvor sagen er kommet frem, taget initiativ til at berigtige eller tage  

 afstand fra.
 Du har tidligere hverken ved  

 at kontakte journalisten eller redaktionen på (Y) forsøgt at dementere eller  

 trække  

 udsagnene tilbage.
 Herudover har du undladt at  

 orientere (X) Kommunes administrative og politiske ledelse om disse forhold,  

 som du burde have vidst kunne misfortolkes.
 (X) Kommune mener, at det er  

 en skærpende omstændighed, at du som ledende psykolog med ansvar for bl.a.  

 behandling af tunge børnesager har udtalt dig, så disse kan misfortolkes,  

 idet  

 du som ledende psykolog skal være med til at sikre en absolut accept af  

 Straffelovens og Servicelovens bestemmelser om beskyttelse af børn mod  

 seksuelle overgreb, vanrøgt og nedværdigende behandling.
 (X) Kommune skal gøre  

 opmærksom på, at procedure om afsked vil blive sat i værk, hvis du i  

 fremtiden  

 giver anledning til, at der opstår tvivl om (X) Kommunes håndtering af sager  

 om  

 pædofile og andre seksuelle og voldelige overgreb på børn.
 Der henvises i øvrigt til  

 pressemeddelelsen, som du og din juridiske bisidder fik overbragt personligt  

 i  

 forlængelse af Økonomiudvalgets møde den 19. januar 1999.
Du har i henhold til  

 Forvaltningslovens § 19 ret til at komme med en udtalelse til sagen.
Denne  

 udtalelse skal være Personalekontoret i hænde senest den 12. februar 1999 kl.  

 12.00.
Sagen vil herefter blive  

 forelagt (X) Kommunes Økonomiudvalg til endelig beslutning. Søndag den ( ) 1999 bragte  

 en avis, Ø, en artikel med overskriften Psykolog tæt på at anbefale  

 incest.  

 Det fremgik heraf at A i 1986 havde været med til at udgive bogen ( ) og  

 ifølge  

 artiklen allerede på det tidspunkt havde gjort sig til talsmand for  

 incestlignende forhold mellem forældre og børn idet A blev citeret for at  

 have  

 skrevet følgende:
Når man kæler med et barn,  

 skal man ikke blot kæle med dets mave, ende, arme og ben, men også dets  

 kønsdele.
At få glæde af at give og modtage kærtegn på hele kroppen må opøves  

 på lige fod med f.eks. at sidde pænt ved bordet eller sidde på potte. På baggrund af artiklen i Ø  

 bad et medlem af økonomiudvalget i X Kommune den 24. januar 1999 om at sagen  

 om  

 As ansættelse i kommunen blev genoptaget og sat på dagsordenen for  

 økonomiudvalgets  

 møde den 2. februar 1999.
Den 26. januar 1999 meddelte  

 X Kommune A telefonisk at han var fritaget for tjeneste indtil byrådet havde  

 afholdt møde den 9. februar 1999. Kommunen gjorde opmærksom på at fritagelsen  

 ikke var en tjenstlig sanktion, men skete for at sikre ro om undersøgelsen og  

 behandlingen af As personalesag.
Tjenestefritagelsen blev ligeledes  

 meddelt A  

 i brev af 27. januar 1999.
 På mødet den 2. februar 1999  

 besluttede økonomiudvalget at oversende sagen om As ansættelse i  

 kommunen til  

 byrådet med anbefaling om at indlede afskedigelsesprocedure.
 Byrådet traf på mødet den 9.  

 februar 1999 beslutning om at søge at bringe As ansættelsesforhold til  

 ophør,  

 og i brev af 10. februar 1999 meddelte kommunen A tjenestefritagelse fra  

 samme  

 dato og indtil videre.
I brev af 9. april 1999  

 meddelte X Kommune A at kommunen påtænkte at afskedige ham med tre måneders  

 varsel i henhold til § 27 i overenskomsten for (amts)kommunalt ansatte  

 akademikere.
Kommunen oplyste herefter følgende:
 Begrundelsen for den  

 påtænkte afskedigelse er, at kommunen ikke finder det muligt at genetablere  

 den  

 fornødne tillid til dig i stillingen som kommunens ledende psykolog.
 Kommunen lægger i den  

 forbindelse vægt på, at dine udtalelser og artikler om børns seksuelle  

 forhold  

 til voksne, herunder udtrykte liberale/positive holdninger til pædofili, samt  

 den negative drejning debatten og pressedækningen har taget i forhold til din  

 person set i sammenhæng med den almindelige offentlige mening på området,  

 findes uforenelig med din varetagelse af stillingen som kommunens ledende  

 psykolog.
 Det skal i den forbindelse  

 bemærkes, at en stilling af denne karakter  bl.a. med overordnet ansvar  

 for  

 behandling af sager om seksuelle overgreb mod børn  forudsætter  

 ubetinget  

 tillid til, at den fulde sympati og indsats er rettet mod barnets tarv alene.
 Det er samtidig (X) Kommunes  

 opfattelse, at den megen presseomtale vedrørende din person har taget et  

 omfang  

 og en karakter, der umuliggør dine muligheder for at varetage arbejdet som  

 kommunens  

 ledende psykolog på en rimelig og tillidsfuld måde, idet du  på trods  

 af  

 eventuelle misfortolkninger af dine udtalelser i den offentlige debat   

 udementeret har bragt dig i en situation, der har skabt mistillid til dine  

 personlige holdningers forenelighed med forvaltning af sager om misbrug af  

 børn, herunder med eksklusion af Dansk Psykolog Forening til følge.
 Sammenfattende er det derfor  

 (X) Kommunes opfattelse, at du ikke længere er værdig til den agtelse og  

 tillid  

 som er nødvendig i forhold til din stilling som ledende psykolog.
 I henhold til forvaltningslovens  

 § 19 har du adgang til at fremkomme med en udtalelse inden kommunen træffer  

 afgørelse i sagen.
 Din eventuelle udtalelse i  

 sagen skal foreligge senest den 26. april 1999 kl. 12.00.
 Kopi af notat af 8. februar  

 1999 samt byrådets beslutning af 9. februar 1999 vedlægges.
... A afgav en udtalelse til  

 sagen i brev af 4. maj 1999. A redegjorde for hændelsesforløbet fra starten  

 af  

 januar 1999 og frem til sin afskedigelse, og herefter afviste A kommunens  

 begrundelser for den påtænkte afskedigelse.
A skrev bl.a.:
1. Der har aldrig i de to  

 år, hvor jeg har været chefpsykolog i Børn og unge kontoret været klager over  

 mit arbejde, hverken fra samarbejdspartnere eller fra borgerne.
Alle sager  

   

 også de sager, hvor børn har været udsat for seksuelle krænkelser  er  

 blevet  

 behandlet på en måde, som har været af meget høj karat både fagligt og etisk.  

 Der har blandt medarbejdere og samarbejdspartnere været stor tillid til mine  

 faglige kvalifikationer både som psykolog og som sexolog.
Dette vises blandt  

 andet ved, at jeg sidder i den nye døgninstitutions visitationsudvalg.
2. Jeg kan ikke tage  

 ansvaret for, hvad de skrevne og de elektroniske medier påfører mig af  

 meninger  

 og holdninger.
Generelt kan jeg sige, at medierne har været usaglige, idet de  

 har fremført citater fra mig, som til dels er taget ud af den tid og den  

 sammenhæng, som det har været skrevet i.
Selvom en løgn bliver gentaget mange  

 gange og i forskellige former, så bliver den aldrig til sandhed, og jeg vil  

 derfor atter påpege, at jeg aldrig har udtalt liberale eller positive  

 holdninger til seksuelle krænkelser og overgreb på børn.
Det, jeg har sagt,  

 er,  

 at ikke alle pædofile krænker børn, samt at alle krænkere af børn ikke er  

 pædofile.
Jeg har tillige sagt, at selve akten er kriminel, hvorimod tanken  

 om  

 akten ikke er det.
 ...
3. I den tid, hvor jeg har  

 været chefpsykolog i Børn og unge kontoret i (X) Kommune, har der aldrig  

 været  

 nogen, som har kunnet anfægte, at min fulde sympati og indsats ALTID har  

 været  

 rettet mod barnets tarv og velfærd.
Jeg har på alle måder og til hver en tid  

 samt uden nogen forbehold overhovedet beskyttet børns rettigheder, og i  

 øvrigt  

 har jeg aldrig i mit arbejde som psykolog mødt kritik af mit arbejde med  

 børn.
4. Jeg har været helt uden  

 indflydelse af pressens misbrug af citater samt behandling af mig.
Jeg må  

 atter  

 pointere, at jeg altid har taget afstand fra enhver form for overgreb på  

 børn,  

 herunder også seksuelle overgreb.
At jeg ikke har dementeret  

 de udtalelser, som har været i medierne, er ikke korrekt.
Dels har jeg i et  

 brev til borgmester ( ) dateret 7. januar 1999 tilbagevist alle de anklager,  

 som (B) fremkommer med i brevet til borgmesteren, dels har min advokat d. 15.  

 januar 1999 udsendt en 5 sider lang pressemeddelelse over Ritzaus Bureau,  

 hvori  

 hun korrigerer de misforståelser og misinformationer, der har været.
At  

 pressen  

 har valgt ikke at bringe dementiet, er ikke mit ansvar, og er uden for min  

 indflydelse.  

 Det er heller ikke mit ansvar, at pressen har valgt ikke at bruge de  

 udtalelser, som er kommet fra anden side.
Med hensyn til min såkaldte  

 eksklusion af Dansk Psykolog Forening, har jeg redegjort for dette tidligere  

 i  

 dette brev.
5. At jeg for nærværende  

 ikke er gået ind i den offentlige debat, skyldes to forhold.
Det ene er, at  

 kommunaldirektøren på mødet d. 7. januar 199 [1999; min bemærkning]  

 opfordrede  

 mig til ikke at tale med pressen, det andet er Sindetskrivelsen dateret 22.  

 januar 1999. I skrivelsen anføres, at ved tildelingen af den skriftlige  

 advarsel, ville procedure om afskedigelse af mig blive sat i værk, hvis  

 du i  

 fremtiden giver anledning til, at der opstår tvivl om (X) Kommunes håndtering  

 af sager om pædofili og andre seksuelle og voldelige overgreb på børn. Ud fra den presseerfaring,  

 jeg har, valgte jeg overhovedet ikke at udtale mig, så der ikke skulle blive  

 tvivl.
Selvom jeg ikke har udtalt mig til pressen, kan jeg alligevel læse i  

 materialet, som kommunen har sendt fra min personalesag, at navngivne aviser  

 skriver, at de har talt med mig, hvilket er usandt.
6. Set i lyset af min  

 pressetavshed kan det undre mig, at min personalesag blev behandlet på et  

 møde  

 i byrådet, samt behandlet for åbne døre med navns nævnelse, uden at jeg var  

 blevet informeret om, dels at mødet skulle finde sted, dels at mødet skulle  

 være for åbne døre.
Jeg blev overrasket over at læse om det i dagspressen, og  

 havde ikke nogen mulighed for at kunne tage til genmæle.
Jeg følte mig  

 afmægtig, og følte, at retssikkerheden var sat ude af kraft, selvom jeg havde  

 oplyst (X) Kommune om min bisidders navn og adresse, samt ønske om, at  

 materiale gik til hende.
Vi fik dog aldrig nogen informationer.
Bortset fra  

 de  

 to breve om fritagelse for tjeneste har jeg intet hørt fra kommunen.
Der har  

 ingen ønsker været om partshøring, og der har ingen vilje været fra kommunens  

 side hverken objektivt, formelt eller materielt til at få oplyst sagen fra  

 min  

 side.
 7. På baggrund af  

 sagsforløbet må jeg konstatere, at medlemmer af (X) Kommunes byråd har været  

 medvirkende til, at debatten omkring min person er holdt i live i medierne i  

 en  

 lang periode, uden at man på noget tidspunkt har givet udtryk for at ville  

 undersøge sagen nærmere eller indhente informationer fra den anden part  

 (mig),  

 inden man har udtalt sig.
 Debatten fra kommunens side  

 har kørt på et følelsesmæssigt forståeligt niveau på grund af andre  

 ubehagelige  

 kriminelle sager i dette tidsrum, men uden den alvor og ansvarsfølelse, man  

 må  

 forvente en offentlig arbejdsgiver udviser over for sine medarbejdere.
På intet tidspunkt har man  

 ønsket spørgsmål/sager belyst eller dokumenteret af mig, og på intet  

 tidspunkt  

 har man fra kommunens side fremhævet mit arbejde i kommunen som lødigt.
I  

 visse  

 tilfælde har man endog udtalt sig mod bedre vidende.
Kommunens politikere har på  

 intet tidspunkt manet til besindighed, men har ved sin adfærd skadet mit  

 personlige  

 omdømme og mine fremtidige erhvervsmuligheder.
Jeg kan i denne forbindelse  

 nævne ( )s udtalelse i (Ø) d. ( ) 1999: Det er jo sygt. Jeg mener derfor ikke, at  

 kommunen er berettiget til på denne baggrund at opsige mit  

 ansættelsesforhold,  

 da man selv har medvirket til at fremprovokere begrundelsen.
Jeg mener, at en opsigelse  

 på denne baggrund er ansvarspådragende for kommunen henset til mit forringede  

 omdømme og erhvervsmuligheder. X Kommune afskedigede A ved  

 brev af 12. maj 1999 med tre måneders varsel.
Kommunen begrundede afgørelsen  

 med at kommunen ikke fandt det muligt at genetablere den fornødne tillid til  

 A  

 i stillingen som kommunens ledende psykolog, og henviste i den forbindelse  

 til  

 kommunens brev af 9. april 1999 til ham.
Kommunen oplyste endvidere følgende:
 Det bemærkes, at din  

 svarskrivelse af 4. maj 1999 har indgået i kommunens beslutningsgrundlag, men  

 ikke har bevirket en ændret ledelsesmæssig afvejning af den konkrete  

 situation  

 i henhold til de krav og forventninger, der må stilles i forbindelse med  

 varetagelse af en stilling som ledende psykolog, herunder borgernes  

 ubetingede  

 tillid til, at sager om seksuelle overgreb mod børn behandles i  

 overensstemmelse med barnets tarv.
I forhold til dit  

 høringssvar skal kommunen herudover bemærke, ·  

  

 	  

 at du løbende er blevet inddraget,  

 orienteret og partshørt i forbindelse med sagens behandling ·  

  

 	  

 at mødet den 7. januar 1999 bl.a. var et  

 led i sagens oplysning og ·  

  

 	  

 at du ikke under mødet blev opfordret til  

 afsked, men derimod til at dokumentere din afstandtagen fra de citater mv.,  

 der  

 efter din opfattelse var fejlciterede, fordrejede og manipulerede i medierne, ·  

  

 	  

 at du således ikke blev pålagt  

 medietavshed, ·  

  

 	  

 at kommunen som arbejdsgiver i hele  

 forløbet har haft til hensigt at udrydde enhver tvivl om kommunens  

 varetagelse  

 af barnets tarv, jf. endvidere kommunens skrivelse til dig af 22. januar  

 1999, ·  

  

 	  

 at du hverken før sagens begyndelse i  

 kommunen eller i sagsforløbet har medvirket til at fjerne den offentlige  

 tvivl  

 om kommunens håndtering af børnesager ved berigtigelse eller dementi i  

 forhold  

 til dine holdninger, som citeret af medierne, ·  

  

 	  

 at det må forventes, at en ledende psykolog  

 med overordnet ansvar for behandling af sager om misbrug af børn ikke bringer  

 sig i en situation, der sår mistillid om sin habilitet, ·  

  

 	  

 at hverken borgmesteren eller andre  

 repræsentanter fra kommunen på noget tidspunkt har rejst sagen i medierne.  

 Sagen er videreført på mediernes eget initiativ.
... A klagede herefter til mig i  

 brev af 18. maj 1999. A anførte at X Kommune ved sin behandling af sagen  

 havde  

 undladt at tage hensyn til det han havde fremført, at kommunen ikke efter den  

 22. januar 1999 havde inddraget ham i sagens afklaring, samt at kommunen ikke  

 havde orienteret eller hørt ham, men medvirket til at bringe hans omdømme i  

 miskredit og begrænset hans muligheder for at søge anden stilling.
 A anførte endvidere at han  

 læste om sin afskedigelse i dagspressen dagen før han modtog sin opsigelse  

 med  

 posten, at kommunaldirektøren opfordrede ham til selv at søge sin afsked  

 under  

 hensyntagen til de personlige omkostninger en offentlig omtale kunne have for  

 ham, at kommunaldirektøren efter mødet i økonomiudvalget den 19. januar 1999  

 pålagde ham tavshed i forhold til medierne, at han havde dementeret  

 psykologforeningens og dele af pressens påstande i brev af 29. september 1996  

 til psykologforeningen, i møde med psykologforeningen den 18. september 1998,  

 i  

 brev af 7. januar 1999 til X Kommune, i pressemeddelelse af 15. januar 1999,  

 på  

 møde i økonomiudvalget den 19. januar 1999 og i tv-udsendelsen ( ) den (  

 )1999,  

 at han stod fuldstændig uforstående over for kommunens udsagn om at han havde  

 været med til at så mistillid om sin habilitet, og at kommunens udtalelse om  

 ikke at have rejst sagen i medierne var fremsat mod bedre vidende idet  

 borgmesteren på eget initiativ orienterede pressen om behandlingen i  

 økonomiudvalget den 19. januar 1999 og udtalte sig til pressen den 24. januar  

 1999, og idet kommunen orienterede pressen om As afskedigelse den 12.  

 maj  

 1999. Afslutningsvis påpegede A at så vidt han var orienteret, havde der  

 aldrig  

 været klager over hans person eller hans arbejde i kommunen, og at han var  

 blevet bedømt på materiale som var blevet skrevet før hans ansættelse i  

 kommunen, og som var blevet revet ud af sin tid og sin sammenhæng.
I brev af 25. maj 1999  

 orienterede A mig om at han som chefpsykolog ikke  som udtalt af  

 kommunen   

 havde overordnet ansvar for børnesager.
A oplyste at han var faglig leder for  

 psykologerne, men hverken psykologerne eller han havde ansvar for de  

 børnesager  

 som blev omtalt i kommunens brev af 12. maj 1999 og Dansk Psykolog Forenings  

 brev af 22. december 1998.
I anledning af As klage bad  

 jeg i brev af 3. juni 1999 X Kommune om en udtalelse.
Jeg bad kommunen komme  

 ind på spørgsmålet om  og i givet fald i hvilket omfang  hensynet  

 til  

 offentligt ansattes ytringsfrihed var indgået i kommunens overvejelser forud  

 for afskedigelsen af A.
Jeg bemærkede i den forbindelse at jeg havde forstået  

 at både As bidrag til bogen ( ) og hans udtalelser til månedsmagasinet  

 Y var  

 fremsat af A som privatperson.
 X Kommune afgav udtalelse i  

 sagen i brev af 5. august 1999. Kommunen skrev bl.a. følgende:
 1. (A)s ansættelsesforhold Pr. 1. januar 1997 blev (A)  

 ansat som ledende psykolog ved (X) Kommune. (A) var eneste ansøger til den  

 ledige stilling.
(A) blev ansat i Kommunens  

 Børn- og Unge-kontor, hvorunder hører såvel skoleområdet som alle sociale  

 spørgsmål relateret til børn og unge.
På Børn- og Unge-kontoret er ansat i  

 alt  

 ni psykologer foruden den ledende psykolog.
Alle ni psykologer er  

 autoriserede.  

 To af de ni psykologer er skolepsykologer, mens de øvrige syv er kliniske  

 psykologer.
Kommunen har ikke psykologer ansat udover i Børn- og  

 Unge-kontoret,  

 idet de familierettede psykologopgaver også varetages af Børn- og  

 Unge-kontoret,  

 fordi man i Kommunen lægger stor vægt på det forebyggende arbejde frem for  

 blot  

 at behandle, når problemerne er opstået.
Kommunen yder ikke psykologbistand  

 til  

 voksne ud over de familierettede tiltag, da psykologbistand til voksne  

 varetages enten af det amtskommunale sundhedsvæsen eller af  

 privatpraktiserende  

 psykologer.
Som ledende psykolog  

 forestod (A) såvel den faglige ledelse og tilrettelæggelse af samtlige  

 psykologopgaver  

 i Kommunen som personaleledelsen af Børn- og Unge-kontorets psykologer.  

 Blandt  

 hans opgaver var således supervision af psykologerne, visitation af  

 psykologbistand, ligesom han behandlede eventuelle klager over psykologernes  

 bistand. (A) behandlede ikke selv enkeltsager, men som den øverst placerede  

 psykolog i Kommunen fungerede han dels som faglig sparringspartner i forhold  

 til de øvrige psykologer, dels var han den, som de ikke-psykologuddannede  

 sagsbehandlere  

 konsulterede, når de i sociale sager stødte på forhold, som krævede  

 psykologisk  

 bistand.
Dette vil eksempelvis næsten undtagelsesfrit være tilfældet i sager  

 vedrørende seksuelt misbrug af børn.
Den ledende psykolog er endvidere den  

 psykolog, der tegner Kommunens psykologfaglige profil udadtil, såvel i  

 forhold  

 til Kommunens borgere som i øvrigt.
(A) refererede administrativt  

 til en kontorchef uden psykologfaglig uddannelse.
Den øverste psykologfaglige  

 ledelse på Børn- og Unge-kontoret lå således hos (A).
Det er dermed ukorrekt, når  

 (A) i sit brev af 25. maj 1999 til Folketingets Ombudsmand skriver, at han  

 som  

 chefpsykolog ikke havde overordnet ansvar for børnesager. (A) var som ledende  

 psykolog ansvarlig for og faglig tilrettelægger af samtlige psykologopgaver i  

 (X) Kommune.
Opgaverne indebærer blandt andet psykologisk ledelse i sager om  

 truede børn og unge.
 ...
 Foranlediget af (A)s senere  

 udtalelser skal Kommunen præcisere, at (A) ikke under mødet blev opfordret  

 til  

 at søge sin afsked, ligesom han heller ikke blev pålagt medietavshed, hverken  

 på dette møde eller senere i forløbet.
3. Ytringsfriheden og  

 afskedigelsen af (A) Indledningsvis skal det  

 understreges, at (X) Kommune helt generelt ikke finder det problematisk, at  

 også offentligt ansatte deltager i den frie debat på lige fod med alle andre  

 borgere i samfundet.
Videre skal det fremhæves, at Kommunen ikke afskedigede  

 (A) på grund af hans udtalelser eller holdninger i sig selv.
 Derimod indebærer (A)s  

 udtalelser og holdninger, som de er blevet præsenteret i pressen gennem en  

 årrække, sammenholdt med at han har den øverste psykologfaglige ledelse i  

 Kommunen, og (A)s ageren i forbindelse med forløbet i efteråret 1998 og  

 foråret 1999, at Kommunen har mistet tilliden til at han fortsat kunne  

 fungere  

 i stillingen som ledende psykolog.
 Den manglende tillid bunder  

 i flere forhold:
For det første har det  

 svækket Kommunens tillid til (A), at han øjensynligt ikke forudså de mulige  

 konsekvenser af, at han i pressen fremsatte udtalelser som sket.
Uagtet at  

 udtalelserne er fremsat som privatperson, er det udtryk for en eklatant  

 fejlvurdering, når (A) ikke forudså, at udtalelserne i offentligheden  

 naturligt  

 måtte medvirke til at så mistillid til Kommunens behandling af sager  

 vedrørende  

 sexuelt misbrug af børn, når han samtidig har den øverste psykologfaglige  

 ledelse i Kommunen.
En sådan fejlvurdering svækker Kommunens tillid til, at  

 en  

 ledende medarbejder i andre situationer til fulde forstår hvilken position,  

 hans stilling indebærer.
For det andet tog (A)  

 overfor Kommunen afstand fra de udtalelser, som han var blevet citeret for i  

 (Y). Denne afstandtagen fremkom imidlertid ikke i umiddelbar tilknytning til  

 artiklens udgivelse, men derimod først efter at Kommunen gennem henvendelsen  

 fra Dansk Psykologforening havde fået kendskab til udtalelserne.
Henset til  

 udtalelsernes overordentligt kontroversielle indhold, således som de er  

 citeret,  

 burde (A)  hvis han var uenig i den endelige artikels udformning   

 have taget  

 initiativ til enten en berigtigelse eller en afstandtagen fra denne.  

 Alternativt burde han på eget initiativ i det mindste have informeret  

 Kommunens  

 ledelse om den misforståelse, som artiklen angiveligt var udtryk for.  

 Informationspligten hænger desuden sammen med det ovenfor anførte om, at (A)  

 i  

 sin stilling burde havde forudset konsekvenserne af en artikel med et  

 indhold,  

 som det, der fremgik af (Y).
For det tredje måtte  

 Kommunen efter nærmere undersøgelser konstatere, at man ikke kunne fæste lid  

 til (A)s afstandtagen til udtalelserne.
Kommunens repræsentanter måtte  

 tværtimod gennem aflytningen af båndoptagelserne fra interviewet med (A)  

 konstatere, at hans udtalelser under interviewet svarede til indholdet af den  

 trykte artikel. (A)s argument om, at han var blevet fejlciteret var  

 således  

 urigtigt.
Kommunen finder det selvsagt yderst undergravende for tilliden til  

 en  

 ledende medarbejder, hvis medarbejderen ikke informerer Kommunens øverste  

 ledelse korrekt og loyalt.
For det fjerde kunne  

 Kommunen via gennemgang af det materiale, som (Ø) efterfølgende gjorde  

 Kommunen  

 opmærksom på eksistensen af, konstatere, at de udtalelser, som (A) var blevet  

 citeret for i (Y), svarede til tidligere udtalelser, som han var fremkommet  

 med  

 i pressen.
Der var med andre ord ikke tale om, at (A) alene i et enkelt  

 interview havde udtrykt sig for kontant, eller så det kunne misforstås, og  

 Kommunen måtte også af den årsag nære mistillid overfor det reelle i  

 (A)s  

 afstandtagen fra udtalelserne i (Y).
 Kommunen konkluderede på den  

 baggrund af ovenstående, at (A)s udtalelser om pædofili, som de blev  

 publiceret i (Y)-interviewet, måtte anses for at være udtryk for (A)s  

 reelle  

 holdninger til emnet.
Som ovenfor nævnt var (A)  

 Kommunens øverste psykologfaglige medarbejder på børn- og ungeområdet, og  

 sager  

 vedrørende børn og unge, der var udsat for seksuelt misbrug, hørte således  

 også  

 under hans ansvarsområde.
I sager vedrørende seksuelt misbrug har Kommunen  

 pligt til at beskytte det misbrugte barn og varetage dettes tarv, og der må  

 ikke kunne rejses tvivl om, at Kommunen i sådanne sager altid vil sætte  

 barnets  

 interesser i højsædet.
 (A)s holdninger til emnet  

 indebar, at Kommunen måtte stille sig skeptisk overfor, om han i sådanne  

 sager  

 altid ville være i stand til at sætte barnets interesser i centrum.
 Dertil kom, at (A)s  

 udtalelser i offentligheden vakte stor debat, ikke mindst i lokalsamfundet,  

 hvor kommunalpolitikerne modtog et væld af henvendelser fra Kommunens  

 borgere.  

 Borgerne udtrykte næsten undtagelsesfrit afsky over for de udtalelser, som  

 (A)  

 var fremkommet med, ligesom borgerne var bestyrtede over, at han med disse  

 opfattelser kunne bestride stillingen som Kommunens ledende psykolog.
 Henvendelserne viste således  

 klart, at Kommunens borgere følte sig utrygge ved at de psykologfaglige  

 spørgsmål i sager om seksuelt misbrug af børn skulle behandles af en  

 psykolog,  

 som havde en holdning til spørgsmålet, som markant afviger fra den holdning,  

 som flertallet har til spørgsmålet; en holdning som er dybt forankret i den  

 kristne kulturs århundredgamle adfærdskodeks og moral, som vort samfunds  

 normer  

 grundlæggende bygger på.
 På den baggrund kunne  

 Kommunen ikke længere have tillid til (A) i stillingen som ledende psykolog,  

 og  

 borgernes massive afstandtagen fra (A)s holdninger bibragte videre  

 Kommunen  

 den i afskedigelsesbrevet formulerede opfattelse, at (A) heller ikke ville  

 være  

 i stand til at genskabe den nødvendige tillid til sin person.
Kommunen bemærker i den  

 forbindelse, at det for alle Kommunens medarbejdere gælder at en basal tillid  

 til disse fra Kommunens side er nødvendig.
For en psykolog gælder derudover,  

 at  

 en fundamental tillid til dennes person fra borgernes side er en nødvendighed  

 for, at psykologen kan udfylde sin stilling og servicefunktion overfor den  

 enkelte, der har hjælp behov.
Med andre ord kan tilliden betegnes som en  

 uundværlig forudsætning for psykologen, når denne udøver sit fag.
For  

 Kommunen  

 var det klart, at denne forudsætning ikke længere eksisterede i forholdet  

 mellem Kommunens borgere og (A).
Hertil kommer, at (A)  

 øjensynligt ikke havde noget fagligt belæg for at udtale sig som sket.
Dels  

 tog  

 Dansk Psykolog Forenings formand, (B), i artiklen i (Y) skarpt afstand fra  

 (A)s opfattelse, dels udtalte en anden psykolog sig i artiklen helt på  

 linie  

 med (B). Artiklen og Dansk Psykolog Forenings eksklusion af (A) afstedkom  

 desuden også debat i Foreningens blad Psykolognyt.
Debatten var præget af, at  

 kun ganske få støttede (A), mens det overvejende flertal gik skarpt i rette  

 med  

 (A)s opfattelse.
Det stod dermed Kommunen klart, at den almindelige  

 moral og  

 holdning i befolkningen til seksuelt misbrug af børn stemte overens med den  

 almindelige holdning blandt (A)s fagfæller.
Det skal således fremhæves,  

 at selvom der, som af (A) påstået, måtte bestå animositet mellem Dansk  

 Psykolog  

 Forenings formand (B) og (A), kan (A)s fagfællers massive afstandtagen  

 fra  

 hans synspunkter ikke tilskrives denne animositet.
Kommunen har i den  

 forbindelse noteret sig, at eksklusionen af (A) blev besluttet af en enig  

 bestyrelse og at den efterfølgende blev stadfæstet af Foreningens etiknævn.
Afslutningsvis bemærkes, at  

 det i forhold til den ovenfor beskrevne problemstilling ikke ville have været  

 en løsning at søge at omplacere (A) til andre psykologopgaver inden for  

 Kommunen i stedet for en afskedigelse.
Kommunen har alene psykologer ansat i  

 Børn- og Unge-kontoret, og det er Kommunens opfattelse, at den mistillid som  

 Kommunen og dennes borgere havde til (A) i stillingen som ledende psykolog  

 ville gøre sig gældende med lige så stor styrke, hvis (A) blev søgt  

 omplaceret  

 til en stilling som psykolog uden ledelsesansvar, fordi han i så fald ville  

 skulle varetage konkrete sagsbehandlingsopgaver, herunder også sager  

 omhandlende  

 misbrugte børn.
 A fremsatte bemærkninger til  

 kommunens udtalelse i brev af 30. august 1999. Han anførte bl.a. følgende:
B.
Det er ukorrekt, at de  

 ikke-psykologuddannede sagsbehandlere konsulterede mig, når de i sociale  

 sager  

 stødte på forhold, som krævede psykologisk bistand.
I Børn og unge kontoret  

 er  

 arbejdet baseret på fire teams, hver bestående af psykologer, sagsbehandlere  

 og  

 sundhedsplejersker.
Det er her, at ikke-psykologuddannede sagsbehandlere får  

 psykologfaglig vinkel på sagerne.
F.
Jeg mener, at det  

 tydeligt viser, at jeg ikke har haft artiklen til eftersyn, som der bliver  

 påstået, idet en udtalelse som pædofili er ikke forkert hverken  

 juridisk eller  

 moralsk jo netop er det seksuelle overgreb på børn er.
D. 14. september  

 1998  

 forsøgte jeg at komme i dialog med (B) (Bilag 5), men jeg fik aldrig svar på  

 mit brev, og jeg fik heller ikke svar på mine spørgsmål på mødet d. 18.  

 september 1998. Hvad jeg mener fremgår af den pressemeddelelse, som advokat (  

 )  

 udsendte over Ritzau den 15. januar 1999 (bilag 6).
H.
Det er ukorrekt, at jeg  

 ikke blev opfordret til at søge min afsked på mødet d. 6. januar 1999. Jeg  

 havde juridisk bistand med, og såfremt det er nødvendigt, kan hun bevidne, at  

 jeg dels blev opfordret til at søge min afsked af hensyn til min  

 familie,  

 dels blev pålagt medietavshed af kommunaldirektør ( ).
J.
Jeg har fået oplyst af  

 personalechef ( ), at de kun havde hørt en del af interviewet med mig på  

 bånd.  

 Jeg har stadig svært ved at se, at jeg skulle have udtalt mig som beskrevet i  

 (Y). For mig at se, er det helt klart udtalelser, som er revet ud af deres  

 sammenhæng.
En sammenhæng, som man ville høre, hvis man hørte hele  

 interviewet  

 fra start til slut.
Jeg ved, at jeg så at sige altid forklarer mig, før jeg  

 konkluderer.
Hvorledes (X) kommune kan komme frem til, at jeg har udtalt mig  

 som beskrevet i (Y), står jeg uforstående over for.
Det er ukorrekt, at jeg ikke  

 har orienteret kommunen om udtalelserne i (Y). Så snart jeg ved brev fra (B)  

 d.  

 11.9.99 (Bilag 9) var blevet bekendt med artiklen i (Y), og i særdeleshed den  

 udformning, som artiklen havde fået, blev alt materialet uddelt dels til det  

 samlede lederforum i Børn og unge kontoret, dels til alle psykologerne.
Det  

 samlede lederforum fandt ikke anledning til at gøre mere ved sagen, idet  

 ledergruppen forstod, at der var tale om en fordrejning af mine udtalelser.  

 Både den samlede ledergruppe samt psykologerne blev fuldt ud orienterede om  

 sagens forløb med udlevering af samtlige sagsakter indtil jeg telefonisk blev  

 fritaget for tjeneste d. 26.1.99 (Bilag 10).
N.
Citatet er taget ud fra  

 sin sammenhæng og sin tid.
Citatet er fra et ca. 25 år gammelt oplæg om børns  

 seksualitet på en kongres.
Oplægget blev brugt som en del af bogen: ( ). Jeg  

 var blevet bedt om at skrive et forord.
Citatet var med til at borgmester og  

 i  

 hvert fald yderligere en lokal (X)-by politiker gik i medierne søndag d. 24.  

 januar 1999, hvor de angiveligt udtalte sig negativt om min person, ud fra  

 det  

 jeg havde skrevet, selvom de ikke havde læst bogen.
Jeg blev mandag d. 25.  

 januar  

 1999 fra borgmesterkontoret spurgt, som de kunne låne bogen af mig.
Men inden  

 da, havde jeg sendt et brev til borgmester ( ) (Bilag 12), hvor jeg medsendte  

 en anmeldelse af bogen (Bilag 13), samt en artikel (Bilag 14). Desuden var  

 der  

 et forsvar for mig til Dansk Psykolog Nyt fra sexologen og psykologen ( ).  

 (Bilag 15). Borgmester ( ) havde angiveligt udtalt sig til pressen om mig ud  

 fra artikler i pressen, uden at han havde talt med mig, og uden at han i sin  

 helhed havde læst, hvad jeg havde skrevet.
Citatet er taget fra et afsnit om,  

 hvordan man som forældre kan være med til, at ens spædbarn senere i livet  

 ikke  

 skal få seksuelle vanskeligheder.
R.
Meget af debatten fik  

 næring af lokalpolitikere fra (X), som udtalte sig især i lokal-TV.  

 Udtalelser,  

 som jeg aldrig har set eller hørt, men som jeg har fået oplyst fra andenhånd.  

 Desværre kan jeg se, at dette materiale ikke bliver omtalt, selvom det har  

 haft  

 stor betydning for udfaldet af min sag.
Jeg kunne ikke deltage i debatten,  

 idet  

 jeg som omtalt havde fået mediemundkurv på.
V.
Jeg kan oplyse, at  

 (Y)-udtalelserne ikke er udtryk for mine reelle holdninger til  

 emnet.
Jeg er  

 rystet i min faglighed.
Jeg har forsøgt at forklare nogle vanskelige  

 emotionelle emner ud fra en cognitiv forståelsesramme.
Det er mine  

 klienterfaringer, jeg giver videre.
Det er oplevelser, som klienter har  

 fortalt  

 mig om.
Det er ikke tale om holdninger, men om klientfacts.
Z.
Jo, jeg har fagligt belæg  

 for mine sexologiske udtalelser.
Jeg har arbejdet som sexolog i privat  

 praksis  

 siden 1969. (B) er ikke sexolog, og jeg har aldrig mødt hende på en  

 sexologisk  

 kongres hverken internationalt eller nationalt.
Det vil sige, at hun har ikke  

 belæg for sine angreb på mig og min sexologiske faglighed.
Det er heller ikke  

 korrekt, at kun få har støttet mig.
Jeg kan bl.a. vedlægge et udklip fra ( )  

 d.  

 ( ) 1999 (Bilag 16), hvor en psykolog argumenterer for, at (B) bør gå af som  

 formand. ( ) skriver bl.a. i en udtalelse fra Dansk Psykolog Nyt, at  

 det ville  

 have klædt Dansk Psykolog Forening, hvis man f.eks. havde inddraget  

 sexologisk  

 ekspertise i bedømmelsesudvalget. (Bilag 17).
 Psykologerne og sexologerne  

 ( ) og ( ) skriver et forsvar for mig i Psykolognyt nr. (.)  ( ).  

 (Bilag 18).  

 Og 6 psykologer skriver et forsvar for mig i Psykolognyt. (Bilag 19).
KONKLUSION Jeg vil gerne henvise til  

 mit brev til (X) kommune dateret 4. maj 1999, som jeg sendte i kopi til  

 Ombudsmanden d. 4. maj 1999, og hvori jeg redegør for, hvad jeg mener (X)  

 kommune har gjort for at mistænkeliggøre mig både på det personlige plan og  

 rent fagligt ved den fremgangsmåde og offentlighed, der har været fra  

 kommunens  

 side, samt at sagen for en stor parts vedkommende er besluttet uden høring af  

 begge parter.
Fra kommunens side, har man  

 bragt urigtige ting i medierne, og kommunen har brugt sin magt til at pålægge  

 mig tavshed i medierne under trusler af, at det ville kunne berøre mit  

 ansættelsesforhold.
En medietavshed, som kommunen ikke selv følte sig bundet  

 af.
 Jeg kan oplyse, at kommunen  

 har sendt brevet til Ombudsmanden dateret 9. juli 1999 til pressen, hvor jeg  

 atter kan se, at kommunen gør min personalesag til en offentlig sag. (Bilag  

 22).
Jeg mener, at kommunen  

 fremstiller min sag ensidigt og tendentiøst.
Jeg har ikke på noget tidspunkt  

 fået opbakning fra kommunen eller fået en loyal behandling.
Kommunen lægger  

 forholdsmæssig stor vægt på andenhåndsoplysninger, og vælger at forbigå, hvad  

 jeg som medarbejder siger.
Kommunen har valgt at belyse  

 min personalesag ud fra negative presseomtaler og negative udtalelser om mig  

 i  

 Dansk Psykolog Nyt, selvom der både i den skrevne og den elektroniske presse,  

 samt i Dansk Psykolog Nyt har været positiv omtale både af min person og min  

 faglighed.
Positiv omtale, som er kommunen bekendt.
Jeg kan oplyse, at jeg inden  

 denne sag opstod ved Dansk Psykolog Forenings henvendelse til pressen og til  

 (X) kommune kun har mødt positive tilbagemeldinger fra kommunen om mit  

 arbejde  

 som chefpsykolog. I brev af 14. september 1999  

 bad jeg X Kommune om at besvare en række spørgsmål.
 X Kommune svarede følgende i  

 brev af 11. januar 2000:
 Det skal indledningsvis  

 bekræftes, at der ikke i forbindelse med (A)s varetagelse af stillingen  

 som  

 ledende psykolog ved (X) Kommune har været konstateret forhold i (A)s  

 daglige  

 arbejde, som efter Kommunens opfattelse kan betegnes som utilfredsstillende.  

 Beslutningen om at afskedige (A) blev altså truffet på baggrund af det  

 hændelsesforløb, der nøje er beskrevet i Kommunens brev af 5. august 1999 til  

 Ombudsmanden.
Som nævnt i Kommunens brev  

 af 5. august 1999 gælder for alle Kommunens medarbejdere, at en basal tillid  

 til disse fra Kommunens side er nødvendig.
For en psykolog  og dette  

 gør sig  

 naturligvis særligt gældende for Kommunens ledende psykolog  gælder  

 derudover,  

 at det vil være en forudsætning for psykologens mulighed for at udfylde sin  

 stilling og servicefunktion over for den enkelte borger, der har behov for  

 hjælp, at der består en fundamental tillid til psykologens person fra  

 borgerens  

 side.
Det er Kommunens opfattelse, at (A) burde havde forudset, at udtalelser  

 i  

 offentligheden som refereret i artiklen Forbudte lyster i (  

 )-nummeret af  

 månedsbladet (Y) måtte medvirke til at så mistillid til Kommunens behandling  

 af  

 sager vedrørende seksuelt misbrug af børn, når henses til, at (A) som ledende  

 psykolog forestod den øverste psykologfaglige ledelse af Børn- og  

 Unge-kontoret  

 i Kommunen.
Denne opfattelse kan  

 naturligvis ikke tages som udtryk for, at (X) Kommune er af den opfattelse,  

 at  

 offentligt ansatte i almindelighed har en forpligtelse til at forudse  

 konsekvenserne  

 af ytringer fremsat som privatperson.
Som understreget i brevet af 5. august  

 1999 finder (X) Kommune generelt, at offentligt ansatte kan deltage i den  

 offentlige debat på lige fod med alle andre borgere i samfundet.
Det er  

 imidlertid Kommunens opfattelse, at en offentligt ansat medarbejders  

 retmæssige  

 private ytringer efter omstændighederne berettiget må kunne indgå i  

 grundlaget  

 for en offentlig arbejdsgivers udøvelse af sine skønsmæssige  

 ledelsesbeføjelser, og særligt i det omfang ytringerne omhandler forhold der  

 falder inden for den offentligt ansatte medarbejders arbejdsområde.
Det er endvidere Kommunens  

 opfattelse, at en medarbejders forpligtelse til at overveje sine offentlige  

 udtalelser skærpes, når der er tale om en ledende medarbejder.
Det siger sig  

 selv, at der i den situation, hvor ytringen fremkommer fra en ledende  

 medarbejder, for offentligheden kan være forbundet særlige vanskeligheder med  

 at sondre mellem udtalelser, der fremsættes af en ansat som privatperson, og  

 udtalelser der fremsættes på den offentlige myndigheds vegne.
Endvidere må  

 der  

 efter Kommunens opfattelse henses til, at de holdninger, der er refereret, af  

 offentligheden må forstås som generelle psykologfaglige holdninger, som  

 offentligheden selvsagt kun vanskeligt vil kunne adskille fra den  

 psykologfaglige ledelse på Børn- og Unge-kontoret i Kommunen.
På baggrund af de ovenfor  

 anførte bemærkninger kan Ombudsmandens spørgsmål om, hvorvidt (A), såfremt  

 han  

 havde vurderet konsekvenserne af sine ytringer korrekt, burde have undladt at  

 fremsætte disse, besvares bekræftende.
Der er endvidere for Kommunen ikke  

 tvivl  

 om, at (A) var eller burde være klar over, at de udtalelser, han fremkom med,  

 var overordentligt kontroversielle, og at udtalelserne endvidere gav udtryk  

 for  

 en psykologfaglig holdning, der i væsentlig grad fraviger den almindelige  

 psykologfaglige opfattelse på dette område og endelig helt åbenbart ville  

 vække  

 offentligt anstød og som følge heraf skabe stor negativ offentlig  

 opmærksomhed  

 omkring (A)s person og derved også hans stilling som ledende psykolog  

 ved (X)  

 Kommunes Børn- og Unge-kontor.
Som også fremhævet i  

 Kommunens brev af 5. august 1999 skal beslutningen om at skride til en  

 afskedigelse af (A) imidlertid ikke alene ses i konsekvensen af de ytringer,  

 (A) fremsatte, men derimod også i det forhold, at (A) ikke selvstændigt efter  

 offentliggørelsen af artiklen i (Y) tog initiativ til en berigtigelse af  

 udtalelserne i denne, alternativt informerede Kommunens ledelse om den  

 misforståelse,  

 som artiklen angiveligt var udtryk for.
Kommunen har naturligvis sammenholdt  

 dette med, at det efter aflytningen af båndoptagelser fra interviewet med (A)  

 forekom klart, at indholdet af den trykte artikel rent faktisk svarede til de  

 udtalelser, (A) fremkom med under interviewet.
Hertil kommer, at (A)s  

 forklaring om, at han var blevet fejlciteret hænger meget dårligt sammen med  

 Kommunens konstatering af, at (A) tidligere er fremkommet med lignende  

 udtalelser i pressen.
 Til Ombudsmandens  

 orientering kan det oplyses, at (Y)s redaktion stadig har det samlede  

 uddrag  

 på cirka 40 minutter, som Kommunens repræsentanter havde lejlighed til at  

 overhøre den 18. januar 1999. Der er ikke udarbejdet notater fra Kommunens  

 repræsentanters aflytning af båndet.
For så vidt angår den  

 offentlige debat, (A)s udtalelser har affødt, skal Kommunen henvise til  

 samtlige de avisudklip, der er fremsendt i kopi til Ombudsmanden.
Det har  

 ikke  

 været muligt for Kommunen at notere samtlige de reaktioner, Kommunens ansatte  

 er blevet mødt med, men det kan oplyses, at Kommunen er i besiddelse af såvel  

 læserbreve, e-mails som breve fra navngivne personer, der udtrykker  

 bestyrtelse  

 over (A)s udtalelser.
Som fremhævet ovenfor har  

 Kommunen ved beslutningen om at afskedige (A) primært lagt vægt på, at  

 (A)s  

 udtalelser i offentligheden har sået mistillid til Kommunens behandling af  

 sager vedrørende seksuelt misbrug af børn.
Som ligeledes fremhævet ovenfor er  

 mistilliden særligt begrundet i, at (A)s udtalelser giver udtryk for  

 psykologfaglige holdninger, som det overvejende flertal af psykologer er  

 uenige  

 i og endvidere går imod den almindelige moral og holdning i befolkningen.  

 Kommunen kan naturligvis ikke tolke det forhold, at (A)s udtalelser  

 førte til,  

 at denne af en enig bestyrelse blev ekskluderet af Dansk Psykolog Forening på  

 anden måde end, at der ikke har været fagligt belæg for de udtalelser, (A) er  

 fremkommet med.
 Kommune skal i øvrigt i det  

 hele henvise til sit brev af 5. august 1999, som blandt andet indeholder en  

 fremstilling af de faktuelle forhold og dermed en stillingtagen til de  

 indsigelser og bemærkninger, der er indeholdt i (A)s brev af 30. august  

 1999.
 A kommenterede kommunens  

 besvarelse af mine spørgsmål i brev af 16. februar 2000. A henholdt sig  

 primært  

 til sine tidligere breve til mig.
Herudover bemærkede han at kommunen efter  

 hans opfattelse belyste sagen ud fra negative udtalelser om ham i pressen og  

 i  

 Dansk Psykolog Nyt selv om der også havde været positiv omtale af hans person  

 og faglighed.
A henviste til en udtalelse af sexolog og psykolog ( ) i Dansk  

 Psykolog Nyt hvori han bebrejder psykologforeningens bestyrelse at der ikke  

 var  

 en fagperson (sexolog) med til at vurdere As udtalelser.
A vedlagde  

 endvidere  

 et eksempel på hvordan en journalist havde manipuleret med et uddrag af en  

 tekst A havde skrevet til et undervisningshæfte til pædagoger.
Endelig  

 anførte  

 A at der ikke havde været debat om hans udtalelser til månedsmagasinet Y før  

 nogle af politikerne i X Kommune begyndte at belyse sagen i medierne efter  

 henvendelsen fra psykologforeningen den 22. december 1999. Det var derfor  

 fortsat As opfattelse at kommunen mod bedre vidende havde  

 fremprovokeret  

 begrundelserne for at afskedige A fra hans stilling som chefpsykolog.
Den 25. februar 2000 sendte  

 jeg As brev af 16. februar 2000 til bemærkninger i X Kommune.
Jeg bad  

 samtidig  

 kommunen om at sende kopi af de læserbreve, e-mail og breve fra navngivne  

 personer som var nævnt i kommunens brev af 11. januar 2000.
I brev af 22. marts 2000  

 fremsatte X Kommune bemærkninger til As brev af 16. februar 2000.  

 Kommunen  

 henholdt sig til sine tidligere udtalelser af 5. august 1999 og 11. januar  

 2000  

 og fastholdt at der i As afskedigelsessag var foretaget nødvendig og  

 omfattende sagsoplysning, og at A havde været inddraget og var blevet hørt  

 gennem hele sagens forløb.
Kommunen udtalte endvidere at hverken borgmesteren  

 eller nogen af de øvrige byrådsmedlemmer havde taget initiativ til kontakt  

 til  

 pressen den 24. januar 1999, men at borgmesteren og byrådsmedlemmerne derimod  

 var blevet kontaktet af en journalist fra Ø og bedt om kommentarer til  

 passager  

 fra bogen ( ).
 X Kommune sendte mig den 4.  

 april 2000 kopi af de læserbreve, e-mail og breve som kommunen havde modtaget  

 som reaktion på As udtalelser og omtalen af ham i pressen.
 I brev af 16. april 2000  

 meddelte A mig at kommunens brev af 22. marts 2000 ikke gav ham anledning til  

 yderligere bemærkninger, og at han måtte fastholde det han havde skrevet til  

 mig i sine tidligere breve.
Ombudsmandens udtalelse 1. Deres udtalelser til (Y) (X) Kommune har over for mig oplyst at Deres afskedigelse ikke havde  

 forbindelse med den måde De udførte Deres arbejde på, men alene var  

 forårsaget af følgevirkningerne af Deres udtalelser over for offentligheden  

 om seksuelle forhold mellem voksne og børn.
 Offentligt ansatte har som udgangspunkt den samme frihed som alle andre til  

 at deltage i den offentlige debat.
 (X) Kommune har i sin udtalelse af 5. august 1999 til mig udtalt at kommunen  

 helt generelt ikke finder det problematisk at også offentligt ansatte  

 deltager i den frie debat på lige fod med alle andre borgere i samfundet.
 (X) Kommune har således ikke anfægtet Deres ret til at lade Dem interviewe  

 til (Y). Det fremgår imidlertid af kommunens udtalelse af 11. januar 2000 til  

 mig at det er kommunens opfattelse at De  hvis De forudgående havde  

 vurderet konsekvenserne af Deres ytringer korrekt  burde have undladt  

 at fremsætte disse.
I forbindelse med offentligt ansattes ytringsfrihed er det væsentligt at  

 sondre mellem udtalelser der fremsættes på myndighedens vegne, og udtalelser  

 der fremsættes af den offentligt ansatte som privatperson.
Når en offentligt  

 ansat fremsætter udtalelser som led i tjenesten, er den ansatte på sædvanlig  

 måde undergivet ledelsens bestemmelse.
Inden for vide rammer kan ledelsen  

 således beslutte om den ansatte overhovedet skal udtale sig offentligt på  

 myndighedens vegne, og hvilken form og indhold udtalelsen skal have, jf.
Oluf  

 Emborg og Peer Schaumburg-Müller, Offentlig Arbejdsret (1998), s. 163f, og  

 Kaj Larsen mfl., Forvaltningsret (1994), s. 129f.
Det forholder sig anderledes hvis den ansatte udtaler sig som privatperson.
I  

 den forbindelse begrænses ytringsfriheden dels af lovgivningens regler om  

 tavshedspligt, dels af en ulovbestemt loyalitetspligt.
Jeg har flere gange  

 tidligere haft lejlighed til at udtale mig om indholdet af den ulovbestemte  

 loyalitetspligts betydning for de offentligt ansattes ytringsfrihed.
Jeg har  

 i den forbindelse formuleret min  

 opfattelse af afvejningen mellem hensynet til loyalitetspligten over for  

 arbejdsgiveren og hensynet til den ansattes ytringsfrihed på følgende måde  

 (Folketingets Ombudsmands beretning for 1987, s. 237*):
 ...
Ved besvarelsen af det  

 centrale spørgsmål om, hvorvidt der gælder særlige begrænsninger for  

 offentligt  

 ansattes ytringsfrihed i forhold til den ytringsfrihed, der gælder for  

 borgerne  

 i almindelighed, er udgangspunktet utvivlsomt, at offentligt ansatte har  

 ganske  

 samme frihed som andre til at deltage i den offentlige debat.
Det store antal  

 offentligt ansatte taler afgørende imod, at der skulle gælde almindelige  

 begrænsninger for offentligt ansattes ytringsfrihed.
Sådanne begrænsninger  

 ville være uforenelige med de hensyn, der ligger bag grundlovens bestemmelser  

 om den demokratiske styreform og den herved forudsatte materielle  

 ytringsfrihed.
Det er dog antaget, at  

 hensynet til offentlige myndigheders interne beslutningsproces og  

 funktionsevne  

 i særlige tilfælde kan føre til en begrænsning af de ansattes ytringsfrihed.  

 Det er næppe muligt at give en fuldstændig beskrivelse af, hvornår, i hvilket  

 omfang og for hvilke ansatte sådanne særlige begrænsninger gælder.
Men der  

 kan  

 anføres nogle hovedsynspunkter:
Begrænsningerne omfatter alene udtalelser vedrørende  

 sager inden for de pågældendes eget arbejdsområde.
Offentligt ansatte har  

 samme  

 frihed som andre borgere til at udtale sig om sager på forvaltningsområder,  

 som  

 de ikke har berøring med i deres daglige arbejde.
Ved udtalelse inden for eget arbejdsområde er det af  

 betydning, om den pågældende som led i sit arbejde har været (eller er)  

 aktivt  

 medvirkende i myndighedens beslutningsproces.
Begrænsningerne vil i  

 almindelighed ikke omfatte ansatte med en funktion, der ligger fjernt fra de  

 politiske eller administrative beslutningstagere.
Det spiller en rolle, om udtalelserne fremsættes før  

 eller efter, at en beslutning er truffet.
Adgangen til at udtale sig, inden  

 en  

 sag er afgjort, kan  af hensyn til beskyttelse af den interne  

 beslutningsproces  være noget snævrere end adgangen til at udtale sig  

 senere.
 Det ligger efter praksis fast, at offentligt ansatte  

 har en vidtgående frihed til at udtale sig om ressourcespørgsmål inden for  

 eget  

 arbejdsområde, hvor spørgsmålet kan have væsentlig betydning for  

 medarbejdernes  

 fremtidige ansættelses- og arbejdsforhold.
Det følger af det anførte,  

 dels at der kræves særlige tungtvejende grunde for at anerkende begrænsninger  

 i  

 offentligt ansattes ytringsfrihed, dels at disse grunde normalt kun vil  

 foreligge i forhold til centralt placerede medarbejdere, der deltager eller  

 har  

 deltaget i den omstridte beslutnings tilblivelse. Deres udtalelser til (Y) er  

 fremsat af Dem som privatperson, og udtalelserne falder efter min opfattelse  

 uden for det område hvor der må antages at gælde begrænsninger for offentligt  

 ansattes ytringsfrihed.
Der er endvidere heller ikke tale om at De videregav  

 fortrolige oplysninger og derved overtrådte lovgivningens regler om  

 tavshedspligt.
(X) Kommune har ikke gjort  

 gældende at De overtrådte de begrænsninger der gælder for offentligt ansattes  

 ytringsfrihed.
Derimod har kommunen som begrundelse for afskedigelsen henvist  

 til at kommunen ikke havde tillid til Dem i stillingen som ledende psykolog,  

 og  

 at man ikke anså det for muligt at genetablere denne tillid.
Jeg har forstået  

 dette således at der ikke er tale om en afskedigelse foretaget som  

 disciplinærstraf, men en afskedigelse som kommunen anså for nødvendig fordi  

 De  

 ikke var egnet til at udføre de arbejdsopgaver der var knyttet til  

 stillingen.  

 Dette kaldes med et fagudtryk en diskretionær afskedigelse, og jeg har lagt  

 til  

 grund for min bedømmelse af sagen at der var tale om en sådan diskretionær  

 afskedigelse.
2. Lovlige ytringer som grundlag for anvendelse af negative  

 ledelsesbeføjelser En offentligt ansats lovligt  

 fremsatte ytringer kan ikke danne grundlag for disciplinære sanktioner.
Dette  

 indebærer dog ikke at myndighederne er afskåret fra at anvende andre negative  

 ledelsesbeføjelser som nægtet avancement, ændret arbejdsområde eller  

 diskretionær afskedigelse.
Jeg har i en tidligere sag  

 vedrørende forflyttelse på grund af ytringer (omtalt i Folketingets  

 Ombudsmands  

 beretning for 1999, s. 524*) udtalt at det efter min opfattelse ikke kan  

 afvises at eventuelle samarbejdsproblemer opstået i kølvandet på lovlige  

 ytringer i særlige tilfælde kan begrunde anvendelse af negative  

 ledelsesmæssige  

 beslutninger over for den der har fremsat ytringerne.
I den konkrete sag  

 fandt  

 jeg imidlertid ikke grundlag for at gå ind i en nærmere overvejelse af de  

 retlige rammer herfor.
Lars Nordskov Nielsen,  

 Responsum om offentligt ansattes ytringsfrihed (oktober 1987), s. 16, antager  

 at den offentligt ansattes lovlige ytring ikke som isoleret forhold kan  

 udgøre  

 eller virke som et negativt led i grundlaget for anvendelse af de almindelige  

 ledelsesbeføjelser.
Disse må anvendes ud fra en vurdering af den pågældende  

 ansattes egnethed (i vid forstand) i et fortsat forløb.
Lars Nordskov Nielsen  

 anfører endvidere følgende:
Ud fra denne  

 betragtningsmåde er det altså principielt aldrig ytringen som sådan, men dens  

 eventuelle følgevirkninger, der kan begrunde anvendelse af de negative  

 ledelsesbeføjelser.
Disse følgevirkninger må naturligvis med henblik på  

 anvendelse af ledelsesbeføjelser som udgangspunkt vurderes på almindelig  

 måde,  

 d.v.s. som tilsvarende omstændigheder, affødt af andet end ytringer.
Men  

 samtidig må den omstændighed, at følgevirkningerne er et produkt af  

 medarbejderens lovlige anvendelse af sin ytringsfrihed, inddrages som et  

 modhensyn, d.v.s. et hensyn, der taler i retning af tilbageholdenhed med  

 hensyn  

 til at skride til anvendelse af de negative ledelsesskridt over for ham; og  

 dette hensyn må i almindelighed tillægges betydelig vægt. ... Lars Nordskov Nielsen  

 antager endvidere (s. 17) at afskedigelse af en medarbejder i almindelighed  

 ikke kan baseres på et enkelt kritisk indlæg medmindre dette indgår i et  

 mønster af andre relevante forhold fra medarbejderens side, eller medmindre  

 ledelsesbeføjelsens anvendelse kan bero på en opstået mangel på tillid til  

 den  

 pågældendes evne og vilje til at fungere på en acceptabel måde.
I forbindelse  

 med sidstnævnte modifikation henvises der til Østre Landsrets dom af 23.  

 april  

 1979 gengivet i Ugeskrift for Retsvæsen 1980, s. 131.
 Dommen vedrørte gyldigheden  

 af Indenrigsministeriets afskedigelse af lederen af en skole for  

 fysioterapeuter.  

 Afskedigelsen var begrundet med at ministeriet ikke havde tillid til at  

 vedkommende evnede at lede skolen således at en beslutning om uddannelse af  

 synshandicappede studerende ved skolen kunne gennemføres på en positiv måde,  

 ligesom ministeriet heller ikke havde tillid til at vedkommende evnede at  

 sikre  

 et tilfredsstillende samarbejde med skolens samarbejdspartnere. Østre  

 Landsret  

 fandt at Indenrigsministeriet ud fra de foreliggende oplysninger om  

 skolelederens holdning til uddannelsen af blinde og synshandicappede til  

 fysioterapeuter havde haft det fornødne saglige grundlag for udøvelsen af det  

 skøn der førte til beslutningen om afskedigelse.
 Opfattelsen af at en lovlig  

 ytring ikke i sig selv kan begrunde anvendelse af negative  

 ledelsesbeføjelser,  

 deles af Bent Christensen, Responsum vedrørende offentligt ansattes  

 ytringsfrihed,  

 Juristen (1980), s. 85. Heraf fremgår bl.a. følgende (s. 101):
Konsekvensen af, at en  

 ytring er lovlig, er, at det forhold, at ytringen er fremsat, ikke kan  

 medtages  

 i grundlaget for den skønsmæssige afgørelse.
Følgen er derimod ikke, at  

 vedkommende  

 avancerer, ikke afskediges eller ikke får sin stilling ændret.
Afgørelsen  

 herom  

 er jo skønsmæssig.
Den træffes på grundlag af en afvejning af en lang række  

 andre lovlige hensyn.
Hensynene til forvaltningens behov, vedkommendes  

 dygtighed, erfaring, evne til samarbejde, anciennitet o.s.v. er fortsat  

 lovlige  

 og kan føre til, at den, der har fremsat en lovlig, kritisk ytring, ikke  

 avancerer eller får sin stilling ændret. Jeg kan tilslutte mig det  

 anførte om at lovlige ytringer ikke i sig selv kan begrunde anvendelse af  

 negative ledelsesbeføjelser.
Anvendelsen af disse må bygge på vurderinger og  

 afvejninger af en række andre forskellige hensyn og omstændigheder, herunder  

 eventuelt en opstået mangel på tillid til den ansatte affødt af vedkommendes  

 lovlige ytringer forstået som en vurdering af den pågældendes egnethed til at  

 udføre sine arbejdsopgaver.
Forvaltningsmyndighederne er i den forbindelse  

 naturligvis  

 undergivet de almindelige forvaltningsretlige grundsætninger for udøvelse af  

 administrativt skøn, herunder kravet om proportionalitet og kravet om at  

 forvaltningen udelukkende må varetage saglige hensyn.
På baggrund af de  

 almene  

 politiske og demokratiske værdier der er knyttet til en fri og uhindret  

 offentlig debat hvori også de offentligt ansatte deltager med deres særlige  

 fagkundskab, må der endvidere efter min opfattelse udvises betydelig  

 tilbageholdenhed ved anvendelse af negative ledelsesbeføjelser i anledning af  

 offentlige ytringer der lovligt er fremsat af en offentligt ansat.
Desuden skal en forvaltningsmyndighed  

 der træffer afgørelse om at anvende negative ledelsesbeføjelser over for en  

 ansat, overholde de krav der kan udledes af undersøgelsesprincippet.
Det  

 påhviler  

 således den enkelte forvaltningsmyndighed at tilvejebringe et fyldestgørende  

 faktisk og retligt grundlag for en afgørelse.
Formålet med  

 undersøgelsesprincippet er at bidrage til at sikre at  

 forvaltningsmyndighedernes  

 afgørelser bliver materielt lovlige og rigtige.
Det forudsætter ikke alene at  

 alle relevante forhold er belyst ved det foreliggende materiale, men også at  

 oplysningerne er pålidelige.
Er der tvivl om holdbarheden af et væsentligt  

 faktum, hører det med til sagsoplysningen at søge denne tvivl afklaret  

 således  

 at det ved en sædvanlig bevismæssig vurdering kan afgøres om den pågældende  

 oplysning kan lægges til grund for afgørelsen, jf.
Carl Aage Nørgaard og Jens  

 Garde, Forvaltningsret, Sagsbehandling, 4. udgave (1995), s. 120ff, og Kaj  

 Larsen mfl., Forvaltningsret (1994), s. 297ff.
Spørgsmålet om hvilke  

 beviskrav der må stilles i forbindelse med en afgørelse, afhænger af  

 sagstypen.  

 Ud fra proportionalitetssynspunkter må det antages at jo mere indgribende en  

 afgørelse er for borgeren, jo strengere beviskrav må der i almindelighed  

 stilles, jf.
Karsten Loiborg mfl., Forvaltningsret (1994), s. 356, og Carl  

 Aage  

 Nørgaard og Jens Garde, Forvaltningsret, Sagsbehandling, 4. udgave (1995), s.  

 125.
 Jeg har i en tidligere sag vedrørende  

 afskedigelse på grund af samarbejdsvanskeligheder (Folketingets Ombudsmands  

 beretning for 1986, s. 93*) udtalt at afskedigelsesbeslutningens alvorlige  

 karakter  

 tilsiger at det bevismæssige grundlag for tilstedeværelsen af  

 afskedsbegrundende samarbejdsproblemer er særlig sikkert.
Efter min opfattelse må  

 samme forhold gøre sig gældende i sager om følgevirkningerne af lovlige  

 ytringer som grundlag for anvendelse af negative ledelsesbeføjelser i form af  

 afskedigelse.
Der må således også i disse sager stilles krav om et særlig  

 sikkert bevismæssigt grundlag.
3. Deres reaktion efter artiklen i (Y) Ifølge et telefonnotat af  

 15. januar 1999 har den journalist der interviewede Dem til (Y), over for (X)  

 Kommune oplyst at samtlige passager og citater blev læst op for Dem  

 telefonisk,  

 og at De godkendte indholdet.
De har selv anført at De ikke blev gjort  

 bekendt  

 med artiklens indhold før den blev offentliggjort, og over for (X) Kommune  

 har  

 De på mødet den 6. januar 1999 taget afstand fra de udtalelser som De blev  

 citeret for i artiklen.
De har endvidere henvist til den pressemeddelelse som  

 Deres advokat udsendte den 15. januar 1999.
 (X) Kommune har i brev af 5.  

 august 1999 til mig udtalt som sin opfattelse at De  hvis De var uenig  

 i  

 artiklens udformning  umiddelbart efter offentliggørelsen burde have  

 taget  

 initiativ til en berigtigelse eller afstandtagen herfra, eller alternativt  

 burde De som det mindste have informeret kommunens ledelse herom.
Medieansvarsloven  

 (lovbekendtgørelse nr. 85 af 9. februar 1998 med senere ændring) indeholder i  

 kapitel 6 en række bestemmelser som giver mulighed for at berigtige  

 oplysninger  

 som har været bragt i medierne.
Efter § 36, stk. 1, skal en anmodning om  

 genmæle i massemedierne over for oplysninger af faktisk karakter som er egnet  

 til at påføre nogen økonomisk eller anden skade af betydning, og som er  

 blevet  

 bragt i et massemedie, således tages til følge medmindre oplysningernes  

 rigtighed  

 er utvivlsom.
Anmodning om genmæle skal fremsendes skriftligt til redaktøren  

 senest 4 uger efter offentliggørelsen af de faktiske oplysninger der ønskes  

 imødegået (§ 36, stk. 3). Genmælets indhold skal i alt væsentligt være  

 begrænset til de nødvendige faktiske oplysninger, og indholdet må ikke være  

 retsstridigt (§ 38, stk. 1). Genmælet skal offentliggøres vederlagsfrit uden  

 unødig forsinkelse og skal bringes på en så fremtrædende måde som det efter  

 omstændighederne med rimelighed kan forlanges (§ 39, stk. 1).
 De har således efter  

 bestemmelserne i medieansvarsloven haft mulighed for at få berigtiget nogle  

 af  

 de oplysninger som fremgik af artiklen i (Y). Adgangen til genmæle  

 forudsætter  

 imidlertid at den der ønsker at imødegå oplysninger, tager initiativ hertil i  

 umiddelbar tilknytning til massemediets offentliggørelse af oplysningerne.
 På baggrund af  

 medieansvarslovens regler om genmæle er det min opfattelse at (X) Kommune ved  

 sin vurdering af Deres udsagn om at De var blevet fejlciteret, lovligt har  

 kunnet tage i betragtning at De forholdt Dem passiv umiddelbart efter  

 offentliggørelsen af artiklen i (Y). Ved bedømmelsen af om der var grundlag  

 for  

 at foretage en diskretionær afskedigelse, kunne kommunen desuden efter min  

 opfattelse bl.a. lægge vægt på en vurdering af Deres udsagn om at De var  

 blevet  

 fejlciteret.
 Det er endvidere min  

 opfattelse at det ved en vurdering af Deres udsagn om fejlcitering kunne  

 tages  

 i betragtning om De informerede kommunens ledelse umiddelbart efter  

 offentliggørelsen af artiklen i (Y). En nærmere stillingtagen hertil  

 forudsætter imidlertid at det kan afklares om en sådan information fandt  

 sted.
De har i brev af 30. august  

 1999 til mig anført at De  så snart De var blevet bekendt med artiklens  

 udformning i (Y)  orienterede den samlede ledergruppe i Børn- og  

 Unge-kontoret.
Jeg må forstå kommunens udtalelser til mig således at De ikke  

 foretog en sådan orientering.
Der fremgår ikke noget om dette forhold af  

 sagens  

 akter.
Deres påstand står således over for kommunens  

 påstand.
Ombudsmandsinstitutionen er ikke egnet til at afklare et  

 bevisspørgsmål som det foreliggende fordi ombudsmanden i almindelighed ikke  

 har  

 mulighed for at afhøre vidner, men behandler klager på et skriftligt  

 grundlag.
En  

 endelig konstatering af om De informerede ledelsen umiddelbart efter  

 offentliggørelsen af artiklen i (Y), vil derfor ikke kunne gennemføres inden  

 for rammerne af min undersøgelse.
4. Opfordring til at søge afsked og pålæg om tavshed over for medierne På baggrund af Dansk  

 Psykolog Forenings henvendelse af 22. december 1998 til (X) Kommune deltog De  

 den 6. januar 1999 sammen med Deres advokat i et møde med kommunens  

 kommunaldirektør,  

 socialdirektør og personalechef.
I Deres klage til mig har De anført at (X)  

 Kommune på mødet opfordrede Dem til selv at søge Deres afsked under  

 hensyntagen  

 til de personlige omkostninger en offentlig omtale kunne have for Dem.
De har  

 endvidere anført at kommunaldirektøren efter et møde i økonomiudvalget den  

 19.  

 januar 1999 pålagde Dem tavshed i forhold til medierne.
 (X) Kommune har i sin  

 udtalelse af 5. august 1999 til mig oplyst at De ikke på mødet den 6. januar  

 1999 blev opfordret til selv at søge Deres afsked, og at De heller ikke  

   

 hverken på mødet den 6. januar 1999 eller senere  blev pålagt  

 medietavshed.
Også på dette punkt står  

 Deres påstand således over for kommunens påstand.
Som anført ovenfor under  

 punkt 3 er ombudsmandsinstitutionen ikke egnet til at afklare et  

 bevisspørgsmål  

 som det foreliggende.
En endelig konstatering af om De blev opfordret til  

 selv  

 at søge Deres afsked, og om De blev pålagt at forholde Dem tavs i forhold til  

 medierne, vil derfor ikke kunne gennemføres inden for rammerne af min  

 undersøgelse.
Jeg foretager mig på den baggrund ikke noget i anledning af  

 Deres  

 klagepunkter vedrørende disse forhold.
5. Afskedigelsen (X) Kommune har som  

 begrundelse for afskedigelsen henvist til at kommunen ikke havde tillid til  

 Dem  

 i stillingen som ledende psykolog, og at man ikke anså det for muligt at  

 genetablere denne tillid.
Som nævnt forstår jeg det af kommunen anførte  

 således  

 at man ikke anså Dem for egnet til at varetage de arbejdsopgaver der fulgte  

 med  

 stillingen.
Det er som nævnt ovenfor min  

 opfattelse at kommunen i den forbindelse bl.a. kunne lægge vægt på Deres  

 udsagn  

 om at De var blevet fejlciteret, og i den forbindelse kunne tillægge det  

 betydning at De ikke efter offentliggørelsen af artiklen i (Y) tog skridt til  

 at berigtige de udtalelser som De var blevet tillagt i artiklen.
Derimod er  

 der  

 ikke grundlag for at antage at De havde pligt til at forudse hvilke  

 reaktioner  

 Deres udtalelser ville afstedkomme, og i konsekvens heraf at De havde pligt  

 til  

 ikke at fremsætte udtalelserne.
En sådan pligt kan kun antages at foreligge  

 hvis udtalelserne var en krænkelse af Deres tjenesteforpligtelser.
Som nævnt  

 har (X) Kommune ikke gjort gældende at De har overtrådt Deres  

 tjenesteforpligtelser.
 Som anført ovenfor under  

 punkt 2 er forvaltningsmyndighederne i forbindelse med afgørelser om  

 anvendelse  

 af negative ledelsesbeføjelser undergivet de almindelige forvaltningsretlige  

 grundsætninger for udøvelse af administrativt skøn, herunder kravet om  

 proportionalitet.
Det følger af den  

 almindelige forvaltningsretlige grundsætning om proportionalitet at der ikke  

 må  

 anvendes mere indgribende foranstaltninger hvis mindre indgribende  

 foranstaltninger er tilstrækkelige, og at der i det hele taget skal være et  

 rimeligt forhold mellem mål og middel, jf.
Jørgen Mathiassen,  

 Forvaltningspersonellet, 2. udgave (2000), s. 160f, og Kaj Larsen mfl.,  

 Forvaltningsret (1994), s. 172.
Det fremgår af sagen at (X)  

 Kommune efter henvendelsen fra Dansk Psykolog Forening den 22. december 1998  

 søgte at afslutte sagen ved at tildele Dem en tjenstlig advarsel.
Kommunen  

 nåede imidlertid aldrig at træffe endelig afgørelse om tildeling af en  

 tjenstlig advarsel fordi der kom nye oplysninger frem i sagen da (Ø) den ( )  

 1999 bragte en artikel hvoraf det fremgik at De i 1986 havde været med til at  

 udgive bogen ( ) og ifølge artiklen allerede på det tidspunkt havde gjort Dem  

 til talsmand for incestlignende forhold mellem forældre og børn.
På den  

 baggrund anså (X) Kommune sig for nødsaget til at indlede en  

 afskedigelsesprocedure.
 Det fremgår endvidere af (X)  

 Kommunes brev af 5. august 1999 til mig at kommunen ikke fandt det muligt at  

 omplacere Dem til andre psykologopgaver i stedet for at afskedige Dem idet  

 kommunen  

 alene har psykologer ansat i Børn- og Unge-kontoret og mistilliden til Dem  

 efter kommunens opfattelse også ville gøre sig gældende hvis De blev  

 omplaceret  

 til en psykologstilling uden ledelsesansvar fordi De i så fald skulle  

 varetage  

 konkrete sagsbehandlingsopgaver.
 (X) Kommune har således i  

 overensstemmelse med den forvaltningsretlige grundsætning om proportionalitet  

 overvejet at anvende mindre indgribende ledelsesbeføjelser end afskedigelse.
Som anført ovenfor under  

 punkt 2 har proportionalitetsprincippet imidlertid også betydning for  

 grundlaget for kommunens afgørelse.
Der må således efter min opfattelse  

 stilles  

 krav om et særlig sikkert bevismæssigt grundlag før eventuelle  

 følgevirkninger  

 af lovlige ytringer kan begrunde anvendelse af negative ledelsesbeføjelser i  

 form af afskedigelse.
På mødet den 6. januar 1999  

 gjorde De over for (X) Kommune gældende at De var blevet fejlciteret af (Y).  

 Kommunen rettede herefter henvendelse til (Y) med henblik på få klarlagt hvad  

 De havde udtalt til bladet.
I brev af 5. august 1999 til mig har (X) Kommune  

 oplyst at kommunens repræsentanter efter aflytningen af båndoptagelserne  

 måtte  

 konstatere at Deres udtalelser svarede til indholdet af den trykte artikel,  

 og  

 at Deres argument om fejlcitering således var urigtigt.
Det fremgår af sagen at det  

 ikke var muligt for kommunen at foretage bevissikring i form af en kopi af  

 båndoptagelserne idet (Y) modsatte sig en udlevering af båndoptagelserne,  

 ligesom bladet modsatte sig at aflytningen fandt sted hos (X) Kommune.
Det  

 var  

 endvidere kun muligt for kommunens repræsentanter at høre 45 minutter af det  

 samlede interview idet den resterende del af interviewet var blevet  

 overspillet.  

 Kommunen har ingen indflydelse haft på disse forhold.
I brev af 11. januar  

 2000  

 har (X) Kommune over for mig oplyst at kommunens repræsentanter ikke tog  

 notater i forbindelse med båndaflytningen.
§ 6 i offentlighedsloven  

 (lov nr. 572 af 19. december 1985 om offentlighed i forvaltningen som senest  

 ændret ved lov nr. 429 af 31. maj 2000) omhandler offentlige myndigheders  

 notatpligt.
Bestemmelsen har følgende ordlyd:
  

  

 § 6.  

  

 I sager, hvor der vil blive truffet afgørelse af en  

 forvaltningsmyndighed, skal en myndighed, der mundtligt modtager oplysninger  

 vedrørende en sags faktiske omstændigheder, der er af betydning for sagens  

 afgørelse, eller som på anden måde er bekendt med sådanne oplysninger, gøre  

 notat om indholdet af oplysningerne.
Det gælder dog ikke, såfremt  

 oplysningerne  

 i øvrigt fremgår af sagens dokumenter. Jeg har i en tidligere sag  

 (Folketingets Ombudsmands beretning for 1989, s. 138*) udtalt at bestemmelsen  

 må anses som udslag af en almindelig retsgrundsætning om at offentlige  

 myndigheder har pligt til at gøre notat om alle væsentlige ekspeditioner i en  

 sag.
Denne pligt er normalt en forudsætning for en effektiv kontrol med om  

 myndighederne har handlet korrekt.
Pligten har således bevismæssig betydning.  

 Der er ikke i sagen oplysninger om at (X) Kommune var forhindret i at  

 udarbejde  

 notater i forbindelse med aflytningen af båndoptagelserne.
(X) Kommune modtog den 20.  

 januar 1999 kopi af en pressemeddelelse som (Y)s redaktør udsendte  

 samme dag,  

 hvoraf det fremgik at De ikke var blevet fejlciteret, og at kommunens  

 repræsentanter  

 efter aflytning af båndoptagelserne af interviewet med Dem over for (Y) havde  

 givet udtryk for at der ikke var tvivl om at citaterne i artiklen svarede til  

 Deres udtalelser.
Jeg må imidlertid lægge til grund at kommunen på det  

 tidspunkt hvor den traf afgørelse om Deres afskedigelse  tre måneder  

 efter  

 aflytning af båndoptagelserne  ikke var i besiddelse af dokumentation  

 for sine  

 repræsentanters opfattelse af at Deres udtalelser svarede til indholdet af  

 den  

 trykte artikel.
I betragtning af at De havde bestridt at Deres udtalelser  

 svarede til indholdet af den trykte artikel, og at kommunen tillagde dette  

 spørgsmål afgørende betydning, anser jeg dette forhold for kritisabelt.
Det fremgår af (X) Kommunes  

 udtalelse af 5. august 1999 til mig at kommunalpolitikerne i forbindelse med  

 debatten i lokalsamfundet modtog et væld af henvendelser fra borgerne som  

 næsten undtagelsesfrit udtrykte afsky over for Deres udtalelser og  

 bestyrtelse  

 over at De kunne bestride stillingen som ledende psykolog.
På den baggrund  

 konkluderede kommunen at borgerne følte sig utrygge ved Deres behandling af  

 psykologfaglige spørgsmål i sager om seksuelt misbrug af børn, og at der ikke  

 længere eksisterede den fornødne tillid mellem borgerne og Dem.
I brev af 11.  

 januar  

 2000 har (X) Kommune oplyst at det ikke havde været muligt for kommunen at  

 notere samtlige reaktioner som kommunens ansatte var blevet mødt med, men at  

 kommunen var i besiddelse af læserbreve, e-mail og breve fra navngivne  

 personer  

 som havde udtrykt bestyrtelse over Deres udtalelser.
På min anmodning sendte  

 (X) Kommune mig kopi af de omhandlede læserbreve, e-mail og breve.
 Det fremsendte materiale  

 indeholder følgende: Et læserbrev fra en borger bosiddende i Ikast, et  

 læserbrev fra en borger bosiddende i København, en e-mail fra en journalist  

 ved  

 Aalborg Stiftstidende, et brev fra en borger bosiddende i Hundslund, notat om  

 en telefonisk henvendelse fra en person der har arbejdet med sager om  

 seksuelt  

 misbrugte børn i Fakse Kommune, en e-mail fra en navngiven borger som ikke  

 har  

 oplyst sin adresse, to anonyme e-mails, et brev fra en tidligere studerende  

 som  

 var blevet undervist af Dem, og endelig et anonymt brev.
Jeg har i en tidligere sag  

 (Folketingets Ombudsmands beretning for 1996, s. 105-107*) udtalt at anonyme  

 oplysninger eller oplysninger der af andre grunde ikke kan undersøges af  

 myndigheden eller den ansatte, ikke kan indgå i grundlaget for en indgribende  

 personaleretlig reaktion over for en offentlig ansat.
De anonyme henvendelser  

 som (X) Kommune modtog vedrørende Deres udtalelser, kan således ikke udgøre  

 en  

 del af det bevismæssige grundlag for kommunens afskedigelse af Dem.
I den foreliggende sag kan  

 henvendelser fra borgere bosiddende uden for (X) Kommune efter min opfattelse  

 ikke indgå i grundlaget for kommunens afskedigelse af Dem med samme vægt som  

 henvendelser  

 fra borgere i kommunen idet Deres opgave som kommunalt ansat psykolog var at  

 betjene kommunens borgere.
Reaktioner fra borgere i andre kommuner har ikke  

  i  

 hvert fald ikke umiddelbart  haft betydning for Deres mulighed for at  

 udføre  

 Deres arbejdsopgaver.
Der måtte i denne  

 forbindelse antagelig lægges særligt vægt på om tillidsforholdet mellem Dem  

 og  

 forældrene til de børn som Børn- og Unge-kontorets arbejde rettede sig mod,  

 måtte anses for brudt.
Det fremgår imidlertid ikke af det foreliggende  

 materiale i sagen at kommunen har modtaget henvendelser fra forældre i  

 kommunen  

 der har udtrykt bekymring over eller mistillid til Deres virke som psykolog i  

 forvaltningen; der er heller ikke oplysninger om sådanne henvendelser fra  

 andre  

 borgere i kommunen.
Det af kommunen oplyste om at kommunalpolitikerne havde  

 modtaget et væld af henvendelser fra kommunens borgere om sagen, er således  

 ikke dokumenteret.
Det bemærkes i den forbindelse at hvis kommunen havde  

 modtaget sådanne henvendelser og ville lægge vægt herpå i forbindelse med  

 afgørelsen om at afskedige Dem, var man forpligtet til at foretage notat om  

 henvendelserne, jf. offentlighedslovens § 6.
På baggrund af ovenstående  

 er det min opfattelse at der ikke eksisterer nogen dokumentation for (X)  

 Kommunes udsagn om at kommunens borgere følte sig utrygge ved Deres  

 behandling  

 af sager om seksuelt misbrug af børn og ikke længere havde tillid til Dem.
Da  

 der er tale om en central del af grundlaget for at afskedige Dem, anser jeg  

 dette forhold for meget kritisabelt.
6. Partshøring Ved brev af 9. april 1999  

 meddelte (X) Kommune Dem at kommunen påtænkte at afskedige Dem.
Under  

 henvisning til forvaltningslovens § 19 oplyste kommunen at De havde adgang  

 til  

 at udtale Dem inden der blev truffet afgørelse i sagen, og gav Dem en frist  

 til  

 den 26. april 1999.
 Forvaltningslovens § 19,  

 stk. 1, har følgende indhold:
  

  

 § 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten  

 bekendt med oplysningerne og givet denne lejlighed til at fremkomme med en  

 udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.  

 Myndigheden  

 kan fastsætte en frist for afgivelsen af den nævnte udtalelse. I rets- og  

 ombudsmandspraksis er det antaget at bestemmelsen i § 19 suppleres med en  

 ulovbestemt  

 regel om partshøring i sager om uansøgt afsked, jf.
Kaj Larsen og Jon  

 Andersen  

 mfl., Forvaltningsret (1994), s. 164 og 347ff, samt Jon Andersen og Elizabeth  

 Bøggild Nielsen, Ugeskrift for Retsvæsen, afd.
B, s. 29-31, og den dér  

 anførte  

 teori og praksis.
Jeg henviser desuden til Højesterets dom af 12. maj 1999 i  

 Ugeskrift for Retsvæsen, 1999, s. 1337. I denne dom tiltrådte Højesteret  

 Østre  

 Landsrets vurdering i dom af 6. februar 1998 hvorefter Samsø Kommune havde  

 tilsidesat de forvaltningsretlige krav til bl.a. høring forud for afgørelsen  

 om  

 at afskedige en ledende hjemmesygeplejerske. Østre Landsret havde i sin dom  

 anført følgende:
 ...
Det må endvidere lægges til  

 grund, at der hverken forud for eller i forbindelse med økonomiudvalgets  

 behandling af afskedigelsesspørgsmålet blev givet sagsøgeren nogen  

 redegørelse  

 for de faktiske omstændigheder, og den sagsøgte kommunes vurdering af disse  

 og  

 retlige kvalifikation heraf.
Den af den sagsøgte kommune i skrivelse af 6.  

 september 1994 meddelte tilkendegivelse opfylder således ikke de i  

 forvaltningslovens § 19 stillede krav og den en offentlig myndighed i øvrigt  

 påhvilende pligt til høring af en ansat, inden der træffes en så vidtrækkende  

 afgørelse om uansøgt afsked.
... Efter denne regel bør der i  

 sager om uansøgt afsked på grund af påstået uegnethed, påståede  

 samarbejdsvanskeligheder  

 mv. inden afskedigelse sker, i almindelighed gives den ansatte en redegørelse  

   

 der efter omstændighederne bør være skriftlig  for grundlaget for den  

 påtænkte afskedigelse.
Der sigtes hermed til en redegørelse der angiver de  

 forhold fra den pågældendes side der lægges vægt på, og som  for så  

 vidt der  

 foreligger bevismæssige spørgsmål  angiver det bevismæssige grundlag  

 for at de  

 pågældende forhold antages at foreligge.
Endvidere bør der gives den  

 pågældende  

 lejlighed til derefter at fremkomme med en udtalelse der kan indgå i  

 grundlaget  

 for afskedigelsesmyndighedens endelige stillingtagen.
I brevet af 9. april 1999  

 angav (X) Kommune grundlaget for den påtænkte afskedigelse.
Det blev således  

 anført at De efter kommunens opfattelse ikke længere var værdig til den  

 agtelse  

 og tillid som var nødvendig i forhold til stillingen som ledende psykolog, og  

 at kommunen ikke fandt det muligt at genetablere den fornødne tillid.  

 Kommunen  

 redegjorde endvidere for hvilke forhold kommunen havde lagt vægt på.
Det blev  

 i  

 den forbindelse anført at Deres udtalelser og artikler om børns seksuelle  

 forhold til voksne samt den negative drejning som debatten og pressedækningen  

 havde taget i forhold til Deres person, set i sammenhæng med den almindelige  

 offentlige mening på området fandtes uforenelig med Deres varetagelse af  

 stillingen som ledende psykolog.
Herudover blev det anført at presseomtalens  

 omfang og karakter efter kommunens opfattelse umuliggjorde Deres muligheder  

 for  

 at varetage Deres arbejde på en rimelig og tillidsfuld måde idet De   

 uden at  

 dementere Deres udtalelser  havde bragt Dem i en situation der havde  

 skabt  

 mistillid til Deres personlige holdningers forenelighed med forvaltningen af  

 sager om misbrug af børn.
(X) Kommune har i sit brev  

 af 5. august 1999 til mig udtalt at kommunens manglende tillid til Dem i  

 stillingen som ledende psykolog bundede i flere forhold, og kommunen har i  

 brevet opregnet disse forhold.
Det fremgår heraf at kommunen bl.a. på  

 baggrund  

 af aflytningen af båndoptagelserne fra (Y)s interview med Dem og på  

 baggrund  

 af en gennemgang af det materiale som (Ø) havde gjort kommunen opmærksom på,  

 havde konkluderet at Deres udtalelser om pædofili, som de blev publiceret i  

 (Y), måtte anses for at være udtryk for Deres reelle holdninger til emnet.  

 (X)  

 Kommune har herved foretaget en bevisvurdering, og en sådan vurdering skal  

 efter reglen om udvidet partshøring medtages i redegørelsen for grundlaget  

 for  

 den påtænkte afskedigelse.
Dette er ikke sket ved (X) Kommunes partshøring af  

 Dem i brevet af 9. april 1999.
I brevet af 9. april 1999  

 anførte kommunen at De havde bragt Dem i en situation der havde skabt  

 mistillid  

 til Deres personlige holdningers forenelighed med forvaltning af sager om  

 misbrug af børn.
Af (X) Kommunes udtalelse af 5. august 1999 til mig fremgår  

 det at kommunalpolitikerne i forbindelse med debatten i lokalsamfundet modtog  

 et væld af henvendelser fra borgerne som næsten undtagelsesfrit udtrykte  

 afsky  

 over for Deres udtalelser og bestyrtelse over at De kunne bestride stillingen  

 som ledende psykolog.
På den baggrund udtalte kommunen at henvendelserne  

 klart  

 viste at borgerne følte sig utrygge ved Deres behandling af psykologfaglige  

 spørgsmål i sager om seksuelt misbrug af børn, og at der således ikke længere  

 eksisterede den fornødne tillid mellem borgerne og Dem. (X) Kommune har  

 herved  

 ligeledes foretaget en bevisvurdering som efter reglen om udvidet partshøring  

 burde have været medtaget i redegørelsen for grundlaget for den påtænkte  

 afskedigelse.
I slutningen af  

 partshøringsbrevet har (X) Kommune anvendt udtrykket at De ikke længere var  

 værdig til den agtelse og tillid som var nødvendig i forhold til  

 Deres  

 stilling.
Denne formulering synes at være taget fra § 10 i det kommunale  

 tjenestemandsregulativ og § 10 i tjenestemandsloven som begge angår  

 tjenestemandens pligter.
En forpligtelse svarende til den der er fastsat i  

 disse bestemmelser, antages at gælde på ulovbestemt grundlag for andre end  

 tjenestemandsansatte.
Overtrædelse af denne bestemmelse antages at udgøre en  

 tjenesteforseelse som kan begrunde at der tildeles den ansatte en disciplinær  

 straf, herunder disciplinær afsked, jf.
Kaj Larsen mfl., Forvaltningsret  

 (1994), s. 172, og Jørgen Mathiassen, Forvaltningspersonellet, 2. udgave  

 (2000), s. 93ff.
Hele (X) Kommunes øvrige begrundelse for den påtænkte  

 afskedigelse tyder imidlertid på at der var tale om en diskretionær  

 afskedigelse.
Kommunens udtalelser over for mig om at der var tale om en  

 skønsmæssig  

 afskedigelse, og at man havde overvejet at foretage en omplacering af Dem,  

 men  

 ikke anset det for muligt, peger i samme retning.
Efter min opfattelse bør  

 det  

 af en partshøring klart fremgår om den påtænkte afskedigelse er en  

 disciplinær  

 eller diskretionær afskedigelse.
Sammenfattende er det min  

 opfattelse at (X) Kommunes partshøring af Dem ved brevet af 9. april 1999  

 ikke  

 opfylder de krav der følger af reglen om udvidet partshøring idet kommunens  

 redegørelse for hvilke forhold der er lagt vægt på, ikke indeholder en  

 tilstrækkelig  

 angivelse af det bevismæssige grundlag, og idet kommunen har anvendt  

 formuleringer der kan give anledning til tvivl om hvorvidt den påtænkte  

 afskedigelse er en disciplinær eller diskretionær afskedigelse.
Dette finder  

 jeg kritisabelt.
7. Afgørelsens meddelelse De har i Deres klage til mig  

 anført at De modtog (X) Kommunes brev om afskedigelse med posten den 14. maj  

 1999, men at De dagen forinden havde kunnet læse om Deres afskedigelse i ( ),  

 og at en journalist allerede den 12. maj 1999 havde lagt en besked på Deres  

 telefonsvarer med forespørgsel om De havde kommentarer til afskedigelsen.
(X) Kommune har ikke  

 kommenteret dette spørgsmål, men kommunen har over for en af mine  

 medarbejdere  

 oplyst at afgørelsen om at afskedige Dem ikke blev truffet på et møde i  

 byrådet.
Jeg går på den baggrund ud fra at oplysningen som pressen fik om  

 Deres  

 afskedigelse, stammer fra kommunen.
 Jeg har i en tidligere sag  

 (Folketingets Ombudsmands beretning for 1995, s. 199*) udtalt at det er bedst  

 stemmende med god forvaltningsskik at gøre en part bekendt med en afgørelse  

 før  

 offentligheden bliver orienteret om den.
 Det er min opfattelse at (X)  

 Kommune burde have undladt at orientere pressen om Deres afskedigelse før  

 kommunen var sikker på at De havde modtaget kommunens brev af 12. maj 1999.
8. Konklusion Først og fremmest finder jeg  

 det meget kritisabelt at der ikke eksisterer nogen dokumentation for (X)  

 Kommunes udsagn om at kommunens borgere følte sig utrygge ved Deres  

 behandling  

 af sager om seksuelt misbrug af børn og ikke længere havde tillid til Dem.  

 Kommunen har således med sit udsagn om at have modtaget et væld af  

 henvendelser  

 der udtrykte afsky over for Deres udtalelser, fremsat en påstand uden  

 dokumentation.
 Jeg anser det endvidere for  

 kritisabelt at (X) Kommune på det tidspunkt hvor den traf afgørelse om Deres  

 afskedigelse  tre måneder efter kommunens repræsentanters aflytning af  

 båndoptagelserne  ikke var i besiddelse af dokumentation for sine  

 repræsentanters opfattelse af at Deres udtalelser svarede til indholdet af  

 den  

 trykte artikel i (Y).
 Jeg finder det desuden  

 kritisabelt at (X) Kommunes partshøring af Dem ved brevet af 9. april 1999  

 ikke  

 opfylder de krav der følger af reglen om udvidet partshøring.
Endelig er det min  

 opfattelse at (X) Kommune burde have undladt at orientere pressen om Deres  

 afskedigelse før kommunen var sikker på at De havde modtaget kommunens brev  

 af  

 12. maj 1999. NOTER: (*) FOB 1987, s. 237,  

 FOB 1999, s. 524, FOB 1986, s. 93,  

 FOB 1989, s. 138,  

 FOB 1996, s. 105, og  

 FOB 1995, s. 199.
