Landsskatteretskendelse vedr.
Afskrivning  kørerampe   

 bygning eller driftsmiddel Klagen vedrører spørgsmålet, om en kørerampe,  

 inklusiv fundament, til færge skal afskrives som en bygning eller som et  

 driftsmiddel.
Landsskatterettens afgørelse Selskabet har afskrevet en  

 kørerampe som et driftsmiddel.
 SKAT har godkendt kørerampen  

 afskrevet som en bygning - med 5% af 895.929 kr.
 Landsskatteretten godkender,  

 at kørerampen, inklusiv fundament, kan afskrives som et driftsmiddel jf.  

 afskrivningslovens § 5.
Sagens oplysninger Selskabet har afholdt  

 udgifter til ombygning og tilpasning af en kørerampe til 4. dæk på færgen B.  

 Udgifterne androg i alt 895.929 kr.
 Kørerampen er en fritliggende  

 stålkonstruktion, opsat på lejet grund, hvis fundament er støbt fast i beton.  

 Rampen kan, efter det oplyste, flyttes/ændres såfremt dette måtte være  

 nødvendigt.
Skattemæssigt er udgifterne  

 til ombygning og tilpasning aktiveret som et driftsmiddel og ført som tilgang  

 på driftsmiddelsaldoen.
Regnskabsmæssigt har selskabet aktiveret udgifterne  

 som  

 tilgang på bygninger.
 Landsskatteretten har, i  

 forbindelse med sagens behandling i Landsskatteretten, været i besiddelse af  

 billedmateriale af kørerampen.
SKATs afgørelse SKAT har anset  

 ombygningsudgifterne til kørerampen for at vedrøre ombygning/forbedring af  

 bygning  

 og godkendt afskrivning med 5% jf. afskrivningslovens § 17.
 SKAT har ved afgørelsen bl.a.  

 lagt vægt på eksempler på bygningsbestanddele jf. ligningsvejledningen afsnit  

 E.C.4.2.
Selskabets påstand og argumenter Der er fremsat påstand om, at  

 kørerampen, inklusiv fundament, kan afskrives som løsøre.
 Der er i denne forbindelse  

 henvist til Skattepolitisk Oversigt 1978, 70.
 Det er anført, at da rampen ikke på nogen måde er mur- og nagelfast med en  

 bygning, og idet rampen er opstillet på lejet grund og til brug for A  

 A/S  

 virksomhed, skal kørerampen skattemæssigt behandles som løsøre.
 Det er tillige anført, at SKAT  

 bl.a. har sammenlignet kørerampen med de gangbroer/tuber, der fysisk er  

 hæftet  

 på terminalbygningen (formentlig Cs terminalbygning). Til forskel, fra  

 de i  

 den aktuelle sag omhandlede køreramper, er disse gangbroer/tuber sammenbygget  

 med bygninger, hvorfor den skattemæssige behandling af gangbroer/tuber ikke  

 kan  

 anvendes analogt på kørerampen.
Landsskatterettens bemærkninger og begrundelse Afskrivning på driftsmidler  

 kan højst udgøre 25 pct. af den afskrivningsberettigede saldoværdi efter  

 afskrivningslovens § 5, stk. 2. Dette fremgår af afskrivningslovens § 5, stk.  

 3.
Afskrivning på bygninger,  

 efter afskrivningslovens § 14, kan fra og med anskaffelsesåret foretages med  

 indtil 5 pct. årligt af anskaffelsessummen.
Dette fremgår af  

 afskrivningslovens  

 § 17, stk. 1.
 Landsskatteretten lægger til  

 grund, at den omhandlede kørerampe er en fritliggende stålkonstruktion, hvis  

 fundament er støbt fast i beton, og opsat/beliggende på lejet grund.
 Det er herefter  

 Landsskatterettens opfattelse, at kørerampen, inklusiv fundament, kan  

 afskrives  

 som et driftsmiddel jf. afskrivningslovens § 5. Landsskatteretten har herved  

 bl.a. lagt vægt på, at kørerampen, efter Landsskatterettens opfattelse, ikke  

 er  

 fast ejendom i vurderingslovens forstand, samt at kørerampen, inklusiv  

 fundament, er opsat/beliggende på lejet grund.
 Landsskatteretten giver  

 således selskabet fuldt medhold.
 Landsskatteretten har alene  

 taget stilling til det påklagede.
