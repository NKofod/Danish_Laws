Betænkning afgivet af Sundhedsudvalget  

 den 17. maj 2001 Betænkning over Forslag til lov om forbud mod tobaksreklame  

 m.v.
[af sundhedsministeren (Sonja Mikkelsen)] Venstres medlemmer af udvalget har stillet 1  

 ændringsforslag til lovforslaget.
2. Udvalgsarbejdet Lovforslaget blev fremsat den 13. december 2000 og var til  

 1. behandling den 18. januar 2001. Lovforslaget blev efter 1. behandling  

 henvist til behandling i Sundhedsudvalget.
Møder Udvalget har behandlet lovforslaget i 5 møder.
Høring Et udkast til lovforslag har forud for fremsættelsen  

 været sendt i høring.
Den 10. januar 2001 sendte  

 sundhedsministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Danske Dagblades Forening, Europa-Konsulenterne, Handelskammeret, House of Oliver Twist, Nærbutikkernes Landsforening, Philip Morris ApS og Tobaksindustrien.
 Sundhedsministeren har over for udvalget kommenteret de  

 skriftlige henvendelser.
Deputationer Endvidere har Europa-Konsulenterne og Tobaksindustrien  

 mundtligt over for udvalget redegjort for deres holdning til lovforslaget.
Samråd Udvalget har stillet et spørgsmål til  

 sundhedsministeren til mundtlig besvarelse.
I forlængelse af  

 samrådet har sundhedsministeren nærmere redegjort for  

 rækkevidden af bestemmelsen i lovforslagets § 4 om forbud mod  

 sponsorering, jf. punkt 3.
Spørgsmål Udvalget har stillet 52 spørgsmål til  

 sundhedsministeren til skriftlig besvarelse, som denne har besvaret. 9 af  

 udvalgets spørgsmål og sundhedsministerens svar herpå er  

 optrykt som bilag 2 til betænkningen.
3. Sundhedsministerens udtalelse om sponsorering Formålet med bestemmelsen er at undgå, at  

 midler fra tobaksindustrien anvendes på en sådan måde, at  

 det kan medvirke til at fremme afsætningen af tobaksvarer.
Det betyder  

 omvendt, at hvis formålet er at fremme kulturelle eller andre  

 samfundsnyttige formål, vil tobaksindustrien ikke være  

 afskåret fra at anvende midler hertil.
 Af bemærkningerne til den pågældende  

 bestemmelse i lovforslaget fremgår det ligeledes, at det vil være  

 en forudsætning, at tobaksfirmaerne, deres logoer m.v. og deres  

 produkter i forbindelse med en aktivitet, et arrangement eller lignende ikke  

 nævnes på en sådan måde, at det kan medvirke til at  

 fremme afsætningen af tobaksvarer.
Forbudet mod sponsorering har imidlertid givet anledning  

 til usikkerhed, hvilket både Sundhedsudvalget og jeg har modtaget  

 henvendelser om, hvilket resulterede i mit brev af 16. maj til  

 Sundhedsudvalget.
I brevet præciserer jeg, at forbudet mod sponsorering  

 retter sig mod tobaksfirmaer og -virksomheder, hvis firmanavn indeholder  

 navnet på en tobaksvare.
Som eksempel herpå har jeg nævnt  

 House of Prince.
I dette eksempel er der efter min opfattelse helt klart tale  

 om en reklame for cigaretmærket Prince, hvilket jo netop er det, som  

 lovforslaget retter sig mod, nemlig reklame for og sponsorering til fordel  

 for tobaksvarer.
I mit brev af 16. maj 2001 har jeg samtidig  

 præciseret, at det omvendt vil være tilladt i forbindelse med  

 sponsorering af et arrangement eller lignende at nævne et firmanavn,  

 hvis der heri ikke indgår navnet på en tobaksvare.
Eksemplet, jeg  

 nævnte i den forbindelse, var Skandinavisk Tobakskompagni, idet der  

 heri ikke indgår navnet på en tobaksvare.
Det kan naturligvis  

 ikke helt udelukkes, at det kan fremme salget af f.eks.
Skandinavisk  

 Tobakskompagnis produkter, at virksomheden sponsorerer forskellige  

 arrangementer m.v., men effekten må i så fald nærme sig det  

 ubetydelige.
Ovennævnte præcisering gælder kun navne.  

 Det vil således være forbudt for et tobaksfirma eller en  

 tobaksproducent at anvende logo, tegn m.v. i forbindelse med sponsorering.
I  

 modsat fald ville det kunne give anledning til omgåelser, hvis et givet  

 firma-logo i sin layout, farve m.v. ligner et logo for et tobaksmærke  

 så meget, at firma-logoet i realiteten samtidig er en reklame for et  

 cigaretmærke.
 For fuldstændighedens skyld vil jeg samtidig  

 gøre opmærksom på, at en fond eller lignende, hvis formue  

 udelukkende eller for størstedelens vedkommende kan henføres  

 til helt eller delvist ejerskab af et tobaksfirma, ikke er omfattet af  

 sponsoreringsforbudet, medmindre der i navnet på fonden indgår  

 navnet på en tobaksvare.
Ovenstående præciseringer er foretaget i  

 samarbejde med kulturministeren.
Meningen er at tilgodese tobaksindustriens  

 ønsker om støtte kulturelle eller andre samfundsnyttige  

 formål, samtidig med at det tilgodeser hensynet til modtagerne af  

 sponsormidlerne.
4. Indstillinger og politiske bemærkninger Et mindretal i udvalget (S, SF, RV og EL)  

 indstiller lovforslaget til vedtagelse uændret.
 Et andet mindretal i udvalget (V, KF og DF)  

 indstiller lovforslaget til forkastelse ved 3. behandling, men vil  

 stemme for det stillede ændringsforslag.
Venstres og Det Konservative Folkepartis medlemmer af  

 udvalget medgiver, at der er alt for mange rygere i Danmark, og at man fra  

 politisk hold skal forsøge at nedbringe antallet af rygere.
Venstre og  

 Det Konservative Folkeparti mener dog ikke, at et forbud mod tobaksreklamer  

 er en farbar vej.
 Venstre og Det Konservative Folkeparti kan ikke  

 støtte lovforslaget, idet Venstre og Det Konservative Folkeparti har  

 noteret sig, at lovforslaget ikke på nogen måde sigter mod at  

 nedsætte tobakssalget, hvilket fremgår af, at sundhedsministeren  

 ikke har villet indregne noget indtægtstab for det offentlige, jf.  

 sundhedsministerens svar på spørgsmål 45. Loven vil heller  

 ikke være et effektivt middel på det forebyggende plan inden for  

 sundhedssektoren, idet sundhedsministeren oplyser, at til trods for, at Norge  

 siden 1. juli 1975 har haft forbud mod tobaksreklame, er andelen af daglige  

 rygere i Norge i 1999 på 32 pct., mens andelen af daglige rygere i  

 Danmark i 2000 var på 30 pct., jf. sundhedsministerens svar på  

 spørgsmål 6.
 Loven vil alene ramme den helt lovlige produktion af  

 tobak, der finder sted i Danmark, hvilket Venstre og Det Konservative  

 Folkeparti finder ganske uhørt i et demokratisk retssamfund, idet  

 ingen andre lovligt producerede varer har fået pålagt tilsvarende  

 reklamemæssige restriktioner, jf. sundhedsministerens svar på  

 spørgsmål 3.
Loven vil derfor efterlade en dansk tobaksindustri uden  

 muligheder for bl.a. at reklamere for eventuelle mindre sundhedsskadelige  

 produkter, men samtidig kan der i Danmark fortsat uhindret sælges  

 udenlandske magasiner og dagblade med reklamer for udenlandske tobaksvarer,  

 der også i dag sælges i Danmark.
Venstre og Det Konservative  

 Folkeparti står derfor uforstående over for og kan ikke  

 støtte den konkurrenceforvridning for dansk industri, lovforslaget  

 lægger op til, jf. sundhedsministerens svar på  

 spørgsmål 47.
Loven går endda så vidt som til at  

 fastsætte bestemmelser om forbud mod reklame på privat  

 område uden offentlig adgang, det vil sige enhver borgers private stue,  

 hvor det offentlige nu får hjemmel til at kontrollere borgerens  

 adfærd.
I et svar til dansk tobaksindustri oplyses det klart, at f.eks.  

»homeparties« i det  

 private hjem vil være omfattet af forbudet, uden hensyn til at netop  

»homeparties« er  

 borgerens inviterede private venner og familie.
Og beviset, der vil skulle  

 foreligge ved overtrædelse af loven i borgerens private hjem, vil alene  

 kunne føres ved hjælp af angiveri fra andre borgere.
Dette  

 finder Venstre og Det Konservative Folkeparti helt grotesk i et retssamfund,  

 at man i den grad via denne lov vil tilsidesætte grundlovens § 72, der  

 helt klart er en beskyttelse af borgerens private hjem mod offentlig  

 kontrolvirksomhed, jf. sundhedsministerens svar på  

 spørgsmål 43.
Derimod undrer det Venstre og Det Konservative Folkeparti,  

 at regeringen indtil nu selv kun har sat en meget ringe indsats i værk  

 på tobaksområdet, jf. sundhedsministerens svar på  

 spørgsmål 24, set i forhold til indsatsen for  

 alkoholafvænning, der årligt modtager offentlig støtte  

 på ca. 125-150 mio. kr. og indsatsen for narkotikaafvænning, der  

 årligt modtager offentlig støtte på ca. 650 mio. kr.,  

 hvorimod tobaksafvænning kun modtager en årlig offentlig  

 støtte på 25-50 mio. kr.
Venstre og Det Konservative Folkeparti  

 er derfor overbevist om, at såfremt regeringen reelt ønsker en  

 holdbar tobaksafvænning, må vejen være, at der som minimum  

 afsættes samme beløb som på alkoholområdet og med de  

 samme muligheder for afvænning, som der i dag eksisterer på dette  

 område.
 Dansk Folkepartis medlem af udvalget stemmer imod  

 lovforslaget, selv om det er partiets overordnede opfattelse, at der skal  

 gøres en indsats for at højne folkesundheden i Danmark,  

 herunder forebyggelse af sygdomme, der skyldes rygning.
 Dansk Folkeparti mener derfor også, at der så  

 vidt muligt skal foretages en langt mere aktiv handling for at mindske  

 tobaksforbruget i Danmark.
 På den baggrund har Dansk Folkeparti også  

 tidligere fremsat forslag om, at der skal kunne reklameres på tv for  

 lægemidler, som har en dokumenteret effekt på  

 rygeafvænning.
 Ligesom Dansk Folkeparti også ønsker, at der  

 på tobaksvarer bliver påført klare varedeklarationer for  

 at advare mod de skadelige virkninger, der er ved at ryge, samt oplyse om,  

 hvilke stoffer der er i tobaksvarer.
 Dansk Folkeparti mener også, at der skal være  

 rygeforbud i skoler, institutioner og lignende, fordi rygningens farlighed er  

 åbenbar og de sundhedsmæssige konsekvenser er store for de  

 passive rygere.
Baggrunden for, at Dansk Folkeparti ikke kan støtte  

 forslaget, er, at det er fuldt legalt at sælge og fremstille  

 tobaksvarer samt distribuere disse i Danmark, og så længe det er  

 det, mener Dansk Folkeparti, at det er forkert at forbyde at reklamere for  

 lovlige produkter.
Ydermere sker der med lovforslaget en  

 umyndiggørelse af befolkningen og en fratagelse af den enkelte borgers  

 frihed, som Dansk Folkeparti værner om.
 Desuden kan man jo så også drøfte, om  

 der kan være andre sundhedsskadelige ting, som man kan sætte  

 spørgsmålstegn ved, at det skal forbydes at reklamere for.
 Endelig ønsker Dansk Folkeparti lovens  

 ikrafttrædelsestidspunkt l. juli 2001 udskudt, således at  

 firmaerne kan indstille sig på anden markedsføring, samt at der  

 føres en massiv oplysningskampagne om rygningens skadelige virkninger  

 i folkeskolen, på uddannelsessteder og over for befolkningen som  

 helhed.
 Et tredje mindretal i udvalget (CD) indstiller  

 lovforslaget til vedtagelse og vil ved 2. behandling redegøre  

 for sin stilling til ændringsforslaget.
 Et fjerde mindretal i udvalget (KRF) indstiller  

 lovforslaget til vedtagelse med det stillede  

 ændringsforslag.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
5. Ændringsforslag med bemærkninger Ændringsforslag Af	et mindretal (V), tiltrådt af et mindretal (KF,  

 DF og KRF):
Til § 8 1) I stk. 1 ændres »1.  

 juli 2001« til: »1. januar 2002«.
[Ikrafttrædelsesdato] Bemærkninger Til nr. 1 Med ændringsforslaget udskydes  

 ikrafttrædelsestidspunktet til 1. januar 2002, således at der  

 bliver længere tid til at omstille sig til de nye regler.
Lone Møller (S) nfmd.  

  Hanne Andersen (S)  Dorte Bennedsen (S)  

  Anne-Marie Meldgaard (S)  Sandy Brinck (S)  

  Anni Svanholt (SF)  

 Yvonne Herløv Andersen (CD) fmd.  

  Inger Marie Bruun-Vierø (RV)  

  Frank Aaen (EL)  Jørgen Winther (V)  

  Ester Larsen (V)  Preben Rudiengaard (V)  

 Gyda Kongsted (V)  Henriette Kjær (KF)  

  Pia Christmas-Møller (KF)  Birthe Skaarup (DF)  

  Tove Videbæk (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 134 Bilagsnr.
Titel 1 Resumé af høringssvar samt høringssvar fra  

 sundhedsministeren 2 Henvendelse af 11/1-01 fra Tobaksindustrien 3 Henvendelse af 16/1-01 fra Handelskammeret 4 Spm. 1 om kommentar til henvendelse af 11/1-01 fra Tobaksindustrien, til  

 sundhedsministeren 5 Spm. 2 om kommentar til henvendelse af 16/1-01 fra Handelskammeret, til  

 sundhedsministeren 6 Spm. 3 om andre tilfælde af totalforbud i Danmark, til  

 sundhedsministeren Spm. 4 om totalforbud mod import, fremstilling, distribution, salg og brug  

 af tobak, til sundhedsministeren Spm. 5 om, hvor mange år der har været forbud mod reklamering  

 for tobak i Norge, til sundhedsministeren Spm. 6 om procentvis fordeling af voksne rygere i Norge i forhold til i  

 Danmark, til sundhedsministeren Spm. 7 om, hvilke undersøgelser der ligger til grund for  

 påstanden om, at børn og unge begynder at ryge på grund af  

 reklamer, til sundhedsministeren Spm. 8 om indregning af et indtægtstab for det offentlige, til  

 sundhedsministeren Spm. 9 om konsekvenser for erhvervslivet, til sundhedsministeren Spm. 10 om, hvordan salgssteder kan nå at skifte facader ud med i  

 forvejen stor efterspørgsel på håndværkere, til  

 sundhedsministeren Spm. 11 om eventuel lukning af f.eks.
Tobaksmuseet, til sundhedsministeren Spm. 12, om der med forslaget indføres forbud mod reklamering for  

 mindre skadelige produkter, til sundhedsministeren Spm. 13 om undersøgelse af hele markedet for navngivne produkter,  

 til sundhedsministeren Spm. 14 om demonstrering i private lokaler af tobakshandler, til  

 sundhedsministeren Spm. 15 om eventuel bødestraf til beværtninger, til  

 sundhedsministeren Spm. 16 om kontrol på landets beværtninger, til  

 sundhedsministeren Spm. 17 om reklamer for piber, pibetobak og cigarer, til  

 sundhedsministeren 7 Spm. 18 om, hvilke andre varer der har et helt eller delvist reklameforbud  

 i Danmark, til sundhedsministeren Spm. 19 om artikel i Forbrugerinformations nyhedsbrev, til  

 sundhedsministeren Spm. 20 om mulige fosterskader i forhold til cigaretforbrug kontra  

 alkoholforbrug, til sundhedsministeren Spm. 21 om analyse vedrørende middellevetid, til sundhedsministeren 8 Henvendelse af 22/1-01 fra Europa-Konsulenterne 9 Spm. 22 om kommentar til henvendelse af 22/1-01 fra Europa-Konsulenter,  

 til sundhedsministeren 10 Henvendelse af 23/1-01 fra Nærbutikkernes Landsforening 11 Spm. 23 om kommentar til henvendelse af 23/1-01 fra Nærbutikkernes  

 Landsforening, til sundhedsministeren 12 Køreplan for behandlingen af lovforslaget 13 Spm. 24 om offentlige udgifter til henholdsvis alkohol-, narko- og  

 rygeafvænningsområderne, til sundhedsministeren Spm. 25 om, hvorvidt forslaget indeholder konkurrenceforvridende elementer  

 i forhold til udenlandske tobaksindustrier, til sundhedsministeren Spm. 26 om samlet udspil fra EU, til sundhedsministeren 14 Spm. 27 om Europa-Kommissionens planer om et revideret direktiv om  

 tobaksreklame, til sundhedsministeren Spm. 28 om reklame for ikke-tobaksprodukter under et navn, der anvendes  

 for tobak, til sundhedsministeren Spm. 29 om udskydelse af forslagets ikrafttræden, til  

 sundhedsministeren Spm. 30 om betingelser for sponsorering af institutioner og  

 kulturarrangementer, til sundhedsministeren Spm. 31 om redegørelse for definition af specialbutikker, til  

 sundhedsministeren Spm. 32 om kommunikationsbegrænsninger mellem producenter og  

 detailhandelen, til sundhedsministeren Spm. 33 om forbud mod uddeling af vareprøver, til  

 sundhedsministeren 15 Materiale fra Europa-Konsulenterne udleveret ved deputation 31/1 2001 16 Spm. 34 om ændring af ikrafttrædelsestidspunktet, til  

 sundhedsministeren 17 Svar på spm. 1 om kommentar til henvendelse af 11/1-01 fra  

 Tobaksindustrien, fra sundhedsministeren 18 Henvendelse af 9/2-01 fra Tobaksindustrien 19 Spm. 35 om kommentar til henvendelse af 9/2-01 fra Tobaksindustrien, til  

 sundhedsministeren 20 Henvendelse af 27/2-01 fra Philip Morris ApS 21 Spm. 36 om kommentar til henvendelse af 27/2-01 fra Philip Morris ApS, til  

 sundhedsministeren 22 Spm. 37 om skatteindtægt, til sundhedsministeren Spm. 38 om tab i forbindelse med tobaksskatter, til sundhedsministeren Spm. 39 om de enkelte lovbestemmelser, til sundhedsministeren Spm. 40 om Europa-Parlamentets ændringsforslag til Rådets  

 direktiv, til sundhedsministeren 23 Henvendelse af 1/3-01 fra House of Oliver Twist 24 Spm. 41 om kommentar til henvendelse af 1/3-01 fra House of Oliver Twist,  

 til sundhedsministeren 25 Henvendelse af 7/2-01 fra Danske Dagblades Forening 26 Spm. 42 om kommentar til henvendelse af 7/3-01 fra Danske Dagblades  

 Forening, til sundhedsministeren 27 Svar på spm. 2 om kommentar til henvendelse af 16/1-01 fra  

 Handelskammeret, fra sundhedsministeren Svar på spm. 3 om andre tilfælde af totalforbud i Danmark, fra  

 sundhedsministeren Svar på spm. 4 om totalforbud mod import, fremstilling,  

 distribution, salg og brug af tobak, fra sundhedsministeren Svar på spm. 5 om, hvor mange år der har været forbud  

 mod reklamering for tobak i Norge, fra sundhedsministeren Svar på spm. 6 om procentvis fordeling af voksne rygere i Norge i  

 forhold til i Danmark, fra sundhedsministeren Svar på spm. 7 om, hvilke undersøgelser der ligger til grund  

 for påstanden om, at børn og unge begynder at ryge på  

 grund af reklamer, fra sundhedsministeren Dokumentet er udgået Svar på spm. 8 om indregning af et indtægtstab for det  

 offentlige, fra sundhedsministeren Svar på spm. 9 om konsekvenser for erhvervslivet, fra  

 sundhedsministeren Svar på spm. 10 om, hvordan salgssteder kan nå at skifte  

 facader ud med i forvejen stor efterspørgsel på  

 håndværkere, fra sundhedsministeren Svar på spm. 11 om eventuel lukning af f.eks.
Tobaksmuseet, fra  

 sundhedsministeren Svar på spm. 12, om der med forslaget indføres forbud mod  

 reklamering for mindre skadelige produkter, fra sundhedsministeren Svar på spm. 13 om undersøgelse af hele markedet for  

 navngivne produkter, fra sundhedsministeren Svar på spm. 14 om demonstrering i private lokaler af tobakshandler,  

 fra sundhedsministeren Svar på spm. 15 om eventuel bødestraf til beværtninger,  

 fra sundhedsministeren Svar på spm. 16 om kontrol på landets beværtninger, fra  

 sundhedsministeren Svar på spm. 17 om reklamer for piber, pibetobak og cigarer, fra  

 sundhedsministeren Svar på spm. 18 om, hvilke andre varer der har et helt eller delvist  

 reklameforbud i Danmark, fra sundhedsministeren Svar på spm. 19 om artikel i Forbrugerinformations nyhedsbrev, fra  

 sundhedsministeren Svar på spm. 20 om mulige fosterskader i forhold til cigaretforbrug  

 kontra alkoholforbrug, fra sundhedsministeren Svar på spm. 21 om analyse vedrørende middellevetid, fra  

 sundhedsministeren Svar på spm. 23 om kommentar til henvendelse af 23/1-01 fra  

 Nærbutikkernes Landsforening, fra sundhedsministeren 28 Udtalelse fra De Samvirkende Købmænd 29 Udtalelse fra Dansk Industri 30 Svar på spm. 22 om kommentar til henvendelse af 22/1-01 fra Europa-  

 Konsulenterne, fra sundhedsministeren Svar på spm. 24 om offentlige udgifter til henholdsvis alkohol-,  

 narko- og rygeafvænningsområderne, fra sundhedsministeren Svar på spm. 26 om samlet udspil fra EU, fra sundhedsministeren Svar på spm. 27 om Europa-Kommissionens planer om et revideret  

 direktiv om tobaksreklame, fra sundhedsministeren Svar på spm. 28 om reklame for ikke-tobaksprodukter under et navn,  

 der anvendes for tobak, fra sundhedsministeren Svar på spm. 29 om udskydelse af forslagets ikrafttræden, fra  

 sundhedsministeren Svar på spm. 30 om betingelser for sponsorering af institutioner og  

 kulturarrangementer, fra sundhedsministeren Svar på spm. 32 om kommunikationsbegrænsninger mellem  

 producenter og detailhandelen, fra sundhedsministeren Svar på spm. 33 om forbud mod uddeling af vareprøver, fra  

 sundhedsministeren Svar på spm. 34 om ændring af  

 ikrafttrædelsestidspunktet, fra sundhedsministeren Svar på spm. 35 om kommentar til henvendelse af 9/2-01 fra  

 Tobaksindustrien, fra sundhedsministeren Svar på spm. 36 om kommentar til henvendelse af 27/2-01 fra Philip  

 Morris ApS, fra sundhedsministeren Svar på spm. 37 om skatteindtægt, fra sundhedsministeren Svar på spm. 38 om tab i forbindelse med tobaksskatter, fra  

 sundhedsministeren Svar på spm. 39 om de enkelte lovbestemmelser, fra  

 sundhedsministeren Svar på spm. 40 om Europa-Parlamentets ændringsforslag til  

 Rådets direktiv, fra sundhedsministeren Svar på spm. 41 om kommentar til henvendelse af 1/3-01 fra House of  

 Oliver Twist, fra sundhedsministeren Svar på spm. 42 om kommentar til henvendelse af 7/3-01 fra Danske  

 Dagblades Forening, fra sundhedsministeren 31 Spm. 43 om konsekvenser for privat område uden offentlig adgang, til  

 sundhedsministeren Spm. 44 om, at der ikke vil blive iværksat en udfarende  

 kontrolfunktion, til sundhedsministeren Spm. 45 om manglende indtægter til det offentlige, til  

 sundhedsministeren Spm. 46 om begrænsning af sundhedsskader, til sundhedsministeren Spm. 47 om magasiner og dagblade produceret i USA, Afrika m. fl., til  

 sundhedsministeren 32 Opdateret køreplan for lovforslaget 33 Henvendelse af 27/3-01 fra Europa-Konsulenterne, vedlagt magasinet  

 »insider« 34 Svar på spm. 25 om, hvorvidt forslaget indeholder  

 konkurrenceforvridende elementer i forhold til udenlandske tobaksindustrier,  

 fra sundhedsministeren Svar på spm. 31 om redegørelse for definition af  

 specialbutikker, fra sundhedsministeren Svar på spm. 43 om konsekvenser for privat område uden  

 offentlig adgang, fra sundhedsministeren Svar på spm. 44 om, at der ikke vil blive iværksat en  

 udfarende kontrolfunktion, fra sundhedsministeren Svar på spm. 45 om manglende indtægter til det offentlige, fra  

 sundhedsministeren Svar på spm. 46 om begrænsning af sundhedsskader, fra  

 sundhedsministeren Svar på spm. 47 om magasiner og dagblade produceret i USA, Afrika m.  

 fl., fra sundhedsministeren 35 Henvendelse af 27/3-01 fra House of Oliver Twist 36 Spm. 48 om kommentar til henvendelse af 27/3-01 fra House of Oliver Twist,  

 til sundhedsministeren 37 1. udkast til betænkning 38 Svar på spm. 48 om kommentar til henvendelse af 27/3-01 fra House of  

 Oliver Twist, fra sundhedsministeren 39 2. udkast til betænkning 40 Orientering om, at juridisk vurdering om konkurrenceforvridning og  

 ejendomsrettens ukrænkelighed forventes at foreligge om 3 uger, fra  

 sundhedsministeren 41 Spm. 49 om baggrund for juridisk vurdering, til sundhedsministeren 42 Spm. 50 om konsekvenserne af lovforslaget, til sundhedsministeren 43 Svar på spm. 49 om baggrund for juridisk vurdering, fra  

 sundhedsministeren 44 Svar på spm. 50 om konsekvenserne af lovforslaget, fra  

 sundhedsministeren 45 Juridisk vurdering af lovforslagets § 3, stk. 2, nr. 6, fra  

 sundhedsministeren 46 3. udkast til betænkning 47 Henvendelse af 14/5-01 fra Skandinavisk Tobakskompagni A/S 48 Spm. 51 om kommentar til henvendelse af 14/5-01 fra Skandinavisk  

 Tobakskompagni A/S, til sundhedsministeren 49 Samrådsspm.
A om bidrag til betænkningen, til  

 sundhedsministeren 50 Spm. 52 om kommentar til artikel fra B.T. den 17/5-01, »Danske  

 arbejdspladser ryger«, til sundhedsministeren 51 Redegørelse for lovforslagets § 4 om forbud mod sponsorering, fra  

 sundhedsministeren 52 Præcisering af lovforslagets § 4, fra sundhedsministeren Bilag 2 Nogle af udvalgets spørgsmål til  

 sundhedsministeren og dennes svar herpå Spørgsmål 3, 6, 13, 14, 15, 24, 43, 45 og 47 og  

 sundhedsministerens svar herpå er optrykt efter ønske fra V og  

 KF.
 Spørgsmål 3:
I hvilke andre tilfælde er der i Danmark totalforbud mod reklamering  

 for et i øvrigt fuldt lovligt produkt? Svar:
Sundhedsministeriet er ikke bekendt med, at der i Danmark er et totalt  

 forbud mod reklamering for andre lovlige produkter.
For god ordens skyld  

 henledes opmærksomheden på undtagelserne fra forbudet i  

 lovforslagets § 3, stk. 2.
 Omfattende begrænsninger i adgangen til at reklamere for i  

 øvrigt lovlige produkter er dog velkendte på  

 sundhedsområdet.
 Som det fremgår af de almindelige bemærkninger til  

 lovforslaget under 2. Gældende retsstilling, og bemærkningerne  

 til § 3, er der allerede indført forbud mod reklame i radio og  

 fjernsyn for tobaksprodukter og for varer, der fortrinsvis benyttes i  

 forbindelse med tobaksrygning.
 I radio og fjernsyn er det heller ikke tilladt at reklamere for  

 drikkevarer med et alkoholindhold på 2,8 pct. vol. eller derover,  

 ligesom der er fastsat nærmere regler om reklamer for alkoholholdige  

 drikkevarer med et alkoholindhold på under 2,8 pct. vol.
 I radio- og fjernsynslovgivningen er der ligeledes fastsat regler om  

 forbud mod eller begrænsninger i adgangen til at reklamere for  

 lægemidler og sundhedsydelser.
 Med hensyn til reklame i radio og fjernsyn henvises til  

 lovbekendtgørelse nr. 208 af 6. april 1999 om radio- og  

 fjernsynsvirksomhed og Kulturministeriets bekendtgørelse nr. 489 af  

 11. juni 1997 om reklame og sponsorering i radio og fjernsyn.
 Der er endvidere i lovgivningen på sundhedsområdet fastsat  

 begrænsninger i adgangen til at reklamere for lægemidler, jf.  

 lovbekendtgørelse nr. 656 af 28. juli 1995, som ændret ved lov  

 nr. 1043 af 23. december 1998, og bekendtgørelse nr. 8 af 5. januar  

 2000, samt i adgangen til at reklamere for sundhedsydelser, jf. lov nr. 463  

 af 10. juni 1997.
 Spørgsmål 6:
Kan ministeren bekræfte, at ca. 34 pct. af den voksne befolkning i  

 Norge ryger, mens det for den tilsvarende gruppe i Danmark er 31 pct.? Svar:
 I Norge var andelen af dagligrygere i 1999 32 pct.. Opgørelsen  

 omfatter personer i aldersgruppen 16-74 år.
 For Danmark var andelen af dagligrygere i 2000 30 pct.. Aldersgruppen er  

 danskere over 13 år.
 Spørgsmål 13:
Hvordan forestiller ministeren sig, at tobaksindustrien ved navngivning  

 skal kunne undersøge hele markedet for produkter, som måske  

 bærer samme navn, jf. forslagets § 2, stk. 2, nr. 2? Svar:
 Som det fremgår af bemærkningerne til lovforslagets § 2, stk.  

 2, nr. 1, er denne bestemmelse medtaget fortrinsvis for at undgå, at  

 såkaldte »livsstilsprodukter« såsom beklædning, sko,  

 tasker, sports- og idrætstøj, smykker, ure og biler anvendes i  

 forbindelse med indirekte reklame for tobaksvarer.
Den samme argumentation gælder i forbindelse med den omvendte  

 situation, der er medtaget i § 2, stk. 2, nr. 2, hvor nye tobaksvarer  

 markedsføres ved hjælp af et navn eller mærke, der  

 allerede anvendes for en anden vare.
Også her vil man forsøge at  

 undgå, at kendte varemærker for livsstilsprodukter anvendes som  

 indirekte reklame i forbindelse med lanceringen af nye tobaksprodukter.
Hensigten med den pågældende bestemmelse er således ikke  

 at pålægge tobaksindustrien minutiøst at undersøge  

 hele markedet i forbindelse med lancering af nye produkter.
Hensigten er  

 derimod at undgå, at industrien ved lanceringen af et nyt tobaksprodukt  

 får mulighed for at udnytte den goodwill og indirekte reklame, der  

 måtte være knyttet til anvendelsen af et velkendt navn eller  

 mærke, der allerede anvendes for et såkaldt »livsstilsprodukt«.
 Dette er også baggrunden for, at der i lovforslagets § 3, stk. 2,  

 nr. 7, er medtaget en bestemmelse om, at reklameforbudet ikke gælder  

 for brug af et navn, der er kendt fra tobaksvarer, i reklame for andre varer  

 og tjenesteydelser, hvis den anden vare eller tjenesteydelse kun  

 markedsføres i et begrænset geografisk område.
 Spørgsmål 14:
Vil forslaget have den effekt, at en privat klub eller forening i private  

 lokaler ikke længere må invitere en tobakshandler til at  

 demonstrere sine produkter? Svar:
 Ja! Der henvises til min besvarelse af spørgsmål 1,  

 bemærkninger til Tobaksindustriens henvendelse af 11. januar 2001,  

 punkt 2.3.
 Spørgsmål 15:
Hvis en kunde på en beværtning efterlader sin lighter eller  

 æske tændstikker med reklame på, vil det så  

 være beværtningen, der pålægges bødestraf,  

 hvis det bliver opdaget? Svar:
Som udgangspunkt vil det være tobaksindustrien og reklamebranchen,  

 der vil kunne pålægges strafansvar i henhold til loven.
Men hvis  

 andre, f.eks. en lokal handlende eller værtshusholder, selv  

 iværksætter en markedsføring eller en reklamekampagne for  

 tobaksvarer, der falder ind under lovens bestemmelser, vil de naturligvis  

 også kunne straffes.
 Restauranter, værtshuse m.v. vil kunne pålægges  

 bødestraf, hvis de selv lægger reklamemateriale ud i det  

 pågældende lokale, men ikke hvis andre efterlader lightere,  

 tændstikker eller andet med reklame for tobaksvarer.
 Spørgsmål 24:
Vil ministeren uddybe og begrunde størrelsen af de offentlige  

 udgifter til henholdsvis alkohol-, narko- og  

 rygeafvænningsområderne, og hvorvidt ministeren finder denne  

 fordeling passende i forhold til de relaterede sygdomme? Svar:
 Som et groft skøn kan jeg oplyse, at de årlige udgifter  

 udgør:
 Alkoholafvænning     125-150 mio. kr.
 Narkotikaafvænning  .    ca. 650 mio. kr.
 Tobaksafvænning   .      25-50 mio. kr.
 I skønnet indgår såvel statslige som amtskommunale og  

 kommunale udgifter, men jeg skal understrege, at der er tale om skøn  

 behæftet med betydelig usikkerhed.
Endvidere skal det understreges, at der er tale om udgiftsoverslag, der  

 ikke umiddelbart lader sig sammenligne.
Der er tale om  

 væsensforskellige indsatsområder, hvor der er betydelige  

 forskelle i tyngden af den offentlige indsats.
Udgifterne til afvænning  

 varierer derfor fra nogle få tusinde kroner for personer, der deltager  

 i tobaksafvænning, til adskillige tusinde kroner for personer, der  

 kommer i behandling for et alkohol- eller narkotikamisbrug.
 Inden for de enkelte misbrugsområder   alkohol og narkotika  

 varierer udgifterne også betydeligt, afhængigt af om der er tale  

 om ambulant behandling, indlæggelse på behandlingshjem osv.
 Spørgsmål 43:
Ministeren har besvaret spørgsmål 39 med henvisning til  

 ministerens svar på spørgsmål 16, der alene omhandler  

 beværtninger m.v., altså private områder med offentlig  

 adgang.
På den baggrund bedes ministeren for så vidt angår  

 privat område uden offentlig adgang besvare følgende, jf. § 3 og  

 bemærkningerne hertil:
Hvorledes vil regeringen sikre overholdelse af loven på privat  

 område? Hvilken myndighed skal føre tilsyn og hvordan? Hvilke skridt vil regeringen tage for at løfte bevisbyrden? Vil ministeren gøre brug af angiveri for at løfte  

 bevisbyrden? Hvilken retsstilling har borgeren som følge af § 3? Hvordan er borgerens ret til privatliv sikret iht. grundlovens § 72? Svar:
Som det fremgår af besvarelsen af spørgsmål 16, er  

 hensigten med lovforslaget først og fremmest at lægge  

 begrænsninger på tobaksindustrien og reklamebranchen.
Det  

 fremgår ligeledes af denne besvarelse, at man også vil gribe ind  

 over for lokale handlende, restauranter eller andre, hvis man bliver  

 opmærksom på, at de overtræder loven.
Forbrugerombudsmanden vil skulle føre tilsyn med lovens  

 overholdelse.
På samme måde som for en stor del af  

 speciallovgivningen vil der imidlertid heller ikke her blive iværksat  

 en udfarende kontrolfunktion for at påse, at loven overholdes.
 Regeringen har ingen planer om specielt at sikre overholdelsen af loven  

 på privat område, ligesom man ikke vil tage specielle skridt for  

 at løfte bevisbyrden.
 Med hensyn til spørgsmålet om angiveri, forudsætter  

 jeg, at Forbrugerombudsmanden og evt. politiet på sædvanlig  

 måde vil vurdere, om der er grundlag for en nærmere  

 undersøgelse af sagen, hvis en borger henvender sig, fordi den  

 pågældende mener, at lovens bestemmelser er overtrådt.
 Med hensyn til borgerens retsstilling og dennes ret til privatliv i  

 henhold til grundlovens § 72 vil der ved administrationen af denne lov  

 gælde præcis de samme regler, som gælder ved al anden  

 retsforfølgning som følge af overtrædelse af landets  

 love.
 Spørgsmål 45:
Ministeren kan ikke give svar om manglende indtægter til det  

 offentlige, jf. spørgsmålene 8, 37 og 38 og svarene herpå.  

 Betyder det, at ministeren ikke ønsker et lavere tobakssalg, men mere  

 fokuserer på sparede udgifter i sundhedssektoren som følge af  

 begrænsede sundhedsskader? Svar:
Formålet med lovforslaget og mine ønsker på dette  

 område er sammenfaldende.
Det overordnede formål med lovforslaget  

 er at begrænse de sundhedsskader, som brug af tobak medfører, og  

 især at undgå, at flere begynder at ryge.
Mit ønske er, at vi om nogle år skal kunne se resultatet af  

 regeringens samlede indsats imod tobaksrygning, jf. besvarelsen af  

 spørgsmål 46, dels gennem færre rygere og dels gennem  

 færre sundhedsskader som følge af rygning.
Hvis der i  

 forbindelse med en begrænsning af sundhedsskaderne som følge af  

 rygning også vil kunne ses sparede udgifter i sundhedssektoren, vil  

 dette naturligvis blive hilst velkommen.
Det samme vil en nedgang i salget af  

 tobaksvarer.
 Spørgsmål 47:
Skal ministerens svar på spørgsmål 42 forstås  

 således, at det vil være fuldt lovligt i Danmark at modtage  

 magasiner og dagblade produceret i USA, Afrika, Sydamerika, England og  

 Holland uanset, at disse måtte indeholde reklamer for tobak? Svar:
 I min besvarelse af spørgsmål 42 kommenterer jeg det  

 synspunkt, som bl.a. er fremsat af Danske Dagblades Forening, nemlig at et  

 forbud mod tobaksreklame er et indgreb i den kommercielle ytringsfrihed.
Med hensyn til spørgsmålet om publikationer, der er  

 produceret i andre lande, henvises til de almindelige bemærkninger til  

 lovforslaget, kapitel 3. Lovforslagets indhold og  

 anvendelsesområde, pkt. f.
Det fremgår heraf, at  

 lovforslagets bestemmelser om forbud mod tobaksreklame ikke finder anvendelse  

 på reklame i publikationer, der er trykt og udgivet i andre lande,  

 medmindre hovedformålet er at reklamere for tobaksvarer i Danmark.
Der  

 henvises herved til medieansvarsloven (lovbekendtgørelse nr. 85 af 9.  

 februar 1998), der kun finder anvendelse på indenlandske periodiske  

 skrifter.
