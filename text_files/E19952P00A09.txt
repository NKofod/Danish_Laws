A.I.1 Beskatning i dødsåret A.I.2 Dødsboets beskatning A.I.3 Udlægsmodtagerens stilling med hensyn til aktiver  

 udlagt fra et dødsbo Når en skatteyder afgår ved døden, ophører pågældendes skattepligt.  

 Skattepligten vedrørende afdødes aktiver påhviler herefter enten den  

 efterlevende ægtefælle, der overtager fællesboet til hensidden i uskiftet bo  

 mv., eller ved skifte mv. det derved etablerede dødsbo.
Der er herved tilvejebragt en vis kontinuitet i skattepligten.
Det samme  

 gør sig i et vist omfang gældende ved beskatningen af fortjeneste eller tab  

 på visse skattemæssige aktiver og ved af- eller nedskrivninger, idet  

 succession sikrer en videreførsel af afdødes forhold.
 Følgende forkortelser er anvendt:
Skd. vejl: Skattedepartementets vejledning i reglerne om dødsbobeskatning  

 (1989) Vedel: J.F.E.
Vedel, Dødsbobeskatningen 5. udg.
 Værdiansættelsescirkulæret: Skd. cirkulære nr. 185 af 17. nov. 1982.
Dødsbobek.
Skatteministeriets bek. nr. 80 af 14. feb. 1991.
 PSL cirk.: Skatteministeriets cirkulære nr. 129 af 4. jun. 1994.  

 (Cirkulære om personskatteloven).
 VSL cirk.: Skatteministeriets cirkulære nr. 21 af 9. dec. 1986 om  

 virksomhedsskatteloven.
 Når der nedenfor omtales "6%-skat" dækker henvisningen over de  

 nye regler vedrørende indkomstskat efter PSL § 8, jf. pkt. 8.4 i PSL cirk.
A.I.1 Beskatning i dødsåret A.I.1.1 KSL § 13 uskiftet bo mv.
 Beskatningen i dødsåret sker efter KSL §§ 13 eller 14 afhængig af valget  

 af skifteform.
 Beskatning efter KSL § 13 sker i de tilfælde, hvor:
 a.længstlevende overtager fællesboet til hensidden i uskiftet bo i  

 umiddelbar forbindelse med dødsfaldet.
b.bobehandlingen ændres fra skifte til uskiftet bo, jf.
KSL § 20 C, stk. 1  

 og stk. 2.
Er der forinden sket skifte med en eller flere arvinger, sker beskatningen  

 dog efter KSL § 14 jf. § 20 C, stk. 1, 4 pkt.
En arvings afkald på arv mod  

 vederlag fra boet anses i denne forbindelse ikke som en udskiftning af den  

 pågældende arving, jf. ØLD af 27. jun. 1984 samt SKAT 1988.8.474 (TfS 1988,  

 453).
c.længstlevende har fået boet udlagt uden skiftebehandling i henhold til  

 skiftelovens § 57, stk. 1, jf.
KSL § 13, stk. 2 og 20 C, stk. 3.
d.længstlevende har fået udsættelse med arveafgiftspligten efter AAL §  

 14A, *hvilket er muligt, hvis dødsfaldet er indtruffet før 1. jul. 1995 jf.  

 ophævelsesbestemmelsen i § 44 i lov nr. 426 af 14. jun. 1995*, jf.
KSL § 20C,  

 stk. 1.
 AAL § 14 A forudsætter at afdøde ikke efterlader sig livsarvinger.  

 Bestemmelsen kan ikke anvendes, hvor afdødes særarving har givet arveafkald  

 mod vederlag, se ØLD af 8. dec. 1986 (SKAT 1987.2.90).
I situation b. og d. ophæves en eventuel mellemperiodebeskatning af afdøde  

 og /eller en eventuel beskatning af dødsboet.
I situation d skal der dog  

 indgives endelig boopgørelse, som behandles på normal måde.
Indkomstansættelsen I KSL § 13 situationen beskattes længstlevende af begge ægtefællers  

 indkomst i det indkomstår, hvori dødsfaldet sker, men indkomsten deles op i  

 to ansættelser.
Den ene medtager afdødes indkomst fra indkomstårets  

 begyndelse indtil dødsfaldet (delansættelsen), medens den anden medtager  

 længstlevendes indkomst i hele indkomståret.
Længstlevende indtræder i det hele i afdødes skattemæssige stilling med  

 hensyn til aktiver, der var fælleseje, samt aktiver der var omfattet af et  

 skilsmissesæreje, jf.
KSL § 29.
Fuldstændigt særeje Afdødes fuldstændige særeje indgår ikke i det uskiftede bo og er ikke  

 omfattet af en udsættelse med arveafgiftspligten, hvorfor indtægten heraf for  

 tiden efter dødsfaldet beskattes i særboet, jf.
KSL § 14, stk. 10. Afkast af  

 særejet for tiden indtil dødsfaldet beskattes ved længstlevendes  

 delansættelse ligesom afdødes øvrige indkomst.
 KSL § 25 A, stk. 3 om overførsel af virksomhedsoverskud til en  

 medarbejdende ægtefælle kan ikke anvendes på de to ansættelser.
A.I.1.1.1 Afgrænsning mellem afdødes og længstlevendes ansættelse Hvad angår afgrænsningen af de to ansættelser overfor hinanden, herunder  

 periodisering/fordeling af virksomhedsindkomst, renteindtægter og udgifter,  

 overførsel af underskud mellem ansættelserne mv. henvises til skd. vejl. p.  

 88-90. samt SD-cirk. 1987-14. Vedrørende cirkulærets pkt. 5. skal det  

 bemærkes, at fradrag for renteudgifter betalt i henhold til LL § 5, stk. 8  

 (afdødes skyldige renter) alene tilkommer særboet eller en efterlevende  

 ægtefælle.
Fradragsretten kan ikke overgå til andre skattepligtige, fx børn  

 eller universalarvinger.
A.I.1.1.2 Skatteberegning Som nævnt foretages skatteberegningen på grundlag af to  

 indkomstopgørelser, hvis såvel afdøde som længstlevende har haft  

 skattepligtig indkomst.
Ved en skatteloftsberegning efter PSL § 19, stk. 2 er  

 det ligeledes begge ægtefællers ansættelser, der lægges til grund, t&s  

 nyt 1991. 18.1035, 1991.18.1021 og 1991.18.1018.
 Reglerne om skatteberegning ved uskiftet bo mv. findes i bekendtgørelse  

 nr. 974 af 1. dec. 1994, § 7 og PSL cirk. punkt 22.
Samlevende Bek. nr. 974 af 1. dec. 1994 § 7 gælder, når afdødes skatteansættelse for  

 dødsåret sker efter KSL § 13, forudsat ægtefællerne var samlevende ved  

 dødsfaldet, og at den efterlevende ægtefælle ikke har indgået nyt ægteskab  

 inden udgangen af dødsåret.
Efter reglerne i bekendtgørelsen beregnes skat af den efterlevende  

 ægtefælles indkomst uden personfradrag.
Hvis bundfradraget ved beregning af  

 mellemskatten overstiger mellemskattegrundlaget, overføres det overskydende  

 til den anden ansættelse til fradrag i mellemskatten.
Ved overførsel omregnes  

 det til skatteværdi, idet det ganges med mellemskatteprocenten.
Skatteværdien  

 af det overskydende beløb kan ikke fradrages i andre skatter end  

 mellemskatten.
Se eksempel 22 i PSL cirk.
Hvis bundfradraget ved beregning af "6 pct.-skatten" overstiger  

 det tilsvarende skattegrundlag, overføres skatteværdien af det overstigende  

 beløb på tilsvarende måde til fradrag i "6 pct.-skatten" vedrørende  

 den anden ansættelse.
Se eksempel 22 i PSL cirk.
 Uudnyttet bundfradrag i topskatten eller uudnyttet bundgrænse for  

 kapitalindkomst på *20.200 kr. kan ikke overføres til den anden ansættelse.  

 Se eksempel 22 i PSL cirk.
 Efter reglerne i bekendtgørelsen omregnes afdødes indkomst endvidere til  

 helårsindkomst og der beregnes skat af helårsindkomsterne uden personfradrag,  

 uden bundfradrag og uden fradrag ved beregningen af "6  

 pct.-skatten". Derimod foretages såvel bundfradrag som fradrag i  

 kapitalindkomsten ved topskatteberegningen allerede ved beregningen af  

 skatten af helårsindkomsten.
 De beregnede skatter nedsættes efter forholdet mellem helårs- og  

 delårsindkomst.
I de nedsatte skatter fradrages derefter de forskellige bundfradrag, der  

 ikke allerede har skullet indgå i helårsskatteberegningen.
Skatteværdien af  

 bundfradraget ved mellemsskatteberegningen (med evt. tillæg overført fra  

 ægtefælle) fradrages i mellemskatten.
Skatteværdien af bundfradraget ved  

 beregning af "6 pct.-skatten" fradrages i "6  

 pct.-skatten". Også her forhøjes der evt. med tillæg overført fra  

 ægtefælle.
De beregnede skatter fra begge ansættelser nedsættes med værdien  

 af to personfradrag.
Aktieindkomst Der skal opgøres aktieindkomst for hver af ægtefællerne i overensstemmelse  

 med PSL § 2, jf. § 4a.
Hvis der for den ene ægtefælle ikke kan anvendes det i PSL § 8a nævnte  

 regulerede grundbeløb på *32.900 kr. (det beløb hvoraf der betales 30 pct.  

 skat *i 1995 og 25% fra og med 1996*) kan den uudnyttede del overføres til  

 den anden ægtefælle jf.
PSL § 8a, stk. 4 eller stk. 7. Det er en  

 forudsætning, at ægtefællerne var samlevende ved dødsfaldet, og at den  

 længstlevende ægtefælle ikke lever sammen med en ny ægtefælle ved udgangen af  

 dødsåret.
Ikke samlevende Hvis ægtefællerne ikke var samlevende i skattemæssig henseende ved  

 dødsfaldet, kan overførsel af mellemskattebundfradrag og "6 pct.  

 bundfradrag", personfradrag og grundbeløbet vedrørende aktieindkomst  

 (PSL § 8a) ikke ske.
Afdødes mellemskattebundfradrag, "6. pct.  

 bundfradrag" og personfradrag gives i den efter PSL § 14 omregnede  

 helårsindkomst.
 Hvis to ægtefæller afgår ved døden efter hinanden i samme år og  

 længstlevende sidder i uskiftet bo efter førstafdøde, beregnes længstlevendes  

 delansættelse i overensstemmelse med reglerne i KSL § 13, det vil sige på  

 samme måde som førstafdødes, selvom der skiftes ved længstlevendes død.
 Sidstafdøde svarer derefter skat med summen af de beregnede skattebeløb.
Personfradraget Ifølge PSL § 10, stk. 8 skal der ved ansættelsen af afdødes skat bruges et  

 personfradrag, ligesom der ved ansættelsen af længstlevendes skat bruges et  

 personfradrag, se PSL cirk. pkt. 22.
Afdødes underskud Når den efterlevede ægtefælle beskattes efter KSL § 13 eller § 20 C, stk.  

 1, 2. pkt., overtagelse af fællesbo ved hensidden i uskiftet bo mv., kan  

 såvel afdødes underskud i den skattepligtige indkomst som afdødes underskud i  

 den personlige indkomst fremføres til ægtefællen efter personskattelovens  

 almindelige regler inden for 5 indkomstår efter underskudsåret.
 Hvis der foruden fællesboet, som den efterlevende ægtefælle har overtaget  

 uden skifte, også findes et dødsbo omfattende afdødes særeje, kan særboet og  

 ægtefællen frit vælge, hvordan et fremført underskud i afdødes indkosmt skal  

 fordeles mellem dem (PSL cirk. pkt. 21.2.2.2.).
 A.I.1.2 KSL § 14 skifte mv.
 Beskatning efter KSL § 14 sker i de tilfælde, hvor:
a. boet efter afdøde undergives skiftebehandling, b. boet efter afdøde udlægges for begravelsesomkostningerne, c. boet udlægges fordi afdøde intet ejede, d. boet udlægges efter skiftelovens § 10, stk. 2.
I en KSL § 14 situation vil skatten af afdødes indkomst i det indkomstår,  

 hvori dødsfaldet har fundet sted, som hovedregel være endeligt afgjort med  

 betalingen af de foreløbige skatter, som forfaldt før dødsfaldet, eller som  

 skulle indeholdes af indtægter indtjent før dette tidspunkt.
Der kan dog  

 indenfor visse frister stilles krav om, at der foretages en afsluttende  

 ansættelse vedrørende afdødes indkomst for tiden indtil dødsfaldet  

 (mellemperioden), jf.
KSL § 14, stk. 3, 6 og 9.
A.I.1.2.1 Afsluttende ansættelse I situation a. kan såvel boet som skattemyndighederne kræve afsluttende  

 ansættelse, medens en sådan kompetence alene tilkommer længstlevende  

 ægtefælle i situation b. - d. incl.
Ved begravelsesudlæg, samt udlæg fordi afdøde intet har efterladt sig,  

 skal den efterlevende ægtefælle begære afsluttende ansættelse inden 1 måned  

 efter skiftebehandlingens afslutning, jf.
KSL § 14, stk. 9. Der kan ikke  

 dispenseres herfra.
 Opkrævning af restskat sker kun i tilfælde a., og kun når denne overstiger  

 10.000 kr., medens udbetaling af overskydende skat alene sker, når dette  

 beløb overstiger 1.000 kr.
 Efter KSL § 14 gælder reglerne i stk. 1 og 2 samt 6-9 om afsluttende  

 ansættelser mv. ikke for konkursindkomst (lov nr. 359 af 6. jun. 1991). Af  

 KKSL § 7, stk. 2 fremgår hvilken indkomst, der indgår i konkursindkomsten, se  

 i øvrigt E.L.
Afgrænsning mellem afdødes og længstlevendes ansættelse Hvis der sker en ansættelse af indkomsten, omfatter denne afdødes indkomst  

 for indkomståret indtil dødsfaldet.
Længstlevende er indkomstskattepligtig i  

 hele indkomståret og beskattes af sin indkomst.
De to ægtefællers indkomst  

 afgrænses overfor hinanden efter de almindelige regler, der gælder for  

 ægtefæller.
Om skattemæssige af- og nedskrivninger (jf.
KSL § 15 B), periodisering af  

 renteindtægter og udgifter, samt fordeling af formuegoder mellem ægtefællerne  

 (jf.
KSL § 15 C) henvises til skd. vejl. s. 60 og 80 ff, samt SD-cirk.  

 1987-14. Vedrørende cirkulærets pkt. 5 skal det bemærkes, at betaler boet  

 renteudgifterne i boets første indkomstår, fradrages de fuldt ud i dette år.  

 Der sker ingen forholdsmæssig fordeling på mellemperioden og boets første  

 indkomstår.
Reglerne om overførsel til medarbejdende ægtefælle anvendes ikke, jf.
KSL  

 § 25 A, stk. 6. Hele overskuddet for tiden indtil dødsfaldet beskattes hos  

 den ægtefælle, der i overvejende grad drev virksomheden.
Underskud kan som  

 hidtil ikke overføres mellem de to ansættelser, se lsr. 1974.82.
Fra dødsfaldet overgår skattepligten af afkastet fra hele fællesboet og  

 afdødes eventuelle særeje til boet (boerne), uanset om det (de) i det  

 konkrete tilfælde er skattepligtigt eller ej.
Udbyttet af den under skiftet  

 inddragne formue, det vil sige afdødes særeje og hele fællesejet, er den  

 længstlevende ægtefælles indkomstopgørelse uvedkommende, jf.
SKAT 1986.2.157  

 (TfS 1986, 145).
 Får længstlevende udlagt rentebærende aktiver fra dødsboet som arv eller  

 boslod, bliver pågældende derfor kun beskattet af de renter, der forfalder  

 efter udlægstidspunktet, med fradrag af de til skæringsdato/udlægstidspunktet  

 beregnede renter, der beskattes i dødsboet.
A.I.1.2.2 Længstlevendes ansættelse Længstlevende beskattes som foran nævnt af sin egen indkomst i dødsåret og  

 det eller de følgende år, hvori dødsboet er under skiftebehandling.
 I denne indkomst indgår bl.a. løn- og pensionsindtægter efter afdøde  

 (efterløn, efterpension mv.), udbetalinger fra længstlevendes egne  

 pensionsordninger med løbende udbetalinger, rateforsikring, indeksordninger  

 mv. samt løbende udbetalinger fra afdødes pensionsordninger, som i kraft af  

 begunstigelsesbestemmelser tilfalder længstlevende.
 Såfremt der i boet indgår en erhvervsvirksomhed, som længstlevende driver  

 eller deltager i, eller såfremt længstlevende på anden måde udfører arbejde  

 for boet, skal den længstlevende beskattes af et arbejdsvederlag, der svarer  

 til den betaling, som det ville være muligt at opnå ved arbejde af samme art  

 og omfang udført for andre, se KSL § 20 E.
Til længstlevendes indkomst under skiftebehandlingen medregnes derimod  

 ikke beløb, som dødsboet udbetaler som renter eller udbytte af boslod eller  

 arvelod, jf.
KSL § 28, ligesom længstlevende heller ikke i denne periode skal  

 beskattes af lejeværdi eller værdi af fri bolig, selv om pågældende bebor  

 dødsboets en- eller tofamilieshus, ejerlejlighed, stuehus mv.
Lejeværdien  

 beskattes i det skattepligtige bo og medregnes desuden i den endelige  

 boopgørelse.
A.I.1.2.3 Skatteberegning I en KSL § 14 situation beregnes afdødes og længstlevendes skat uafhængig  

 af hinanden.
Længstlevendes skat beregnes på sædvanlig vis, medens afdødes  

 skat beregnes efter omregning til helårsindkomst efter reglerne i PSL § 14,  

 jf. skd. vejl. s. 64-67.
Personfradrag, bundfradrag i mellemskatten og "6 pct. skatten" Antallet af personfradrag og bundfradrag i mellemskatten og "6  

 pct.-skatten", jf.
PSL § 6 a, stk. 5 og 8, stk. 4, afhænger af, hvorvidt  

 afdøde var enlig eller gift og samlevende med ægtefællen.
Der kan ikke ske  

 overførsel af de her nævnte fradrag mellem de to ansættelser.
Hvis ægtefællerne var samlevende i skattemæssig henseende i dødsåret,  

 gives to personfradrag og to bundfradrag i henholdsvis mellemskatten og  

 "6 pct.-skatten" ved længstlevendes skatteberegning for dødsåret,  

 medmindre længstlevende ved årets udløb var samlevende med en ny ægtefælle,  

 jf.
PSL § 10, stk. 7.
 Ved beregningen af afdødes skat anvendes ligeledes to personfradrag og to  

 bundfradrag i mellemskatten og "6 pct.-skatten".
 I lsr. 1980.34, jf. skd. 69.179 (TfS 1984, 202), fandt lsr, at der ved  

 beregning af skatten af den afsluttende mellemperiodeansættelse for en afdød  

 enke, der havde siddet i uskiftet bo efter sin i samme indkomstår afdøde  

 mand, skulle indrømmes nedslag med skatteværdien af to (helårlige)  

 personfradrag, uanset at indkomstansættelsen for enken omfattede en kortere  

 periode end et år, og uanset at det i sådanne tilfælde normalt er  

 helårsskatten, der nedsættes med personfradrag.
 Er afdøde enlig, eller er samlivet mellem ægtefællerne ophævet før  

 dødsåret, fx fordi den ene ægtefælle er flyttet på plejehjem eller  

 ægtefællerne iøvrigt lever faktisk adskilt, har hver ægtefælle ret til et  

 bundfradrag i mellemskatten og "6 pct.-skatten" og et  

 personfradrag.
 Ifølge PSL § 10, stk. 9 skal der ved ansættelsen af afdødes skat bruges de  

 personfradrag, som afdøde var berettiget til forud for dødsfaldet, ligesom  

 der ved ansættelsen af længstlevendes skat bruges de personfradrag, som  

 længstlevende var berettiget til forud for dødsfaldet.
Aktieindkomst Uanset om ægtefællerne var samlevende eller ej, tilkommer der hver af dem  

 et grundbeløb efter PSL § 8a.
Der kan ikke ske overførsel af uudnyttet  

 grundbeløb mellem ansættelserne.
Underskudsoverførsel Har afdøde haft et skattemæssigt underskud for indkomstårene før  

 dødsfaldet eller i mellemperioden, der kan fremføres i medfør af PSL § 13  

 eller VSL § 13, kan den længstlevende ægtefælle (eller en arving) ikke begære  

 dette fradraget i sin indkomstansættelse for dødsåret.
Heller ikke underskud  

 fra afdødes erhvervsvirksomhed i tiden efter dødsfaldet kan fratrækkes i  

 længstlevendes indkomstansættelse før fra det tidspunkt, hvor virksomheden  

 eventuelt udlægges fra dødsboet til ægtefællen.
Se i øvrigt herom samt om  

 »carry back« lsr. 1974.82., samt skd. vejl. s. 123, 126 og PSL  

 cirk. pkt. 21.2.1-21.2.3 og VSL cirk. pkt. 156-182.
A.I.1.2.4 Formuebeskatning Såfremt ægtefællerne ikke er separerede på det tidspunkt, hvor den ene  

 ægtefælle afgår ved døden, vil den anden ægtefælle få overført afdødes  

 bundfradrag ved beregning af formueskatten for dødsåret og de fire  

 efterfølgende indkomstår, uanset om boet efter afdøde skiftes, eller  

 længstlevende sidder i uskiftet bo eller får boet udlagt uden  

 skiftebehandling efter skiftelovens § 57, stk. 1.
 Overførselsreglen finder anvendelse både for samlevende ægtefæller og for  

 ægtefæller, der ikke bor sammen på dødstidspunktet, fx fordi den ene  

 ægtefælle bor på plejehjem.
Reglen kan endvidere anvendes i det tilfælde, hvor ægtefællerne ikke har  

 været gift et helt indkomstår, før den ene ægtefælle afgår ved døden.
Det er  

 således uden betydning for reglens anvendelse, hvor længe ægteskabet har  

 bestået.
Indgår den efterlevende ægtefælle nyt ægteskab, bortfalder muligheden for  

 overførsel af den afdødes bundfradrag fra og med det indkomstår, hvor nyt  

 ægteskab indgås, jf.
PSL § 18.
Forskudt indkomstår Havde afdøde forskudt indkomstår, gælder der specielle regler for  

 skatteberegningen, jf. skd. vejl. s. 195 ff samt KSL §§ 90 - ff.
A.I.2 Dødsboets beskatning Et dødsbo, der opstår i forbindelse med skifte mv. ved en skatteyders død,  

 er et selvstændigt skattesubjekt.
Skiftes der både fælleseje og særeje,  

 behandles boerne som to skattemæssige boer.
Et dødsbo løber i skattemæssig henseende fra dødsfaldet til boets  

 afslutning ved udlodning til ægtefællen, arvinger mv.
Ved privat skifte kan  

 det skattemæssige dødsbo max. løbe i 15 mdr.
Om opgørelse pr. 15. mdrs. dagen  

 og efterfølgende indsendelse af opgørelsen se Told-Skat Nyt 1992.12.348 (TfS  

 1992, 321). Efter 15 mdr.'s dagen overgår skattepligten til arvinger,  

 ægtefælle mv., jf.
KSL 20, stk. 4. Offentligt skiftede skifteretsboer og  

 eksekutorboer kan forløbe uden tidsmæssig begrænsning.
 Om boets skattemæssige opståen henvises til skd. vejl. s. 99 ff.
A.I.2.1 Skatteberegning Dødsboet betaler indkomstskat med 50 pct. af den skattepligtige indkomst,  

 jf.
PSL § 15, stk. 1. Den skattepligtige indkomst består af almindelig  

 indkomst, særlig indkomst og aktieindkomst.
Boet indtræder i det hele i skattepligten vedrørende afdødes aktiver.
Se  

 t&s nyt 1991.17.954 (TfS 1991, 409), hvor et bo blev anset for  

 skattepligtigt af avance ved salg af malerier.
Aktieindkomst, der ikke overstiger det regulerede grundbeløb på 32.700  

 kr., beskattes endeligt med 30 pct. *i 1995 og 25% fra og med 1996.* Har boet aktieindkomst, der overstiger *32.900 kr. indgår 75 pct. af det  

 overskydende beløb i boets skattepligtige indkomst.
Den indeholdte  

 udbytteskat modregnes i boets skat efter KSL § 67, jf.
PSL § 15, stk. 3.
*Negativ aktieindkomst skal fradrages i boets skattepligtige indkomst med  

 50 pct. af beløb, der ikke overstiger grundbeløbet og 75 pct. af beløb, der  

 overstiger grundbeløbet, jf.
PSL § 15, stk. 5.
Udlægges aktier ikke med succesion, beskattes udlægget hos boet.
Det  

 afgøres efter de almindelige regler om beskatning af aktieavancer, om  

 udlægget er skattepligtigt, og hvilken indkomstart, udlægget i givet fald  

 skal henregnes til.
 I det omfang avancen skal henregnes til den skattepligtige almindelige  

 indkomst (aktier omfattet af ABL § 2-3), beskattes avancen med 50 pct., jf.  

 PSL § 15.
 Indgår avancen i aktieindkomsten gælder de ovenfor beskrevne regler.
 Bofradraget efter PSL § 15, stk. 7, kan ikke fradrages i aktieindkomsten.
 Vedrørende beskatning af aktier henvises i øvrigt til skm. cirk. nr. 137  

 af 19. jul. 1994 om aktieavancebeskatningsloven, pkt. 13.
I boets beregnede indkomstskat gives et fradrag på * 4.400 kr. (1995) for  

 hver måned ved hvis begyndelse boet er skattepligtig, jf.
PSL § 15, stk. 6.
 Skiftes et fællesbo og et særbo samtidig, tilkommer der hvert af boerne et  

 halvt bofradrag.
Et uudnyttet fradrag i boskatten kan ikke overføres mellem boerne.
Ved det  

 ene bos ophør tilkommer det fulde bofradrag det andet bo, jf. skd. vejl. s.  

 127.
A.I.2.1.1 Skattefri boer Et ellers fuldt skattepligtig dødsbo, der skiftes i umiddelbar forbindelse  

 med dødsfaldet, kan fritages for at betale skat, når det ikke overstiger en  

 vis størrelse, jf.
PSL § 16. Boet er skattefritaget, hvis boets aktiver ved  

 dødsfaldet ikke overstiger *809.300 kr. (1995) og boets nettoformue ved  

 dødsfaldet ikke overstiger *622.500 kr. (1995).
Aktieindkomst Hvis et dødsbo er fritaget for skattepligt efter KSL § 16, omfatter  

 fritagelsen også aktieindkomsten.
Indeholdt udbytteskat tilbagebetales dog  

 ikke til boet.
Bortfald af skattefrihed Boets skattefrihed bortfalder dog hvis:
1.Skæringsdagen i den endelige boopgørelse ligger mere end 15 mdr. efter  

 dødsfaldet, eller opgørelsen først indsendes efter dette tidspunkt, 2.der ved den afsluttende ansættelse af afdødes indkomst eller ved  

 ansættelsen af længstlevendes indkomst foretages større af- eller  

 nedskrivninger på boets aktiver end angivet i KSL § 14, stk. 4, eller 3.summen af de nettoværdier, hvortil aktiverne efter den endelige  

 boopgørelse udlægges til arvinger, ægtefæller og legatarer, overstiger et  

 beløb der fastsættes ved lov.
 Beløbet efter nr. 3 er i 1995 *747.000 kr.
 Hvis fællesejet og særejet skiftes samtidig, skal henholdsvis aktiver og  

 nettoformuen ved dødsfaldet sammenlægges, medens der ikke sker sammenlægning  

 af nettoværdierne i de endelige boopgørelser i et fælles bo og et særbo.
 Bortfalder skattefriheden har det virkning allerede fra dødsfaldet,  

 således at dødsboet skal selvangive og indkomstbeskattes allerede fra dette  

 tidspunkt.
 Det er ligningsmyndighederne, der giver boet meddelelse om bortfald af  

 skattefrihed, og fastsætter en frist for boets indgivelse af selvangivelse  

 for de indkomstår, der er udløbet på det tidspunkt, hvor det konstateres, at  

 skattefriheden er bortfaldet.
 A.I.2.2 Indkomstskattepligtens overgang fra dødsbo til ægtefælle, arvinger  

 mv.
 Dødsboet er indkomstskattepligtig af afkastet af de i boet værende  

 aktiver.
En arving, ægtefælle mv. skal først medtage indtægter af aktiver fra det  

 tidspunkt, hvor de udlægges til den pågældende.
Det vil sige enten fra  

 skæringsdatoen i den endelige boopgørelse eller ved á conto udlæg fra  

 udlægsdatoen.
Dette gælder, selvom boet udbetaler renter og udbytter af boets  

 aktiver til den pågældende, jf.
KSL § 28.
 Ved á conto udlæg skal der inden 4 uger indsendes meddelelse herom  

 til skattemyndighederne efter KSL § 17, stk. 2, eller på anden måde føres  

 bevis for aktivets udlæggelse, se lsr. 1976.79, 1980.146 og 1982.131. I  

 dødsbobek. § 18, stk. 3 er det anført, i hvilke tilfælde meddelelse kan  

 undlades.
 Det er skifteretten, der har kompetencen til at afgøre, hvornår et  

 á conto udlæg af arv kan anses for foretaget.
 Tidspunktet for den faktiske udlevering af aktiverne spiller ingen rolle,  

 det er beslutningen om udlæg, der er afgørende.
Underskudsfremførsel/overførsel En afdød persons eventuelle underskud kan fratrækkes i dødsboets indkomst  

 under forudsætning af, at der er foretaget afsluttende ansættelse for  

 mellemperioden, ligesom et underskud ved en afsluttende ansættelse for  

 mellemperioden eller ved dødsboets indkomstansættelser kan videreføres til  

 boets senere indkomstansættelser, jf.
KSL § 32, stk. 1, 2, 3 og i visse  

 tilfælde til den længstlevende ægtefælles indkomstansættelse.
 Kildeskattelovens regler om fremførsel af underskud ved dødsfald er  

 tilpasset PSL og VSL's underskudsregler.
Et dødsbo er ikke omfattet af PSL's almindelige regler om opdeling af den  

 skattepligtige indkomst i personlig indkomst og kapitalindkomst.
Det er  

 derfor alene afdødes underskud vedrørende den skattepligtige indkomst, der  

 kan fremføres til fradrag i dødsboets indkomst (KSL § 31). Underskud i den  

 personlige indkomst kan ikke fremføres til fradrag i dødsboets indkomst.
Selvom der er en efterlevende ægtefælle, kan underskuddet i afdødes  

 personlige indkomst ikke overføres eller fremføres til denne.
Resterende  

 virksomhedsskat kan fradrages i boets skatter efter VSL § 10, stk. 3.
Carry back Hvis et dødsbos egen indkomstopgørelse, det vil sige uden overførsel af  

 afdødes eller længstlevendes ægtefælles eventuelle negative indkomst, udviser  

 underskud, der ikke kan udnyttes fuldt ud, kan boet kræve et beløb på 30% af  

 det således uudnyttede underskud udbetalt af skattemyndighederne.
Boet kan  

 dog ikke kræve et beløb udbetalt, der overstiger summen af de skattebeløb,  

 som boet har betalt i indkomst- og formueskat, og som afdøde samt en eventuel  

 ægtefælle har betalt af indkomst indtjent i dødsåret og de to foregående  

 indkomstår eller af formue vedrørende samme periode, jf.
KSL § 31, stk. 3 og  

 § 32, stk. 4. Der henvises i øvrigt til skd. vejl. s. 126.
 Renter af arveforskud mv.
Er der under behandlingen udbetalt forskud på en arv mv., og bliver arven  

 reduceret med renter af forskuddet, er denne renteudgift ikke  

 fradragsberettiget i arvingens skattepligtige indkomst, og renten er ikke  

 skattepligtig indkomst for boet.
HD af 5. nov. 1969, UfR 1970, 8 og skd.  

 11.50. Se desuden t&s nyt 1991.4.190 (TfS 1990, 546).
I lsr. 1981.28 blev boet anset for skattepligtig af et rentebeløb fra et  

 pantebrev, som afdødes enke havde udstedt i forbindelse med udlæg af boets  

 ejendom til hende.
Pantebrevet blev udlagt til afdødes søn pr. skæringsdagen.  

 Retten fandt, at disse renter var skattepligtige i boet, da det drejede sig  

 om et reelt tilgodehavende hos enken.
Se desuden lsr. 1984.124 (TfS 1984,  

 364).
A.I.2.2.1 Formueskat Et dødsbo er formueskattepligtigt af de aktiver, der er i boet ved  

 indkomstårets udløb, jf.
KSL § 18, stk. 4. Formueopgørelsen sker efter de  

 almindelige regler herom.
Formueskattepligten gælder for et helt år - også i dødsåret - selvom boet  

 kun har eksisteret i kortere tid, jf.
KSL § 18, stk. 2. Afdøde er ikke  

 formueskattepligtig i mellemperioden.
Afdødes forfaldne forskudsregistrerede  

 formueskatter tilbagebetales i forholdet: antal dage i mellemperioden  

 divideret med 365. Formueskatteberegningen foretages med samme pct. som for  

 personer.
Bundfradraget er som for en enlig, jf.
PSL's § 18, stk. 5.  

 Skatteloftsreglen i PSL § 19 omfatter ikke dødsboer, se nærmere skd.  

 kommentar SKAT 1990.1.56 (TfS 1990, 91).
Formueskattepligten af boets aktiver overgår til ægtefællen, arvinger mv.  

 på det tidspunkt, aktiverne udlægges.
Det vil sige på skæringsdagen eller ved  

 á conto udlæg på udlægsdatoen.
 Arvingen mv. er herefter formueskattepligtig for hele det indkomstår,  

 hvori udlægget sker, men kun for den del af aktiverne, der er i behold ved  

 arvingens indkomstårs udgang, jf. i det hele skd. vejl. s. 127.
A.I.2.2.2 Særligt om senere skifte af uskiftet bo Ved senere skifte af uskiftet bo i længstlevende ægtefælles levende live  

 træder datoen for skifterettens imødekommelse af begæringen om skifte i  

 stedet for dødsfaldet i relation til 15 mdr.'s fristens udløb ved privat  

 skifte.
Skifte af uskiftet bo Efter KSL § 32 kan underskud i længstlevendes skattepligtige indkomst, der  

 ikke kan udnyttes ved overførsel efter PSL/VSL til de følgende år, fradrages  

 i boets skattepligtige indkomst.
Underskud i længstlevendes personlige indkomst kan ikke fradrages i boets  

 indkomst, men fremføres uden om boet til fradrag i længstlevendes indkomst  

 for senere indkomstår.
Underskud i boets skattepligtige indkomst fradrages i  

 længstlevendes skattepligtige indkomst i det omfang, det overføres fra boet  

 til længstlevende, jf.
PSL cirk. pkt. 21.2.2.-3 samt VSL cirk. pkt. 156-182,  

 samt skd. vejl. s. 142 ff.
Uskiftet bo påny Hvor boet påny udleveres til hensidden i uskiftet bo, bortses der fra  

 skiftebehandlingen, og den længstlevende ægtefælle indkomst- og  

 formuebeskattes, som om skiftebehandlingen ikke havde fundet sted.
Er der  

 skiftet med enkelte arvinger eller legatarer, vil disse være skattepligtige  

 af de udlagte aktiver efter de almindelige regler om udlæg.
Er der i forbindelse med udlæg til arvinger/legatarer konstateret  

 skattemæssige fortjenester eller tab, skal dette tages i betragtning ved  

 opgørelsen af længstlevendes skattepligtige indkomst, jf.
KSL § 32, stk. 5,  

 hvorefter arvingen/legataren skal anvende udlægsværdien som skattemæssig  

 anskaffelsessum og udlægstidspunktet som anskaffelsestidspunktet.
Succession  

 finder således ikke sted.
A.I.2.3 Skifte udover 15 mdrs.-dagen a.privat skifte udover 15 mdrs.-dagen.
 b.offentligt skifte, der overgår til privat skifte efter at der er  

 forløbet 15 mdr. fra dødsfaldet.
Arvinger, derunder en efterlevende ægtefælle (men ikke legatarer), bliver  

 skattepligtige af boets indtægter efter 15 mdrs.-dagen og  

 formueskattepligtige fra begyndelsen af det indkomstår, hvori fristen  

 udløber.
Indkomst og formue - derunder også den del, der endnu ikke er udlagt  

 til eventuelle legatarer - medregnes i de pågældendes indkomst- og  

 formueopgørelse i forhold til deres andel i det resterende bo, jf.
KSL § 20,  

 stk. 4.
 Ved overgang mellem offentligt og privat skifte træder datoen for  

 udlevering til privat skifte i stedet for udløbet af 15. mdrs. fristen.
A.I.3 Udlægsmodtagerens stilling med hensyn til aktiver udlagt fra et  

 dødsbo Når et aktiv udlægges til en ægtefælle, arving mv., overgår indkomst- og  

 formueskattepligten vedrørende aktivet til modtageren.
 Reglerne om udlægstidspunktet, periodisering af afkast mv. er beskrevet  

 ovenfor under A.I.2.2.
A.I.3.1 Succession Udlæg kan ske med eller uden succession.
KSL's hovedregel er, at  

 udlægsmodtagere succederer, når skattemæssige aktiver udlægges med  

 fortjeneste fra et skattepligtigt bo se dog nedenfor vedrørende delvis salg  

 af aktiver.
Der behøver dog ikke ske succession ved udlæg af skattemæssige aktiver.  

 Dels kan boet kræve, at udlægsmodtageren ikke succederer, hvilket medfører,  

 at den ved udlægget konstaterede avance beskattes som indkomst for boet, og  

 at udlægsmodtageren herefter som anskaffelsessum skal anvende udlægsværdien,  

 og iøvrigt stilles som om vedkommende havde købt det pågældende aktiv.
Dels  

 kan succession være udelukket se nedenfor under A.I.3.2. og A.I.3.3.
Succession betyder, at modtageren stilles, som om det udlagte aktiv var  

 anskaffet af denne selv på det tidspunkt, hvor afdøde, ægtefællen eller boet  

 i sin tid har anskaffet aktivet.
Udlægsmodtageren ligestilles tillige med den  

 oprindelige erhverver ved afgørelsen af, om aktivet må anses for anskaffet i  

 fx spekulationshensigt eller næringsøjemed.
Se nærmere afsnit E.J.4.1.5.  

 Vedrørende aktier se S.G.2.3.
Udlæg med succession kan kun ske fra skattepligtige boer, jf.
KSL § 33.
Delvis salg af aktiver Ved delvis salg af boets aktiver succederer arvinger, ægtefæller eller  

 legatarer i den del af aktivets værdi, der udgør den pågældendes andel i  

 boet.
Derudover succederes der i den del der overstiger denne andel, jf.
KSL  

 § 33, stk. 1. *Det er fra og med 1995 en betingelse, at der er tale om den  

 modtagergruppe, som er nævnt i KSL § 33, stk. 1, 2. og 3. pkt., jf. lov nr.  

 1119 af 21. dec. 1994.* Successionen sker med hensyn til afskrivninger, nedskrivninger, opgørelse  

 af avance mv., jf.
KSL § 33, stk. 1.
 Det er muligt at á conto udlægge en del af et aktiv med succession  

 og under bobehandlingen sælge denne andel sammen med boets resterende andel,  

 jf. lsr. 1982.131. Derimod er der ikke hjemmel til at udlægge en del af et  

 aktiv til en arving med succession og samtidig udlægge resten af aktivet til  

 samme arving med krav om beskatning efter KSL § 33, stk. 5.
Er afdøde landmand, og er der indgået en mælkeophørskontrakt med  

 EF-direktoratet, kan arvingerne succedere i denne kontrakt.
Successionen er  

 begrundet i kontraktsvilkårene og ikke i udlæg fra et dødsbo.
Skd. har  

 truffet afgørelse om, at en sådan kontrakt ikke er et aktiv i dødsboet.
Der  

 beregnes ikke arveafgift af værdien af kontrakten, jf.
SKAT 1989.4.438.
Passivpost Hvis en ægtefælle, arving mv. succederer i medfør af KSL § 33 (eller VSL §  

 18), beregnes passivpost efter KSL § 33 A eller VSL § 18, stk. 3.
Passivpost beregnes for at give kompensation for den skjulte skattebyrde,  

 som udlægsmodtageren overtager.
Passivposten har betydning for både  

 bodelingen og arveafgiftsberegningen, jf. i øvrigt skd. vejl. s. 168 ff.
Hvis  

 fortjenesten indgår i aktieindkomsten for unoterede aktier, kan passivposten  

 højst udgøre 20 pct. af fortjenesten.
Hvis fortjenesten indgår i  

 aktieindkomsten for børsnoterede aktier, kan passivposten højst udgøre 12,5  

 pct. af fortjenesten.
Der ses ved opgørelsen af fortjenesten bort fra en  

 eventuel nedsættelse af aktieindkomsten efter PSL § 15, stk. 3 og stk. 5, jf.  

 KSL § 33A, stk. 2.
Afskrivning Når et aktiv udlægges med succession, kan udlægsmodtageren foretage et  

 helt års afskrivning i udlægsåret.
Investeringsfond I tilfælde, hvor indehaveren af en erhvervsvirksomhed dør, kan henlæggelse  

 til investeringsfond overtages af en ægtefælle eller højst én arving  

 efter afdøde på de for afdøde gældende betingelser.
Ved skifte skal  

 overtagelsen senest ske ved indgivelse af boopgørelsen, jf.  

 investeringsfondslovens § 10, stk. 4.
En i uskiftet bo hensiddende enke videreførte ikke den afdøde mands  

 virksomhed, men påbegyndte inden 1 år efter dødsfaldet anden selvstændig  

 erhvervsvirksomhed.
Man tillod enken at overtage de af hendes afdøde mand  

 foretagne henlæggelser til investeringsfond, skd. 1.14.
Når en investeringsfondshenlæggelse overtages ved skifte, kan der ikke  

 beregnes passivpost efter KSL § 33 A.
Skifteretten kan imidlertid tillade at  

 en til skatteforpligtelsen svarende gældspost optages i boopgørelsen.
 Skattedepartementet har, (skd. cirk. nr. 129 af 17. nov. 1982, pkt. 47)  

 fastsat fradraget til 25 pct. af den samlede henlæggelse.
A.I.3.2 Successions udelukkelse Når succession er udelukket anses modtageren for at have erhvervet det  

 udlagte aktiv på udlægstidspunktet, til det i boopgørelsen anførte beløb  

 (værdien på udlægsdagen).
Der indtræder ikke succession ved udlæg fra et skattefrit bo.
De  

 almindelige betingelser for skattefrihed er beskrevet ovenfor.
Genoptagelsesboer Da privat skiftede boer, der genoptages, aldrig er skattepligtige, kan der  

 ikke ske udlæg med succession herfra.
Skattepligten påhviler i stedet de  

 berettigede i boet, også når genoptagelsen sker inden 15 mdrs. fristens  

 udløb.
 Derimod er et offentligt skiftet bo, der genoptages til offentligt skifte,  

 altid skattepligtligt.
Avancebeskatning i boet Succession er ligeledes udelukket, hvis boet vælger at lade sig beskatte  

 af den avance, der konstateres ved arveudlæg.
Der kan ikke succeder i tab ved  

 arveudlægget.
Privat skifte udover 15. mdr's. fristen Fortsætter et privat skifte udover 15. mdr's dagen, beskattes boet af  

 avancen på de aktiver, der er i behold i boet ved fristens udløb, hvorfor der  

 ikke kan ske succession heri.
Om opgørelse pr. 15 mdrs.-dagen og  

 efterfølgende indsendelse af opgørelsen se Told-Skat Nyt 1992.12.348 (TfS  

 1992, 321).
Uskiftet bo påny Skifter en ægtefælle, der hensidder i uskiftet bo, med enkelte arvinger,  

 og får længstlevende derefter påny udleveret boet til hensidden i uskiftet  

 bo, kan arvingerne ikke succedere med hensyn til de udlagte aktiver.  

 Ægtefællen anses derimod fortsat for at have succederet.
A.I.3.3 Eksempler på virkningen af succession Driftsmidler En udlægsmodtager, der overtager alle en virksomheds driftsmidler og  

 benytter dem erhvervsmæssigt, kan afskrive på den saldo, hvormed  

 driftsmidlerne indgik i boets afsluttende skatteansættelse, se i skd. vejl.  

 s. 185 samt Lov nr. 217 af 10. apr. 1991.
Overtages der aktiver, der er straksafskrevet, jf.
AL § 3, stk. 1 og 2, er  

 anskaffelsessummen nul.
Hvis udlægsmodtageren ikke benytter de udlagte driftsmidler kan denne ikke  

 foretage skattemæssige afskrivninger.
Ved salg skal der ske beskatning af  

 evt. fortjeneste eller ydes fradrag for tab beregnet i forhold til aktivernes  

 saldoværdi eller andel heraf i boets afsluttende ansættelse.
Blandede driftsmidler Anvender udlægsmodtageren et udlagt blandet driftsmiddel til blandet  

 benyttelse, kan denne fortsætte afskrivningen på den værdi, hvortil  

 driftsmidlet var optaget i boets afsluttende ansættelse.
Anvendes et tidligere udelukkende erhvervsmæssigt benyttet driftsmiddel  

 efter udlægget alene til privat eller til blandet benyttelse, skal der efter  

 AL § 32 ske opgørelse af avance/tab.
Avancen/tabet opgøres som forskellen  

 mellem aktivets værdi i handel og vandel og den værdi, hvormed det indgik i  

 boets afsluttede ansættelse.
Den skattepligtige del af avancen tages i  

 betragtning i det indkomstår, hvor udlægget er sket.
Varelagre Et arvet varelager anses for anskaffet til den værdi, hvortil varelageret  

 er nedskrevet i boets afsluttende ansættelse.
Dette gælder, hvad enten  

 udlægsmodtageren viderefører afdødes virksomhed, eller kun overtager  

 varelageret eller en del heraf.
Anvender udlægsmodtageren ikke varelageret erhvervsmæssigt, kan der ikke  

 foretages nedskrivninger.
Tab og fortjeneste i forhold til varelagerets  

 nedskrevne værdi eller andel i boets afsluttende ansættelse,  

 beskattes/fradrages i afhændelsesåret, se tillige skd. vejl. s. 188.
 Aktier mv.
 ABL § 10 og 13 c indeholder regler for beskatning og succession ved  

 dødsfald.
 Som hovedregel gælder KSL's almindelige regler om beskatning ved dødsfald  

 også for aktier.
Børsnoterede aktier omfattet af ABL §§ 2 eller 4 Et udlæg af børsnoterede aktier omfattet af ABL §§ 2 eller 4 fra et dødsbo  

 til den enkelte ægtefælle, arving eller legatar skal beskattes som et salg  

 for den dels vedkommende, der ikke overstiger et grundbeløb, som i 1993 var  

 på 100.000 kr. i 1994 på 103.000 kr., i 1995 på *3.800 kr.
Et enkelt udlæg betyder i denne relation et særskilt udlæg, og ikke et  

 samlet udlæg.
A'conto udlæg betragtes i denne forbindelse som et enkelt  

 udlæg.
Beløbsgrænsen gælder uanset det enkelte aktiebrevs størrelse.
Den del af udlægget, der ligger under grundbeløbet, som i 1993 var på  

 100.000 kr., i 1994 på 103.000 kr. og i 1995 på *103.800 kr., beskattes altid  

 hos boet.
Overstiger værdien af boets samlede beholdning af børsnoterede  

 aktier ikke grundbeløbet, er udlægget dog skattefrit, hvis der er tale om  

 aktier, som på afståelsestidspunktet har været ejet i 3 år eller mere,  

 medmindre beholdningens kursværdi indenfor de seneste 3 år har oversteget  

 grundbeløbet.
Ved opgørelsen af værdien af den samlede beholdning medregnes  

 den afdødes ægtefælles beholdning.
 Såfremt udlægget overstiger grundbeløbet, og boet ikke kræver sig  

 beskattet, selv om betingelserne herfor er opfyldt, indtræder ægtefællen,  

 arvingen eller legataren i boet skattemæssige stilling, såfremt  

 skattelovgivningens øvrige betingelser herfor er opfyldt.
Aktier i samme selskab, der udlægges til samme arving mv., anses i  

 skattemæssig henseende for et aktiv.
Dette gælder også for en eventuel del af  

 udlægget, som ligger ud over den andel i boet, der tilkommer arvingen mv.  

 Dette betyder for børsnoterede aktiers vedkommende, at boet har valget mellem  

 at lade arvingen succedere i hele den del af udlægget til samme arving mv.,  

 der overstiger grundbeløbet, eller at lade sig beskatte af hele denne del af  

 udlægget.
Børsnoterede aktier anses for ét aktiv, uanset at udlægget  

 eventuelt indeholder såvel aktier med en ejertid på mindre end 3 år som  

 aktier med en ejertid på 3 år eller mere.
Hvis arvingen mv. således succederer, sammensættes den pågældendes  

 anskaffelsessum af beløbet under bundgrænsen, der beskattes i boet, og af  

 afdødes anskaffelsessum vedrørende resten.
Hvis udlægsmodtagerens beholdning  

 af børsnoterede aktier efterfølgende i de sidste 3 år har været under  

 bundgrænsen, er denne i overensstemmelse med de almindelige regler om  

 skattefrihed på grund af beholdningens størrelse skattefri.
 Indgår der ved udlægget aktier, der er anskaffet på forskellige  

 tidspunkter, finder først indførst udreglen anvendelse, således at de først  

 anskaffede aktier fortrinsvis indgår i den del af udlægget, der beskattes hos  

 boet som salg.
Anskaffelsestidspunktet for de aktier, arvingen mv. modtager, og som ved  

 udlægget beskattes i boet, er udlægstidspunktet.
Anskaffelsestidspunktet for  

 de aktier, der udlægges til arvingen mv. med succesion, er identisk med  

 afdødes anskaffelsestidspunkt.
Som følge af, at de først anskaffede aktier  

 fortrinsvis indgår i den del af udlægget, der beskattes hos boet, jf.  

 ovenfor, vil det være de aktier, der hos afdøde har de ældste  

 anskaffelsestidspunkter, der fortrinsvis indgår i den del af udlægget for  

 hvilken, arvingen mv. skal anvende udlægstidspunktet som  

 anskaffelsestidspunkt.
Ved udlæg af aktier til en ægtefælle, arving eller legatar, der er  

 hjemmehørende i en fremmed stat, Færøerne eller Grønland, beskattes dødsboet  

 iflg.
ABL § 13 c af fortjenesten, i samme omfang som hvis aktierne var blevet  

 solgt af boet.
 For aktier omfattet af ABL § 2 gælder dette dog kun, hvis de blev  

 erhvervet i forbindelse med omdannelsen af en personligt ejet virksomhed  

 efter VOL.
 Udlægsmodtageren indtræder ikke i boets skattemæssige stilling med hensyn  

 til de udlagte aktier.
 Se i øvrigt pkt. 13 i skm.cirk. nr. 137 af 19. jul. 1994 om beskatning ved  

 afståelse af aktier mv. samt LVS, S.G.3.6.
Fast ejendom - næring Er en fast ejendom erhvervet af afdøde, længstlevende ægtefælle eller boet  

 i næringsøjemed, vil udlægsmodtageren indtræde i den oprindelige erhververs  

 skattemæssige stilling, såfremt der ved udlægget konstateres en fortjeneste,  

 det vil sige hvis ejendommen udlægges til en værdi, der overstiger  

 anskaffelsessummen mv. reduceret med eventuelle skattemæssige afskrivninger.  

 Fortjeneste eller tab i forhold til den oprindelige anskaffelsessum reduceret  

 med eventuelle afskrivninger indgår i udlægsmodtagerens personlige indkomst.  

 Se iøvrigt skd. cirk. af 22. nov. 1983 om afskrivningsloven, pkt. 174.
*Uskiftet bo Se LSR's kendelse om afkræftelse af næringsformodning, hvor afødes ejertid  

 lægges sammen med den tid, efterlevende har siddet i uskiftet bo, således at  

 næringsformodningen afkræftes, TfS 1995, 508. Se ligeledes TfS 1995, 468.* Fast ejendom - i øvrigt Succession sker stadig vedrørende fortjeneste efter LOSI § 2, nr. 2  

 (genvundne afskrivninger), se J.F.E.
Vedel, UfR 1982 B, s. 347 og skd. cirk.  

 nr. 216 af 17. dec. 1982.
Parcelhuse Udlægsmodtager, der får udlagt et en- eller tofamiliehus, et sommerhus  

 eller en ejerlejlighed, som boet kunne have solgt skattefrit efter EBL § 14,  

 stk. 3, indtræder ikke i denne ret til at sælge uden beskatning.
For at undgå  

 beskatning ved salget skal udlægsmodtageren opfylde de i EBL § 8 eller § 9,  

 stk. 4, angivne betingelser.
Har en evt. ægtefælle boet i huset før  

 dødsfaldet, anses betingelserne dog for opfyldt.
Når beskatning skal ske (jf.
EBL §§ 5 og 6) anses ejendommen erhvervet af  

 ægtefælle, arving eller legatar på udlægstidspunktet for udlægsværdien, idet  

 der ikke kan succederes.
Dette gælder også, hvis ejendommen hørte til den  

 længstlevende ægtefælles bodel i fællesejet.
Fast ejendom Efter § 14 i EBL er der mulighed for at succedere i afdødes stilling  

 vedrørende fast ejendom i visse situationer.
Betingelsen er, at ejendommen skal have været anvendt i afdødes eller  

 ægtefællens erhvervsvirksomhed.
Udlejning af fast ejendom er i denne  

 forbindelse ikke erhvervsmæssig virksomhed.
Bortforpagtning af fast ejendom  

 som nævnt i vurderingslovens § 33, stk. 4 og 7, anses ikke i denne  

 forbindelse for virksomhed ved udlejning af fast ejendom.
Dødsboet beskattes ikke ved salg eller udlæg, hvis et salg før dødsfaldet  

 ikke ville have udløst beskatning efter EBL §§ 8 eller 9, stk. 4, jf.
EBL §  

 14, stk. 1.
Ved udlæg af en ejendom, der er fritaget for beskatning eller udlægges  

 uden succession, skal ægtefælle, arving eller legatar ved en senere afståelse  

 anse ejendommen for erhvervet ved udlægget til de værdier, den er opført med  

 i den endelige boopgørelse, jf.
EBL § 14, stk. 3 og KSL § 33 C, stk. 1.
Genvundne afskrivninger Fortjeneste vedrørende bygninger og særlige installationer i  

 afskrivningsberettigede bygninger, hvorpå der kan afskrives, foreligger, hvis  

 det beløb, hvortil bygningen og installationen er opført i den endelige  

 boopgørelse, er større end anskaffelsessummen og eventuelle  

 forbedringsudgifter med fradrag af de foretagne afskrivninger, se lsr.  

 1985.114 (TfS 1985, 312).
For bygninger mv. anskaffet den 1. jan. 1982 eller senere kan opgørelsen  

 af den skattepligtige fortjeneste ske i forhold til det nedskrevne beløb, jf.  

 AL § 29. Hvis udlægsmodtageren derfor afhænder ejendommen, beskattes hans  

 eventuelle fortjeneste som særlig indkomst, jf.
LOSI § 2, nr. 2 og § 18 C.
 Vedrørende afhændelse af ejendomme, som afdøde har erhvervet før 15. mar.  

 1968, henvises til skd. vejl. 113.
Afskrivningsgrundlag Om opgørelser af udlægsmodtagerens afskrivningsgrundlag se skd. vejl. s.  

 187. Det bemærkes at pristalsreguleringen af afskrivningsgrundlaget er  

 ophævet fra indkomståret 1991.
Pantebreve Vedrørende succession i kursgevinstlovens regler henvises til A.D.2 samt  

 skd. cirk. nr. 134 af 29. jul. 1992.
