Skattefri aktieombytning  Keops A/S Rådgiver  

 anmodede om tilladelse til skattefri aktieombytning af de danske  

 skattepligtige  

 aktionærers aktier i Keops A/S med aktier i det islandske selskab,  

 Fasteignafélagid Stoðir hf, efter aktieavancebeskatningslovens § 36, stk. 1  

 og  

 2.
 Der blev anmodet  

 om en generel tilladelse uden fastsættelse af særlige vilkår.
 SKAT imødekom  

 anmodningen.
 Ved afgørelsen  

 lagde SKAT uprøvet til grund, at det erhvervende selskab svarer til et dansk  

 aktie- eller anpartsselskab.
 Tilladelsen er  

 generel og kan derfor benyttes af alle aktionærer, der er fuldt  

 skattepligtige  

 til Danmark, i det ombyttede selskab.
 Afgørelsen er  

 truffet med hjemmel i aktieavancebeskatningslovens § 36, stk. 1 og 2.
SKAT, Center for  

 Store Selskaber, fandt det på baggrund af sagens oplysninger sandsynliggjort,  

 at hovedformålet med aktieombytningen ikke er skatteunddragelse eller  

 -undgåelse.
Endvidere sås de objektive betingelser for at meddele tilladelse  

 til skattefri aktieombytning at være til stede, hvorfor SKAT efter en samlet  

 konkret vurdering meddelte tilladelse til den ansøgte aktieombytning.
 Der sås ikke at  

 være grundlag for at stille anmeldelsesvilkår.
Sagsfremstilling Keops A/S  

 (Keops) er et dansk selskab, der er noteret på OMX Nordisk Fondsbørs  

 København  

 (herefter "OMX"). Keops er Danmarks største børsnoterede  

 ejendomsselskab, som fokuserer på ejendomsinvesteringer, mægling samt ledelse  

 og udvikling af ejendomme.
 Keops fokuserer  

 primært på:
 I 2005/06 havde  

 Keops en omsætning på DKK 2,1 mia. og administrerede ejendomme til en værdi  

 af  

 mere end DKK 17,9 mia.
 Keops er  

 moderselskab for Keops InvestorPartner A/S, Keops Development A/S og Keops  

 EjendomsHolding  

 A/S.
 Herudover ejer  

 Keops 19,12 % af aktierne i Capinordic A/S (som også er børsnoteret på OMX).
Fasteignafélagid  

 Stoðir hf (Stoðir) er det største ejendomsselskab i Island og har betydelige  

 aktiviteter i Danmark.
Stoðir ejer ejendomme på i alt  

 648.000 m2. I 2006 havde Stoðir et samlet overskud  

 på DKK 1,035 mia.
Den samlede aktivmasse udgjorde ved udgangen af 2006 DKK  

 14,23 mia. og selskabet havde en egenkapital på DKK 2,064 mia.
Stoðir er et  

 unoteret selskab, indregistreret i Island.
De største aktionærer i Stoðir er  

 Baugur Group hf (39 %), ISP (32 %) og Landsbanki (11 %). Det er hensigten at  

 børsnotere Stoðir på den islandske fondsbørs inden for en kortere periode.
 Stoðir er  

 organiseret som et Islandsk aktieselskab (et "hf"), der, ifølge  

 ansøgeren, kan sidestilles med et dansk aktieselskab.
 Stoðir afgav den  

 29. juni 2007 meddelelse om, at selskabet agtede at fremsætte tilbud om køb  

 af  

 den samlede aktiekapital i Keops, og fik samme dag en frist på 4 uger til at  

 give aktionærerne i Keops et købstilbud.
 Aktionærerne i  

 Keops tilbydes enten at sælge aktierne i Keops til Stoðir for 24 kr. pr.  

 aktie  

 a nom. 1 kr., eller at ombytte aktierne i Keops med nyudstedte aktier i  

 Stoðir.
 Denne anmodning  

 om tilladelse til skattefri aktieombytning omfatter de danske skattepligtige  

 aktionærer, der vælger at ombytte deres aktier i Keops med aktier i Stoðir.
Ombytningen sker  

 til markedsværdien, hvilket med den nuværende valutakurs på den islandske  

 krone  

 medfører, at ombytningen sker i forholdet 1 til 18,87, således at  

 aktionærerne  

 i Keops får ombyttet én aktie i Keops med 18,87 aktier i Stoðir.
Det endelige  

 ombytningsforhold beregnes på baggrund af valutakursen på tidspunktet hvor  

 Købstilbuddet endeligt fremsættes.
Det totale antal Stoðir-aktier, som den  

 enkelte aktionær i Keops modtager, afrundes opad til nærmeste hele aktie.
 Købstilbuddet er  

 betinget af, at Stoðir opnår gyldig accept fra aktionærer, der tilsammen ejer  

 mindst 90 % af aktiekapitalen og stemmerettighederne i Keops.
Stoðirs køb af  

 Keops A/S er begrundet i et ønske om at etablere et af de største  

 ejendomsselskaber i den nordiske region.
Stoðir er den største  

 ejendomsbesidder  

 på Island og Keops er det største børsnoterede ejendomsselskab i Danmark.
Den  

 samlede aktivmasse af de to selskaber udgør DKK 37,5 mia.
 Sammen vil  

 Stoðir og Keops, ifølge ansøgeren, udgøre et stærkt og fokuseret  

 ejendomsselskab med kritisk masse og en solid platform for yderligere  

 konsolidering inden for ejendomsbranchen i de nordiske lande.
Begge selskaber  

 har en portefølje af ejendomme med høj kvalitet og Stoðir vurderer, at flere  

 attraktive operationelle synergier og stordriftsfordele opstår ved, at Stoðir  

 køber Keops.
Ved at kombinere de to selskabers ejendomsportefølje fås en  

 veldiversificeret ejendomsportefølje, som er balanceret i forhold til erhverv  

 (butik og kontor) og bolig i henholdsvis Danmark, Island og Sverige.
 Ved at give  

 aktionærerne i Keops mulighed for at ombytte aktierne som beskrevet ovenfor,  

 ønsker man at give de Keops-aktionærer, der ønsker det, mulighed for fortsat  

 at  

 være en del af Keops og Stoðirs konsoliderede aktiviteter.
 I henhold til  

 aktieavancebeskatningslovens § 36, stk. 1 kan skattemyndighederne give  

 tilladelse til succession ved ombytning af aktier.
 Betingelserne  

 for at opnå tilladelse til skattefri aktieombytning er:
Det erhvervende  

 selskab (Stoðir) erhverver en andel af det erhvervede selskab (Keops) med den  

 virkning, at det erhvervende selskab opnår flertallet af stemmerne.
I den  

 konkrete ombytning opnår Stoðir 100 % af stemmerne.
 Aktieombytningen  

 skal være gennemført inden for en periode på 6 måneder regnet fra første  

 ombytningsdag,  

 hvilket også vil blive opfyldt.
 Stoðir er  

 organiseret som et Islandsk aktieselskab (et "hf"), som, ifølge  

 ansøgeren, kan sidestilles med et dansk aktieselskab.
 SKAT finder, at  

 betingelserne i aktieavancebeskatningslovens § 36, stk. 1 og 2 er opfyldte  

 således,  

 at anmodningen kan imødekommes.
 Ved tilladelsen  

 tog SKAT ikke stilling til aktiernes overdragelseskurs, idet dette spørgsmål  

 henhører under ligningen.
 SKAT tog ikke  

 stilling til, om det er foreneligt med de gældende regler om  

 medarbejderaktier  

 at lade de medarbejderaktier, der er udstedt af Keops i henhold til  

 ligningslovens §  

 7 A  

 være omfattet  

 af den skattefri aktieombytning.
 SKAT gjorde  

 opmærksom på, at eventuelle aktieoptioner i form af køberetter ikke er  

 omfattet  

 af aktieavancebeskatningsloven og derfor ikke kan være omfattet af en  

 skattefri  

 aktieombytning.
 Aktieombytningen  

 skal gennemføres senest 6 måneder efter modtagelsen af denne afgørelse.
Det er  

 efterfølgende oplyst, at ombytningen sker til markedsværdien, hvilket med en  

 DKK/ISK valutakurs på 0,08914 medfører, at ombytningen sker i forholdet 1 til  

 19,23139, således at aktionærerne i Keops får ombyttet én aktie i Keops med  

 19,23139 aktier i Stoðir.
Det totale antal Stoðir-aktier, som den enkelte  

 aktionær i Keops modtager, afrundes opad til nærmeste hele aktie.
Det  

 bemærkes,  

 at SKAT ikke herved har taget stilling til ombytningsforholdet.
