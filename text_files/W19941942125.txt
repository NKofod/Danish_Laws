Erstatning, skattepligt -	Erstatning -	skattepligt -	retserhvervelse Referencer:  LV 1994 E.E.3.1  E.E.3.7.2  E.E.4.7 og SL § 4 Mælkeproducenter har efter forordningen, inden 30/9 1993 - kunnet  

 søge EF-Direktoratet om erstatning.
 Told- og Skattestyrelsen udtaler i den anledning, at erstatninger efter  

 forordningens artikel 1, som ydes til producenterne for tab, der er lidt som  

 følge af, at producenterne har afstået fra at levere eller  

 sælge mælk eller mejeriprodukter, er skattepligtig indkomst.
 Erstatningsbeløbet skal indtægtsføres, når  

 producenten erhverver ret til beløbet.
 Told- og Skattestyrelsen anser retserhvervelsestidspunktet for  

 indtrådt, når producenten ved sin underskrift har accepteret det  

 af EF-Direktoratet fremsendte tilbud om erstatning.
 Efter forordningens artikel 12 forhøjes erstatningsbeløbet  

 med morarenter på 8 pct p.a., indtil det øjeblik, hvor  

 erstatningen udbetales.
 Morarenterne beregnes dels for tiden frem, til erstatningen kan  

 opgøres, dels indtil den samlede erstatning udbetales.
Morarenter skal, som andre renteindtægter,  

 indtægtsføres, når de forfalder.
Dette sker for så  

 vidt angår renten for tidligere år, når producenten har  

 erhvervet ret til erstatningen.
Renter, der påløber efter dette  

 tidspunkt, skal først indtægtsføres, når disse  

 forfalder, dvs. senest på udbetalingstidspunktet.
 Told- og Skattestyrelsen udtaler endvidere, at det beløb, der kan  

 henføres til morarenterne i sin helhed, skal beskattes som  

 kapitalindkomst, jf. personskattelovens § 4.
 Såfremt spørgsmålet om erstatningens størrelse  

 indbringes for domstolene, skal producenten indtægtsføre  

 erstatningen, når erstatningens størrelse er fastslået ved  

 en endelig og upåanket dom.
