Lov om ændring af lov om arbejdsløshedsforsikring m.v. og lov om arbejdsgiveres og lønmodtageres retsstilling ved lønkompensation af virksomheder i forbindelse med covid-19 (Perioder, der ses bort fra ved forbrug af dagpenge m.v.) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov om arbejdsløshedsforsikring m.v., jf. lovbekendtgørelse nr. 199 af 11. marts 2020, som ændret ved § 1 i lov nr. 701 af 8. juni 2018 og § 7 i lov nr. 1430 af 5. december 2018, foretages følgende ændringer:
 1. I § 55 indsættes som stk. 7:
»Stk. 7. Uanset stk. 1, 1. pkt., og stk. 2 medregnes perioder efter stk. 4, 2. pkt., ikke i opgørelsen af forbruget af dagpengeperioderne fra og med den 1. marts 2020 til og med den 31. maj 2020. Stk. 5, nr. 1-3, finder ikke anvendelse i perioderne fra og med den 1. marts 2020 til og med den 31. maj 2020.« 2. I § 56 a indsættes som stk. 9:
»Stk. 9. Uanset stk. 1, 2. pkt., medregnes perioden fra og med den 1. marts 2020 til og med den 31. maj 2020 ikke i opgørelsen af 4-månedersperioden.
Stk. 5, nr. 1-3, finder ikke anvendelse i perioden fra og med den 1. marts 2020 til og med den 31. maj 2020. Løntimer, som er indberettet til indkomstregisteret, jf. lov om et indkomstregister, i perioden fra og med den 1. marts 2020 til og med den 31. maj 2020, medregnes ved opgørelsen efter stk. 2.« 3. I § 60 indsættes som stk. 9:
»Stk. 9. Uanset stk. 1, 1. pkt., og stk. 3 indgår udbetaling af supplerende dagpenge i perioden fra og med den 1. marts 2020 til og med den 31. maj 2020 ikke i opgørelsen af forbrug af retten til supplerende dagpenge.« 4. I § 73 indsættes som stk. 10:
»Stk. 10. Uanset stk. 2, 1. pkt., og stk. 4 indgår udbetaling af supplerende dagpenge i perioden fra og med den 1. marts 2020 til og med den 31. maj 2020 ikke i opgørelsen af forbrug af retten til supplerende dagpenge.« 5. I § 84 indsættes som stk. 11:
»Stk. 11. Uanset stk. 1, 1. pkt., skal arbejdsgiveren ikke betale godtgørelse til medlemmer af en arbejdsløshedskasse, som bliver omfattet af en hjemsendelse eller arbejdsfordeling fra og med lovens ikrafttræden til og med den 31. maj 2020.« § 2 I lov nr. 264 af 24. marts 2020 om arbejdsgiveres og lønmodtageres retsstilling ved lønkompensation af virksomheder i forbindelse med covid-19 foretages følgende ændring:
 1. Overalt i loven udgår »nr. 108 afgjort den 17. marts 2020«.
§ 3 Stk. 1. Loven træder i kraft dagen efter bekendtgørelsen i Lovtidende.
 Stk. 2. Lovforslaget kan stadfæstes straks efter dets vedtagelse.
 Stk. 3. § 55, stk. 7, § 56 a, stk. 9, § 60, stk. 9, § 73, stk. 10, og § 84, stk. 11, i lov om arbejdsløshedsforsikring m.v. som affattet ved denne lovs § 1, nr. 1-5, ophæves den 1. marts 2021.
Givet på Fredensborg Slot, den 26. marts 2020 Under Vor Kongelige Hånd og Segl MARGRETHE R.
