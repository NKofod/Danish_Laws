Tillægsbetænkning afgivet af  

 Arbejdsmarkedsudvalget den 15. december 1999 Tillægsbetænkning over Forslag til lov om servicejob Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i et møde.
Arbejdsministeren har i  

 sammenhæng med ændringsforslag nr. 2 i udvalgets betænkning  

 tilkendegivet at være positiv over for, at ordningen bliver så  

 bredt dækkende, som det er muligt i forhold til EF-Traktatens  

 statsstøtteregler, således at ordningen også kan anvendes  

 af offentlige virksomheder, der har meldt interesse herfor.
Det vil  

 imidlertid i alle tilfælde være nødvendigt at foretage en  

 konkret vurdering af, om den enkelte ansøgende offentlige virksomhed  

 vil kunne opnå en konkurrencemæssig fordel ved at få  

 bevilget tilskud.
Det vil således i sagens natur ikke være muligt  

 på forhånd at fastsætte generelle  

 afgrænsningskriterier eller retningslinjer for, hvilke offentlige  

 virksomhedsområder, der kan benytte sig af ordningen.
 Herefter indstiller et flertal (Socialdemokratiets,  

 Socialistisk Folkepartis, Centrum-Demokraternes, Det Radikale Venstres og  

 Enhedslistens medlemmer af udvalget) lovforslaget til vedtagelse i den  

 affattelse, hvori det foreligger efter 2. behandling.
 Et mindretal (Venstres, Det Konservative  

 Folkepartis, Dansk Folkepartis og Kristeligt Folkepartis medlemmer af  

 udvalget) indstiller lovforslaget til forkastelse.
Poul Erik Dyrlund (S) fmd.  

  Ole Vagn Christensen (S)  Carsten Hansen (S)  

  Bjarne Laustsen (S)  Anne-Marie Meldgaard (S)  

  Ole Sohn (SF) nfmd.
Susanne Clemensen (CD)  

  Anders Samuelsen (RV)  Jette Gottlieb (EL)  

  Charlotte Antonsen (V)  Eva Kjer Hansen (V)  

  Ulla Tørnæs (V)  Jens Vibjerg (V)  

 Knud Erik Kirkegaard (KF)  

  Pia Christmas-Møller (KF)  Mogens Andreasen (DF)  

  Ole M.
Nielsen (KRF) Frihed 2000 havde ikke medlemmer i udvalget.
