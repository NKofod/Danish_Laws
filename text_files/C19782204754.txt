(Til de højere  

 uddannelsesinstitutioner) På given foranledning skal man henlede opmærksomheden på, at ansættelse  

 som lektor i en videnskabelig stilling ved de højere uddannelsesinstitutioner  

 kun vil kunne finde sted efter indhentet godkendelse fra  

 undervisningsministeriet i tilfælde, hvor den pågældende ikke har en  

 kandidatalder på mindst 4 år, jf. herved undervisningsministeriets skrivelse  

 af 16. oktober 1973 til de højere uddannelsesinstitutioner og følgeskrivelse  

 af 29. december 1975 til bekendtgørelse af 3.december 1975 om ansættelse i  

 professorstillinger, videnskabelige adjunkt/lektorstillinger og eksterne  

 lektorater ved de højere uddannelsesinstitutioner.
Det bemærkes i tilslutning  

 hertil, at lektoransættelse - som det fremgår af ministeriets  

 cirkulærskrivelse af 31. maj 1972 om stillingsstrukturen for det  

 videnskabelige personale ved en række højere uddannelsesinstitutioner, jf.  

 cirkulæreskrivelse af 31. maj 1974 om stillingsstrukturen for den  

 videnskabelige personale ved handelshøjskolerne og førnævnte skrivelse af 16.  

 oktober 1973 - ud over positiv bedømmelse som det normale forudsætter 4-6 års  

 forudgående ansættelse som adjunkt, at anden virksomhed, hvorunder der er  

 erhvervet kvalifikationer og erfaring svarende til, hvad der i almindelighed  

 opnås ved adjunktansættelse, undtagelsesvis vil kunne træde helt eller delvis  

 i stedet herfor, hvis det drejer sig om virksomhed efter kandidateksamen og  

 en kandidatalder på mindst 4 år, og at kravene til sådan anden virksomhed  

 efter ministeriets opfattelse indebærer, at der skal være tale om virksomhed,  

 der også omfangsmæssigt kan sidestilles med ansættelse som adjunkt, d.v.s  

 ansættelse i en videnskabelig heltidsstilling med 4 års virksomhed som  

 deltidsbeskæftiget undervisningsassistent vil således hverken efter  

 karakteren eller omfanget af virksomheden være tilstrækkelig til opfyldelse  

 af betingelserne for ansættelse som lektor.
 Ønskes der foretaget lektoransættelse i tilfælde, hvor der efter foretagen  

 bedømmelse må antages at være dokumenteret fyldestgørende kvalifikationer,  

 men hvor virksomheden efter kandidateksamen ikke omfangsmæssigt vil kunne  

 sidestilles med 4 års ansættelse som adjunkt, må sagen herefter i medfør af  

 forudsætningen om en kandidatalder på mindst 4 år forelægges for  

 undervisningsministeriet.
 P.M.V.
 E.B.
