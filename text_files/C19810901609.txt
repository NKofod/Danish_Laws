I.
Cirkulærets formål og indhold Folketinget har i juni 1980 vedtaget en lov om udbygning af Københavns lufthavn, Kastrup; lov nr. 271 af 16. juni 1980. I overensstemmelse med lovens og dens bemærkninger udsteder miljøministeren dette landsplandirektiv.
Direktivet skal medvirke til , at udbygningen af lufthavnen i kastrup fremmes, idet samtidig sikres, at der tages hensyn til konsekvenserne af lufthavnens miljømæssige påvirkninger af omgivelserne.
Dette sker ved begrænsning af tilkomsten af yderligere støjramt bebyggelse i lufthavnens nærhed.
Udstedelsen af landsplandirektivet sker i henhold til § 4 i lov om lands- og regionplanlægning (miljøministeriets lovbekendtgørelse nr. 513 af 29. september 1978). Endvidere bestemmes i henhold til § 9,  stk. 4, i lov om by- og landzoner,  

 (miljøministeriets lovbekendtgørelse nr. 300 af 23. juni 1980), at de nedenfor under II og III nævnte direktiver lægges til grund for administrationen af by- og landzoneloven.
Direktivet omfatter selve lufthavnsområdet samt områder udenfor dette, der har en støjbelastning på 65 dB (DENL) og derover hidrørende fra lufthavnen.
II.
Direktiver for regionplanlægningen.
 1. Lufthavnen.
Det med tæt, skrå skravering viste areal på kortbilag 1 må alene anvendes til lufthavnsformål med tilhørende bebyggelse og anlæg, således som det er fastlagt i lov om udbygning af Københavns lufthavn.
Arealet, som på kortbilaget er vist med krydsskravering, skal reserveres til offentlige trafikformål.
Inden for arealet kan der etableres veje samt parkeringsanlæg m.v. til betjening af lufthavnen.
2. Lufthavnen og omgivelserne Der skal sikres en planlægnings- og miljømæssigt tilfredsstillende afgrænsning mellem lufthavnen og de omkringliggende byområder.
Lufthavnens primære trafikbetjening sker af den i regionplanen for Hovedstadsområdet nævnte trafikkorridor M2. (Regionplanens 1.
 etape, godkendt 2. marts 1979).
3. Områder uden for lufthavnen Inden for det med åben, skrå skravering viste område på kortbilag 1 gælder følgende bestemmelser:
Landzone Der må ikke udlægges yderligere byzone eller sommerhusområder.
Uplanlagt byzone Uplanlagt byzone må kun udlægges til ikke-støjfølsom bebyggelse og anvendelse.
Planlagt byzone og sommerhusområder Anvendelsesbestemmelserne for byfornyelsesområder og for større ubebyggede arealer, der er forbeholdt bolig- eller sommerhusbebyggelse, skal søges ændret, således at disse områder og arealer forbeholdes ikke-støjfølsom bebyggelse eller anvendelse.
De skal primært anvendes til at forsyne det nuværende bysamfund med servicefunktioner.
Der skal lægges vægt på en planlægningsmæssig forsvarlig indpasning i det eksisterende miljø.
I miljøstyrelsens vejledning nr. 2/1974 »Miljøhensyn ved  

 planlægning« er der nærmere redegjort for, hvad der forstås ved støjfølsom bebyggelse.
Ved opførelse eller genopførelse (erstatningsbyggeri) af støjfølsomt byggeri på mindre, ubebyggede arealer gælder, at den indendørs støjbelastning ikke må overstige 30 dB i sove- og opholdsrum.
4. Indenfor det med lodret skravering viste område på  

 kortbilag 1 gælder principielt bestemmelserne under afsnit 3, indtil drejningen af lufthavnens tværbane er foretaget.
III.
Administration af by- og landzoneloven I landzone må nybyggeri af støjfølsom bebyggelse eller ændring af anvendelse til støjfølsomme formål pricipielt ikke finde sted.
Kolonihaver med tidsbegrænser tilladelse, kan anvendes udover tidsbegrænsninge, imed tilladelse af kommunalbestyrelsen og Hovedstadsrådet.
I særlige tilfælde, hvor forholdene taler herfor, kan der gives tilladelse til bebyggelse eller ændret anvendelse.
Det er dog en betingelse, at der foreligger en godkendt landzonelokalplan, der omhandler den påtænkte bebyggelse og/eller ændrede anvendelse, samt at den indendørs støjbelastning ikke overstiger 30 dB i sove- og opholdsrum.
IV.
Kommune- og lokalplanlægning Det påhviler de berørte kommuner at sikre landsplandirektivets bestemmelser i kommuneplanen, § 15-rammerne og lokalplanlægningen.
Forslag til lokalplanfor lufthavnsområdet vil i medfør af kommuneplanlovens § 29, stk. 2, blive udarbejdet af planstyrelsen på miljøministeriets vegne.
Udarbejdelsen vil ske i et samarbejde med de berørte kommunalbestyrelser og Hovedstadsrådet.
Lokalplanernes tilvejebringelse vil i øvrigt følge kommuneplanlovens normale prcedureregler.
V.
Afslutning Til Hovedstadsrådet og de berørte kommuner er udsendt kort i 1:10000, som skal danne grundlag for regionplanlægningen og administrationen i øvrigt.
 Miljøministeriet, den 12. juni 1981.
Erik Holst /Ole Plougmann Særlig note:
 Landsplandirektiv.
