Offererstatningslovens § 13  forældelse, nævnets j. nr. 07-520-08629 N. j.nr. 07-520-08629 Nævnet gav den 11-04-2000 tilsagn om dækning af udgifter til tandbehandling i henhold til et overslag af den 01-11-1999 mod indsendelse af regning.
 Det var i forbindelse med indsendelse af overslaget oplyst, at tandbehandlingen kunne forventes foretaget i løbet af juni måned 2000.
 Ved brev af 06-11-2007 indsendte ansøger et nyt overslag af samme dato og anmodede om udbetaling af erstatning i henhold hertil.
 Nævnet gav afslag på udbetaling af erstatning/fornyelse af tilsagn om erstatning, da kravet i henhold til nævnets tilsagn af den 11-04-2000 var forældet efter både princippet i offererstatningslovens § 13 og efter § 1, nr. 5 i den dagældende forældelseslov af 1908.
 Nævnet lagde ved afgørelsen vægt på, at der var gået ca. 7 ½ år fra ansøger måtte antages at være blevet bekendt med sit krav på erstatning for udgifter til tandbehandling, og til ansøger fremsatte krav herom overfor nævnet ved indsendelse af et nyt overslag.
