Fremsat den 13. januar 2004 af Line Barfod (EL),  

 Keld Albrechtsen (EL), Søren Søndergaard (EL) og  

  

 Pernille Rosenkrantz-Theil (EL) Forslag til folketingsbeslutning om ret til gratis fødselsforberedelse, ret til at have en  

 jordemoder til stede under fødslen samt ret til en efterfødselssamtale med en  

 jordemoder Folketinget pålægger regeringen inden sommeren 2004 at  

 fremsætte lovforslag, der sikrer,   

 	  

    

 at gravide har ret til  

 at deltage i gratis fødselsforberedelse,   

 	  

    

 at fødende har ret til  

 at have en jordemoder til stede under hele fødselsforløbet, og   

 	  

    

 at kvinder, der lige  

 har født, har ret til en samtale med en jordemoder som opfølgning på  

 fødselsforløbet.
Bemærkninger til forslaget Dette beslutningsforslag er en næsten uændret  

 genfremsættelse af beslutningsforslag nr.
B 81 fra folketingsåret 2002-03. Se  

 Folketingstidende 2002-03, forhandlingerne side 8889 og tillæg A side 4051 og  

 4053. Forslaget fik nogen opbakning under behandlingen i Folketinget og førte  

 til, at indenrigs- og sundhedsministeren igangsatte en opfølgning på  

 Sundhedsstyrelsens undersøgelse af svangreomsorgen fra efteråret 2002. Et  

 notat  

 om den opfølgende undersøgelse  Sundhedsstyrelsens undersøgelse af  

 jordemoderydelserne på landets fødesteder oktober 2003  blev fremsendt  

 til  

 Folketingets Sundhedsudvalg den 23. december 2003, jf. alm. del  bilag  

 276.
Undersøgelsen viser, at der er områder, hvor ikke alle  

 amter lever op til anbefalingerne.
Sundhedsstyrelsens notat om undersøgelsen  

 fastslår vedrørende fødselsforberedelse, at en tredjedel af fødestederne har  

 skåret i tilbuddet om fødselsforberedelse inden for de sidste 3 år.
Flere  

 store  

 fødesteder oplyser endvidere, at tilbud om forældre-fødselsforberedelse vil  

 ophøre ved årsskiftet.
Det vil komme til at berøre knap en sjettedel af alle  

 gravide.
Vedrørende jordemoderens tilstedeværelse hos den fødende under den  

 aktive del af fødslen, er det kun 6 pct. af de fødende, der er næsten sikre  

 på  

 at have en jordemoder hos sig. 19 pct. af de fødende har mindre end 50 pct.  

 chance for, at jordemoderen er til stede under hele fødslen.
Sundhedsstyrelsen konkluderer således også i sit notat, at  

 der fortsat er rum for forbedringer med hensyn til muligheden for en  

 jordemoders kontinuerlige tilstedeværelse under en fødsel.
Vedrørende  

 efterfødselssamtale er det kun på en femtedel af fødestederne at næsten alle  

 mødre tilbydes en efterfødselssamtale på fødestedet før udskrivelsen, og på  

 fem  

 ud af ti fødesteder er det under halvdelen af de nybagte mødre, der tilbydes  

 en  

 efterfødselssamtale.
 Beslutningsforslaget har til hensigt at sikre størst mulig  

 tryghed og sikkerhed i forbindelse med fødsler.
Det følger i dag af Sundhedsstyrelsens retningslinjer for  

 svangreomsorg fra 1. juli 1998, at »  

 	  

    

 Sundhedsfremmende  

 undervisning og vejledning indgår som en integreret del både i de  

 forebyggende  

 helbredsundersøgelser og i fødsels- og forældreforberedelsen og er et  

 nødvendigt led for at opnå formålet med svangreomsorgen.
   

 	  

    

 Flere forhold vil  

 være afgørende for den fødendes oplevelse af tryghed i relation til selve  

 fødslen  tilliden til personalets kvalifikationer og muligheder som  

 fødselshjælpere  den fødendes kontakt med personalet, specielt at hun  

 kender  

 og er tryg ved jordemoderen, og at denne er kontinuerligt til stede ved  

 fødslen, så vidt det kan gennemføres.
  

 	  

    

 Jordemoderen, så  

 vidt muligt fødselsjordemoderen, skal tilbyde at besøge kvinden på  

 barselsafdelingen.
Formålet er blandt andet at give moderen/forældrene  

 mulighed  

 for at tale om fødslens forløb.« Men de gravide og fødende har ikke krav på at få tilbud om  

 at gå til gratis fødselsforberedelse, og de har heller ikke krav på at have  

 en  

 jordemoder til stede under hele fødselsforløbet og på en samtale med en  

 jordemoder som opfølgning på fødslen.
 På baggrund af Sundhedsstyrelsens undersøgelse fra oktober  

 2003, der viser de sidste års nedprioriteringer af forholdene for de gravide  

 og  

 de fødende, er det forslagsstillernes opfattelse, at der nu er behov for at  

 lovgive på dette område.
Ifølge Sundhedsstyrelsen ville mange komplikationer som for  

 tidlig fødsel, indlæggelse under graviditeten og kejsersnit kunne undgås,  

 hvis  

 amterne gjorde mere ud af fødselsforberedelse og jordemoderbesøg.
Desværre er  

 tendensen i øjeblikket, at amterne sparer på netop fødselsforberedelse.
Når  

 sygehusledelserne skal fordele ressourcerne  og besparelserne  på  

 sygehusene,  

 er det åbenbart lettere for dem at finde besparelser i ydelserne til gravide  

 og  

 fødende, for de er jo ikke syge! Derved ser man bl.a. bort fra det faktum, at  

 der både er penge og menneskelige omkostninger at spare ved at forbedre  

 svangreomsorgen.
Sundhedsstyrelsen ser det som et problem, at tilbuddet om  

 forældre- og fødselsforberedelse er meget forskelligt, også inden for samme  

 amt.
Desuden er den netværksskabelse, som kan foregå både ved  

 forældre-fødselsforberedelse og ved gruppekonsultationer, vigtig i dag, hvor  

 der ofte ikke er andre nybagte forældre i familien eller i  

 bekendtskabskredsen,  

 som man kan udveksle erfaringer med, jf. notat vedrørende amternes  

 implementering af Sundhedsstyrelsens retningslinjer for svangreomsorgen fra  

 Sundhedsstyrelsen  

 oktober 2002. Der er tale om en kortsigtet økonomisk besparelse med alvorlige  

 konsekvenser for mor og barn.
Enhedslisten har ikke kunnet finde steder, hvor  

 fødeafdelingerne har fået tilført ekstraressourcer fra 1,5 mia. kr.-puljen,  

 og  

 Enhedslisten har fået oplyst fra DSOG, Dansk Selskab for Obstetrik og  

 Gynækologi, at man heller ikke dér har kendskab dertil.
Indenrigs- og  

 sundhedsministeren svarede på et spørgsmål om, hvorvidt fødeafdelingerne  

 kunne  

 få del i ekstra midler, at det kunne de, hvis de havde flere planlagte  

 kejsersnit, jf.
L 64, bilag 22, fra folketingsåret 2001-02, 2. samling.
Ved  

 førstebehandlingen af beslutningsforslag nr.
B 81 den 9. maj 2003 sagde  

 indenrigs- og sundhedsministeren dog, at kriterierne for uddeling fra denne  

 pulje  

 var blevet justeret, så den også kunne honorere akut gennemført meraktivitet.  

 Nu er et af formålene med svangreomsorgen at forebygge komplikationer og  

 sikre,  

 at flest mulige kvinder kan føde normalt, så flere akutte kejsersnit er ikke  

 noget mål.
Travlhed på landets fødeafdelinger har siden 1995 været den  

 direkte årsag til mindst syv dødfødsler, kunne man læse i forbrugerbladet  

 Tænk+Test nr. 21 fra februar 2002. I to af tilfældene fik jordemoderen en  

 påtale fra Patientklagenævnet for ikke at have udvist tilstrækkelig omhu,  

 fordi  

 hun havde haft tilsyn med flere fødende på én gang og derfor for sent  

 opdagede  

 alvorlige komplikationer.
Arbejdsbelastningen blev hermed gjort til  

 jordemoderens personlige problem.
Det er helt uacceptabelt, at den fødende  

 ikke  

 automatisk er sikret ret til tilstedeværelse af en jordemoder under hele  

 fødslen/opholdet på fødestuen.
Det kan have stor betydning for den fødendes indstilling  

 til en senere fødsel, at hun føler, at hun er kommet godt ud af de tidligere.  

 En sådan følelse kan fremmes af en personlig samtale med en jordemoder om det  

 konkrete fødselsforløb en af dagene efter fødslen.
Denne samtale kan jage  

 mange  

 misforståelser om fødslens forløb af vejen.
En fødende kan meget nemt opfatte  

 en fødselssituation som langt mere kritisk, end den egentlig var.
Ligeledes  

 kan  

 det ikke forventes, at en fødende har opfattet alle jordemoderens og andres  

 henvendelser til hende under fødslen.
Derfor er der meget at hente ved at  

 sikre, at alle fødende efterfølgende får denne samtale.
Det er et vitalt  

 område, som der skal værnes om, ikke mindst nu, hvor man leder med lys og  

 lygte  

 efter områder, som der kan skæres ned på.
Skriftlig fremsættelse Line Barfod  

  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om ret til gratis fødselsforberedelse, ret til at have  

 en  

 jordemoder til stede under fødslen samt ret til en efterfødselssamtale med en  

 jordemoder .
(Beslutningsforslag nr.
B 104).
 Jeg henviser i øvrigt til de bemærkninger, der ledsager forslaget,  

 og anbefaler det til Tingets velvillige behandling.
