Jm Journ.nr.2.k.1974-9013-35.
 18. december 1974.
 Medlem af folketinget Ole Espersen har rettet henvendelse til  

 justitsministeren i anledning af, at De ved meddelse af tilladelser til  

 Københavns Ungdomscentre til at opstille ambulante tivolier i modsætning til  

 tidligere praksis har begrænset antallet af spilleautomater til 10.
De har oplyst, at det hidtil har været praksis at lade tilladelser til  

 opstilling af ambulante tivolier omfatte automathal eller - haller uden  

 angivelse af spilleautomaternes antal.
Imidlertid har politiet gennem nogen  

 tid konstateret, at antallet af spilleautomater som led i de ambulante  

 tivoliparker gradvis er blevet forøget på bekostning af de øvrige  

 forlystelser.
Arrangementerne har derved mistet deres karakter af et  

 forlystelsessted og i stedet nærmest måttet betegnes som spillehaller.
Da De  

 i november 1974 gav Københavns Ungdomscentre tilladelse til at opstille  

 tivolier i Nørrebro remise og ved Svanemøllen, meddelte De derfor, at  

 spilleautomaternes antal ikke måtte overstige 10 i hvert tivoli.
Justitsministeriet kan tiltræde, at antallet af spilleautomater i  

 ambulante tivolier bør stå i et passende forhold til antallet af øvrige  

 forlystelser, således at arrangementet får karakter af et egentligt  

 forlystelsessted.
Ministeriet har derfor intet at indvende mod, at  

 tilladelserne indeholder en begrænsning i spilleautomaternes antal.
Justitsministeriet overvejer for tiden en generel regulering af blandt  

 andet reglerne om tilladelse til opstilling af spilleautomater.
Under hensyn  

 hertil og til, at antallet af spilleautomater ikke hidtil har været nærmere  

 begrænset i Københavns politis tilladelser, finder justitsministeriet det  

 rettest, at der indtil videre gives tilladelse til at have indtil 40  

 spilleautomater opstillet i de ambulante tivolier under forudsætning af, at  

 disse omfatter mindst to køreforretninger.
