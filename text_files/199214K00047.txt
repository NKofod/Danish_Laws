Nr BTL 47 Betænkning over Forslag til lov om ændring af lov om friskoler og private  

 grundskoler m.v. (Statstilskud til elever i skolefritidsordninger)   

 Nr L 47 1992-93, 1. samling Afgivet af Uddannelsesudvalget Afgivet: 19921210 Udvalget har behandlet lovforslaget i nogle møder.
 Der er af undervisnings- og forskningsministeren og af et mindretal  

 stillet ændringsforslag, hvorom henvises til de ledsagende bemærkninger.
Udvalget har noteret sig, at undervisnings- og forskningsministeren, som  

 opfordret af flere partier ved 1. behandlingen, allerede har rettet  

 henvendelse til Kommunernes Landsforening for at få genoptaget  

 forhandlingerne om byrdefordelingen mellem staten og kommunerne.
Udvalget  

 henstiller til parterne, at de udviser stor velvilje med henblik på at nå et  

 resultat i forhandlingerne, så de er afsluttet inden kommunerne indleder  

 budgetlægningen for 1994.
 Herefter indstiller et flertal (udvalget med undtagelse af  

 Socialdemokratiets medlemmer) lovforslaget til vedtagelse med de  

 stillede ændringsforslag.
Et mindretal (Socialdemokratiets medlemmer af udvalget) vil stemme  

 hverken for eller imod lovforslaget ved 3. behandling, men vil stemme for de  

 stillede ændringsforslag.
Mindretallet fastholder det ønskelige i samtidighed  

 mellem folkeskolernes og de private grundskolers mulighed for at kunne  

 tilbyde pasningsgaranti i skolefritidsordningerne.
Mindretallet noterer med  

 tilfredshed, at ikraftrædelsestidspunktet er foreslået udsat af hensyn til  

 kommunernes mulighed for at budgettere til den 1. januar 1994.
 ÆndringsforslagAf undervisnings- og forskningsministeren , tiltrådt  

 af udvalget:
 Til § 1 1) Efter den foreslåede ændring, der bliver nr. 1,  

 indsættes som nyt nummer:
 »01. I § 15 indsættes efter stk. 2 som nyt stykke:
»Stk. 3. Undervisnings- og forskningsministeren fastsætter  

 regler om en mindstegrænse for forældrebetaling.«» Af et mindretal (KRF), tiltrådt af et flertal (det øvrige  

 udvalg):
 Til § 2 2) Datoen »1. august 1993« ændres til: »1.  

 januar 1994«.
Bemærkninger Til nr. 1 Ved ændringsforslaget kan man undgå spekulation i  

 tilskudsordningen ved, at børn uden et reelt pasningsbehov medtages.
Man kan  

 endvidere undgå at give andre regler om ordningen, da en egenbetaling vil  

 sikre, at forældrene kræver reelle tilbud for så vidt angår åbningstider m.v.
 Til nr. 2 I forbindelse med aftalen om finansloven for 1993 og  

 beskæftigelsesfremmende initiativer m.v. mellem regeringen,  

 Socialdemokratiet, Centrum-Demokraterne, Det Radikale Venstre og Kristeligt  

 Folkeparti blev det aftalt, at lovforslagets ikrafttræden udskydes til den 1.  

 januar 1994.
 Forslagsstilleren forventer, at de forhandlinger, der på sædvanlig vis  

 skal føres mellem undervisnings- og forskningsministeren og de kommunale  

 parter om fordelingen af udgifterne mellem staten og kommunerne, er  

 tilendebragt i så god tid, at kommunerne har mulighed for at tage højde for  

 den kommunale del af udgiften ved budgetlægningen for 1994.
