 Bekendtgørelse om statstilskud til  

 projekter, der kan fremme udnyttelsen af vedvarende energikilder m.v.
 I medfør af § 1, stk. 3, § 3, stk. 2 og stk. 7, § 10, § 11, stk. 2  

 og § 11 b, stk. 2, i lov om udnyttelse af vedvarende energikilder m.v., jf.  

 lovbekendtgørelse nr. 692 af 25. august 1999 fastsættes:
Kapitel 1 Tilskudsordningens formål og område § 1. Energistyrelsen kan yde tilskud til  

 projekter, der medvirker til fremme af udnyttelsen af vedvarende energi.
I  

 særlige tilfælde kan der ydes tilskud til projekter, der  

 medvirker til fremme af energieffektivisering og energibesparelser i  

 kombination med anvendelse af vedvarende energi.
 Stk. 2. Tilskud efter denne bekendtgørelse kan  

 ydes til projekter, der er nævnt i § 4.
 Stk. 3. Tilskud efter denne bekendtgørelse ydes  

 dog kun til anlæg, som ikke opnår tilskud i henhold til  

 bekendtgørelse om statstilskud til anlæg, der udnytter  

 vedvarende energikilder m.v.
 § 2. Der kan ydes tilskud til projekter, hvortil  

 der også ydes støtte efter anden lovgivning.
 Stk. 2. Den samlede offentlige støtte til et  

 projekt kan ikke overstige de maksimale støttegrænser i EU's  

 Fællesskabsrammebestemmelser for statsstøtte til forskning og  

 udvikling, statsstøtte til miljøbeskyttelse eller  

 statsstøtte til små og mellemstore virksomheder.
 § 3. Tilskud kan ydes til privatpersoner,  

 offentlige og private virksomheder, selskaber, institutioner, herunder  

 forsknings- og undervisningsinstitutioner, organisationer m.v.
Kapitel 2 Tilskud til projekter § 4. Energistyrelsen kan yde tilskud til  

 følgende projekter:
1)	projekter til fremme af teknologi- og produktudvikling, 2)	projekter vedrørende kvalitetssikring af anlæg, 3)	demonstrationsprojekter, 4)	projekter til overvindelse af særlige  

 markedsbarrierer.
Kapitel 3 Ansøgninger om tilsagn om tilskud § 5. Ansøgninger om tilsagn om  

 tilskud til projekter, jf. § 4, indsendes til Energistyrelsen.
Ved  

 ansøgninger skal anvendes et særligt skema, der kan rekvireres  

 hos Energistyrelsen.
 § 6. Ansøgninger om tilsagn om tilskud til  

 projekter, jf. § 5, skal vedlægges følgende:
1)	projektets formål og forventede faglige resultat, 2)	projektets målgruppe, 3)	planlagt resultatformidling, 4)	projektets forventede effekt hos målgruppen m.v., 5)	budget for udgifterne ved projektets gennemførelse, vedlagt  

 eventuelle tilbud, 6)	tidsplan for projektets gennemførelse, 7)	oplysning om, hvorvidt der samtidig søges støtte eller  

 er modtaget støtte efter anden lovgivning til projektet, 8)	eventuelle andre oplysninger, som kan have betydning for  

 Energistyrelsens vurdering af ansøgningen.
 Stk. 2. Energistyrelsen kan fastsætte en frist for  

 indsendelse af korrekt udfyldt ansøgningsskema eller yderligere  

 oplysninger om projektet.
 Stk. 3. Energistyrelsen kan meddele afslag på en  

 ansøgning, hvis de ønskede oplysninger, jf. stk. 2, ikke er  

 modtaget inden den fastsatte frists udløb.
Kapitel 4 Tilsagn om tilskud § 7. På grundlag af oplysningerne i indkomne  

 ansøgninger vurderer Energistyrelsen, eventuelt med bistand fra  

 eksterne sagkyndige, om der kan meddeles tilsagn om tilskud til det  

 ansøgte projekt.
Energistyrelsen kan i forbindelse med tilsagnet om  

 tilskud fastsætte særlige vilkår for projektets  

 gennemførelse.
 § 8. I forbindelse med tilsagn om tilskud  

 fastsættes et tilskudsgrundlag og en tilskudsprocent på baggrund  

 af ansøgerens oplysninger.
Stk. 2. Tilsagn om tilskud meddeles for et maksimalt  

 tilskudsbeløb, dog således at tilskuddet ikke kan overstige den  

 fastsatte tilskudsprocent af det godkendte tilskudsgrundlag.
Det maksimale  

 tilskudsbeløb kan efter en skriftlig begrundet ansøgning herom  

 i særlige tilfælde forhøjes med et  

 tillægstilsagn.
Kapitel 5 Bortfald af tilsagn § 9. Energistyrelsen kan træffe  

 afgørelse om, at et tilsagn helt eller delvis skal bortfalde,  

 hvis 1)	tilsagnshaver har givet urigtige eller vildledende oplysninger eller  

 fortiet oplysninger af betydning i forbindelse med afgørelsen om  

 tilskud, 2)	vilkår for tilsagnet ikke opfyldes eller projektet ikke er  

 påbegyndt senest 3 måneder efter projektets planlagte  

 starttidspunkt ifølge tilsagnet, 3)	det skønnes, at tilsagnshaver ikke kan overholde de  

 vilkår, der er fastsat i forbindelse med tilsagnet fx på grund  

 af, at han ikke mere råder over den fornødne faglige ekspertise, Kapitel 6 Udbetaling af tilskud § 10. Tilskud udbetales på grundlag af  

 afholdte tilskudsberettigede udgifter.
Tilskuddet udbetales med den i  

 tilsagnsbrevet angivne procentdel af de samlede afholdte udgifter.
I  

 særlige tilfælde kan tilskuddet efter begrundet anmodning,  

 forudbetales forskudsvis eller a conto.
 Stk. 2. Ansøgning om udbetaling af tilskud efter §  

 4 skal udfærdiges på et særligt skema  

 (perioderapporteringsskema). Udbetaling kan finde sted hver 3. måned.
 Stk. 3. Rapportering vedrørende projektets  

 forløb skal indsendes til Energistyrelsen hver 6. måned  

 (perioderapportering). Ved perioderapporteringen opgøres projektets  

 økonomiske status med oplysninger om størrelsen af de afholdte  

 tilskudsberettigede udgifter samt en kortfattet redegørelse om  

 projektets faglige status.
 Stk. 4. Energistyrelsen kan i projektforløbet  

 forlange, at der fremskaffes dokumentation for afholdte udgifter enten i form  

 af regningsbilag eller i form af en revisorpåtegnet opgørelse af  

 projektets udgifter på det pågældende tidspunkt.
Stk. 5. Udgør det ansøgte  

 tilskudsbeløb til og med 100.000 kr., skal det afsluttende regnskab  

 vedlægges kopi af regningsbilag vedrørende de  

 tilskudsberettigede udgifter.
Energistyrelsen kan dog kræve originale  

 regningsbilag indsendt.
 Stk. 6. Udgør det ansøgte  

 tilskudsbeløb mere end 100.000 kr., skal det afsluttende regnskab  

 revideres i overensstemmelse med en revisionsinstruks fastsat af  

 Energistyrelsen.
 § 11. Energistyrelsen tilbageholder de sidste 15%  

 af tilskuddet indtil afsluttende regnskab og projektrapportering er godkendt  

 af Energistyrelsen.
 Stk. 2. Energistyrelsen kan kræve, at der  

 foreligger en evaluering af projektforløbet, inden de sidste 15 % af  

 tilskuddet udbetales.
 § 12. Tilskuddet kan kun udbetales, hvis projektet  

 er gennemført som forudsat i tilsagnet om tilskud, og ansøgning  

 om udbetaling er indsendt til Energistyrelsen inden udløbet af den  

 frist, som er fastsat i tilsagnet.
 Stk. 2. Energistyrelsen kan forlænge den fastsatte  

 frist for ansøgning om udbetaling, såfremt projektarbejdet er  

 påbegyndt, og begrundet anmodning om fristforlængelse er  

 modtaget.
 Stk. 3. Såfremt ansøger efter modtagelsen af  

 Energistyrelsens erindringsskrivelse om indsendelse af  

 udbetalingsansøgning ikke indsender ansøgningen inden 3 uger  

 fra datoen for erindringsskrivelsen, bortfalder tilsagnet.
Stk. 4. Energistyrelsen kan efter begrundet skriftlig  

 anmodning tillade, at en ny projektansvarlig indtræder i et allerede  

 meddelt tilsagn i stedet for den oprindelige tilsagnsmodtager, også  

 selv om projektet er påbegyndt.
Anmodningen skal være  

 underskrevet af den oprindelige projektansvarlige.
§ 13. Tilskud udbetales til tilskudsmodtager (den  

 projektansvarlige) på dennes konto i et pengeinstitut.
Det er en  

 betingelse for udbetaling af tilskuddet, at tilskudsmodtagerens kontonummer  

 oplyses.
 § 14. Energistyrelsen kan kræve, at  

 tilskudsmodtageren stiller sikkerhed i form af bankgaranti eller anden  

 tilsvarende sikkerhed til dækning af tilskudsbeløbet.
 § 15. Energistyrelsen kan fastsætte  

 vilkår om indrapportering af projektresultater til videndatabaser og om  

 formidling af resultater af de støttede aktiviteter.
Kapitel 7 Tilbagebetaling af tilskud § 16. Energistyrelsen kan kræve et udbetalt  

 tilskud helt eller delvist tilbagebetalt, hvis 1)	tilskudsmodtageren har givet urigtige eller vildledende oplysninger  

 eller fortiet oplysninger af betydning for ansøgningen om tilsagn  

 eller ansøgningen om udbetaling, 2)	betingelserne for at yde tilskud ikke var opfyldt på  

 udbetalingstidspunktet, 3)	den samlede støtte til et projekt overstiger de maksimale  

 støttegrænser i EU s Fællesskabsrammebestemmelser for  

 statsstøtte til forskning og udvikling, statsstøtte til  

 miljøbeskyttelse eller statsstøtte til små og mellemstore  

 virksomheder, 5)	den fastsatte tidsfrist for projektets gennemførelse er  

 overskredet, 6)	såfremt slutrapport og regnskab ikke modtages eller ikke kan  

 godkendes.
 § 17. Energistyrelsen kan for tilskudsmodtagers  

 regning på grundlag af rekvireret materiale få udarbejdet  

 slutrapport og regnskab af en af Energistyrelsen udpeget konsulent eller  

 revisor.
§ 18. Tilbagebetaling af tilskud skal ske senest  

 14 dage efter påkrav.
Tilbagebetales det skyldige beløb ikke  

 rettidigt til Energistyrelsen, skal der betales en rente svarende til  

 rentelovens bestemmelser herom.
 § 19. Energistyrelsen kan kræve tilskuddet  

 tilbagebetalt, såfremt tilskudsmodtageren går konkurs eller i  

 betalingsstandsning.
Kapitel 8 Oplysnings- og kontrolbestemmelser § 20. Enhver, der ansøger om eller modtager  

 tilskud efter denne bekendtgørelse, er forpligtet til efter anmodning  

 fra Energistyrelsen at afgive enhver oplysning, der har betydning for ydelse  

 af tilsagn, udbetaling af tilskud og kontrol med, at de fastsatte  

 vilkår overholdes.
Stk. 2. I forbindelse med behandling af  

 ansøgninger om udbetaling og en efterfølgende kontrol heraf kan  

 Energistyrelsen forlange yderligere oplysninger til brug for vurderingen af  

 ansøgningen, herunder nærmere dokumentation for projektets  

 gennemførelse.
Energistyrelsen kan herunder forlange, at oplysningerne  

 bekræftes af en statsautoriseret eller registreret revisor efter  

 reglerne i bekendtgørelse om statsautoriserede og registrerede  

 revisorers erklæringer m.v., eller at regnskabet vedlægges en  

 revisorerklæring udformet efter Energistyrelsens anvisning.
 § 21. Energistyrelsen kan foretage  

 regnskabsmæssig stikprøvekontrol af ansøgninger om  

 udbetalinger og afsluttede sager om statstilskud til projekter.
Kapitel 9 Klage, straffebestemmelser, ikrafttræden § 22. Afgørelser truffet af Energistyrelsen  

 i henhold til denne bekendtgørelse kan ikke indbringes for  

 ministeren.
 § 23. Den, der afgiver urigtige eller vildledende  

 oplysninger i forbindelse med ansøgning om tilsagn eller om udbetaling  

 af tilskud, eller undlader at afgive oplysning efter § 20, straffes med  

 bøde eller hæfte, medmindre højere straf er forskyldt  

 efter anden lovgivning.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 24. Bekendtgørelsen træder i kraft den 4.  

 oktober 1999.
