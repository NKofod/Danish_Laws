En arbejdsgiver, der ved efg-aftalens indgåelse var ca. 72 år, havde i  

 forbindelse med aftalens indgåelse gjort eleven klart hvilke arbejdsopgaver  

 og tilskud fra det offentlige, som virksomheden hvilede på.
Da virksomheden i  

 forbindelse med for få arbejdsopgaver blev nedlagt, var ophævelsen af  

 uddannelsesaftalen berettiget.
Et spørgsmål om erstatning fra tiden før  

 uddannelsesforholdets påbegyndelse kunne ikke påkendes af nævnet.
I nævnet til behandling af tvistigheder mellem efg-elever og  

 praktikvirksomheder er den 29. august 1983 i sag nr. 8/1983 efg-elev A, mod B  

 afsagt sålydende KENDELSE: Ved uddannelsesaftale af 22. oktober 1980 blev klageren, A  

 antaget som efg-elev i faget: elektronikmekaniker hos indklagede B, for  

 perioden fra den 5. januar 1981 til den 4. januar 1984.
 I midten af november 1982 tilkendegav indklagede over for klageren, at han  

 ikke længere havde tilstrækkeligt arbejde til at beskæftige ham.
 Den 1. december 1982 fik klageren nyt praktiksted C, uden forlængelse af  

 uddannelsestiden.
Der har været afholdt et forligsmøde den 2. maj 1983 med parterne i  

 erhvervsuddannelsesudvalget for jern- og metalområdet, uden at forlig kunne  

 opnås.
Ved mødets slutning kunne der konstateres enighed om, at parterne anså  

 uddannelsesforholdet som ophævet den 1. december 1982.
Indklagede havde den 15. november 1982 underrettet Arbejdsformidlingen om  

 uddannelsesaftalens ophævelse på grund af virksomhedsophør.
Han havde  

 derefter på foranledning af Arbejdsformidlingen den 13. december 1983  

 underskrevet blanket om ophævelse af aftalen om uddannelsen efter  

 »Gensidig overenskomst den 26. november 1982.« Denne blanket fik  

 klageren tilsendt fra Arbejdsformidlingen og underskrev den den 17. maj 1983  

 - altså efter forligsmødet - med henblik på, at der kunne oprettes en aftale  

 om fortsat uddannelse med C.
Under denne sag har klageren under påberåbelse af, at han forud for  

 uddannelsesaftalen fra juli 1980 har været beskæftiget hos indklagede med  

 arbejde ved faget, påstået indklagede tilpligtet at udrede en erstatnig på  

 31.140 kr., svarende til differencen mellem laveste svendeløn og lærlingeløn  

 i 6 måneder.
Envidere har klageren nedlagt påstand om erstatning på 9.600 kr.  

 i forøgede transportudgifter i forbindelse med den nye ansættelse hos C.
I  

 alt har klageren således påstået sig tillagt en erstatning på 40.740 kr.
 Indklagede har påstået frifindelse.
 Klageren har for tvistighedsnævnet oplyst, at han gennem  

 Arbejdsformidlingen får dækket ca. 2/3 af sine transportudgifter.
Indklagede, der er født den 14. juni 1980 har forklaret, at han allerede  

 ved ansættelsen af A og en anden efg-elev både over for skolen og over for  

 vedkommende elev havde oplyst, at hans virksomhed var baseret, dels på en vis  

 ordremængde på dele til tidligere leverede apparater, dels - og navnlig - på  

 udviklingsprojekter med offentligt tilskud.
Han kunne ikke garantere  

 virksomhedens fortsættelse, hvis en af disse forudsætninger for virksomheden  

 svigtede.
Han ville imidlertid gerne stille sin viden og sin arbejdsplads,  

 hvor kun han selv var beskæftiget, til rådighed for uddannelse af elever.
Da  

 han i november 1982 måtte konstatere, at der ikke var arbejde til at  

 beskæftige eleverne, var han med beklagelse nødt til at ophæve  

 uddannelsesaftalen.
Han havde gjort, hvad han kunne for at skaffe de to  

 elever anden praktikplads, således at der kunne sikres dem en fortsat  

 uddannelse.
Reelt er hans produktion nu standset.
 Tvistighedsnævnet skal udtale:
 Den del af klagerens erstatningskrav, der vedrører tiden forud for  

 uddannelsesaftalens indgåelse, findes ikke at kunne tages under påkendelse af  

 nævnet.
For så vidt angår kravet i øvrigt findes der efter de i sagens  

 foreliggende ganske særlige omstændigheder ikke grundlag for at fastslå, at  

 indklagede udviste et til erstatning over for klageren forpligtende forhold  

 ved at ophæve uddannelsesaftalen, da den økonomiske basis for hans  

 virksomhed: ordretilgang og tilskud til udviklingsprojekter, svigtede.
Det  

 tages herved i betragtning, at indklagedes virksomhed reelt er ophørt, og at  

 han - ubestridt - har bestræbt sig for at medvirke til at skaffe eleven en ny  

 praktikplads til fortsat uddannelse.
 Herefter vil indklagedes frifindelsespåstand være at tage til følge.
 Indklagede, B frifindes for den af klageren, A under denne sag nedlagte  

 påstand.
 Hver part bærer sine sagsomkostninger.
