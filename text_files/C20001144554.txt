Skrivelse om aktivering af kontanthjælpsmodtagere (Til alle kommuner og amtskommuner) Med virkning fra den 12. august 2000 er bekendtgørelse om en  

 aktiv arbejdsmarkedsindsats blevet ændret således, at reglerne om kommunernes  

 aktivering af kontanthjælpsmodtagere ikke længere er nævnt i bekendtgørelsen.  

 I  

 overgangsreglerne er det dog fastsat, at de hidtidige regler om kommunernes  

 aktivering af kontanthjælpsmodtagere opretholdes.
Overgangsreglerne  

 vedlægges.
 Det vil sige, at der med ændringen af bekendtgørelse om en aktiv  

 arbejdsmarkedsindsats ikke er sket ændringer i grundlaget for kommunernes  

 aktivering af kontanthjælpsmodtagere.
 Socialministeriet vil udarbejde en særskilt bekendtgørelse om  

 aktivering af kontanthjælpsmodtagere i jobtræning, individuel jobtræning m.v.  

 Vi forventer, at denne bekendtgørelse vil træde i kraft pr. 1. januar 2001.
Socialministeriet, den 29. august  

 2000 Eva Pedersen Bilag 1 Uddrag af bekendtgørelse nr. 735 af 1. august 2000 om  

 en aktiv arbejdsmarkedsindsats Kapitel 28 Ikrafttrædelses- og overgangsbestemmelser § 218.  

  

 Bekendtgørelsen træder i kraft den 12. august 2000.
Stk. 2.  

  

 Ved  

 bekendtgørelsens ikrafttræden ophæves bekendtgørelse nr. 1158 af 29. december  

 1999 om en aktiv arbejdsmarkedsindsats.
For så vidt angår (amts)kommunernes  

 aktivering af kontanthjælpsmodtagere, jf. lov om aktiv socialpolitik,  

 opretholdes dog § 4, stk. 1, § 8, § 49, stk. 1 og 2,  

 § 52,  

 stk. 3, § 55, §§ 57-59, §§ 62-71, § 72, stk. 1 og 2,  

 §§ 73-76, § 82, §§ 84-87, § 99, stk. 1, § 100, stk.  

 1  

 og 2, § 167, stk. 1 og 2, § 168, stk. 5, § 169, § 170,  

 stk.  

 1 og 2, § 171, § 179, § 180 samt § 184.
