Fremsat den 25. januar 2001 af  

 undervisningsministeren (Margrethe Vestager) Forslag til Lov om afholdelse af danske prøver og  

 eksaminer i udlandet § 1. Regler om afholdelse af prøver og eksaminer, der  

 fastsættes af undervisningsministeren efter lovgivningen herom, kan  

 indeholde bestemmelser om, at prøver og eksaminer kan foranstaltes  

 afholdt i udlandet, eventuelt på særlige vilkår.  

 Lovgivningens bestemmelser om, hvilke personer eller myndigheder der  

 foranstalter prøver og eksaminer afholdt, kan herved fraviges,  

 såfremt fravigelsen ikke forhindrer, at afholdelsen kan ske på  

 fuldt ud betryggende måde.
 Stk. 2. Regler fastsat i medfør af stk. 1 kan  

 indeholde bestemmelser om, at udgifterne ved at afholde prøver og  

 eksaminer i udlandet helt eller delvist påhviler private, der har  

 begæret den pågældende prøve eller eksamen afholdt,  

 herunder en undervisningsinstitution, eleverne eller deres forældre og  

 de studerende m.fl.
 § 2. Loven træder i kraft den 1. august 2001.
 § 3. Loven gælder ikke for Færøerne og  

 Grønland, men kan ved kongelig anordning sættes i kraft med de  

 afvigelser, som de særlige færøske eller  

 grønlandske forhold tilsiger.
Bemærkninger til lovforslaget Almindelige bemærkninger 1. Indledning Forslaget er foranlediget af, at der har vist sig at  

 være behov for en udtrykkelig hjemmel til godkendelse af, at  

 folkeskolens afsluttende prøver i visse fag kan finde sted i  

 udlandet.
En privat skole i Spanien, som bl.a. giver  

 danskundervisning til danske børn og unge med bopæl i Spanien,  

 har i nogle år haft tilladelse til at afholde folkeskolens afsluttende  

 afgangsprøver i dansk i Spanien.
Noget lignende er tidligere  

 forekommet med hensyn til en skole i Paris og en skole i London.
 Tilsvarende behov er konstateret på især  

 erhvervsskolernes område, men også andre skole- eller  

 uddannelsesområder kan få brug for denne mulighed, idet  

 fjernundervisning og anden form for utraditionel tilrettelæggelse af  

 undervisning i stigende grad har medført ønsker om at kunne  

 aflægge danske prøver i udlandet.
2. Eksisterende lovgivning, der finder anvendelse for elever og  

 studerende Spørgsmålet om afholdelse af prøver og  

 eksaminer i udlandet har hidtil ikke været reguleret ved udtrykkelige  

 lovregler.
 For så vidt angår folkeskolens afsluttende  

 prøver i visse fag (dansk) har Undervisningsministeriet tidligere  

 ment, at der var tilstrækkelig hjemmel i lov om folkeskolen, men  

 Undervisningsministeriet har nu den opfattelse, at denne lov ikke giver  

 tilstrækkelig hjemmel til at lade en skole i udlandet afholde  

 folkeskolens afsluttende prøver, ligesom der heller ikke synes  

 tilstrækkelig hjemmel til at lade elever, forældre eller andre  

 private betale udgifterne ved prøverne i udlandet helt eller  

 delvist.
For så vidt angår erhvervsskolernes  

 område har det været Undervisningsministeriets opfattelse, at  

 lovgivningen om erhvervsskolerne og om deres meget forskellige  

 uddannelsesområder rummede mulighed for fastsættelse af regler,  

 hvorefter skolerne kan lade prøver og eksaminer foregå i  

 udlandet.
Der er udstedt en bekendtgørelse, der tillader afholdelse af  

 prøver i udlandet, men heller ikke her er der udtrykkelig hjemmel til  

 at lade elever, forældre eller andre private betale udgifterne ved  

 prøverne i udlandet helt eller delvist.
For så vidt angår det almene gymnasium og  

 højere forberedelseseksamen er der ingen direkte hjemmel til at  

 afholde prøver og eksaminer i udlandet, men der er udfærdiget en  

 aftale med Udenrigsministeriet, hvorefter eleverne i en række  

 tilfælde kan aflægge prøver og eksaminer på den  

 danske stats repræsentationer i udlandet.
Her synes der heller ikke at  

 være tilstrækkelig hjemmel til at lade elever, forældre  

 eller andre private betale udgifterne.
 Med hensyn til de videregående uddannelser og  

 voksenuddannelserne generelt er der tilsvarende behov for, at  

 eksamensreglerne åbner mulighed for danske prøver og eksaminer i  

 udlandet som følge af familiernes og de unges øgede geografiske  

 mobilitet over landegrænserne inden for disse uddannelser.
 Samtlige love, der for tiden vil kunne blive berørt  

 af denne lov, er nævnt i bilag 1.
3. Forslaget Forslaget består af to dele, dels en hjemmel til at  

 lade prøver og eksaminer afholde i udlandet, dels en hjemmel til at  

 pålægge private, der har begæret den pågældende  

 prøve eller eksamen afholdt, herunder en undervisningsinstitution,  

 elever eller deres forældre og studerende, at afholde udgifterne  

 hertil.
4. Høring Der er foretaget høring af en lang række  

 interessenter, jf. bilag 2. Af de hørte har godt en tredjedel svaret.  

 Disse udtaler alt overvejende, at de enten er meget positive over for  

 lovforslaget, eller at de ikke har bemærkninger til lovforslaget.
Enkelte har haft andre bemærkninger til  

 lovforslaget.
Dette gælder bl.a.
De Samvirkende Invalideorganisationer,  

 Dansk Blindesamfund og Handicaprådet, der udtaler, at det er  

 beklageligt, at lovforslaget intet indeholder om dækning af de ekstra  

 udgifter til eksamination af mennesker med handicap, og man mener, at  

 handicappede ikke skal kunne pålægges udgifter ved eksamen i  

 udlandet.
 Danske Gymnasieelevers Sammenslutning beder ministeriet  

 sikre, at der tages hensyn til elevernes personlige, almene og sociale  

 kompetencer ved eksaminer i udlandet, ligesom sammenslutningen udtaler, at  

 den ikke ønsker, at eleverne skal betale for afholdelse af eksaminer i  

 udlandet.
 Studierådet for ingeniørstuderende i Danmark  

 udtaler, at der bør laves en støtteordning til dækning af  

 elevernes udgifter ved prøver i udlandet.
 Da eleverne ikke er tvungne til at aflægge  

 prøver i udlandet, men kan aflægge prøve efter de danske  

 regler i Danmark, ser regeringen ingen grund til at pålægge  

 staten, kommuner eller amtskommuner yderligere udgifter i denne  

 anledning.
Handelshøjskolen i København samt Syddansk  

 Universitet lægger vægt på, at det skal være  

 institutionen, der kan bestemme, om en eksamen skal kunne afholdes i  

 udlandet, således at det ikke bliver et retskrav for den studerende at  

 kunne aflægge eksamen i udlandet.
Det er hensigten, at bemyndigelsen  

 anvendes på en sådan måde, at institutionerne får en  

 mulighed for at tilbyde deres studerende at aflægge prøve i  

 udlandet.
5. Økonomiske og administrative konsekvenser for stat, kommuner  

 og amtskommuner Ingen 6. Økonomiske og administrative konsekvenser for  

 erhvervslivet Ingen 7. Miljømæssige konsekvenser Ingen 8. Administrative konsekvenser for borgerne Ingen 9. EU-retlige aspekter Forslaget indeholder ikke EU-retlige aspekter Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske og administrative konsekvenser for  

 erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen EU-retlige aspekter Forslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1, stk. 1 Bestemmelsen indebærer en bemyndigelse for  

 undervisningsministeren til at fastsætte nærmere regler,  

 hvorefter der kan afholdes prøver og eksaminer i udlandet.
Reglerne  

 kan efter bestemmelsen fastsættes som led i regler om prøver og  

 eksaminer, der udfærdiges af undervisningsministeren efter lovgivningen  

 i øvrigt.
Reglerne vil kunne tage højde for afholdelse af  

 prøver og eksaminer overalt uden for rigets grænser, herunder  

 på danske repræsentationer i udlandet, på danske skibe uden  

 for dansk farvand og på skoler i udlandet.
For så vidt  

 angår love, der ikke gælder for Færøerne og  

 Grønland, behandles disse landsdele i relation til denne lov som  

 udland.
 Prøver og eksaminer i udlandet skal afholdes under  

 respekt af de betingelser, der gælder i Danmark, det vil sige i henhold  

 til de regler, der er fastsat i uddannelseslovene og bekendtgørelserne  

 med hjemmel i disse love.
For så vidt angår mundtlige og praktiske  

 prøver og eksaminer, der normalt foregår i ét rum med  

 elev/eksaminand, lærer/eksaminator og censor omkring det samme  

 eksamensbord, kunne der tænkes at blive afholdt prøver og  

 eksaminer efter samme metode som anvendes ved en videokonference.
Det vil  

 sige, at lærer/eksaminator og censor opholder sig fx i Danmark, mens  

 eleven opholder sig i udlandet.
Parterne vil kunne se hinanden via  

 videoovervågning og vil kunne tale til hinanden og høre hinanden  

 via internettet eller telefoner.
Der skal i et sådant tilfælde  

 være en af den eksamensansvarlige udpeget eller godkendt  

 tilsynsførende hos eleven for at udelukke ikke-tilladt hjælp.  

 Dette er et eksempel på, hvad der er tilsigtet med formuleringen  

eventuelt på særlige vilkår i bestemmelsens 1.  

 pkt.
Der vil blive fastsat regler i de enkelte  

 eksamensbekendtgørelser om, hvorvidt der skal være en dansk  

 eksamensansvarlig, eller om der i særlige tilfælde kan  

 tænkes udenlandske eksamensansvarlige.
Også dette er et eksempel  

 på særlige vilkår for prøver afholdt i udlandet.
 Der vil endvidere blive fastsat regler med henblik  

 på, at prøver og eksaminer kan foregå på fuldt ud  

 betryggende måde med de sikkerhedsforanstaltninger, der er  

 nødvendige for at sikre dette.
 Ved elever og deres forældre samt studerende m.fl.  

 forstås ud over de nævnte også kursister og  

 selvstuderende.
 Inden for folkeskolelovens område har der hidtil  

 været interesse for, at folkeskolens afgangsprøver i dansk (9.  

 og 10. klasse) skal kunne aflægges ved skoler i udlandet, og der er for  

 tiden ikke konkrete overvejelser om at udvide ordningen til at omfatte andre  

 fag.
Danske elever på folkeskoleniveau i udlandet er  

 tilmeldt udenlandske skoler, hvor undervisningen i andre fag end dansk og  

 vurderingen af resultaterne heraf kan indgå i grundlaget for en  

 eventuel optagelse til en ungdomsuddannelse i Danmark.
Dette er i sagens  

 natur ikke muligt med hensyn til faget dansk.
Det primære behov for  

 disse elever er at vedligeholde det danske sprog og den danske kultur og  

 samtidig have mulighed for at få et prøvebevis til brug ved  

 overgangen til en ungdomsuddannelse.
I § 4 i bekendtgørelsen om eksamensordning  

 på erhvervsskolerne mv., der dækker en lang række  

 uddannelsesområder, herunder bl.a. erhvervsuddannelserne,  

 landbrugsuddannelserne og de erhvervsgymnasiale uddannelser til højere  

 handelseksamen og højere teknisk eksamen, er anført:  

 »Undtagelsesvis kan skolen, når det ikke er muligt at afholde eksamen i  

 Danmark, afholde eksamen på en dansk repræsentation i udlandet  

 for skolens eksaminander, hvis eksaminanden og vedkommende  

 repræsentation er indforstået hermed.
Undervisningsministeriet  

 kan godkende, at skolen afholder eksamen i udlandet andre steder end på  

 repræsentationer, hvis dette kan ske på samme betingelser som i  

 Danmark, og eksaminanden samtykker heri.« Denne hjemmel har fortrinsvis været brugt til  

 merkonom- og teknonomeksaminer og har i året 2000 været brugt til  

 43 kursister med i alt 21 forskellige fag.
For så vidt angår de skriftlige prøver  

 til studentereksamen og højere forberedelseseksamen, er der ikke  

 fastsat nogen regler, men i samarbejde med Udenrigsministeriet er der  

 udarbejdet en procedure, der bringes i anvendelse i de - hidtil ganske  

 få - særlige tilfælde, hvor der har været behov for  

 at afholde en skriftlig prøve til studentereksamen eller højere  

 forberedelseseksamen i udlandet.
Aftalen har typisk været benyttet af  

 eliteidrætsudøvere i forbindelse med store  

 mesterskabsturneringer som fx verdensmesterskaber eller Olympiske Lege, der  

 har fundet sted i eksamenstiden, således at de pågældende  

 ikke har haft mulighed for at deltage i den ordinære eksamen i Danmark.  

 Den rektor eller forstander, der arrangerer en skriftlig prøve i  

 udlandet, er ansvarlig for, at prøven afvikles efter gældende  

 regler.
For afholdelse af en prøve opkræver ambassaden,  

 henholdsvis repræsentationen, et gebyr, jf. bekendtgørelse nr.  

 537 af 15. juni 2000 om betaling for tjenestehandlinger i udenrigstjenesten.  

 Der betales for antallet af medgåede timer samt eventuel dokumenteret  

 lokaleleje.
For så vidt angår voksenuddannelserne har  

 danske lektorer i udlandet ønsket mulighed for at afholde  

 prøver i dansk på de uddannelsessteder i udlandet, hvor  

 lektorerne underviser.
Der har især været interesse for  

 Danskprøve 2, der er det dansksproglige grundlag for optagelse  

 på mellemlange og lange videregående uddannelser i Danmark.
Norsk  

 Språktest på høyere nivå og den svenske TISUS, der  

 begge er på niveau med Danskprøve 2, har i nogle år  

 været afholdt på de pågældende landes ambassader i  

 udlandet.
 Det påtænkes for tiden at fastsætte  

 nærmere regler med hjemmel i denne lov i følgende  

 bekendtgørelser:
1)	Bekendtgørelse nr. 799 af 21. november 1990 med senere  

 ændringer om de grundlæggende social- og  

 sundhedsuddannelser inden for bistands-, pleje- og omsorgsområdet  

 m.v.
Bekendtgørelsen er udstedt med hjemmel i lov om  

 grundlæggende social- og sundhedsuddannelser inden for bistands-,  

 pleje- og omsorgsområdet m.v.
2)	Bekendtgørelse nr. 573 af 21. juni 1996 om eksamensordning  

 på erhvervsskolerne mv.
Bekendtgørelsen er udstedt med  

 hjemmel i lov om fodterapeuter, lov om videregående teknikeruddannelser  

 m.v., lov om landbrugsuddannelser, lov om åben uddannelse, lov om de  

 erhvervsgymnasiale uddannelser til højere handelseksamen og  

 højere teknisk eksamen, lov om erhvervsuddannelser og lov om  

 erhvervsskoler.
3)	Bekendtgørelse nr. 544 af 30. juni 1999 med senere  

 ændring om studentereksamen og om højere  

 forberedelseseksamen.
Bekendtgørelsen er udstedt med hjemmel i lov  

 om gymnasiet og lov om kursus til højere forberedelseseksamen og om  

 studieforberedende enkeltfagsundervisning for voksne m.v.
 4)	Bekendtgørelse nr. 495 af 31. maj 2000 om folkeskolens  

 afsluttende prøver mv. og om karaktergivning i folkeskolen.  

 Bekendtgørelsen er udstedt med hjemmel i lov om folkeskolen.
5)	Bekendtgørelse nr. 689 af 12. juli 2000 med senere  

 ændring om undervisning i dansk som andetsprog for voksne  

 udlændinge m.fl. og sprogcentre.
Bekendtgørelsen er udstedt  

 med hjemmel i lov om  undervisning i dansk som andetsprog for  

 udlændinge m.fl. og sprogcentre og lov om integration af  

 udlændinge i Danmark (integrationsloven).
6)	Bekendtgørelse nr. 710 af 18. juli 2000 om prøver  

 inden for almen voksenuddannelse.
Bekendtgørelsen er udstedt  

 med hjemmel i lov om almen voksenuddannelse og om  

 voksenuddannelsescentre.
 7)	Bekendtgørelse nr. 1021 af 20. november 2000 om eksamen ved  

visse videregående uddannelser under Undervisningsministeriet.  

 Bekendtgørelsen er udstedt med hjemmel i lov om jordemødre, lov  

 om kliniske tandteknikere, lov om sygeplejersker, lov om terapiassistenter,  

 lov om ændring af forskellige uddannelseslove m.m., for så vidt  

 angår hospitalslaboranter, kliniske diætister og radiografer, lov  

 om statens overtagelse af de sociale højskoler i København,  

 Århus, Odense og Esbjerg, lov om universiteter m.fl.  

 (universitetsloven), lov om åben uddannelse (erhvervsrettet  

 voksenuddannelse) m.v., lov om apoteksvirksomhed, lov om selvejende  

 institutioner for videregående uddannelser m.v., lov om tandplejere,  

 lov om Danmarks Journalisthøjskole, lov om uddannelse af  

 pædagoger, lov om handelshøjskoler og  

 handelshøjskoleafdelinger, lov om teknika, lov om uddannelse af  

 lærere til folkeskolen, lov om uddannelse til ernærings- og  

 husholdningsøkonom og lov om uddannelse til  

 håndarbejdslærere.
 De nærmere regler i bekendtgørelsen om  

 folkeskolens prøver forventes at skulle gå ud på, at  

 ministeriet under visse nærmere angivne betingelser om kravene til  

 undervisningen og de sikkerhedsmæssige forhold kan tillade en skole i  

 udlandet at afholde mundtlige og skriftlige prøver i faget dansk.
 For de øvrige områders vedkommende  

 forudsættes anvendt samme model som for erhvervsskolerne.
 Samtlige love, der for tiden vil kunne blive berørt  

 af denne lov, er nævnt i bilag 1.
 Uddannelseslove, der indeholder bemyndigelser for  

 undervisningsministeren til at fastsætte regler om prøver og  

 eksamen, og som måtte blive vedtaget efter vedtagelsen af  

 nærværende lovforslag, vil ligeledes kunne blive berørt af  

 den foreslåede hjemmel til regelfastsættelse.
Til § 1, stk. 2 Bestemmelsen indebærer, at der kan fastsættes  

 regler om, at private, der har begæret den pågældende  

 prøve eller eksamen afholdt, herunder en undervisningsinstitution,  

 eleverne, deres forældre eller de studerende, kan pålægges  

 at yde bidrag til hel eller delvis betaling af udgifterne til afholdelsen af  

 prøverne eller eksaminerne i udlandet.
Det har især betydning  

 ved mundtlige prøver eller eksaminer, hvor der vil være  

 rejseudgifter og lignende udgifter for danske censorer, bosiddende i Danmark,  

 men også andre typer af udgifter, herunder udgifter i forbindelse med  

 en diplomatisk repræsentations medvirken eller lignende, vil kunne  

 blive omfattet af reglen.
I almindelighed vil Undervisningsministeriet for  

 så vidt angår nødvendige tekniske faciliteter stille som  

 vilkår for at imødekomme en ansøgning, at disse stilles  

 til rådighed, men eventuelt vil fx ministeriets udgifter til selv at  

 tilvejebringe faciliteterne kunne kræves refunderet i medfør af  

 reglen.
 I de fleste tilfælde vil der være tale om, at  

 alle ekstraudgifter skal dækkes af undervisningsinstitutionen,  

 eleverne, deres forældre eller de studerende, men der kan tænkes  

 andre muligheder, fx tilfælde, hvor der vil blive fastsat regler om, at  

 de nævnte institutioner eller personer skal betale en nærmere  

 bestemt del af ekstraudgifterne, eventuelt således at der beregnes et  

 standardbeløb, der ud fra en gennemsnitsbetragtning kan opkræves  

 til delvis dækning af omkostningerne.
Det vil være Undervisningsministeriet, der  

 bestemmer, hvilke udgifter der skal afholdes af private, når en skole i  

 udlandet får tilladelse til at afholde folkeskolens prøver.  

 På de øvrige uddannelsesområder vil der i almindelighed  

 være tale om, at de skoler, der får tilladelsen til at afholde  

 prøver og eksaminer i udlandet, i de pågældende  

 eksamensbekendtgørelser får bemyndigelse til at opkræve  

 brugerbetalingen.
Undervisningsministeriet vil dog også kunne  

 pålægge eleverne (henholdsvis disses forældre) eller de  

 studerende umiddelbart selv at refundere ministeriets udgifter.
Selve  

 eksamenstilmeldingen fra eleven (henholdsvis dennes forældre) eller fra  

 den studerende vil være tilstrækkelig til at udgøre den i  

 bestemmelsen krævede begæring om afholdelsen af den  

 pågældende prøve eller eksamen.
 Ved fastsættelse af regler og ved udstedelse af  

 afgørelser om udgifterne ved udenlandske skolers prøver og  

 eksaminer vil man være opmærksom på, at forholdet mellem  

 skolen og dens elever (henholdsvis disses forældre) eller studerende i  

 et vist omfang vil være reguleret af det pågældende lands  

 ret.
 Til § 2. Loven foreslås at træde i  

 kraft ved et skoleårs begyndelse.
 Til § 3. Hvis der i eksamensbestemmelser, der  

 gælder for Færøerne eller Grønland, og som er  

 fastsat i medfør af en dansk lov, som er sat i kraft for disse  

 områder, bliver behov for regler om prøver og eksaminer i  

 udlandet, vil det forinden være nødvendigt at sætte den  

 foreslåede lov i kraft for Færøerne og  

 Grønland.
Bilag 1 Oversigt over uddannelseslove med bestemmelser om, at  

 undervisningsministeren   

 kan fastsætte regler om afholdelse af prøver og  

 eksaminer:
 1)	Lov om sygeplejersker, jf. lovbekendtgørelse nr. 759 af 14.  

 november 1990, som ændret ved § 23 i lov nr. 352 af 14. maj 1992,  

 § 4 i lov nr. 396 af 2. juni 1999 og § 12 i lov nr. 482 af 31. maj  

 2000.
 2)	Lov nr. 371 af 6. juni 1991 om landbrugsuddannelser som ændret  

 ved § 3 i lov nr. 1235 af 27. december 1996 og § 10 i lov nr. 263  

 af 12. april 2000.
 3)	Lov om terapiassistenter, jf. lovbekendtgørelse nr. 631 af  

 30. august 1991, som ændret ved § 19 i lov nr. 352 af 14. maj  

 1992, § 8 i lov nr. 396 af 2. juni 1999 og § 13 i lov nr. 482 af  

 31. maj 2000.
 4)	Lov om statens overtagelse af de sociale højskoler i  

 København, Århus, Odense og Esbjerg, jf.  

 lovbekendtgørelse nr. 679 af 29. juli 1992.
 5)	Lov nr. 505 af 12. juni 1996 om Danmarks Journalisthøjskole  

 som ændret ved § 13 i lov nr. 263 af 12. april 2000.
 6)	Lov om handelshøjskoler og handelshøjskoleafdelinger,  

 jf. lovbekendtgørelse nr. 864 af 27. september 1996, som ændret  

 ved § 2 i lov nr. 482 af 31. maj 2000.
 7)	Lov om teknika, jf. lovbekendtgørelse nr. 865 af 27.  

 september 1996.
 8)	Lov nr. 1115 af 29. december 1997 om korte videregående  

 uddannelser (erhvervsakademiuddannelser).
 9)	Lov om de erhvervsgymnasiale uddannelser til højere  

 handelseksamen og højere teknisk eksamen, jf. lovbekendtgørelse  

 nr. 819 af 4. november 1999, som ændret ved lov nr. 971 af 20. december  

 1999 og § 5 i lov nr. 263 af 12. april 2000.
 10)	Lov om Universiteter m.fl. (Universitetsloven), jf.  

 lovbekendtgørelse nr. 1177 af 22. december 1999, som ændret ved  

 § 26 i lov nr. 483 af 31. maj 2000.
 11)	Lov nr. 481 af 31. maj 2000 om mellemlange videregående  

 uddannelser.
 12)	Lov nr. 483 af 31. maj 2000 om Danmarks pædagogiske  

 Universitet.
 13)	Lov nr. 487 af 31. maj 2000 om forberedende voksenundervisning  

 (FVU-loven).
 14)	Lov nr. 488 af 31. maj 2000 om erhvervsrettet grunduddannelse og  

 videregående uddannelse (videreuddannelsessystemet) for voksne.
 15)	Lov om almen voksenuddannelse og om voksenuddannelsescentre, jf.  

 lovbekendtgørelse nr. 668 af 7. juli 2000.
 16)	Lov om centre for videregående uddannelse og andre selvejende  

 institutioner for videregående uddannelser m.v., jf.  

 lovbekendtgørelse nr. 684 af 11. juli 2000.
 17)	Lov om folkeskolen, jf. lovbekendtgørelse nr. 730 af 21.  

 juli 2000.
 18)	Lov om erhvervsuddannelser, jf. lovbekendtgørelse nr. 724 af  

 25. juli 2000 som ændret ved lov nr. 1319 af 20. december 2000 og  

 § 2 i lov nr. 1324 af 20. december 2000.
 19)	Lov om gymnasiet, jf. lovbekendtgørelse nr. 754 af 8. august  

 2000.
 20)	Lov om kursus til højere forberedelseseksamen og om  

 studieforberedende enkeltfagsundervisning for voksne m.v., jf.  

 lovbekendtgørelse nr. 755 af 8. august 2000.
 21)	Lov om åben uddannelse (erhvervsrettet voksenuddannelse)  

 m.v., jf. lovbekendtgørelse nr. 861 af 2. september 2000 som  

 ændret ved lov nr. 1326 af 20. december 2000.
 22)	Lov om grundlæggende social- og sundhedsuddannelser m.v., jf.  

 lovbekendtgørelse nr. 885 af 12. september 2000.
 23)	Lov om støtte til folkeoplysende voksenundervisning,  

 frivilligt folkeoplysende foreningsarbejde og Folkeuniversitetet  

 (Folkeoplysningsloven), jf. lovbekendtgørelse nr. 924 af 5. oktober  

 2000.
 24)	Lov om undervisning i dansk som andetsprog for voksne  

 udlændinge m.fl. og sprogcentre, jf. lovbekendtgørelse nr. 975  

 af 25. oktober 2000.
 25)	Lov om erhvervsskoler, jf. lovbekendtgørelse nr. 962 af 26.  

 oktober 2000.
 26)	Lov om uddannelse af pædagoger, jf. lovbekendtgørelse  

 nr. 980 af 1. november 2000.
 27)	Lov om uddannelse af lærere til folkeskolen, jf.  

 lovbekendtgørelse nr. 981 af 1. november 2000.
 28)	Lov om uddannelse til håndarbejdslærer, jf.  

 lovbekendtgørelse nr. 982 af 1. november 2000.
 29)	Lov om uddannelse til ernærings- og  

 husholdningsøkonom, jf. lovbekendtgørelse nr. 983 af 1.  

 november 2000.
Bilag 2 Høringsliste  

 vedrørende udkast til  

 lovforslag om afholdelse af danske prøver og eksaminer i udlandet Rådgivende organer Dansk Folkeoplysnings Samråd De rådgivende fora for merkonom- og teknonomuddannelserne samt for  

 datanomuddannelsen (Finanssektorens Arbejdsgiverforening og  

 Funktionærernes og Tjenestemændenes Fællesråd) Erhvervsakademirådet Erhvervsuddannelsesrådet Folkeskolerådet Fællesrådet for den Fri Ungdomsuddannelse Landbrugsuddannelsesrådet Rådet for social- og sundhedsuddannelserne Rådet for Uddannelses- og Erhvervsvejledning (RUE) Seminarierådet for Læreruddannelsen Seminarierådet for pædagoguddannelsen Uddannelsesrådenes Formandskollegium Udvalget for uddannelsen til højere handelseksamen Udvalget for uddannelsen til højere teknisk eksamen Ministeriers styrelser mv.
Arbejdsmarkedsstyrelsen Direktoratet for Kriminalforsorgen, Justitsministeriet Grønlands Hjemmestyre, Direktoratet for Kultur, Uddannelse og  

 Kirke Ligestillingsrådet Rigsrevisionen Søfartsstyrelsen, Erhvervsministeriet Kommuner Amtsrådsforeningen Børne- og Kulturchefforeningen Frederiksberg Kommune Kommunernes Landsforening Københavns Kommune Organisationer Danmarks Elevorganisation Danmarks Lærerforening Danmarks Skolelederforening Danske Gymnasieelevers Sammenslutning Danske Studerendes Fællesråd Dansk Friskoleforening Dansk Teknisk Lærerforbund De Studerendes Råd, Håndarbejdets Fremmes seminarium Efterskolernes Lærerforening Efterskolernes sekretariat Elevorganisationerne på SOSU-området Ergoterapeutskolernes skolelederforsamling Erhvervsskolernes Elevorganisation Folkeskoleelevernes Landsforening Foreningen af Danske Landbrugsskoler Foreningen af Frie Ungdoms- og efterskoler Foreningen af Husholdningsskoler og Håndarbejdsskoler Foreningen af private, selvejende gymnasier, studenter- og hf-kurser Foreningen af produktionsskoler Foreningen af Skoleledere ved de tekniske skoler Foreningen af skolevejledere og skolekonsulenter i uddannelses-, erhvervs-  

 og arbejdsmarkedsorientering Foreningen af studenterkursusrektorer Forstanderforeningen for VUC Frie grundskolers Fællesråd Frie grundskolers Lærerforening Frie kostskolers Fællesråd Fysioterapeutskolernes skolelederforsamling Gymnasieelevernes Landsorganisation Gymnasieskolernes Inspektorforening Gymnasieskolernes Lærerforening Gymnasieskolernes Rektorforening Gymnasieskolernes Sekretærforening Handelsskolernes Bestyrelsesforening Handelsskolernes Forstander- og Inspektørforening Handelsskolernes Lærerforening Landselevbestyrelsen (SOSU) Landsforbundet af voksen- og ungdomsundervisere Landsforeningen for opholdssteder og skole- og behandlingstilbud Landssammenslutningen af Handelsskoleelever Landssammenslutningen af kursusstuderende Landssammenslutningen af moderate studerende LVU´s lederfraktion Lærerseminariernes Bestyrelsesforening Lærerseminariernes Rektorforsamling PMF-Landselevklub Pædagogseminariernes Bestyrelsesforening Pædagogseminariernes Rektorforsamling Rektorforsamlingen for de sociale højskoler Rektorforsamlingen for Sygeplejerskeuddannelsen Rektorforsamlingen for teknika Rektorforsamlingen ved Håndarbejdsseminarierne Rektorkollegiet Sammenslutningen af ledere ved skolerne for de grundlæggende social-  

 og sundhedsuddannelser Skole og samfund Sløjdlærerskolernes Forstanderforsamling Studierådet for ingeniørstuderende i Danmark Teknisk Skoleforening Institutioner Apoteksassistentskolen Danmarks Evalueringsinstitut Danmarks jordemoderskole (2) Danmarks Journalisthøjskole De højere uddannelsesinstitutioner (13) Den Grafiske Højskole Ernærings- og husholdningsseminarierne (2) Handelshøjskoleafdelingerne (3) Hellerup Textilseminarium Hospitalslaborantskolerne (2) Ingeniørhøjskolen i Horsens Klinikassistent- og tandplejerskolerne (2) Specialkursus i Husholdning Fremsendes til orientering og eventuelle kommentarer Danmarks Gasmateriel Prøvning Dansk Flygtningehjælp Det centrale Handicapråd Elektricitetsrådet G-it HD-Fællesudvalget Nævnet for Etnisk Ligestilling § 7 udvalgene (8) Rådet for Etniske Minoriteter, Udlændingeafdelingen Uddannelsesrådet for Maskinmesteruddannelsen Herudover har følgende tilkendegivet synspunkter på  

 lovudkastet:
