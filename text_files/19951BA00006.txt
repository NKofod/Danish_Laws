Nr BSF 6 Folketingsbeslutning om ratifikation af partnerskabs- og samarbejdsaftalen  

 mellem De Europæiske Fællesskaber og deres medlemsstater på den ene side og  

 Republikken Belarus (Hviderusland) på den anden side af den 6. marts 1995 Fremsat af udenrigsministeren (Niels Helveg Petersen) den 5. oktober 1995 Vedtaget ved anden (sidste) behandling den 21. november 1995 Folketinget meddeler sit samtykke til, at regeringen på Danmarks vegne ratificerer den i Bruxelles den 6. marts 1995 undertegnede partnerskabs- og samarbejdsaftale mellem De Europæiske Fællesskaber og deres medlemsstater på den ene side og Republikken Belarus (Hviderusland) på den anden side.
Bilag Den aftale, som er omtalt i folketingsbeslutningen, er optrykt som bilag  

 til det fremsatte forslag.
Oprindelig fremsat forslag Folketinget meddeler sit samtykke til, at regeringen på Danmarks vegne  

 ratificerer den i Bruxelles den 6. marts 1995 undertegnede partnerskabs- og  

 samarbejdsaftale mellem De Europæiske Fællesskaber og deres medlemsstater på  

 den ene side og Republikken Belarus på den anden side.
INDHOLDSFORTEGNELSE 1. Partnerskabs- og samarbejdsaftale om oprettelse af et partnerskab  

 mellem De Europæiske Fællesskaber og deres medlemsstater på den ene side og  

 Republikken Belarus på den anden side Præambel Formålsbestemmelse Afsnit I.
Almindelige bestemmelser Afsnit II.
Politisk dialog Afsnit III.
Varehandel Afsnit IV.
Bestemmelser vedrørende erhvervsliv og investeringer Kapitel I: Arbejdskraftens vilkår Kapitel II: Betingelser vedrørende etablering og drift af virksomheder Kapitel III: Grænseoverskridende levering af tjenesteydelser mellem  

 Fællesskabet og Republikken Belarus Kapitel IV: Almindelige bestemmelser Afsnit V.
Løbende betalinger og kapital Afsnit VI.
Konkurrence, beskyttelse af intellektuel, industriel og  

 kommerciel ejendomsret og lovgivningssamarbejde Afsnit VII. Økonomisk samarbejde Afsnit VIII.
Kulturelt samarbejde Afsnit IX.
Finansielt samarbejde Afsnit X.
Institutionelle, almindelige og afsluttende bestemmelser Bilag I-VIII Protokol om gensidig bistand mellem de administrative myndigheder i  

 toldspørgsmål Slutakt 2. Bemærkninger til forslaget PARTNERSKABS- OG SAMARBEJDSAFTALE OM OPRETTELSE AF ET PARTNERSKAB MELLEM DE EUROPÆISKE FÆLLESSKABER OG DERES MEDLEMSSTATER PÅ DEN ENE SIDE OG REPUBLIKKEN BELARUS PÅ DEN ANDEN SIDE KONGERIGET BELGIEN, KONGERIGET DANMARK, FORBUNDSREPUBLIKKEN TYSKLAND, DEN HELLENSKE REPUBLIK, KONGERIGET SPANIEN, DEN FRANSKE REPUBLIK, IRLAND, DEN ITALIENSKE REPUBLIK, STORHERTUGDØMMET LUXEMBOURG, KONGERIGET NEDERLANDENE, REPUBLIKKEN ØSTRIG, DEN PORTUGISISKE REPUBLIK, REPUBLIKKEN FINLAND, KONGERIGET SVERIGE, DET FORENEDE KONGERIGE STORBRITANNIEN OG NORDIRLAND, som er kontraherende parter i traktaten om oprettelse af Det Europæiske  

 Fællesskab, traktaten om oprettelse af Det Europæiske Kul- og Stålfællesskab  

 og traktaten om oprettelse af Det Europæiske Atomenergifællesskab, i det følgende benævnt »medlemsstater«, og DET EUROPÆISKE FÆLLESSKAB, DET EUROPÆISKE KUL- OG STÅLFÆLLESSKAB og DET  

 EUROPÆISKE ATOMENERGIFÆLLESSKAB, i det følgende benævnt »Fællesskabet«, på den ene side, og REPUBLIKKEN BELARUS, på den anden side, SOM TAGER HENSYN TIL båndene mellem Fællesskabet, dets medlemsstater og  

 Republikken Belarus og de fælles værdier, som de deler, SOM ERKENDER, at Fællesskabet og Republikken Belarus ønsker at styrke  

 disse bånd og oprette et partnerskab og samarbejde, der kan styrke og udvide  

 de forbindelser, der er etableret tidligere, særlig ved aftalen mellem Det  

 Europæiske Økonomiske Fællesskab og Det Europæiske Atomenergifællesskab og  

 Unionen af Socialistiske Sovjetrepublikker om handel og om handelsmæssigt og  

 økonomisk samarbejde, undertegnet den 18. december 1989, SOM TAGER I BETRAGTNING, at Fællesskabet og dets medlemsstater og  

 Republikken Belarus har forpligtet sig til at styrke den politiske og  

 økonomiske frihed, der udgør selve grundlaget for partnerskabet, SOM TAGER I BETRAGTNING, at parterne har forpligtet sig til at fremme den  

 internationale fred og sikkerhed og ligeledes en fredelig bilæggelse af  

 tvister og at samarbejde herom inden for De Forenede Nationer og Konferencen  

 om Sikkerhed og Samarbejde i Europa, SOM HILSER VELKOMMEN, at Republikken Belarus har besluttet at blive part i  

 traktaten om ikke-spredning af kernevåben og traktaten om reduktion af  

 strategiske våben og Lissabon-protokollen, SOM TAGER I BETRAGTNING, at Fællesskabet og dets medlemsstater og  

 Republikken Belarus fast har forpligtet sig til fuldt ud at gennemføre alle  

 principper og bestemmelser i slutakten fra Konferencen om Sikkerhed og  

 Samarbejde i Europa (CSCE), slutdokumenterne fra opfølgningsmøderne i Madrid  

 og Wien, dokumentet fra CSCE-konferencen i Bonn om økonomisk samarbejde,  

 Paris-charteret for et Nyt Europa og CSCE-dokumentet fra Helsingfors 1992,  

 »Forandringens Udfordringer«, SOM I DEN FORBINDELSE ERKENDER, at støtte til Republikken Belaruss  

 uafhængighed, suverænitet og territoriale integritet vil bidrage til  

 bevarelse af fred og stabilitet i den central- og østeuropæiske region og i  

 den europæiske verdensdel som helhed, SOM BEKRÆFTER Fællesskabets og dets medlemsstaters og Republikken Belaruss  

 tilslutning til det europæiske energicharter og erklæringen fra  

 Luzern-konferencen i april 1993, SOM ER OVERBEVIST OM den afgørende betydning af retssamfundet og respekten  

 for menneskerettighederne, særlig mindretallenes rettigheder, indførelsen af  

 et flerpartisystem med frie og demokratiske valg og en økonomisk  

 liberalisering med henblik på indførelse af markedsøkonomi, SOM MENER, at den fuldstændige gennemførelse af denne partnerskabs- og  

 samarbejdsaftale både vil afhænge af og bidrage til fortsættelsen og  

 fuldførelsen af de politiske, økonomiske og juridiske reformer i Republikken  

 Belarus og ligeledes indførelsen af de faktorer, der er nødvendige for  

 samarbejdet, navnlig i lyset af konklusionerne fra CSCE-konferencen i Bonn, SOM ØNSKER at befordre den regionale samarbejdsproces med nabolandene på  

 de af denne aftale omfattede områder for at fremme regionens velstand og  

 stabilitet, SOM ØNSKER at etablere og udvikle en regelmæssig politisk dialog om  

 bilaterale og internationale spørgsmål af fælles interesse, SOM TAGER I BETRAGTNING, at Fællesskabet er rede til om fornødent at yde  

 økonomisk samarbejde og faglig bistand, SOM TAGER HENSYN TIL, at aftalen kan bidrage til at fremme Republikken  

 Belaruss deltagelse i processerne for udbygning af samarbejdet i  

 naboregionerne og i Europa og dens integration i verdensmarkedsøkonomien, SOM ERKENDER de ændringer, der finder sted i Republikken Belaruss  

 politiske og økonomiske system, og dens bestræbelser på at omstille sin  

 økonomi til en markedsøkonomi, SOM TAGER I BETRAGTNING, at parterne har forpligtet sig til at  

 liberalisere handelen på grundlag af de principper, der er indeholdt i den  

 almindelige overenskomst om told og udenrigshandel (GATT), og som ligger til  

 grund for Verdenshandelsorganisationen (WTO), SOM ER KLAR OVER behovet for gradvis at forbedre vilkårene for  

 erhvervslivet og investeringerne og vilkårene på områder som etablering og  

 drift af virksomheder, arbejdskraft, tjenesteydelser og kapitalbevægelser, SOM ER OVERBEVIST OM, at denne aftale vil skabe et nyt klima for de  

 økonomiske forbindelser mellem parterne og især for udviklingen af handelen  

 og investeringerne, som er af væsentlig betydning for den økonomiske  

 omstrukturering og teknologiske modernisering, SOM ØNSKER at etablere et nært samarbejde om miljøbeskyttelse under  

 hensyntagen til den indbyrdes afhængighed mellem parterne på dette område, SOM ØNSKER at udvikle og udvide det kulturelle samarbejde og forbedre  

 informationsstrømmen, ER BLEVET ENIGE OM FØLGENDE:
ARTIKEL 1 Der oprettes et partnerskab mellem Fællesskabet og dets medlemsstater på  

 den ene side og Republikken Belarus på den anden side.
Dette partnerskab har  

 til formål:
- at skabe passende rammer for den politiske dialog mellem parterne,  

 således at der kan udvikles politiske forbindelser - at fremme handelen og investeringerne til gensidig fordel og harmoniske  

 økonomiske forbindelser mellem parterne og dermed befordre deres bæredygtige  

 økonomiske udvikling - at skabe et solidt grundlag for samarbejde på det lovgivningsmæssige,  

 økonomiske, sociale, finansielle, videnskabelige og tekniske og kulturelle  

 område - at støtte Republikken Belaruss bestræbelser på at konsolidere  

 demokratiet og at udvikle økonomien og fuldføre omstillingen til  

 markedsøkonomi.
Afsnit I Almindelige principper ARTIKEL 2 Respekt for demokratiet, de folkeretlige principper og  

 menneskerettighederne som defineret særlig i FN-pagten, Helsingforsslutakten  

 og Paris-charteret for et Nyt Europa og ligeledes de markedsøkonomiske  

 principper, herunder principperne i dokumenterne fra CSCE-konferencen i Bonn,  

 underbygger parternes politik indadtil og udadtil og udgør et væsentligt  

 element i partnerskabet og denne aftale.
ARTIKEL 3 Parterne finder det væsentligt for den fremtidige velstand og stabilitet i  

 det tidligere Sovjetunionens område, at de nye uafhængige stater, der er  

 opstået efter opløsningen af Unionen af Socialistiske Sovjetrepublikker, i  

 det følgende benævnt »uafhængige stater«, bevarer og udvikler deres  

 indbyrdes samarbejde i overensstemmelse med Helsingfors-slutaktens principper  

 og folkeretten og i et godt naboskabs ånd, og parterne vil i enhver henseende  

 bestræbe sig på at fremme denne proces.
ARTIKEL 4 Parterne forpligter sig til, især når Republikken Belarus er længere  

 fremme i den økonomiske reformproces, at overveje en udbygning af de  

 relevante afsnit i denne aftale, særlig afsnit III og artikel 50, med henblik  

 på oprettelse af et frihandelsområde mellem dem.
Det ved artikel 85 oprettede  

 samarbejdsråd kan rette henstillinger til parterne om en sådan udbygning.
En  

 sådan udbygning kan kun sættes i kraft ved en aftale mellem parterne i  

 overensstemmelse med deres respektive procedurer.
Parterne rådfører sig i  

 1998 med hinanden om, hvorvidt omstændighederne, og især Republikken Belaruss  

 fremskridt med markedsorienterede økonomiske reformer og de til den tid der  

 herskende økonomiske forhold, taler for, at der indledes forhandlinger om  

 oprettelse af et frihandelsområde.
ARTIKEL 5 Parterne forpligter sig til efter fælles overenskomst sammen at undersøge  

 de ændringer i enhver del af aftalen, som måtte vise sig hensigtsmæssige i  

 betragtning af ændrede omstændigheder og især situationen som følge af  

 Republikken Belaruss tiltrædelse af GATT/WTO.
Den første undersøgelse  

 foretages tre år efter aftalens ikrafttræden eller, når Republikken Belarus  

 bliver kontraherende part i GATT/WTO, hvis dette sker forinden.
Afsnit II Politisk dialog ARTIKEL 6 Mellem parterne etableres der en regelmæssig politisk dialog, som de agter  

 at udvikle og intensivere.
Den skal ledsage og konsolidere tilnærmelsen  

 mellem Fællesskabet og Republikken Belarus, støtte de demokratiske ændringer,  

 der er på vej i det politiske liv i Republikken Belarus, og ligeledes den  

 økonomiske reformproces i landet og bidrage til etablering af nye  

 samarbejdsformer.
Den politiske dialog skal:
- styrke Republikken Belaruss forbindelser med Fællesskabet og dets  

 medlemsstater og således med samfundet af demokratiske nationer som helhed.  

 Den økonomiske konvergens, der opnås i kraft af denne aftale, vil føre til  

 nærmere politiske forbindelser - befordre en større overensstemmelse i holdningerne til internationale  

 spørgsmål af fælles interesse og således øge sikkerheden og stabiliteten - indebære, at parterne bestræber sig på at samarbejde om spørgsmål  

 vedrørende styrkelse af stabiliteten og sikkerheden i Europa, overholdelse af  

 de demokratiske principper og respekt for og fremme af menneskerettighederne,  

 især mindretals rettigheder, og at de om nødvendigt afholder konsultationer  

 om de relevante spørgsmål.
ARTIKEL 7 På ministerplan finder den politiske dialog sted i Samarbejdsrådet, og ved  

 andre lejligheder efter fælles overenskomst.
ARTIKEL 8 Parterne fastlægger andre procedurer og mekanismer for politisk dialog,  

 især i følgende form:
- regelmæssige møder på højt embedsmandsplan mellem repræsentanter for  

 Fællesskabet og dets medlemsstater på den ene side og repræsentanter for  

 Republikken Belarus på den anden side - fuldstændig udnyttelse af alle diplomatiske kanaler, herunder passende  

 kontakter på det bilaterale og ligeledes det multilaterale område, såsom  

 møder i De Forenede Nationer, CSCE og andre fora - udveksling af information om spørgsmål af fælles interesse vedrørende  

 det politiske samarbejde i Europa - alle andre fremgangsmåder, der kan bidrage til at konsolidere og udvikle  

 den politiske dialog.
ARTIKEL 9 Den politiske dialog på parlamentarikerplan finder sted i det  

 parlamentariske samarbejdsudvalg, der nedsættes ved artikel 90.
AFSNIT III Varehandel ARTIKEL 10 1. Parterne indrømmer hinanden mestbegunstigelsesbehandling i  

 overensstemmelse med artikel I, stk. 1, i GATT.
 2. Bestemmelserne i stk. 1 i nærværende artikel gælder ikke for:
a) fordele, der indrømmes med det sigte at oprette en toldunion eller et  

 frihandelsområde eller i kraft af oprettelsen af en sådan union eller et  

 sådant område b) fordele, der indrømmes bestemte lande i overensstemmelse med GATT og  

 andre internationale aftaler til gavn for udviklingslandene c) fordele, der indrømmes nabolande for at lette grænsetrafikken.
 3. Bestemmelserne i stk. 1 og artikel 11, stk. 2, finder i en  

 overgangsperiode indtil den 31. december 1998 eller Republikken Belaruss  

 tiltrædelse af GATT, hvis denne sker forinden, ikke anvendelse på de i bilag  

 I anførte fordele, som Republikken Belarus indrømmer andre uafhængige stater  

 fra dagen før aftalens ikrafttrædelsesdato.
ARTIKEL 11 1. Parterne er enige om, at princippet om transitfrihed for varer er en  

 væsentlig forudsætning for at nå denne aftales mål.
 I den forbindelse sikrer hver part, at varer med oprindelse eller  

 bestemmelsessted i den anden parts toldområde uhindret kan transitere via  

 eller gennem dens område.
 2. Reglerne i artikel V, stk. 2, 3, 4 og 5, i GATT finder anvendelse  

 mellem de to parter.
 3. Reglerne i denne artikel berører ikke eventuelle særregler for  

 specifikke sektorer, såsom transport, eller varer, der måtte være aftalt  

 mellem parterne.
ARTIKEL 12 Uden at det berører de rettigheder og forpligtelser, der følger af for  

 begge parter bindende internationale konventioner om midlertidig indførsel af  

 varer, indrømmer hver part desuden den anden part fritagelse for  

 indførselsafgifter og -told på midlertidigt indførte varer i de tilfælde og  

 efter de procedurer, der måtte være fastlagt i andre internationale  

 konventioner på området, som den er bundet af, i overensstemmelse med dens  

 lovgivning.
Der tages hensyn til de betingelser, hvorunder den pågældende  

 part har accepteret forpligtelserne i medfør af sådanne konventioner.
ARTIKEL 13 Varer med oprindelse i henholdsvis Republikken Belarus og Fællesskabet  

 indføres i henholdsvis Fællesskabet og Republikken Belarus uden kvantitative  

 restriktioner, jf. dog bestemmelserne i artikel 17, 20 og 21, bestemmelserne  

 i bilag II til denne aftale og bestemmelserne i artikel 77, 81, 244, 249 og  

 280 i akten om Spaniens og Portugals tiltrædelse af Det Europæiske  

 Fællesskab.
ARTIKEL 14 1. Varer fra den ene parts område, der indføres i den anden parts område,  

 pålægges ikke hverken direkte eller indirekte indenlandske skatter eller  

 andre indenlandske afgifter af nogen art ud over dem, der direkte eller  

 indirekte pålægges tilsvarende indenlandske varer.
2. Sådanne varer indrømmes desuden en behandling, der ikke er mindre  

 gunstig end den, der indrømmes tilsvarende varer af indenlandsk oprindelse  

 under hensyn til alle love, administrative bestemmelser og forskrifter  

 vedrørende deres indenlandske salg, udbydelse til salg, køb, transport,  

 distribution eller anvendelse.
Denne bestemmelse er ikke til hinder for, at  

 der anvendes differentierede indenlandske transporttakster, som udelukkende  

 skyldes hensynet til den økonomiske drift af transportmidlerne og ikke beror  

 på varens nationalitet.
 3. Artikel III, stk. 8, 9 og 10, i GATT finder tilsvarende anvendelse  

 mellem parterne.
ARTIKEL 15 Følgende artikler i GATT finder tilsvarende anvendelse mellem de to  

 parter:
i) Artikel VII, stk. 1, 2, 3, 4a, 4b, 4d og 5 ii) Artikel VIII iii) Artikel IX iv) Artikel X.
ARTIKEL 16 Varer handles mellem parterne til markedspriser.
ARTIKEL 17 1. Såfremt en vare indføres i en parts område i så øgede mængder og under  

 sådanne omstændigheder, at det forvolder eller kan forvolde væsentlig skade  

 for de indenlandske producenter af tilsvarende eller direkte konkurrerende  

 varer, kan Fællesskabet eller Republikken Belarus alt efter, hvem af dem der  

 er berørt, træffe passende foranstaltninger i overensstemmelse med  

 nedenstående procedurer og betingelser.
 2. Før der træffes foranstaltninger eller i de tilfælde, hvor stk. 4  

 finder anvendelse, snarest muligt derefter, meddeler Fællesskabet respektive  

 Republikken Belarus Samarbejdsudvalget alle fornødne oplysninger med henblik  

 på, at der kan findes en for begge parter tilfredsstillende løsning.
 3. Hvis parterne på grundlag af konsultationerne ikke senest 30 dage efter  

 sagens forelæggelse for Samarbejdsudvalget når til enighed om, hvilke  

 foranstaltninger der skal træffes over for situationen, kan den part, der  

 anmodede om konsultationerne, begrænse indførslen af de pågældende varer i  

 det omfang og tidsrum, det er nødvendigt for at forebygge eller afhjælpe  

 skaden, eller træffe andre formålstjenlige foranstaltninger.
 4. I kritiske situationer, hvor en forsinkelse ville medføre en skade, som  

 det er vanskeligt at råde bod på, kan parterne træffe foranstaltningerne  

 inden konsultationerne under forudsætning af, at der tilbydes konsultationer  

 straks efter, at foranstaltningerne er truffet.
 5. Ved valget af foranstaltninger efter denne artikel skal de  

 kontraherende parter foretrække de foranstaltninger, der griber mindst  

 forstyrrende ind i virkeliggørelsen af denne aftales mål.
ARTIKEL 18 Intet i dette afsnit, særlig artikel 17, skal være til hinder for eller på  

 nogen måde berøre muligheden af, at parterne træffer  

 antidumpingforanstaltninger eller modforholdsregler i overensstemmelse med  

 artikel VI i GATT, aftalen om gennemførelse af artikel VI i GATT, aftalen om  

 fortolkning og anvendelse af artikel VI, XVI og XXIII i GATT eller dertil  

 knyttet intern lovgivning.
I forbindelse med antidumping- eller subsidieundersøgelser indvilliger  

 parterne hver især i at undersøge redegørelser fra den anden part og at  

 underrette de pågældende om de vigtigste kendsgerninger og betragtninger, der  

 vil blive lagt til grund for den endelige afgørelse.
Før der indføres en  

 endelig antidumpingtold eller udligningstold, bestræber parterne sig så vidt  

 muligt på at få problemet løst på konstruktiv vis.
ARTIKEL 19 Aftalen udelukker ikke forbud mod eller restriktioner for indførsel,  

 udførsel eller transit af varer, som er begrundet i hensynet til den  

 offentlige sædelighed, den offentlige orden eller den offentlige sikkerhed,  

 beskyttelse af menneskers, dyrs eller planters sundhed og liv, beskyttelse af  

 naturressourcer, beskyttelse af nationale skatte af kunstnerisk, historisk  

 eller arkæologisk værdi, beskyttelse af intellektuel, industriel og  

 kommerciel ejendomsret eller regler vedrørende guld og sølv.
Sådanne forbud  

 eller restriktioner må dog ikke udgøre et middel til vilkårlig  

 forskelsbehandling eller en skjult begrænsning af samhandelen mellem  

 parterne.
ARTIKEL 20 Dette afsnit gælder ikke for handel med tekstilvarer henhørende under  

 kapitel 50-63 i den kombinerede nomenklatur.
Handelen med disse varer er  

 omfattet af en særskilt aftale, der blev paraferet den 1. april 1993, og som  

 har været anvendt midlertidigt siden den 1. januar 1993.
ARTIKEL 21 1. Handelen med varer henhørende under traktaten om oprettelse af Det  

 Europæiske Kul- og Stålfællesskab omfattes af bestemmelserne i dette afsnit,  

 dog ikke artikel 13.
 2. Der nedsættes en kontaktgruppe vedrørende kul- og stålspørgsmål,  

 sammensat af repræsentanter for på den ene side Fællesskabet og på den anden  

 side Republikken Belarus.
 Kontaktgruppen udveksler regelmæssigt information om alle kul- og  

 stålspørgsmål af interesse for parterne.
ARTIKEL 22 Handelen med nukleare varer sker i overensstemmelse med bestemmelserne i  

 traktaten om oprettelse af Det Europæiske Atomenergifællesskab.
Om nødvendigt  

 omfattes handelen med nukleare materialer af bestemmelserne i en særlig  

 aftale, der skal indgås mellem Det Europæiske Atomenergifællesskab og  

 Republikken Belarus.
Afsnit IV Bestemmelser vedrørende erhvervsliv og investeringer Kapitel I Arbejdskraftens vilkår ARTIKEL 23 1. Under hensyntagen til de i de enkelte medlemsstater gældende love,  

 betingelser og procedurer bestræber Fællesskabet og medlemsstaterne sig på at  

 sikre, at hviderussiske statsborgere, der er lovligt beskæftiget på en  

 medlemsstats område, ikke på grund af deres nationalitet forskelsbehandles i  

 forhold til medlemsstatens egne statsborgere, for så vidt angår  

 arbejdsvilkår, aflønning eller afskedigelse.
 2. Under hensyntagen til de i Republikken Belarus gældende love,  

 betingelser og procedurer bestræber Republikken Belarus sig på at sikre, at  

 statsborgere fra en medlemsstat, der er lovligt beskæftiget på Republikken  

 Belaruss område, ikke på grund af deres nationalitet forskelsbehandles i  

 forhold til dens egne statsborgere, for så vidt angår arbejdsvilkår,  

 aflønning eller afskedigelse.
ARTIKEL 24 Samordning af social sikkerhed Parterne indgår aftaler med henblik på:
i) under hensyntagen til de i de enkelte medlemsstater gældende  

 betingelser og retningslinjer at fastsætte de nødvendige bestemmelser om  

 samordning af de sociale sikringsordninger for arbejdstagere af hviderussisk  

 nationalitet, der er lovligt beskæftiget på en medlemsstats område.
Disse  

 bestemmelser skal især sikre, at:
- alle forsikrings-, beskæftigelses- eller opholdsperioder, sådanne  

 arbejdstagere har haft i de forskellige medlemsstater, lægges sammen for så  

 vidt angår alders-, invaliditets- og dødsbetingede pensioner samt  

 lægebehandling for sådanne arbejdstagere - pensioner betinget af alder, dødsfald, arbejdsulykker eller  

 erhvervssygdomme eller invaliditet som følge deraf, med undtagelse af de  

 særlige ikke-bidragsbaserede ydelser, frit kan overføres til den sats, der  

 anvendes efter lovgivningen i skyldnermedlemsstaten eller -staterne ii) under  

 hensyntagen til de i Republikken Belarus gældende betingelser og  

 retningslinjer at fastsætte de nødvendige bestemmelser for, at arbejdstagere,  

 der er statsborgere i en medlemsstat, og som er lovligt beskæftiget i  

 Republikken Belarus, indrømmes en behandling svarende til den, der er  

 beskrevet i nr. i), andet led.
ARTIKEL 25 De foranstaltninger, der træffes ifølge artikel 24, berører ikke  

 rettigheder eller forpligtelser, der måtte følge af bilaterale aftaler mellem  

 Republikken Belarus og medlemsstaterne, hvorved der er fastsat en gunstigere  

 behandling af statsborgere fra Republikken Belarus eller medlemsstaterne.
ARTIKEL 26 Samarbejdsrådet undersøger, hvilken fælles indsats der kan ydes for at  

 hindre ulovlig indvandring under hensyntagen til princippet om og praksis for  

 fornyet indrejse.
ARTIKEL 27 Samarbejdsrådet undersøger, hvorledes arbejdsvilkårene for erhvervsfolk  

 kan forbedres i overensstemmelse med parternes internationale forpligtelser,  

 herunder forpligtelserne i henhold til dokumentet fra CSCE-konferencen i  

 Bonn.
ARTIKEL 28 Samarbejdsrådet fremsætter henstillinger om gennemførelsen af artikel 23,  

 26 og 27.
Kapitel II Betingelser vedrørende etablering og drift af virksomheder ARTIKEL 29 1. a) Fællesskabet og dets medlemsstater indrømmer i overensstemmelse med  

 deres love og administrative bestemmelser, for så vidt angår hviderussiske  

 virksomheders etablering på deres område, en behandling, der ikke er mindre  

 gunstig end den, de indrømmer noget tredjelands virksomheder.
 b) Uden at det berører forbeholdene i bilag III, indrømmer Fællesskabet og  

 dets medlemsstater i overensstemmelse med deres love og administrative  

 bestemmelser hviderussiske virksomheders datterselskaber etableret på deres  

 område en behandling, for så vidt angår deres drift, der ikke er mindre  

 gunstig end den, de indrømmer nogen fællesskabsvirksomhed.
 c) Fællesskabet og dets medlemsstater indrømmer i overensstemmelse med  

 deres love og administrative bestemmelser hviderussiske virksomheders  

 filialer etableret på deres område en behandling, for så vidt angår deres  

 drift, der ikke er mindre gunstig end den, de indrømmer filialer af noget  

 tredjelands virksomheder.
 2. a) Uden at det berører forbeholdene i bilag IV, indrømmer Republikken  

 Belarus i overensstemmelse med sine love og administrative bestemmelser, for  

 så vidt angår fællesskabsvirksomheders etablering på dens område, en  

 behandling, der ikke er mindre gunstig end den, den indrømmer sine egne  

 virksomheder eller, hvis den er gunstigere, den, den indrømmer noget  

 tredjelands virksomheder.
 b) Republikken Belarus indrømmer i overensstemmelse med sine love og  

 administrative bestemmelser fællesskabsvirksomheders datterselskaber og  

 filialer etableret på dens område en behandling, for så vidt angår deres  

 drift, der ikke er mindre gunstig end den, den indrømmer sine egne  

 virksomheder eller filialer eller, hvis den er gunstigere, den, den indrømmer  

 noget tredjelands hviderussiske datterselskaber eller filialer.
 3. Bestemmelserne i stk. 1, litra b), og stk. 2, litra b), må ikke bruges  

 til omgåelse af en parts love og administrative bestemmelser om adgang til  

 bestemte sektorer eller aktiviteter, for så vidt angår datterselskaber eller  

 filialer af den anden parts virksomheder etableret på den pågældende første  

 parts område.
 Den i stk. 1, litra b) og c), og stk. 2, litra b) og c), nævnte behandling  

 indrømmes virksomheder og filialer, der er etableret i henholdsvis  

 Fællesskabet og Republikken Belarus på denne aftales ikrafttrædelsesdato, og  

 virksomheder og filialer, der etableres efter denne dato, fra tidspunktet for  

 deres etablering.
ARTIKEL 30 1. Bestemmelserne i artikel 29 gælder ikke for lufttransport, transport ad  

 indre vandveje og søtransport, jf. dog bestemmelserne i artikel 104.
 2. For så vidt angår skibsagenturers aktiviteter inden for international  

 søtransport, herunder intermodale transportforløb, der indbefatter en  

 sørejse, tillader hver part dog den anden parts virksomheder  

 forretningsmæssig tilstedeværelse på sit område i form af datterselskaber  

 eller filialer på etablerings- og driftsvilkår, der ikke er mindre gunstige  

 end dem, den indrømmer sine egne virksomheder eller, hvis de er gunstigere,  

 dem, den indrømmer datterselskaber eller filialer af noget tredjelands  

 virksomheder.
 Sådanne aktiviteter omfatter, men er ikke begrænset til:
a) markedsføring og salg af tjenesteydelser inden for søtransport og i  

 relation dertil ved direkte kontakt med kunder, fra tilbudsgivning til  

 fakturering, uanset om disse tjenesteydelser udføres eller udbydes af  

 servicevirksomheden selv eller af servicevirksomheder, som servicesælgeren  

 har etableret stående forretningsforbindelser med b) køb og brug for egen regning eller på kunders vegne (og videresalg til  

 kunder) af tjenesteydelser inden for transport og i relation dertil, herunder  

 indlandstransportydelser ved enhver transportform, især indre vandveje, veje  

 og jernbaner, som er nødvendige for levering af en integreret service c) udfærdigelse af dokumenter, herunder transportdokumenter,  

 tolddokumenter eller andre dokumenter vedrørende de transporterede varers  

 oprindelse og beskaffenhed d) formidling af forretningsmæssige oplysninger ved et hvilket som helst  

 middel, herunder edb-informationssystemer og elektronisk dataudveksling (med  

 forbehold af ikke-diskriminerende restriktioner vedrørende telekommunikation) e) etablering af forretningsforbindelser af enhver art, herunder  

 erhvervelse af virksomhedskapitalandele og deltagelse i ansættelse af lokalt  

 personale (eller udenlandsk personale efter de relevante bestemmelser i denne  

 aftale), med lokalt etablerede skibsagenturer f) handling på virksomhedernes vegne, organisering af skibsanløb eller  

 overtagelse af gods, når det er påkrævet.
ARTIKEL 31 I denne aftale forstås ved:
a) henholdsvis en »fællesskabsvirksomhed« eller en  

 »hviderussisk virksomhed«: en virksomhed, der er oprettet i  

 overensstemmelse med henholdsvis en medlemsstats eller Republikken Belaruss  

 lovgivning, og hvis vedtægtsmæssige hjemsted, hovedkontor eller  

 hovedforretningssted er beliggende på henholdsvis Fællesskabets eller  

 Republikken Belaruss område.
Når en virksomhed, der er oprettet i  

 overensstemmelse med henholdsvis en medlemsstats eller Republikken Belaruss  

 lovgivning, alene har sit vedtægtsmæssige hjemsted på henholdsvis  

 Fællesskabets eller Republikken Belaruss område, betragtes den som  

 henholdsvis en fællesskabsvirksomhed eller en hviderussisk virksomhed,  

 såfremt dens drift har en reel og vedvarende forbindelse med økonomien i  

 henholdsvis en af medlemsstaterne eller Republikken Belarus b) »datterselskab« af en virksomhed: en virksomhed, som faktisk  

 kontrolleres af denne virksomhed c) »filial« af en virksomhed: et forretningssted, der ikke har  

 status som juridisk person, men som giver indtryk af varighed, såsom en  

 afdeling af et moderorgan, har en ledelse og er materielt rustet til at indgå  

 forretninger med tredjemand, således at sidstnævnte om end vidende, at der om  

 nødvendigt vil være en juridisk forbindelse med moderorganet, der har sit  

 hovedkontor i udlandet, ikke behøver at forhandle direkte med moderorganet,  

 men kan afslutte forretninger på det forretningssted, der udgør afdelingen d) »etablering«: de i litra a), omhandlede  

 fællesskabsvirksomheders og hviderussiske virksomheders ret til at indlede  

 erhvervsvirksomhed ved oprettelse af datterselskaber og filialer i  

 henholdsvis Republikken Belarus eller Fællesskabet e) »drift«: udøvelse af erhvervsvirksomhed f) »erhvervsvirksomhed«: virksomhed inden for industri, handel  

 og liberale erhverv.
 For så vidt angår international søtransport, herunder intermodale  

 transportforløb, der indbefatter en sørejse, finder bestemmelserne i dette  

 kapitel og kapitel III også anvendelse på statsborgere fra medlemsstaterne  

 eller Republikken Belarus, der er etableret uden for henholdsvis Fællesskabet  

 eller Republikken Belarus, og rederier, der er etableret uden for  

 Fællesskabet eller Republikken Belarus, og som kontrolleres af statsborgere i  

 henholdsvis en medlemsstat eller Republikken Belarus, såfremt deres skibe er  

 registreret i henholdsvis den pågældende medlemsstat eller Republikken  

 Belarus i overensstemmelse med deres respektive lovgivninger.
ARTIKEL 32 1. Intet i denne aftale skal hindre en part i at træffe foranstaltninger  

 af forsigtighedsgrunde, herunder foranstaltninger til beskyttelse af  

 investorer, indlånere, forsikringstagere eller personer, over for hvem en  

 finansiel servicevirksomhed har en tillidsforpligtelse, eller til sikring af  

 det finansielle systems integritet og stabilitet.
Sådanne foranstaltninger,  

 der ikke måtte være i overensstemmelse med aftalens bestemmelser, må ikke  

 bruges til omgåelse af en parts forpligtelser i henhold til aftalen.
 2. Intet i denne aftale skal fortolkes således, at en part tvinges til at  

 videregive oplysninger om enkeltkunders forhold og regnskaber eller  

 fortrolige eller retsbeskyttede oplysninger, som er i offentlige organers  

 besiddelse.
 3. I denne aftale forstås ved »finansielle tjenesteydelser« de  

 aktiviteter, der er beskrevet i bilag V.
ARTIKEL 33 Bestemmelserne i denne aftale skal ikke være til hinder for, at hver part  

 træffer de forholdsregler, der måtte være nødvendige for at forebygge, at  

 dens foranstaltninger vedrørende tredjelandes adgang til dens marked omgås  

 ved hjælp af denne aftales bestemmelser.
ARTIKEL 34 1. Uanset bestemmelserne i kapitel I har en fællesskabsvirksomhed eller en  

 hviderussisk virksomhed, der er etableret på henholdsvis Republikken Belaruss  

 eller Fællesskabets område, ret til i overensstemmelse med  

 etableringsværtslandets gældende lovgivning på henholdsvis Republikken  

 Belaruss og Fællesskabets område at beskæftige eller i et datterselskab eller  

 en filial at lade beskæftige ansatte, der er statsborgere i henholdsvis  

 Fællesskabets medlemsstater og Republikken Belarus, forudsat at sådanne  

 ansatte er nøglepersonale som defineret i stk. 2, og at de udelukkende  

 beskæftiges af virksomheder, datterselskaber eller filialer.
Sådanne ansattes  

 opholds- og arbejdstilladelser kan kun gælde for det tidsrum, en sådan  

 beskæftigelse varer.
 2. Som nøglepersonale i ovennævnte virksomheder, herefter kaldet  

 »organisationer«, anses »virksomhedsinternt  

 udstationerede«, som defineret i litra c), inden for nedennævnte  

 kategorier, forudsat at organisationen er en juridisk person, og at de  

 pågældende har været beskæftiget i den eller været partnere i den (på anden  

 måde end som majoritetsaktionærer) i mindst det år, der går umiddelbart forud  

 for en sådan udstationering:
 a) personer i en overordnet stilling i en organisation, som primært  

 forestår ledelsen af foretagendet, og som i generel tilsyns- og  

 ledelsesmæssig henseende først og fremmest sorterer under virksomhedens  

 bestyrelse eller aktionærer eller tilsvarende, herunder personer:
- der leder foretagendet eller en afdeling eller underafdeling af det - der fører tilsyn og kontrol med andre tilsyns-, fag- eller  

 ledelsesmedarbejderes arbejde - der personligt har beføjelser til at ansætte og afskedige eller anbefale  

 ansættelse, afskedigelse eller andre personaledispositioner b) personer, der  

 arbejder i en organisation, og som besidder en ekspertviden af afgørende  

 betydning for foretagendets service, forskningsudstyr, teknikker eller  

 ledelse.
I bedømmelsen af en sådan viden kan der ud over den for foretagendet  

 specifikke viden indgå et højt kvalifikationsniveau med hensyn til en type  

 arbejde eller aktivitet, der kræver specifik teknisk viden, herunder  

 medlemskab af en anerkendt faggruppe.
 c) Ved en »virksomhedsinternt udstationeret« forstås en fysisk  

 person, der arbejder i en organisation på en parts område, og som i  

 forbindelse med udøvelse af erhvervsvirksomhed midlertidigt overflyttes til  

 den anden parts område; den pågældende organisation skal have sit  

 hovedforretningssted på en parts område, og overflytningen skal ske til et  

 under denne organisation hørende foretagende (filial, datterselskab), der  

 reelt udøver tilsvarende erhvervsvirksomhed på den anden parts område.
ARTIKEL 35 1. Parterne bestræber sig så vidt muligt på ikke at træffe  

 foranstaltninger eller dispositioner, der gør etablerings- og driftsvilkårene  

 for den anden parts virksomheder mere restriktive, end de var på dagen før  

 datoen for undertegnelsen af aftalen.
 2. Denne artikels bestemmelser berører ikke bestemmelserne i artikel 45,  

 og for de i artikel 45 omhandlede situationer gælder udelukkende de i artikel  

 45 fastsatte bestemmelser.
3. I partnerskabets og samarbejdets ånd og i lyset af bestemmelserne i  

 artikel 52 underretter Republikken Belaruss regering Fællesskabet om sine  

 hensigter om fremlæggelse af ny lovgivning eller fastsættelse af nye  

 administrative bestemmelser, der kan gøre etablerings- og driftsvilkårene for  

 fællesskabsvirksomheders datterselskaber og filialer i Republikken Belarus  

 mere restriktive, end de var på dagen før datoen for undertegnelsen af  

 aftalen.
Fællesskabet kan anmode Republikken Belarus om at fremsende  

 udkastene til sådan lovgivning eller sådanne administrative bestemmelser og  

 deltage i konsultationer om disse udkast.
 4. Såfremt ny lovgivning eller nye administrative bestemmelser i  

 Republikken Belarus medfører, at etableringsvilkårene for  

 fællesskabsvirksomheder på dens område og driftsvilkårene for datterselskaber  

 og filialer af fællesskabsvirksomheder etableret i Republikken Belarus bliver  

 mere restriktive, end de var på dagen for undertegnelsen af aftalen, skal den  

 pågældende lovgivning eller de pågældende administrative bestemmelser i en  

 periode på tre år efter deres ikrafttrædelsestidspunkt ikke finde anvendelse  

 på de datterselskaber og filialer, der allerede var etableret i Republikken  

 Belarus på dette ikrafttrædelsestidspunkt.
Kapitel III Grænseoverskridende udveksling af tjenesteydelser mellem Fællesskabet  

 og Republikken Belarus ARTIKEL 36 1. Parterne forpligter sig til efter dette kapitels bestemmelser at tage  

 de nødvendige skridt til gradvis at muliggøre levering af tjenesteydelser fra  

 fællesskabsvirksomheder eller hviderussiske virksomheder, der er etableret  

 hos en anden part end den, hvor modtageren af den pågældende tjenesteydelse  

 er bosat, under hensyntagen til udviklingen i parternes servicesektor.
 2. Samarbejdsrådet fremsætter henstillinger om gennemførelsen af denne  

 stk. 1.
 3. Parterne samarbejder om at udvikle en markedsorienteret servicesektor i  

 Republikken Belarus.
ARTIKEL 37 Inden for de i bilag VI anførte sektorer indrømmer parterne, hver især i  

 overensstemmelse med deres lovgivning og administrative bestemmelser,  

 hinanden en behandling, der ikke er mindre gunstig end den, de indrømmer  

 noget tredjeland, for så vidt angår vilkårene for fællesskabsvirksomheders og  

 hviderussiske virksomheders grænseoverskridende levering af tjenesteydelser  

 til henholdsvis Belaruss og Fællesskabets område.
ARTIKEL 38 Med forbehold af artikel 43, tillader parterne inden for de i bilag VI  

 anførte sektorer midlertidig bevægelighed for fysiske personer, der  

 repræsenterer en fællesskabsvirksomhed eller en hviderussisk virksomhed, og  

 som ønsker midlertidig indrejse med henblik på at forhandle om salg af  

 grænseoverskridende tjenesteydelser eller indgå aftaler om salg af  

 grænseoverskridende tjenesteydelser for den pågældende virksomhed, forudsat  

 at de pågældende repræsentanter ikke beskæftiger sig med direkte salg til  

 offentligheden eller selv at levere tjenesteydelser.
ARTIKEL 39 1. Inden for de i bilag VI anførte sektorer kan hver part fastsætte  

 bestemmelser om vilkårene for grænseoverskridende levering af tjenesteydelser  

 på sit område.
For så vidt som disse bestemmelser er af almindelig  

 rækkevidde, forvaltes de på en rimelig, objektiv og upartisk måde.
 2. Stk. 1 berører ikke bestemmelserne i artikel 37 og 48.
 3. Senest ved udgangen af det tredje år efter aftalens undertegnelse  

 undersøger parterne i Samarbejdsrådet:
- de foranstaltninger, som hver af parterne måtte have truffet siden  

 aftalens undertegnelse, og som påvirker den grænseoverskridende udveksling af  

 tjenesteydelser som omhandlet i artikel 37, og - hvorvidt parterne kan påtage sig:
- den forpligtelse ikke at træffe foranstaltninger eller dispositioner,  

 der kan gøre vilkårene for grænseoverskridende udveksling af tjenesteydelser  

 som omhandlet i artikel 37 mere restriktive, end de er på tidspunktet for  

 denne undersøgelse, eller - andre forpligtelser, der berører deres handlefrihed på områder aftalt mellem parterne for så vidt angår forpligtelserne i  

 henhold til artikel 37.
Hvis en af parterne efter en sådan undersøgelse mener, at den anden part  

 siden aftalens undertegnelse har truffet foranstaltninger, der resulterer i  

 en situation, som er betydeligt mere restriktiv for den grænseoverskridende  

 udveksling af tjenesteydelser som omhandlet i artikel 37 end situationen på  

 tidspunktet for aftalens undertegnelse, kan den pågældende første part anmode  

 den anden part om at deltage i konsultationer.
I så fald finder  

 bestemmelserne i bilag VII, del A, anvendelse.
 4. For at fremme denne artikels mål træffes der foranstaltninger som  

 anført i bilag VII, del B.
 5. Denne artikels bestemmelser berører ikke bestemmelserne i artikel 45,  

 og for de i artikel 45 omhandlede situationer gælder udelukkende de i artikel  

 45 fastsatte bestemmelser.
ARTIKEL 40 1. Parterne forpligter sig til for den internationale søtransports  

 vedkommende på effektiv vis at anvende princippet om uhindret adgang til  

 markedet og trafikken på et kommercielt grundlag.
a) Ovenstående bestemmelse berører ikke rettigheder og forpligtelser i  

 henhold til De Forenede Nationers konvention om en adfærdskodeks for  

 linjekonferencer som gældende for den ene eller den anden af de kontraherende  

 parter i denne aftale.
Ikke-konferencelinjer kan frit konkurrere med en  

 konference, for så vidt som de overholder princippet om fair konkurrence på  

 et kommercielt grundlag.
 b) Parterne bekræfter, at de tilslutter sig princippet om fri konkurrence  

 som et væsentligt træk ved markedet for tør og våd bulk-fragt.
 2. På grundlag af principperne i stk. 1:
a) anvender parterne fra denne aftales ikrafttræden ingen  

 lastfordelingsbestemmelser i bilaterale aftaler mellem nogen af Fællesskabets  

 medlemsstater og det tidligere Sovjetunionen b) indfører parterne ikke lastfordelingsklausuler i fremtidige bilaterale  

 aftaler med tredjelande undtagen under sådanne særlige omstændigheder, hvor  

 linjerederier fra en af parterne i denne aftale ikke på anden vis har reel  

 mulighed for at deltage i trafikken til og fra det pågældende tredjeland c) forbyder parterne lastfordelingsarrangementer i fremtidige bilaterale  

 aftaler om tør og våd bulk-fragt d) afskaffer parterne ved denne aftales ikrafttræden alle ensidige  

 foranstaltninger og administrative, tekniske og andre hindringer, der kan  

 have begrænsende eller diskriminerende virkninger for den frie udveksling af  

 tjenesteydelser inden for international søtransport.
 For så vidt angår adgang til havne, der betjener den internationale  

 trafik, og brug af havnenes infrastruktur og hjælpetjenester for skibsfarten  

 samt afgifter og gebyrer i forbindelse dermed, toldfaciliteter og tildeling  

 af kajplads og laste- og lossefaciliteter, indrømmer hver part i øvrigt  

 skibe, der drives af statsborgere eller virksomheder hos den anden part, en  

 behandling, der ikke er mindre gunstig end den, der gælder for dens egne  

 skibe.
 3. Statsborgere og virksomheder i Fællesskabet, der leverer internationale  

 søtransporttjenesteydelser, gives også adgang til at levere internationale  

 søtransport-flodtransport-tjenesteydelser på de indre vandveje i Republikken  

 Belarus, og omvendt.
ARTIKEL 41 Med henblik på at sikre en samordnet transportudvikling mellem parterne  

 tilpasset deres handelsmæssige behov, kan parterne som defineret i artikel 99  

 efter denne aftales ikrafttræden om hensigtsmæssigt forhandle særlige aftaler  

 om betingelserne for gensidig markedsadgang og udveksling af tjenesteydelser  

 inden for vej-, jernbane- og indre vandvejstransport og eventuelt  

 lufttransport.
Kapitel IV Almindelige bestemmelser ARTIKEL 42 1. Dette afsnits bestemmelser anvendes med forbehold af begrænsninger, der  

 er begrundet i hensynet til den offentlige orden, den offentlige sikkerhed  

 eller folkesundheden.
 2. De finder ikke anvendelse på aktiviteter, der på den ene eller den  

 anden parts område er forbundet, selv lejlighedsvis, med udøvelse af officiel  

 myndighed.
ARTIKEL 43 For så vidt angår dette afsnit, skal intet i denne aftale hindre parterne  

 i at anvende deres lovgivning og administrative bestemmelser vedrørende  

 fysiske personers indrejse og ophold, arbejde, arbejdsvilkår og etablering  

 samt udveksling af tjenesteydelser, forudsat at det ikke sker på en sådan  

 måde, at en part derved helt eller delvis berøves de fordele, der tilkommer  

 den i medfør af en given bestemmelse i aftalen.
Denne bestemmelse berører  

 ikke anvendelsen af artikel 42.
ARTIKEL 44 Virksomheder, der kontrolleres og alene ejes af hviderussiske virksomheder  

 og fællesskabsvirksomheder i fællesskab, omfattes også af bestemmelserne i  

 kapitel II, III og IV.
ARTIKEL 45 Den behandling, den ene af aftalens parter indrømmer den anden, kan fra  

 dagen en måned forud for datoen for ikrafttrædelsen af de relevante  

 forpligtelser i den almindelige overenskomst om handel med tjenesteydelser  

 (GATS), for så vidt angår sektorer eller foranstaltninger omfattet af GATS, i  

 intet tilfælde være gunstigere end den, den pågældende første part indrømmer  

 efter GATS-bestemmelserne, hvilket gælder hver enkelt servicesektor,  

 undersektor og tjenesteydelsesform.
ARTIKEL 46 For så vidt angår kapitel II, III og IV, tages der ikke hensyn til en  

 behandling, som Fællesskabet, dets medlemsstater eller Republikken Belarus  

 indrømmer på grundlag af forpligtelser indgået ved økonomiske  

 integrationsaftaler i overensstemmelse med principperne i artikel V i GATS.
ARTIKEL 47 1. Den mestbegunstigelsesbehandling, der indrømmes efter bestemmelserne i  

 dette afsnit, finder ikke anvendelse på skattefordele, som parterne nu eller  

 i fremtiden indrømmer på grundlag af aftaler til forebyggelse af  

 dobbeltbeskatning eller andre skatteordninger.
 2. Intet i dette afsnit skal fortolkes således, at parterne hindres i at  

 træffe eller håndhæve foranstaltninger, der har til formål at forebygge  

 skatteundgåelse eller -unddragelse efter skattebestemmelser i aftaler til  

 forebyggelse af dobbeltbeskatning og andre skatteordninger eller den  

 indenlandske skattelovgivning.
 3. Intet i dette afsnit skal fortolkes således, at medlemsstaterne eller  

 Republikken Belarus hindres i ved anvendelsen af de relevante bestemmelser i  

 deres skattelovgivning at sondre mellem skattepligtige, der ikke befinder sig  

 i samme situation, specielt hvad angår deres bopæl.
ARTIKEL 48 Uden at det berører artikel 34, skal ingen bestemmelser i kapitel II, III  

 og IV fortolkes som givende:
- statsborgere i henholdsvis medlemsstaterne eller Republikken Belarus ret  

 til at indrejse eller opholde sig på henholdsvis Republikken Belaruss eller  

 Fællesskabets område i nogen som helst egenskab og især som aktionær eller  

 anpartshaver i en virksomhed eller leder eller ansat i en sådan eller  

 leverandør eller modtager af tjenesteydelser - hviderussiske virksomheders datterselskaber eller filialer i  

 Fællesskabet ret til på Fællesskabets område at beskæftige eller lade  

 beskæftige hviderussiske statsborgere - fællesskabsvirksomheders datterselskaber eller filialer i Republikken  

 Belarus ret til på Republikken Belaruss område at beskæftige eller lade  

 beskæftige statsborgere fra medlemsstaterne - hviderussiske virksomheder eller hviderussiske virksomheders  

 datterselskaber eller filialer i Fællesskabet ret til at stille  

 arbejdstagere, der er hviderussiske statsborgere, til rådighed til at handle  

 på vegne og under tilsyn af andre personer på grundlag af midlertidige  

 ansættelseskontrakter - fællesskabsvirksomheder eller fællesskabsvirksomheders datterselskaber  

 eller filialer i Republikken Belarus ret til at stille arbejdstagere, der er  

 statsborgere i medlemsstaterne, til rådighed til at handle på vegne og under  

 tilsyn af andre personer på grundlag af midlertidige ansættelseskontrakter.
Afsnit V Løbende betalinger og kapital ARTIKEL 49 1. Parterne forpligter sig til i frit konvertibel valuta at tillade  

 betalinger på betalingsbalancens løbende poster mellem personer bosat i  

 Fællesskabet og Republikken Belarus i forbindelse med udveksling af varer og  

 tjenesteydelser eller personbevægelser foretaget i overensstemmelse med denne  

 aftales bestemmelser.
 2. Hvad angår transaktioner på betalingsbalancens kapitalposter, sikres  

 der fra aftalens ikrafttræden frie kapitalbevægelser i forbindelse med  

 direkte investeringer i virksomheder oprettet i overensstemmelse med  

 værtslandets lovgivning og investeringer i overensstemmelse med  

 bestemmelserne i kapitel II i afsnit IV samt afvikling eller hjemtagelse af  

 disse investeringer og ethvert afkast deraf.
 3. Med forbehold af stk. 2 eller 5, indføres der fra denne aftales  

 ikrafttræden ingen nye valutarestriktioner for kapitalbevægelser og løbende  

 betalinger i relation dertil mellem personer bosat i Fællesskabet og  

 Republikken Belarus, og de bestående ordninger kan heller ikke gøres mere  

 restriktive.
 4. Parterne konsulterer hinanden med henblik på at lette andre former for  

 kapitalbevægelser end de i stk. 2 nævnte mellem Fællesskabet og Republikken  

 Belarus for at fremme denne aftales mål.
 5. Under henvisning til bestemmelserne i denne artikel kan Republikken  

 Belarus, indtil den hviderussiske valuta bliver fuldt ud konvertibel i den  

 betydning, der fremgår af artikel VIII i vedtægten (Articles of Agreement)  

 for Den Internationale Valutafond (IMF), i særlige tilfælde anvende  

 valutarestriktioner i forbindelse med ydelse eller optagelse af kort- og  

 mellemfristede finansielle kreditter, for så vidt som sådanne restriktioner  

 pålægges Republikken Belarus som betingelse for ydelse af sådanne kreditter  

 og er tilladt efter Republikken Belaruss status under IMF.
Republikken Belarus anvender disse restriktioner uden forskelsbehandling.  

 De anvendes på en sådan måde, at de bringer færrest mulige forstyrrelser i  

 denne aftale.
Republikken Belarus underretter straks Samarbejdsrådet om  

 indførelsen af sådanne foranstaltninger og eventuelle ændringer deri.
 6. Med forbehold af stk. 1 og 2, kan henholdsvis Fællesskabet og  

 Republikken Belarus under særlige omstændigheder, når kapitalbevægelser  

 mellem Fællesskabet og Republikken Belarus medfører eller kan medføre  

 alvorlige vanskeligheder for valutakurspolitikken eller den monetære politik  

 i Fællesskabet eller Republikken Belarus, træffe beskyttelsesforanstaltninger  

 med hensyn til kapitalbevægelser mellem Fællesskabet og Republikken Belarus i  

 en periode på højst seks måneder, hvis sådanne foranstaltninger er absolut  

 nødvendige.
Afsnit VI Konkurrence, beskyttelse af intellektuel, industriel og kommerciel  

 ejendomsret og lovgivningssamarbejde ARTIKEL 50 1. Parterne er enige om at bestræbe sig på ved anvendelse af deres  

 konkurrencelovgivning eller på anden måde at afhjælpe eller fjerne  

 konkurrencebegrænsninger fra virksomheders side eller som følge af  

 statsintervention, for så vidt som de kan berøre samhandelen mellem  

 Fællesskabet og Republikken Belarus.
 2. Til fremme af målene i stk. 1:
2.1. sikrer parterne, at de har og håndhæver en lovgivning om  

 virksomheders begrænsning af konkurrencen inden for deres jurisdiktion 2.2. afstår parterne fra at yde statsstøtte, der begunstiger visse  

 virksomheder eller produktion af andre varer end råvarer som defineret i GATT  

 eller levering af tjenesteydelser, og som fordrejer eller kan fordreje  

 konkurrencen, for så vidt som den berører samhandelen mellem Fællesskabet og  

 Republikken Belarus 2.3. giver en part på anmodning af den anden part oplysninger om sine  

 statsstøtteordninger eller statsstøtte i bestemte enkelttilfælde.
Det er ikke  

 påkrævet, at der gives oplysninger, som er omfattet af parternes lovgivning  

 om tavshedspligt 2.4. erklærer parterne sig, for så vidt angår statsmonopoler af  

 erhvervsmæssig karakter, rede til fra det fjerde år fra datoen for deres  

 aftales ikrafttræden at sikre, at der ikke sker forskelsbehandling mellem  

 deres statsborgere med hensyn til de vilkår, på hvilke varer indkøbes eller  

 udbydes 2.5. erklærer parterne sig, for så vidt angår offentlige virksomheder  

 eller virksomheder, som medlemsstaterne eller Republikken Belarus indrømmer  

 enerettigheder, rede til fra det fjerde år fra denne aftales  

 ikrafttrædelsesdato at sikre, at der ikke træffes eller opretholdes  

 foranstaltninger, der fordrejer samhandelen mellem Fællesskabet og  

 Republikken Belarus i et omfang, som strider mod parternes respektive  

 interesser.
Denne bestemmelse må ikke medføre faktiske eller retlige  

 hindringer for udførelsen af de særlige opgaver, der påhviler sådanne  

 virksomheder.
 2.6. Den i stk. 2.4 og 2.5 fastsatte periode kan forlænges efter aftale  

 mellem parterne.
 3. På Fællesskabets eller Republikken Belaruss anmodning kan der i  

 Samarbejdsudvalget afholdes konsultationer om de i stk. 1 og 2 omhandlede  

 begrænsninger eller fordrejninger af konkurrencen og håndhævelsen af  

 parternes konkurrenceregler, dog med de indskrænkninger, der måtte følge af  

 lovgivning om videregivelse af oplysninger, fortrolighed og tavshedspligt.  

 Konsultationerne kan også omfatte spørgsmål vedrørende fortolkningen af stk.  

 1 og 2.
 4. Parter med erfaring i anvendelse af konkurrenceregler stiller sig  

 velvilligt over for efter anmodning og i det omfang, ressourcerne tillader  

 det, at yde andre parter faglig bistand til udarbejdelse og gennemførelse af  

 konkurrenceregler.
 5. Ovenstående bestemmelser berører på ingen måde parternes ret til at  

 træffe de fornødne foranstaltninger, særlig som nævnt i artikel 18, til  

 imødegåelse af fordrejninger af samhandelen med varer eller tjenesteydelser.
ARTIKEL 51 1. I henhold til bestemmelserne i denne artikel og bilag VIII forbedrer  

 Republikken Belarus fortsat beskyttelsen af den intellektuelle, industrielle  

 og kommercielle ejendomsret, således at der senest ved udgangen af det femte  

 år efter aftalens ikrafttræden opnås et beskyttelsesniveau svarende til det,  

 der findes i Fællesskabet, herunder effektive midler til håndhævelse af  

 sådanne rettigheder.
 2. Senest ved udgangen af det femte år efter aftalens ikrafttræden  

 tiltræder Republikken Belarus de multilaterale konventioner om intellektuel,  

 industriel og kommerciel ejendomsret, der er nævnt i punkt 1 i bilag VIII, og  

 som medlemsstaterne er parter i eller faktisk anvender efter de relevante  

 bestemmelser i disse konventioner.
ARTIKEL 52 1. Parterne erkender, at en tilnærmelse af Republikken Belaruss bestående  

 og fremtidige lovgivning til Fællesskabets lovgivning er en vigtig  

 forudsætning for en styrkelse af de økonomiske forbindelser mellem  

 Republikken Belarus og Fællesskabet.
Republikken Belarus bestræber sig på at  

 sikre, at dens lovgivning gradvis bliver forenelig med Fællesskabets.
 2. Tilnærmelsen af lovgivningen omfatter navnlig følgende områder:  

 toldlovgivning, selskabslovgivning, banklovgivning, selskabsregnskaber og  

 -beskatning, intellektuel ejendomsret, generel og erhvervsfaglig uddannelse,  

 beskyttelse af arbejdstagere på arbejdspladsen, finansielle tjenesteydelser,  

 konkurrenceregler, offentlige indkøb, beskyttelse af menneskers, dyrs og  

 planters sundhed og liv, miljø, forbrugerbeskyttelse, indirekte beskatning,  

 tekniske forskrifter og standarder, det nukleare område, regler vedrørende  

 bevægelighed for og anvendelse af guld og sølv samt transport.
 3. Fællesskabet yder Republikken Belarus faglig bistand til gennemførelsen  

 af disse foranstaltninger, hvilket bl.a. kan omfatte:
- udveksling af eksperter - formidling af tidlig information, især om relevant lovgivning - afholdelse af seminarer - uddannelsesaktiviteter - støtte til oversættelse af fællesskabsret i de relevante sektorer.
Afsnit VII Økonomisk samarbejde ARTIKEL 53 1. Fællesskabet og Republikken Belarus etablerer et økonomisk samarbejde  

 med det sigte at bidrage til den økonomiske reform- og genopretningsproces og  

 en bæredygtig udvikling i Republikken Belarus.
Ved dette samarbejde styrker  

 og udvikler de økonomiske forbindelser til gavn for begge parter.
 2. I udformningen af politikker og andre foranstaltninger til fremme af  

 økonomiske og sociale reformer og omstrukturering i Republikken Belarus tages  

 der hensyn til bæredygtighed og en harmonisk social udvikling; der tages  

 ligeledes fuldt ud hensyn til miljøet.
 3. I det øjemed koncentreres samarbejdet om industrielt samarbejde, fremme  

 og beskyttelse af investeringer, offentlige indkøb, standarder og  

 overensstemmelsesvurdering, minedrift og råstoffer, videnskab og teknologi,  

 uddannelse, landbrug og agroindustri, energi, miljø, transport, postvæsen og  

 telekommunikation, hvidvaskning af penge, finansielle tjenesteydelser,  

 monetær politik, regionaludvikling, samarbejde på det sociale område,  

 turisme, små og mellemstore virksomheder, information og kommunikation,  

 forbrugerbeskyttelse, told, statistisk samarbejde, økonomi, narkotika og  

 smugling af nukleare materialer.
4. Det økonomiske samarbejde og andre former for samarbejde i henhold til  

 denne aftale kan om fornødent støttes ved faglig bistand fra Fællesskabet  

 under hensyntagen til Fællesskabets gældende rådsforordning om faglig bistand  

 til de uafhængige stater, prioriteterne i det vejledende program for  

 Fællesskabets faglige bistand til Republikken Belarus og de fastlagte  

 koordinerings- og gennemførelsesprocedurer.
Der lægges særlig vægt på  

 foranstaltninger, der kan fremme samarbejdet mellem de uafhængige stater og  

 således befordre en harmonisk udvikling i regionen.
 5. Samarbejdsrådet fremsætter henstillinger om udvikling af samarbejdet på  

 de i stk. 3 nævnte områder.
ARTIKEL 54 Industrielt samarbejde 1. Samarbejdet tager især sigte på at fremme følgende:
- udvikling af forretningsforbindelser mellem økonomiske aktører fra de to  

 parter - Fællesskabets deltagelse i Republikken Belaruss indsats for  

 omstrukturering af sin industri - ledelsesforbedringer - udvikling af passende handelsregler og -praksis - miljøbeskyttelse - tilpasning af industriproduktionens struktur til en fremskreden  

 markedsøkonomis normer - omstilling af det militærindustrielle kompleks.
 2. Denne artikels bestemmelser berører ikke håndhævelsen af Fællesskabets  

 konkurrenceregler for virksomhederne.
ARTIKEL 55 Fremme og beskyttelse af investeringer 1. Under hensyntagen til Fællesskabets og medlemsstaternes respektive  

 beføjelser og kompetence tager samarbejdet sigte på at skabe et gunstigt  

 klima for såvel inden- som udenlandske private investeringer især i kraft af  

 bedre vilkår for beskyttelse af investeringer, overførsel af kapital og  

 udveksling af information om investeringsmuligheder.
 2. I dette samarbejde stiles der især mod:
- at medlemsstaterne og Republikken Belarus eventuelt indgår aftaler om  

 fremme og beskyttelse af investeringer - at medlemsstaterne og Republikken Belarus eventuelt indgår aftaler til  

 forebyggelse af dobbeltbeskatning - at der skabes gunstige betingelser for tiltrækning af udenlandske  

 investeringer til den hviderussiske økonomi - at der skabes de fornødne, stabile lovgivningsrammer og betingelser for  

 erhvervslivet, og at der udveksles information om lovgivning, administrative  

 bestemmelser og administrativ praksis på investeringsområdet - at der udveksles information om investeringsmuligheder bl.a. ved  

 afholdelse af messer, udstillinger, handelsuger og andre arrangementer.
ARTIKEL 56 Offentlige indkøb Parterne samarbejder om at skabe forudsætninger for, at kontrakter om  

 varer og tjenesteydelser indgås på åbne og konkurrenceprægede vilkår, især på  

 basis af udbud.
ARTIKEL 57 Samarbejde vedrørende standarder og overensstemmelsesvurdering 1. Samarbejdet mellem parterne tager sigte på at fremme tilpasningen til  

 internationalt vedtagne kriterier, principper og retningslinjer vedrørende  

 kvalitet.
Der satses på at befordre den gensidige anerkendelse af  

 overensstemmelsesvurderinger og en højnelse af hviderussiske produkters  

 kvalitet.
 2. I det øjemed bestræber parterne sig på:
- at fremme et hensigtsmæssigt samarbejde mellem specialiserede  

 organisationer og institutioner på disse områder - at fremme anvendelsen af Fællesskabets tekniske forskrifter og  

 europæiske standarder og procedurer for overensstemmelsesvurdering - at muliggøre udveksling af erfaringer og teknisk information vedrørende  

 kvalitetsstyring.
ARTIKEL 58 Minedrift og råstoffer 1. Parterne bestræber sig på at øge investeringerne og handelen inden for  

 minedrift og råstoffer.
 2. Samarbejdet rettes især mod følgende områder:
- udveksling af information om udsigterne for minedriftssektoren og  

 non-ferrometalsektoren - etablering af juridiske rammer for et samarbejde - handelsspørgsmål - vedtagelse og gennemførelse af miljølovgivning - uddannelse - udvikling af lovgivning og andre foranstaltninger vedrørende  

 miljøbeskyttelse - sikkerheden i minedriftssektoren.
ARTIKEL 59 Samarbejde om videnskab og teknologi 1. Parterne fremmer samarbejdet inden for civil videnskabelig forskning og  

 teknologisk udvikling på basis af gensidige fordele og, afhængigt af de  

 disponible ressourcer, fyldestgørende adgang til deres respektive programmer  

 under forudsætning af en tilstrækkelig effektiv beskyttelse af intellektuel,  

 industriel og kommerciel ejendomsret.
 2. Det videnskabelige og teknologiske samarbejde omfatter:
- udveksling af videnskabelig og teknisk information - fælles aktiviteter inden for videnskabelig forskning og teknologisk  

 udvikling - uddannelsesaktiviteter og mobilitetsprogrammer for videnskabsmænd,  

 forskere og teknikere beskæftiget med videnskabelig forskning og teknologisk  

 udvikling hos begge parter.
 Når samarbejdet tager form af uddannelses- eller træningsaktiviteter,  

 gennemføres det efter bestemmelserne i artikel 60.
 Parterne kan efter gensidig aftale indlede andre former for samarbejde på  

 det videnskabelige og teknologiske område.
 Ved iværksættelsen af sådanne samarbejdsaktiviteter lægges der særlig vægt  

 på omplacering af videnskabsmænd, ingeniører, forskere og teknikere, der er  

 eller har været beskæftiget inden for forskning i eller produktion af  

 masseødelæggelsesvåben.
 3. Samarbejdet i henhold til denne artikel gennemføres på grundlag af  

 særlige aftaler, der forhandles og indgås i overensstemmelse med de af hver  

 af parterne fastsatte procedurer, og som bl.a. indeholder hensigtsmæssige  

 bestemmelser om intellektuel, industriel og kommerciel ejendomsret.
ARTIKEL 60 Uddannelse 1. Parterne samarbejder om at højne det almindelige uddannelsesniveau og  

 det erhvervsfaglige kvalifikationsniveau i Republikken Belarus i både den  

 offentlige og den private sektor.
 2. Samarbejdet rettes specielt mod følgende områder:
- modernisering af systemerne for højere uddannelse i Republikken Belarus - uddannelse af ledere i den offentlige og den private sektor og  

 embedsmænd på prioriterede områder efter nærmere fastlæggelse - samarbejde mellem uddannelsesinstitutioner og mellem  

 uddannelsesinstitutioner og virksomheder - mobilitet for lærere, akademikere, administratorer, yngre videnskabsfolk  

 og forskere og for unge - fremme af undervisningen i europæiske forhold ved egnede institutioner - undervisning i Fællesskabets sprog - uddannelse af journalister - uddannelse af konferencetolke - uddannelse af undervisere.
 3. En parts eventuelle deltagelse i den anden parts relevante  

 uddannelsesprogrammer kan overvejes i overensstemmelse med deres respektive  

 procedurer og, hvor det er hensigtsmæssigt, fastlægges der så institutionelle  

 rammer og planer for samarbejdet med udgangspunkt i Republikken Belaruss  

 deltagelse i Fællesskabets TEMPUS-program.
ARTIKEL 61 Landbrug og agroindustri Samarbejdet på dette område skal tage sigte på videreførelse af  

 landbrugsreformerne, modernisering, privatisering og omstrukturering af  

 landbruget, agroindustrien og servicesektoren i Republikken Belarus og  

 udvikling af inden- og udenlandske markeder for hviderussiske produkter under  

 hensyntagen til beskyttelsen af miljøet og nødvendigheden af at forbedre  

 fødevareforsyningssikkerheden.
Parterne tilstræber også en gradvis  

 tilnærmelse af de hviderussiske normer til Fællesskabets tekniske forskrifter  

 vedrørende industri- og landbrugsfødevarer, herunder normerne på sundheds- og  

 plantesundhedsområdet.
ARTIKEL 62 Energi 1. Samarbejdet finder sted efter markedsøkonomiens og det europæiske  

 energicharters principper og på baggrund af den gradvise integration af  

 energimarkederne i Europa.
 2. Samarbejdet omfatter bl.a. følgende områder:
- energiproduktionens, -forsyningens og -forbrugets miljøvirkninger med  

 det sigte at forebygge eller mindske de miljøskader, der opstår som følge af  

 disse aktiviteter - forbedring af energiforsyningens kvalitet og sikkerhed, herunder  

 spredning på flere leverandører, på en økonomisk og miljømæssigt forsvarlig  

 måde - formulering af energipolitik - forbedring af forvaltningen og reguleringen af energisektoren i  

 overensstemmelse med markedsøkonomi - tilvejebringelse af de institutionelle, juridiske, skattemæssige og  

 andre betingelser, der er nødvendige for at fremme handelen og  

 investeringerne på energiområdet - fremme af energibesparelser og energieffektivitet - modernisering, udvikling og diversificering af energiinfrastrukturen - energiteknologiske forbedringer inden for forsyning og slutbrug for de  

 forskellige energiformer - ledelsesmæssig og teknisk uddannelse i energisektoren.
ARTIKEL 63 Miljø 1. Under hensyntagen til det europæiske energicharter og erklæringen fra  

 Luzern-konferencen 1993 udvikler og styrker parterne deres samarbejde på det  

 brede felt miljøbeskyttelse, herunder planlægning for katastrofe- og andre  

 nødsituationer samt afhjælpning af følgerne af Tjernobyl-ulykken.
 2. Samarbejdet rettes mod bekæmpelse af miljøforringelsen og især:
- effektiv overvågning af forureningsniveauer og vurdering af miljøet;  

 informationssystem vedrørende miljøsituationen - bekæmpelse af lokal, regional og grænseoverskridende luft- og  

 vandforurening - økologisk genopretning - bæredygtig, effektiv og miljøvenlig produktion og anvendelse af energi - industrianlægs sikkerhed - klassificering og sikker håndtering af kemiske stoffer - vandkvalitet - nedbringelse, genanvendelse og sikker bortskaffelse af affald;  

 gennemførelse af Basel-konventionen - landbrugets miljøvirkninger, erosion og kemisk forurening - beskyttelse af skove - bevarelse af den biologiske mangfoldighed, fredede områder og bæredygtig  

 udnyttelse og forvaltning af biologiske ressourcer - fysisk planlægning, herunder byggeri og byplanlægning - brug af økonomiske og skattemæssige instrumenter - globale klimaændringer - miljøoplysning og -bevidsthed - gennemførelse af Espoo-konventionen om vurdering af miljøvirkninger i en  

 grænseoverskridende sammenhæng.
 3. Samarbejdet finder især sted ved:
- planlægning med henblik på håndtering af katastrofer og andre  

 nødsituationer - udveksling af information og eksperter, herunder inden for overførsel af  

 renere teknologi og sikker og miljømæssigt forsvarlig anvendelse af  

 bioteknologi - fælles forskningsaktiviteter - forbedring af lovgivningen i retning af Fællesskabets standarder - samarbejde på regionalt plan, herunder samarbejde inden for rammerne af  

 Det Europæiske Miljøagentur, og på internationalt plan - udvikling af strategier, især vedrørende globale og klimamæssige  

 spørgsmål og også med henblik på fremme af en bæredygtig udvikling - undersøgelser af miljøvirkninger.
ARTIKEL 64 Transport 1. Parterne udvikler og styrker deres samarbejde på transportområdet.
 2. Samarbejdet rettes bl.a. mod omstrukturering og modernisering af  

 transportsystemerne og -nettene i Republikken Belarus og, hvor det er  

 hensigtsmæssigt, udvikling og sikring af transportsystemernes kompatibilitet  

 i forbindelse med skabelse af et mere globalt transportsystem.
 Samarbejdet omfatter bl.a.:
- forvaltnings- og driftsmæssig modernisering inden for vejtransport,  

 jernbaner, havne og lufthavne - modernisering og udvikling af infrastrukturen for jernbaner, indre  

 vandveje, veje, havne, lufthavne og luftnavigation, herunder modernisering af  

 hovedruter af fælles interesse og transeuropæiske forbindelser inden for  

 disse transportformer - fremme og udvikling af multimodal transport - fremme af fælles forsknings- og udviklingsprogrammer - forberedelse af de lovgivningsmæssige og institutionelle rammer for  

 politikformulering og -gennemførelse, herunder privatisering af  

 transportsektoren.
 3. Parterne er enige om i kraft af faglig bistand at fremme forbedringen  

 af forholdene, nedbringelsen af ventetiderne og lettelsen af passagen ved  

 grænseovergangene på de hviderussiske afsnit af de multimodale  

 Kreta-korridorer nr. 2 og nr. 9.
 En sådan faglig bistand kan bestå i passende uddannelsesordninger og  

 ligeledes undersøgelser af infrastrukturbehovet og behovene i administrativ,  

 organisatorisk og personalemæssig henseende.
 Parterne er enige om at overholde de standarder, der er fastsat ved  

 Fællesskabets internationale aftaler med henblik på sikring af  

 interoperabilitet.
 4. For at skabe gunstige betingelser for jernbanetransporten mellem  

 parterne, aftales det, at begge parter inden for rammerne af denne aftale og  

 ved passende bilaterale og multilaterale mekanismer vil fremme:
- lettelse af toldformaliteter og andre formaliteter ved grænserne for  

 gods og rullende materiel - samarbejde om tilvejebringelse af hensigtsmæssigt rullende materiel, der  

 opfylder den internationale trafiks krav - tilnærmelse af forskrifter og procedurer vedrørende international  

 transport - udvikling af international persontrafik mellem medlemsstaterne og  

 Republikken Belarus.
ARTIKEL 65 Postvæsen og telekommunikation Inden for deres respektive beføjelser og kompetence udvider og styrker  

 parterne samarbejdet på følgende områder:
- fastlæggelse af politik og retningslinjer for udvikling af  

 telekommunikationssektoren og postvæsenet - udvikling af principper for en takstpolitik og markedsføring inden for  

 telekommunikations- og postsektoren - fremme af udviklingen af projekter vedrørende telekommunikation og  

 postvæsen og tiltrækning af investeringer - højnelse af effektiviteten og kvaliteten inden for  

 telekommunikationsservice og postvæsen, bl.a. ved liberalisering af  

 aktiviteterne i undersektorer - avanceret anvendelse af telekommunikation, navnlig inden for  

 elektroniske pengeoverførsler - forvaltning og »optimering« af telekommunikationsnet - et passende regelgrundlag for ydelse af telekommunikations- og  

 posttjenester og for anvendelse af radiofrekvensspektret - uddannelse inden for telekommunikation og postvæsen med henblik på  

 virksomhed på markedsvilkår.
ARTIKEL 66 Finansielle tjenesteydelser Samarbejdet tager især sigte på at lette Republikken Belaruss deltagelse i  

 alment accepterede systemer for gensidige betalinger.
Den faglige bistand  

 rettes navnlig mod:
- udvikling af bankmæssige og finansielle tjenesteydelser, udvikling af et  

 almindeligt marked for kreditmidler og Republikken Belaruss deltagelse i  

 alment accepterede systemer for gensidige betalinger - udvikling af finanssystemet og de finansielle institutioner i  

 Republikken Belarus og udveksling af erfaringer og uddannelse af personale på  

 finansområdet - udvikling af forsikringsydelser, der bl.a. kan skabe gunstige rammer for  

 fællesskabsvirksomheders deltagelse i oprettelsen af joint ventures i  

 forsikringssektoren i Republikken Belarus, og udvikling af  

 eksportkreditforsikring.
 Dette samarbejde skal specielt bidrage til at fremme udviklingen af  

 forbindelser mellem Republikken Belarus og medlemsstaterne i den finansielle  

 servicesektor.
ARTIKEL 67 Monetær politik På anmodning af de hviderussiske monetære myndigheder stiller Fællesskabet  

 faglig bistand til rådighed til støtte for Republikken Belaruss bestræbelser  

 på at styrke sit pengesystem, få gjort sin valuta konvertibel og gradvis  

 tilpasse sin politik til det europæiske monetære system.
Dette omfatter  

 uformel udveksling af synspunkter om det europæiske monetære systems  

 principper og funktionsmåde.
Artikel 68 Hvidvaskning af penge 1. Parterne er enige om nødvendigheden af at gøre en indsats for og  

 samarbejde om at forhindre, at deres finansielle systemer benyttes til  

 hvidvaskning af indtægter fra kriminelle aktiviteter i almindelighed og  

 narkotikakriminalitet i særdeleshed.
 2. Samarbejdet på dette område omfatter administrativ og faglig bistand  

 med henblik på at fastlægge egnede standarder til at modvirke hvidvaskning af  

 penge svarende til dem, der er vedtaget i Fællesskabet og internationale fora  

 på dette område, herunder Financial Action Task Force (FATF).
ARTIKEL 69 Regionaludvikling 1. Parterne styrker samarbejdet om regionaludvikling og fysisk  

 planlægning.
 2. I det øjemed fremmer de nationale, regionale og lokale myndigheders  

 udveksling af information om regionalpolitik og fysisk planlægningspolitik og  

 om metoder til formulering af regionalpolitik med særlig vægt på udvikling af  

 ugunstigt stillede områder.
 De befordrer også direkte kontakter mellem de respektive regioner og  

 offentlige institutioner, der er ansvarlige for planlægningen af  

 regionaludviklingen, med henblik på bl.a. udveksling af information om  

 metoder og midler til fremme af regionaludviklingen.
ARTIKEL 70 Samarbejde på det sociale område 1. Med hensyn til sundhed og sikkerhed udvikler parterne et indbyrdes  

 samarbejde med det formål at højne beskyttelsen af arbejdstagernes sundhed og  

 sikkerhed.
 Samarbejdet omfatter navnlig:
- uddannelse i sundheds- og sikkerhedsspørgsmål med særligt henblik på  

 højrisiko-aktivitetssektorer - udvikling og fremme af forebyggende foranstaltninger til bekæmpelse af  

 erhvervssygdomme og andre arbejdsrelaterede lidelser - forebyggelse af større ulykkesrisici og forvaltning af giftige  

 kemikalier - forskning med henblik på udbygning af videnbasen vedrørende arbejdsmiljø  

 og arbejdstagernes sundhed og sikkerhed.
 2. Hvad beskæftigelse angår, omfatter samarbejdet navnlig faglig bistand  

 med henblik på:
- optimering af arbejdsmarkedet - modernisering af arbejdsformidlings- og erhvervsvejledningstjenester - planlægning og styring af omstruktureringsprogrammer - fremme af beskæftigelsesskabelsen på lokalt plan - udveksling af information om programmer for fleksibel beskæftigelse,  

 herunder programmer, der fremmer selvstændig virksomhed og iværksætterånden.
 3. Parterne lægger særlig vægt på samarbejde inden for social beskyttelse,  

 herunder bl.a. samarbejde om planlægning og gennemførelse af reformer af den  

 sociale beskyttelse i Republikken Belarus.
 Disse reformer skal tage sigte på, at der i Republikken Belarus udvikles  

 beskyttelsesmetoder, som hører naturligt sammen med en markedsøkonomi, og  

 omfatte social beskyttelse i alle henseender.
ARTIKEL 71 Turisme Parterne øger og udvikler deres indbyrdes samarbejde, som omfatter:
- lettelse af turismen - forøgelse af informationsstrømmen - overførsel af knowhow - undersøgelse af mulighederne for fælles aktiviteter - samarbejde mellem officielle turistorganisationer.
ARTIKEL 72 Små og mellemstore virksomheder 1. Parterne skaber betingelser for udvikling og styrkelse af og støtte til  

 små og mellemstore virksomheder og samarbejde mellem små og mellemstore  

 virksomheder i Fællesskabet og Republikken Belarus.
 2. Samarbejdet omfatter faglig bistand, især på følgende områder:
- udvikling af lovgivningsrammer for små og mellemstore virksomheder - udvikling af en hensigtsmæssig infrastruktur (et organ til støtte for  

 små og mellemstore virksomheder, kommunikation, bistand til oprettelse af en  

 fond for små og mellemstore virksomheder) - udvikling af teknologiparker.
ARTIKEL 73 Information og kommunikation Parterne støtter udviklingen af moderne informationsformidlingsmetoder,  

 herunder medierne, og stimulerer en effektiv gensidig udveksling af  

 information.
De prioriterer programmer, der sigter på at give den brede  

 offentlighed grundlæggende information om Fællesskabet, herunder om muligt  

 adgang til Fællesskabets databaser, idet de intellektuelle  

 ejendomsrettigheder skal respekteres fuldt ud.
ARTIKEL 74 Forbrugerbeskyttelse Parterne indleder et nært samarbejde for at skabe overensstemmelse mellem  

 deres forbrugerbeskyttelsessystemer.
Dette samarbejde kan omfatte udveksling  

 af information om lovgivningsarbejde og institutionelle reformer, etablering  

 af permanente systemer for gensidig underretning om farlige produkter,  

 forbedring af forbrugeroplysningen specielt vedrørende de tilbudte produkters  

 og tjenesteydelsers pris og beskaffenhed, fremme af udvekslinger mellem  

 forbrugerrepræsentanter og forøgelse af overensstemmelsen mellem  

 forbrugerbeskyttelsespolitikken samt organisering af seminarer og  

 uddannelsesophold.
ARTIKEL 75 Told 1. Formålet med samarbejdet er at sikre overholdelse af alle bestemmelser,  

 der planlægges vedtaget i forbindelse med handel og redelig handelspraksis,  

 og at opnå en tilnærmelse af Republikken Belaruss toldsystem til  

 Fællesskabets.
 2. Samarbejdet omfatter især følgende:
- udveksling af information - forbedring af arbejdsmetoder - indførelse af den kombinerede nomenklatur og det administrative  

 enhedsdokument - sammenkobling af Fællesskabets og Republikken Belaruss  

 forsendelsesordninger - forenkling af kontrol og formaliteter i forbindelse med godstransport - bistand til indførelse af moderne toldinformationssystemer - afholdelse af seminarer og tilrettelæggelse af uddannelse.
 Der ydes faglig bistand i nødvendigt omfang.
 3. Uden at det berører det yderligere samarbejde omhandlet i denne aftale,  

 særlig artikel 78, ydes den gensidige bistand mellem parternes administrative  

 myndigheder i toldspørgsmål efter bestemmelserne i den protokol, der er  

 knyttet til aftalen.
ARTIKEL 76 Statistisk samarbejde Samarbejdet på dette område tager sigte på udvikling af et effektivt  

 statistisk system, der kan give pålidelige statistikker til støtte for og  

 overvågning af den økonomiske reformproces og som bidrag til udvikling af  

 privat foretagsomhed i Republikken Belarus.
 Parterne samarbejder især på følgende områder:
- det hviderussiske statistiske systems tilpasning til internationale  

 metoder, standarder og klassifikationer - udveksling af statistiske oplysninger - tilvejebringelse af de fornødne statistiske makro- og mikroøkonomiske  

 oplysninger til gennemførelse og forvaltning af økonomiske reformer.
 I det øjemed stiller Fællesskabet faglig bistand til rådighed for  

 Republikken Belarus.
ARTIKEL 77 Økonomi Parterne letter den økonomiske reformproces og samordningen af den  

 økonomiske politik ved at samarbejde om en bedre forståelse af de  

 grundlæggende elementer i deres respektive økonomier og om formulering og  

 gennemførelse af økonomisk politik i en markedsøkonomi.
I det øjemed  

 udveksler parterne oplysninger om makroøkonomiske resultater og udsigter.
 Fællesskabet yder faglig bistand for at:
- bistå Republikken Belarus i den økonomiske reformproces og i den  

 henseende stille sagkyndig rådgivning og teknisk støtte til rådighed; - fremme samarbejdet mellem økonomer og derved fremskynde overførslen af  

 knowhow til formulering af økonomisk politik og sikre en vid udbredelse af  

 resultaterne af den relevante forskning.
ARTIKEL 78 Narkotika Inden for rammerne af deres respektive beføjelser og kompetence  

 samarbejder parterne om at øge effektiviteten og gennemslagskraften af  

 politik og foranstaltninger til bekæmpelse af ulovlig produktion af,  

 forsyning og handel med narkotika og psykotrope stoffer, herunder  

 forebyggelse af omdirigering af kemiske prækursorstoffer, samt om fremme af  

 forebyggelse og formindskelse af efterspørgslen efter narkotika.
Samarbejdet  

 på dette område baseres på gensidige konsultationer og snæver samordning  

 mellem parterne om målene og indsatsen på de forskellige felter, der vedrører  

 narkotika.
ARTIKEL 79 Smugling af nukleare materialer Parterne er enige om nødvendigheden af at bestræbe sig på at samarbejde,  

 inden for rammerne af deres respektive beføjelser og kompetence, om  

 bekæmpelse af smugling af nukleare materialer.
Samarbejdet på dette område  

 bør omfatte udveksling af information, teknisk støtte til analyse og  

 identifikation af materialet og administrativ og faglig bistand til  

 indførelse af en effektiv toldkontrol.
Der kan efter behov fastlægges  

 yderligere samarbejde på dette område.
Afsnit VIII Kulturelt samarbejde ARTIKEL 80 Parterne forpligter sig til at fremme, stimulere og lette det kulturelle  

 samarbejde.
Hvor det er hensigtsmæssigt, kan Fællesskabets eller en eller  

 flere medlemsstaters kulturelle samarbejdsprogrammer danne grundlag for  

 samarbejde, og der kan udvikles yderligere aktiviteter af fælles interesse.
Afsnit IX Finansielt samarbejde ARTIKEL 81 Med henblik på virkeliggørelse af denne aftales mål stiller Fællesskabet i  

 overensstemmelse med artikel 82, 83 og 84 midlertidig finansiel bistand til  

 rådighed for Republikken Belarus i form af faglig bistand, der ydes som  

 gavebistand, til fremme af den økonomiske omstilling i Republikken Belarus.
ARTIKEL 82 Denne finansielle bistand ydes inden for rammerne af TACIS efter  

 Fællesskabets rådsforordning herom.
ARTIKEL 83 Målene og områderne for Fællesskabets finansielle bistand fastlægges i et  

 vejledende program, der afspejler de vedtagne prioriteter, og som aftales  

 mellem de to parter under hensyntagen til Republikken Belaruss behov,  

 sektormæssige opsugningsevne og reformfremskridt.
Parterne underretter  

 Samarbejdsrådet derom.
ARTIKEL 84 For at opnå den bedst mulige udnyttelse af de disponible midler sikrer  

 parterne, at Fællesskabets faglige bistand ydes i snæver samordning med de  

 tilsvarende bidrag fra andre kilder, såsom medlemsstaterne, andre lande og  

 internationale organisationer såsom Den Internationale Bank for Genopbygning  

 og Udvikling, Den Europæiske Bank for Genopbygning og Udvikling og ligeledes  

 De Forenede Nationers Udviklingsprogram (UNDP) og IMF.
Afsnit X Institutionelle, almindelige og afsluttende bestemmelser ARTIKEL 85 Der nedsættes et samarbejdsråd, som skal føre tilsyn med gennemførelsen af  

 denne aftale.
Det træder sammen på ministerplan en gang om året.
Det  

 undersøger alle større spørgsmål, der opstår inden for rammerne af aftalen,  

 og andre bilaterale eller internationale spørgsmål af fælles interesse for  

 virkeliggørelsen af denne aftales mål.
Samarbejdsrådet kan også fremsætte  

 formålstjenlige henstillinger efter aftale mellem de to parter.
ARTIKEL 86 1. Samarbejdsrådet sammensættes af medlemmerne af Rådet for Den Europæiske  

 Union og medlemmer af Kommissionen for De Europæiske Fællesskaber på den ene  

 side og medlemmer af Republikken Belaruss regering på den anden side.
 2. Samarbejdsrådet fastsætter selv sin forretningsorden.
 3. Formandshvervet i Samarbejdsrådet varetages på skift af en repræsentant  

 for Fællesskabet og et medlem af Republikken Belaruss regering.
ARTIKEL 87 1. Samarbejdsrådet bistås i varetagelsen af sine opgaver af et  

 samarbejdsudvalg sammensat af repræsentanter for medlemmerne af Rådet for Den  

 Europæiske Union og medlemmer af Kommissionen for De Europæiske Fællesskaber  

 på den ene side og repræsentanter for Republikken Belaruss regering på den  

 anden side, normalt på højt embedsmandsplan.
Formandshvervet i  

 Samarbejdsudvalget varetages på skift af Fællesskabet og Republikken Belarus.
 Samarbejdsrådet fastsætter i sin forretningsorden Samarbejdsudvalgets  

 opgaver, som omfatter forberedelse af Samarbejdsrådets møder, og  

 Samarbejdsudvalgets funktionsmåde.
 2. Samarbejdsrådet kan uddelegere enhver af sine beføjelser til  

 Samarbejdsudvalget, der varetager arbejdet mellem Samarbejdsrådets møder.
ARTIKEL 88 Samarbejdsrådet kan beslutte at nedsætte særlige udvalg eller  

 arbejdsgrupper til at bistå det i varetagelsen af dets opgaver og fastlægger  

 sådanne udvalgs eller arbejdsgruppers sammensætning og funktionsmåde.
ARTIKEL 89 Ved undersøgelse af spørgsmål, der inden for rammerne af denne aftale  

 måtte opstå vedrørende en bestemmelse, der omhandler en artikel i GATT, tager  

 Samarbejdsrådet i videst muligt omfang hensyn til, hvorledes de kontraherende  

 parter i den almindelige overenskomst normalt fortolker den pågældende  

 GATT-artikel.
ARTIKEL 90 Der nedsættes et parlamentarisk samarbejdsudvalg.
Det skal være forum for  

 medlemmer af det hviderussiske parlament og Europa-Parlamentet med henblik på  

 møder og udveksling af synspunkter.
Det træder sammen med mellemrum, som det  

 selv fastsætter.
ARTIKEL 91 1. Det Parlamentariske Samarbejdsudvalg består af medlemmer af  

 Europa-Parlamentet på den ene side og medlemmer af det hviderussiske  

 parlament på den anden side.
 2. Det Parlamentariske Samarbejdsudvalg fastsætter selv sin  

 forretningsorden.
 3. Formandshvervet i Det Parlamentariske Samarbejdsudvalg varetages på  

 skift af henholdsvis Europa-Parlamentet og det hviderussiske parlament ifølge  

 de bestemmelser, der fastsættes i dets forretningsorden.
ARTIKEL 92 Det Parlamentariske Samarbejdsudvalg kan anmode om relevante oplysninger  

 vedrørende denne aftales gennemførelse fra Samarbejdsrådet, som så skal  

 forelægge udvalget de ønskede oplysninger.
 Det Parlamentariske Samarbejdsudvalg underrettes om Samarbejdsrådets  

 henstillinger.
 Det Parlamentariske Samarbejdsudvalg kan rette henstillinger til  

 Samarbejdsrådet.
ARTIKEL 93 1. Inden for denne aftales anvendelsesområde forpligter hver af parterne  

 sig til at sikre, at fysiske og juridiske personer fra den anden part uden  

 forskelsbehandling i forhold til deres egne statsborgere gives adgang til  

 parternes kompetente domstole og administrative organer, for at kunne  

 forsvare deres individuelle rettigheder og ejendomsrettigheder, herunder  

 intellektuel, industriel og kommerciel ejendomsret.
 2. Inden for deres respektive beføjelser og kompetence:
- fremmer parterne anvendelse af voldgift til bilæggelse af tvister, der  

 opstår i forbindelse med handels- og samarbejdsaftaler indgået af økonomiske  

 beslutningstagere fra Fællesskabet og Republikken Belarus; - er parterne enige om, at når en tvist indbringes for voldgift, kan hver  

 af tvistens parter, medmindre andet er fastsat i reglerne for det af parterne  

 valgte voldgiftsforum, vælge sin egen voldgiftsmand af en hvilken som helst  

 nationalitet, og at den foresiddende tredje voldgiftsmand eller  

 enevoldgiftsmanden kan være en statsborger i et tredjeland; - anbefaler parterne deres økonomiske beslutningstagere, at de efter  

 fælles overenskomst vælger, hvilken lovgivning der skal gælde for deres  

 kontrakter; - tilskynder parterne til anvendelse af de voldgiftsregler, der er  

 udarbejdet af De Forenede Nationers Kommission for International Handelsret  

 (UNCITRAL), og til voldgift ved et forum i en stat, der har undertegnet  

 konventionen om anerkendelse og fuldbyrdelse af udenlandske  

 voldgiftskendelser, udfærdiget i New York den 10. juni 1958.
ARTIKEL 94 Intet i denne aftale hindrer en part i at træffe foranstaltninger, som:
a) den finder nødvendige for at forhindre udbredelse af oplysninger, der  

 kan skade dens væsentlige sikkerhedsinteresser; b) vedrører produktion af eller handel med våben, ammunition og  

 krigsmateriel eller forskning, udvikling og produktion, der er uundværlig i  

 forsvarsøjemed, såfremt foranstaltningerne ikke ændrer konkurrencevilkårene  

 for de varer, der ikke er beregnet til specifikt militært formål; c) den  

 anser for væsentlige for sin sikkerhed i tilfælde af alvorlige interne  

 forstyrrelser, som påvirker opretholdelsen af lov og orden, krig eller  

 alvorlig international spænding, som udgør en krigstrussel, eller for  

 opfyldelsen af forpligtelser, den har påtaget sig med henblik på bevarelse af  

 fred og international sikkerhed; d) den finder nødvendige for at opfylde sine internationale forpligtelser  

 vedrørende kontrol af industrivarer og -teknologi, der kan anvendes til et  

 dobbelt formål.
ARTIKEL 95 1. Inden for de områder, aftalen omfatter, og med forbehold af særlige  

 bestemmelser heri:
- må de ordninger, som Republikken Belarus anvender over for Fællesskabet,  

 ikke føre til nogen form for forskelsbehandling mellem medlemsstaterne, deres  

 statsborgere eller deres selskaber eller firmaer; - må de ordninger, som Fællesskabet anvender over for Republikken Belarus,  

 ikke føre til nogen form for forskelsbehandling mellem hviderussiske  

 statsborgere eller selskaber eller firmaer.
 2. Bestemmelserne i stk. 1 berører ikke parternes ret til at anvende de  

 relevante bestemmelser i deres skattelovgivning på skattepligtige, som ikke  

 befinder sig i samme situation med hensyn til bopæl.
ARTIKEL 96 1. Enhver af de to parter kan indbringe en hvilken som helst tvist  

 vedrørende anvendelsen eller fortolkningen af denne aftale for  

 Samarbejdsrådet.
 2. Samarbejdsrådet kan bilægge tvisten ved en henstilling.
3. Er det ikke muligt at bilægge tvisten efter stk. 2, kan en af parterne  

 meddele den anden, at den har udpeget en forligsmand; den anden part skal så  

 inden to måneder udpege endnu en forligsmand.
Ved anvendelsen af denne  

 procedure betragtes Fællesskabet og medlemsstaterne som en enkelt part i  

 tvisten.
 Samarbejdsrådet udpeger en tredje forligsmand.
Forligsmændenes henstillinger vedtages ved flertalsafgørelse.
Sådanne  

 henstillinger er ikke bindende for parterne.
ARTIKEL 97 Parterne er enige om på anmodning af en af dem straks gennem passende  

 kanaler at konsultere hinanden med henblik på drøftelse af ethvert spørgsmål  

 vedrørende fortolkningen eller gennemførelsen af denne aftale og andre  

 relevante aspekter af forbindelserne mellem dem.
 Denne artikels bestemmelser berører på ingen måde artikel 17, 18, 96 og  

 102.
ARTIKEL 98 Republikken Belarus kan ikke i medfør af aftalen indrømmes en gunstigere  

 behandling end den, medlemsstaterne indrømmer hinanden.
ARTIKEL 99 I denne aftale forstås ved »parter« på den ene side Republikken  

 Belarus og på den anden side Fællesskabet eller medlemsstaterne eller  

 Fællesskabet og medlemsstaterne i overensstemmelse med deres respektive  

 beføjelser.
ARTIKEL 100 For så vidt som spørgsmål, der er omhandlet i denne aftale, også er  

 omhandlet i traktaten om energicharteret og protokollerne dertil, finder  

 denne traktat og disse protokoller fra deres ikrafttræden anvendelse på de  

 pågældende spørgsmål, dog kun i det deri fastsatte omfang.
ARTIKEL 101 Denne aftale indgås indledningsvis for en periode på ti år.
Den fornyes  

 automatisk år for år, såfremt ingen af parterne giver den anden part  

 skriftlig meddelelse om opsigelse seks måneder før aftalens udløb.
ARTIKEL 102 1. Parterne træffer de fornødne almindelige eller særlige foranstaltninger  

 til opfyldelse af deres forpligtelser i henhold til aftalen.
De drager omsorg  

 for, at aftalens mål virkeliggøres.
 2. Såfremt en part finder, at den anden part har misligholdt en  

 forpligtelse i henhold til aftalen, kan den træffe passende foranstaltninger.  

 Forinden meddeler den, bortset fra i særligt hastende tilfælde,  

 Samarbejdsrådet alle nødvendige oplysninger til en grundig undersøgelse af  

 situationen i det øjemed at nå frem til en for parterne acceptabel løsning.
Ved valget af sådanne foranstaltninger skal de, der medfører færrest  

 forstyrrelser i aftalen, foretrækkes.
Samarbejdsrådet underrettes straks om  

 foranstaltningerne, hvis den anden part anmoder derom.
ARTIKEL 103 Bilag I, II, III, IV, V, VI, VII og VIII og protokollen udgør en  

 integrerende del af denne aftale.
ARTIKEL 104 Indtil enkeltpersoner og virksomheder har opnået tilsvarende rettigheder i  

 medfør af denne aftale, berører aftalen ikke de rettigheder, de er sikret i  

 kraft af bestående aftaler, der er bindende for på den ene side en eller  

 flere medlemsstater og på den anden side Republikken Belarus, undtagen på  

 områder, der henhører under Fællesskabets kompetence, hvilket ikke berører  

 medlemsstaternes forpligtelser efter denne aftale på områder, der henhører  

 under deres kompetence.
ARTIKEL 105 Denne aftale gælder på den ene side for de områder, hvor traktaterne om  

 oprettelse af Det Europæiske Fællesskab, Det Europæiske Kul- og  

 Stålfællesskab og Det Europæiske Atomenergifællesskab finder anvendelse, og  

 på de i disse traktater fastsatte betingelser, og på den anden side for  

 Republikken Belaruss område.
ARTIKEL 106 Generalsekretæren for Rådet for Den Europæiske Union er depositar for  

 denne aftale.
ARTIKEL 107 Denne aftale er udfærdiget i to eksemplarer på dansk, engelsk, finsk,  

 fransk, græsk, italiensk, nederlandsk, portugisisk, spansk, svensk, tysk og  

 hviderussisk, idet hver af disse tekster har samme gyldighed.
ARTIKEL 108 Parterne godkender denne aftale efter deres egne procedurer.
 Denne aftale træder i kraft den første dag i den anden måned efter den  

 dato, på hvilken parterne underretter hinanden om, at ovennævnte procedurer  

 er afsluttet.
 Denne aftale afløser ved sin ikrafttræden, for så vidt angår  

 forbindelserne mellem Republikken Belarus og Fællesskabet, aftalen mellem Det  

 Europæiske Økonomiske Fællesskab og Det Europæiske Atomenergifællesskab og  

 Unionen af Socialistiske Sovjetrepublikker om handel og om handelsmæssigt og  

 økonomisk samarbejde, undertegnet i Bruxelles den 18. december 1989.
ARTIKEL 109 De kontraherende parter er enige om, at for så vidt som bestemmelserne i  

 nogle af denne aftales dele sættes i kraft inden afslutningen af de for  

 aftalens ikrafttræden fornødne procedurer ved en interimsaftale mellem  

 Fællesskabet og Republikken Belarus, betyder udtrykket »aftalens  

 ikrafttrædelsesdato« interimsaftalens ikrafttrædelsesdato.
BILAGSFORTEGNELSE Bilag I Vejledende oversigt over fordele, som Republikken Belarus  

 indrømmer de uafhængige stater i overensstemmelse med artikel 10, stk. 3.
 Bilag II Særlige foranstaltninger, der udgør undtagelser fra  

 bestemmelserne i artikel 13.
 Bilag III Fællesskabets forbehold i henhold til artikel 29, stk. 1, litra  

 b).
 Bilag IV Republikken Belaruss forbehold i henhold til artikel 29, stk. 2,  

 litra a).
 Bilag V Finansielle tjenesteydelser: Definitioner, jf. artikel 32, stk. 3.
 Bilag VI Liste over tjenesteydelser, for hvilke parterne indrømmer  

 mestbegunstigelsesbehandling i overensstemmelse med artikel 37.
 Bilag VII Bestemmelser vedrørende artikel 39.
 Bilag VIII Konventioner om intellektuel, industriel og kommerciel ejendoms  

 ret omhandlet i artikel 51, stk. 2.
BILAG I Vejledende oversigt over fordele, som Republikken Belarus indrømmer de  

 uafhængige stater i overensstemmelse med artikel 10, stk. 3 1. Armenien, Aserbajdsjan, Georgien, Kasakhstan, Kirgisistan, Moldova,  

 Rusland, Tadsjikistan, Turkmenistan, Ukraine, Usbekistan:
 Der anvendes ingen importafgifter.
 Der anvendes ingen eksportafgifter for varer, der leveres i henhold til  

 clearing- og mellemstatlige aftaler inden for de i disse aftaler fastsatte  

 mængder.
Der anvendes ingen moms for eksport og import.
Der anvendes ingen  

 punktafgifter for eksport.
 Armenien, Aserbajdsjan, Georgien, Kasakhstan, Kirgisistan, Moldova,  

 Rusland, Tadsjikistan, Turkmenistan, Ukraine, Usbekistan: for vareleverancer  

 i henhold til årlige mellemstatlige handels- og samarbejdsaftaler åbnes der  

 eksportkvoter på samme måde som for leverancer til opfyldelse af statslige  

 behov.
 2. Armenien, Aserbajdsjan, Georgien, Kasakhstan, Kirgisistan, Moldova,  

 Rusland, Tadsjikistan, Turkmenistan, Ukraine, Usbekistan:
 Betalinger kan foretages i disse landes nationale valutaer eller andre  

 valutaer accepteret af Republikken Belarus eller disse lande.
 Armenien, Aserbajdsjan, Estland, Georgien, Kasakhstan, Litauen, Moldova,  

 Rusland, Tadsjikistan, Turkmenistan, Ukraine, Usbekistan: særligt system for  

 ikke-handelsmæssige transaktioner, herunder betalinger i forbindelse med  

 sådanne transaktioner.
 3. Armenien, Aserbajdsjan, Georgien, Kasakhstan, Kirgisistan, Moldova,  

 Rusland, Tadsjikistan, Turkmenistan, Ukraine, Usbekistan: særligt system for  

 løbende betalinger.
 4. Armenien, Aserbajdsjan, Georgien, Kasakhstan, Kirgisistan, Moldova,  

 Rusland, Tadsjikistan, Turkmenistan, Ukraine, Usbekistan: særligt prissystem  

 for handelen med visse råvarer og halvfabrikata.
 5. Armenien, Aserbajdsjan, Georgien, Kasakhstan, Kirgisistan, Moldova,  

 Rusland, Tadsjikistan, Turkmenistan, Ukraine, Usbekistan: særlige betingelser  

 for transit.
 6. Armenien, Aserbajdsjan, Georgien, Kasakhstan, Kirgisistan, Moldova,  

 Rusland, Tadsjikistan, Turkmenistan, Ukraine, Usbekistan: særlige betingelser  

 for toldprocedurer.
BILAG II Særlige foranstaltninger, der udgør undtagelser fra bestemmelserne i  

 artikel 13 1. Som undtagelse fra bestemmelserne i artikel 13 kan Republikken Belarus  

 træffe særlige foranstaltninger i form af kvantitative restriktioner,  

 forudsat at de anvendes uden forskelsbehandling.
 2. Disse foranstaltninger kan kun vedrøre spirende industrier eller visse  

 sektorer, der er under omstrukturering, eller som står over for alvorlige  

 vanskeligheder, specielt når vanskelighederne medfører store sociale  

 problemer.
 3. Den samlede værdi af importen af de varer, der underlægges disse  

 foranstaltninger, kan ikke overstige 15% af den samlede import fra  

 Fællesskabet i det sidste år forud for indførelsen af kvantitative  

 restriktioner, for hvilket der foreligger statistikker.
 Disse bestemmelser må ikke omgås ved øget toldbeskyttelse for de berørte  

 importerede varer.
 4. Medmindre parterne aftaler andet, kan disse foranstaltninger kun  

 anvendes i en overgangsperiode indtil den 31. december 1998 eller det  

 tidspunkt, hvor Republikken Belarus bliver kontraherende part i GATT, hvis  

 dette sker forinden.
 5. Republikken Belarus underretter Samarbejdsrådet om de foranstaltninger,  

 den måtte have til hensigt at træffe i overensstemmelse med dette bilag, og  

 på anmodning af Fællesskabet afholdes der inden foranstaltningernes  

 ikrafttræden konsultationer i Samarbejdsrådet om foranstaltningerne og de  

 sektorer, de vedrører.
BILAG III Fællesskabets forbehold i henhold til artikel 29, stk. 1, litra b) Minedrift I nogle medlemsstater vil ikke fællesskabskontrollerede virksomheder  

 skulle have en koncession for så vidt angår minedrifts- og råstofrettigheder.
Fiskeri Medmindre andet er bestemt, er adgang til og udnyttelse af de biologiske  

 ressourcer og fiskebankerne i farvande, der henhører under medlemsstaternes  

 suverænitet eller jurisdiktion, forbeholdt fiskerfartøjer, der fører en  

 medlemsstats flag, og som er registreret på Fællesskabets område.
Køb af fast ejendom I nogle medlemsstater gælder der restriktioner for ikke  

 fællesskabsvirksomheders køb af fast ejendom.
Audiovisuelle tjenesteydelser, herunder radio National behandling hvad angår produktion og distribution, herunder  

 radiospredning og andre former for transmission til offentligheden, kan være  

 forbeholdt audiovisuelle værker, der opfylder visse oprindelseskriterier.
Telekommunikationstjenester, herunder mobil- og satellittjenester Forbeholdte tjenesteydelser I nogle medlemsstater er markedsadgangen med hensyn til komplementære  

 tjenester og infrastrukturer underlagt restriktioner.
Liberale erhvervs tjenesteydelser Ydelser forbeholdt fysiske personer, der er statsborgere i  

 medlemsstaterne.
Sådanne personer kan under visse omstændigheder oprette  

 selskaber.
Landbrug I nogle medlemsstater anvendes der ikke national behandling for  

 ikke-fællesskabskontrollerede virksomheder, der ønsker at drive landbrug.  

 Ikke-fællesskabskontrollerede virksomheders erhvervelse af vinmarker kan kun  

 ske efter anmeldelse eller, om fornødent, tilladelse.
Nyhedstjenester I nogle medlemsstater er der begrænsninger for udenlandsk deltagelse i  

 forlagsvirksomheder og radio- og tv-selskaber.
BILAG IV Republikken Belaruss forbehold i henhold til artikel 29, stk. 2, litra a) Republikken Belarus forbeholder sig ret til at opretholde begrænsede  

 undtagelser med hensyn til national behandling som fastsat i artikel 29, stk.  

 2, litra a), for så vidt angår nedennævnte sektorer og områder:
 - den mindst tilladte egenkapital for banker og andre finansielle  

 institutioner med udenlandsk investering skal udgøre et beløb, som svarer til  

 5 mio. ecu.
 - Ejerskab af forsikringsselskaber er for udlændinge begrænset til 49% af  

 kapitalen.
 - Elektricitetsværker, der er tilknyttet det forenede energisystem (United  

 Energy System).
 - Ejerskab af jord; efterforskning og udnyttelse af naturressourcer;  

 ejerskab af fast ejendom:
Fællesskabsvirksomheder, der er etableret på Republikken Belaruss område,  

 indrømmes fra denne aftales ikrafttræden ret til at erhverve, bruge, leje og  

 sælge fast ejendom, og hvad naturressourcer, landbrugsjord og skovbrug angår,  

 ret til leje eller forpagtning, når dette er direkte nødvendigt for udøvelsen  

 af den erhvervsvirksomhed, som er formålet med deres etablering.
Denne ret  

 omfatter ikke ret til etablering med det formål at drive handels- eller  

 formidlingsvirksomhed inden for fast ejendom og naturressourcer.
 - Erhvervelse af statslig og kommunal ejendom i forbindelse med  

 afnationalisering og privatisering.
 - Krav om særlig tilladelse til handel med Republikken Belaruss statslige  

 værdipapirer.
 - Særlig tilladelse til ydelse af tjenester vedrørende offentlige  

 telekommunikationsnet, telefon- og telegrafnet.
 - Ejerskab og særlig tilladelse til drift af sende- eller offentlige  

 kommunikations-, radio- og tv-stationer.
 - Toldklarerere.
 - Detektiv- og sikkerhedstjenesteydelser.
Disse forbehold gælder i en overgangsperiode på højst fem år fra denne  

 aftales ikrafttrædelsesdato.
De anvendes uden forskelsbehandling.
BILAG V Finansielle tjenesteydelser: definitioner (jf. artikel 32, stk. 3) En finansiel tjenesteydelse er enhver tjenesteydelse af finansiel art, der  

 tilbydes af en finansiel servicevirksomhed.
Finansielle tjenesteydelser  

 omfatter følgende aktiviteter:
A.
Alle former for forsikringsydelser og dermed beslægtede  

 tjenesteydelser:
 1. Direkte forsikring (inklusive coassurance):
i) livsforsikring ii) andre former for forsikring.
 2. Genforsikring og retrocession.
 3. Forsikringsmægling.
 4. Tjenesteydelser i tilknytning til forsikring, såsom rådgivning,  

 aktuarbistand, risikovurdering og skaderegulering.
B.
Bankmæssige og andre finansielle tjenesteydelser (eksklusive  

 forsikring):
 1. Modtagelse af indskud og andre midler på anfordring fra offentligheden.
 2. Alle former for udlån, herunder forbrugerkredit, hypotekkredit,  

 factoring og finansiering af kommercielle transaktioner.
 3. Finansiel leasing.
 4. Alle tjenesteydelser i tilknytning til betalings- og pengeoverførsel,  

 herunder kreditkort, rejsechecks og bankanvisninger.
 5. Garantier og engagementer.
 6. Handel for egen regning eller for kunders regning, enten på  

 fondsbørsen, uden for fondsbørsen eller på anden måde, med følgende papirer:
a) pengemarkedspapirer (herunder checks, veksler, indlånsbeviser osv.) b) udenlandsk valuta c) afledte produkter, herunder, men ikke begrænset til,  

 terminsforretninger og optioner d) kurs- og rentearbitragepapirer, herunder produkter såsom swaps, aftaler  

 om terminskurser osv.
e) omsættelige værdipapirer f) andre negotiable dokumenter og finansielle aktiver, herunder umøntede  

 ædelmetaller.
 7. Deltagelse i emissioner af enhver art af værdipapirer, herunder  

 emissionsgarantier og placering som agent (enten offentligt eller privat) og  

 servicevirksomhed i tilknytning til sådanne emissioner.
 8. Låneformidling på pengemarkedet.
 9. Investeringspleje, såsom likviditets- og porteføljeforvaltning, alle  

 former for kollektiv investeringspleje, administration af pensionsfonde,  

 forvaring og forvaltning af betroede midler.
 10. Afregning og clearing i forbindelse med finansielle aktiver, herunder  

 værdipapirer, afledte produkter og andre negotiable dokumenter.
 11. Andre finansielle servicevirksomheders tilvejebringelse og overførsel  

 af finansielle oplysninger samt programmel til finansiel databehandling og  

 dermed beslægtet programmel.
 12. Rådgivning og formidling samt andre medfølgende tjenesteydelser i  

 forbindelse med de under punkt 1-11 nævnte aktiviteter, herunder  

 kreditvurdering og -analyse, undersøgelser og rådgivning i tilknytning til  

 investeringer og porteføljer, rådgivning om erhvervelser og om  

 omstrukturering af virksomheder samt virksomhedsanalyse.
 Følgende aktiviteter er ikke omfattet af definitionen af finansielle  

 tjenesteydelser:
 a) Aktiviteter udført af centralbanker eller enhver anden offentlig  

 institution med et penge- eller valutakurspolitisk sigte. b) Aktiviteter  

 udført af centralbanker, statslige organer eller offentlige institutioner på  

 regeringens vegne eller med dennes garanti, undtagen hvor disse aktiviteter  

 kan udføres af finansielle servicevirksomheder i konkurrence med sådanne  

 offentlige organer. c) Aktiviteter, der indgår i lovfæstede sociale  

 sikringsordninger eller offentlige pensionsordninger, undtagen hvor disse  

 aktiviteter kan udføres af finansielle servicevirksomheder i konkurrence med  

 offentlige organer eller private institutioner.
BILAG VI Liste over tjenesteydelser, for hvilke parterne indrømmer mestbegunstigelsesbehandling i overensstemmelse med artikel 37 Berørte sektorer i overensstemmelse med De Forenede Nationers foreløbige  

 Central Product Classification (CPC):
Konsulentbistand vedrørende regnskabsmæssige undersøgelser: under CPC  

 86212 bortset fra »revisionstjenester« Konsulentbistand vedrørende bogholderitjenester CPC 86220 Ingeniørtjenester CPC 8672 Integrerede ingeniørtjenester CPC 8673 Arkitektoniske rådgivnings- og prædesigntjenester CPC 86711 Arkitektoniske designtjenester CPC 86712 Arkitektoniske tjenester vedrørende byplanlægning og landskab CPC 8674 Edb og dertil knyttede tjenester:
Konsulentbistand i forbindelse med installation af maskinel CPC 841 Tjenesteydelser vedrørende anvendelse af programmel CPC 842 Databasetjenester CPC 844 Reklame CPC 871 Markeds- og opinionsundersøgelser CPC 864 Management konsulentbistand CPC 866 Tjenesteydelser vedrørende tekniske prøver og analyser CPC 8676 Rådgivning og konsulentbistand vedrørende landbrug, jagt og skovbrug Rådgivning og konsulentbistand vedrørende fiskeri Rådgivning og konsulentbistand vedrørende minedrift Trykkeri- og forlagsvirksomhed CPC 88442 Konferencetjenester Oversættelsestjenester CPC 87905 Boligindretningstjenester CPC 87907 Telekommunikation:
Tillægstjenester, herunder (men ikke udelukkende) elektronisk post, voice  

 mail, on-line information og databasesøgning, databehandling, EDI, kode- og  

 protokolkonvertering Pakke- og kredsløbskoblede datatjenester Bygge- og anlægsarbejder og dertil knyttede ingeniørtjenester:  

 undersøgelser på stedet CPC 5111 Franchising CPC 8929 Voksenundervisning pr. korrespondance under CPC 924 Nyheds- og pressetjenester CPC 962 Udlejnings-/leasingtjenester uden operatører i forbindelse med andet  

 transportudstyr (CPC 83101 privatbiler, 83102 godstransportkøretøjer, 83105)  

 og andre maskiner og andet udstyr (CPC 83106, 83107, 83108, 83109) Kommissionær- og engroshandelstjenester i forbindelse med import og  

 eksport (under CPC 621 og 622) Forskning og udvikling inden for programmel Genforsikring og retrocession og tjenesteydelser i tilknytning til  

 forsikring, såsom rådgivning, aktuarbistand, risikovurdering og  

 skaderegulering Forsikring af risici i forbindelse med:
i) søtransport og kommerciel luftfart samt opsendelse og fragt i rummet  

 (inklusive satellitter) med en sådan forsikring, at den dækker hver enkelt  

 eller samtlige af følgende: personer, der transporteres, de varer, der  

 eksporteres fra eller importeres til, det befordringsmiddel, der foretager  

 varetransporten, og ethvert ansvar i forbindelse dermed ii) varer i international transit.
Databehandlingstjenester CPC 843 Tilvejebringelse og overførsel af finansiel information og finansiel  

 databehandling (jf. afsnit B, nr. 11 og 12, i bilag V).
BILAG VII Bestemmelser vedrørende artikel 39 Del A Konsultationerne indledes senest tredive dage efter, at den første part  

 har anmodet derom.
De afholdes med henblik på at nå til enighed om:
- den anden parts tilbagetrækning af de foranstaltninger, der har ført til  

 den betydeligt mere restriktive situation, eller - tilpasninger af begge parters forpligtelser eller - tilpasninger, som den første part kan foretage for at kompensere for den  

 mere restriktive situation, som den anden part har skabt.
Opnås der ikke enighed senest tres dage efter, at den første part anmodede  

 om konsultationerne, kan den første part foretage passende  

 kompensationstilpasninger af sine forpligtelser.
Disse tilpasninger foretages  

 i et omfang og for et tidsrum som påkrævet i betragtning af den betydeligt  

 mere restriktive situation skabt af den anden part.
Der skal gives prioritet  

 til de foranstaltninger, der griber mindst forstyrrende ind i aftalens  

 gennemførelse.
De pågældende tilpasninger må ikke berøre de rettigheder, som  

 de økonomiske aktører i medfør af aftalen har erhvervet på det tidspunkt,  

 hvor tilpasningerne foretages.
Del B 1. I partnerskabets og samarbejdets ånd underretter Republikken Belaruss  

 regering, i en overgangsperiode på tre år fra undertegnelsen af aftalen,  

 Fællesskabet om sine hensigter om fremlæggelse af ny lovgivning eller  

 fastsættelse af nye administrative bestemmelser, der kan gøre vilkårene for  

 fællesskabsvirksomheders eller deres filialers grænseoverskridende levering  

 af tjenesteydelser mere restriktive, end de var på dagen før datoen for  

 undertegnelsen af aftalen.
Fællesskabet kan anmode Republikken Belarus om at  

 fremsende udkastene til sådan lovgivning eller sådanne administrative  

 bestemmelser og deltage i konsultationer om disse udkast.
 2. Såfremt ny lovgivning eller nye administrative bestemmelser i  

 Republikken Belarus i den i stk. 1 nævnte overgangsperiode kan medføre, at  

 vilkårene for fællesskabsvirksomheders eller deres filialers  

 grænseoverskridende levering af tjenesteydelser bliver mere restriktive, end  

 de var på dagen for undertegnelsen af aftalen, skal den pågældende lovgivning  

 eller de pågældende administrative bestemmelser ikke finde anvendelse på  

 disse virksomheder og filialer før efter udløbet af en periode på tre år  

 regnet fra ikrafttrædelsen.
BILAG VIII Konventioner om intellektuel, industriel og kommerciel ejendomsret omhandlet i artikel 51, stk. 2 1. Artikel 51, stk. 2, vedrører følgende multilaterale konventioner:
Bernerkonventionen til værn for litterære og kunstneriske værker  

 (Paris-akten 1971) Den internationale konvention om beskyttelse af udøvende kunstnere,  

 fremstillere af fonogrammer samt radio- og fjernsynsforetagender (Rom 1961) Protokollen til Madrid-arrangementet om international registrering af  

 varemærker (Madrid 1989) Nice-arrangementet vedrørende international klassificering af varer og  

 tjenesteydelser til brug ved registrering af varemærker (Geneve 1977, som  

 ændret 1979) Budapest-traktaten om international anerkendelse af deponering af  

 mikroorganismer med henblik på patentprocedurer (1977, som ændret 1980) Den internationale konvention om beskyttelse af plantenyheder (UPOV)  

 (Geneve-akten 1991).
2. Samarbejdsrådet kan henstille, at artikel 51, stk. 2, finder anvendelse  

 på andre multilaterale konventioner.
Skulle der opstå problemer vedrørende  

 intellektuel, industriel og kommerciel ejendomsret, som påvirker  

 handelsvilkårene, indledes der på en af parternes anmodning  

 hastekonsultationer med henblik på at nå frem til gensidigt tilfredsstillende  

 løsninger.
 3. Parterne bekræfter den betydning, de tillægger forpligtelserne i  

 henhold til følgende multilaterale konventioner:
Pariserkonventionen om beskyttelse af industriel ejendomsret  

 (Stockholm-akten 1967, som ændret 1979) Madrid-arrangementet om international registrering af varemærker  

 (Stockholm-akten 1967, som ændret 1979) Patentsamarbejdstraktaten (Washington 1970, som ændret i 1979 og 1984).
 4. Fra denne aftales ikrafttræden indrømmer Republikken Belarus, for så  

 vidt angår anerkendelse og beskyttelse af intellektuel, industriel og  

 kommerciel ejendomsret, fællesskabsvirksomheder og -statsborgere en  

 behandling, der ikke er mindre gunstig end den, den indrømmer noget  

 tredjeland i henhold til bilaterale aftaler.
 5. Bestemmelserne i punkt 4 finder ikke anvendelse på fordele, som  

 Republikken Belarus indrømmer tredjelande på et reelt gensidigt grundlag, og  

 heller ikke fordele, som Republikken Belarus indrømmer andre lande fra det  

 tidligere Sovjetunionen.
PROTOKOL OM GENSIDIG BISTAND MELLEM DE ADMINISTRATIVE MYNDIGHEDER I TOLDSPØRGSMÅL ARTIKEL 1 Definitioner I denne protokol forstås ved:
a) »toldlovgivning«: gældende bestemmelser på parternes område  

 for indførsel, udførsel og forsendelse af varer og henførsel heraf under en  

 hvilken som helst toldprocedure, herunder forbuds-, begrænsnings- og  

 kontrolforanstaltninger vedtaget af parterne b) »told«: told og alle andre afgifter, skatter, gebyrer og  

 andre beløb, der opkræves på parternes område i medfør af toldlovgivningen,  

 men ikke sådanne gebyrer og beløb, hvis størrelse nogenlunde svarer til  

 omkostningerne i forbindelse med de ydede tjenester c) »bistandssøgende myndighed«: en kompetent administrativ  

 myndighed, som er udpeget af en part til dette formål, og som fremsætter  

 anmodningen om bistand i toldspørgsmål d) »bistandssøgte myndighed«: en kompetent administrativ  

 myndighed, som er udpeget af en part til dette formål, og som modtager  

 anmodningen om bistand i toldspørgsmål e) »overtrædelse«: enhver overtrædelse af toldlovgivningen samt  

 ethvert forsøg på overtrædelse af denne lovgivning.
ARTIKEL 2 Anvendelsesområde 1. Inden for rammerne af deres kompetence yder parterne på den måde og på  

 de betingelser, der er fastsat i denne protokol, hinanden bistand med henblik  

 på at sikre, at toldlovgivningen anvendes korrekt, særlig ved at forebygge,  

 påvise og undersøge overtrædelser af denne lovgivning.
2. Bistand i toldspørgsmål i henhold til denne protokol ydes af enhver  

 administrativ myndighed hos parterne, som er kompetent med hensyn til  

 anvendelsen af denne protokol.
Dette berører ikke reglerne for gensidig  

 bistand i strafferetlige anliggender.
Det omfatter heller ikke oplysninger,  

 der er indhentet ved anvendelse af beføjelser, som udøves på retsmyndighedens  

 anmodning, medmindre de pågældende myndigheder er indforstået hermed.
ARTIKEL 3 Bistand efter anmodning 1. På anmodning fra den bistandssøgende myndighed meddeler den  

 bistandssøgte myndighed denne alle sådanne oplysninger, som gør det muligt  

 for den bistandssøgende myndighed at sikre, at toldlovgivningen anvendes  

 korrekt, herunder fastslåede eller planlagte transaktioner, som udgør eller  

 vil kunne udgøre en overtrædelse af denne lovgivning.
 2. På anmodning fra den bistandssøgende myndighed oplyser den  

 bistandssøgte myndighed, hvorvidt varer, der udføres fra en af parternes  

 område, er blevet behørigt indført på den anden parts område, om fornødent  

 med angivelse af, hvilken toldprocedure varerne er henført under.
 3. På anmodning fra den bistandssøgende myndighed træffer den  

 bistandssøgte myndighed de nødvendige foranstaltninger til at sikre, at der  

 udøves overvågning af:
a) fysiske eller juridiske personer, om hvem der er rimelig grund til at  

 antage, at de overtræder eller har overtrådt toldlovgivningen b) steder, hvor lagre af varer er samlet på en sådan måde, at der er  

 rimelig grund til at antage, at de skal anvendes som leverancer til  

 aktiviteter, der er i strid med den anden parts lovgivning c) varebevægelser, om hvilke det er oplyst, at de muligvis kan give  

 anledning til en væsentlig overtrædelse af toldlovgivningen d) transportmidler, om hvilke der er rimelig grund til at antage, at de er  

 blevet benyttet, benyttes eller vil blive benyttet i forbindelse med  

 overtrædelse af toldlovgivningen.
ARTIKEL 4 Uanmodet bistand Parterne yder i overensstemmelse med deres love, regler, forskrifter og  

 andre retsinstrumenter hinanden bistand uden forudgående anmodning, hvis de  

 skønner det nødvendigt for den korrekte anvendelse af toldlovgivningen,  

 særlig når de kommer i besiddelse af oplysninger vedrørende:
- transaktioner, som har krænket, krænker eller kan krænke denne  

 lovgivning, og som kan være af interesse for den anden part - nye midler eller metoder, der er anvendt til at gennemføre sådanne  

 transaktioner - varer, som vides at være genstand for en væsentlig overtrædelse af  

 toldlovgivningen.
ARTIKEL 5 Fremsendelse/meddelelse På anmodning fra den bistandssøgende myndighed træffer den bistandssøgte  

 myndighed i overensstemmelse med sin lovgivning alle nødvendige  

 forholdsregler til - at fremsende alle dokumenter - at meddele alle beslutninger, som er omfattet af denne protokols anvendelsesområde, til en adressat  

 bosat eller etableret på dens område.
I dette tilfælde gælder artikel 6, stk.  

 3.
ARTIKEL 6 Bistandsanmodningernes form og indhold 1. Anmodninger i henhold til denne protokol fremsættes skriftligt.
Den  

 nødvendige dokumentation til efterkommelse af sådanne anmodninger skal  

 vedlægges anmodningen.
Om fornødent kan mundtlige anmodninger accepteres, når  

 hastende omstændigheder kræver det, men de skal omgående bekræftes  

 skriftligt.
 2. Anmodninger i henhold til denne artikels stk. 1 skal omfatte følgende  

 oplysninger:
a) den bistandssøgende myndigheds navn b) den ønskede foranstaltning c) formålet med og begrundelse for anmodningen d) love, regler og andre relevante retsinstrumenter e) så nøjagtige og udtømmende oplysninger som muligt om de fysiske eller  

 juridiske personer, der er målet for undersøgelserne f) et sammendrag af sagsomstændighederne og de allerede foretagne  

 undersøgelser, undtagen i de tilfælde, der er omhandlet i artikel 5.
 3. Anmodningerne fremsættes på (et af) den bistandssøgte myndigheds  

 officielle sprog eller på et for denne myndighed acceptabelt sprog.
 4. Hvis anmodningen ikke opfylder de formelle krav, kan den begæres  

 korrigeret eller suppleret; dette berører dog ikke anmodninger om  

 forsigtighedsforanstaltninger.
ARTIKEL 7 Efterkommelse af anmodningerne 1. Med henblik på at imødekomme bistandsanmodningen skal den bistandssøgte  

 myndighed eller, når denne er forhindret i selv at handle, den administrative  

 tjenestegren, til hvilken denne myndighed henviser anmodningen, inden for  

 rammerne af sin kompetence og sine disponible ressourcer, som om den handlede  

 på egne vegne eller på anmodning fra andre myndigheder hos samme part,  

 meddele de oplysninger, den allerede er i besiddelse af, og foretage passende  

 undersøgelser eller lade sådanne foretage.
 2. Anmodninger om bistand efterkommes i overensstemmelse med gældende  

 love, regler, forskrifter og andre retsinstrumenter hos den part, som  

 anmodningen rettes til.
 3. Behørigt bemyndigede tjenestemænd fra en part kan efter aftale med den  

 anden part og på de af denne fastsatte betingelser hos den bistandssøgte  

 myndighed eller en anden myndighed, som den bistandssøgte myndighed har  

 ansvaret for, indhente sådanne oplysninger vedrørende overtrædelsen af  

 toldlovgivningen, som den bistandssøgende myndighed har brug for med henblik  

 på anvendelsen af denne protokol.
 4. Efter aftale med den anden part og på de af denne fastsatte betingelser  

 kan tjenestemænd fra en part være til stede ved undersøgelser, der foretages  

 på førstnævntes område.
ARTIKEL 8 Form for meddelelse af oplysninger 1. Den bistandssøgte myndighed meddeler den bistandssøgende myndighed  

 undersøgelsesresultaterne i form af dokumenter, bekræftede kopier af  

 dokumenter, rapporter og lignende.
 2. De i stk. 1 omhandlede dokumenter kan erstattes af edboplysninger  

 præsenteret i en hvilken som helst form til samme formål.
ARTIKEL 9 Undtagelser fra pligten til at yde bistand 1. Parterne kan afslå at yde den i denne protokol fastsatte bistand, når  

 en sådan bistand:
a) ville stride mod suverænitet, offentlig orden, sikkerhed eller andre  

 væsentlige interesser, eller b) berører andre valuta- eller beskatningsregler end toldforskrifterne,  

 eller c) krænker forretningshemmeligheden eller tavshedspligten.
2. Når den bistandssøgende myndighed anmoder om bistand, som den ikke selv  

 ville være i stand til at yde, hvis den blev anmodet derom, skal den gøre  

 opmærksom herpå i sin anmodning.
Det overlades derefter til den bistandssøgte  

 myndighed at afgøre, hvorledes den vil reagere på en sådan anmodning.
 3. Hvis bistand nægtes eller afslås, meddeles beslutningen herom og  

 grundene hertil straks den bistandssøgende myndighed.
ARTIKEL 10 Tavshedspligt 1. De oplysninger, der, i hvilken form det end sker, meddeles i medfør af  

 denne protokol, er fortrolige.
De er omfattet af tavshedspligt og beskyttes  

 som tilsvarende oplysninger efter lovgivningen hos den part, som modtager  

 dem, og de tilsvarende bestemmelser, der gælder for Fællesskabets  

 myndigheder.
2. Personoplysninger sendes ikke, hvis der er rimelig grund til at antage,  

 at overførslen eller anvendelsen af de sendte oplysninger vil stride mod de  

 grundlæggende retsprincipper hos en af parterne, og særlig hvis den  

 pågældende person uberettiget vil blive skadet.
Efter anmodning skal den  

 modtagende part underrette den meddelende part om anvendelsen af de  

 oplysninger, der er givet, og om de opnåede resultater.
3. Personoplysninger må kun sendes til toldmyndighederne og i tilfælde af,  

 at de skal bruges ved retsforfølgning, til den offentlige anklager eller  

 retsmyndighederne.
Sådanne oplysninger må kun meddeles andre personer og  

 myndigheder efter forudgående tilladelse fra den meddelende myndighed.
4. Den meddelende part kontrollerer nøjagtigheden af de oplysninger, der  

 skal overføres.
Hvis det viser sig, at de meddelte oplysninger er unøjagtige  

 eller skal slettes, skal den modtagende part straks have meddelelse herom.  

 Denne har pligt til at rette oplysningerne eller slette dem.
 5. Med forbehold af tilfælde af almindelig offentlig interesse, kan den  

 pågældende på anmodning modtage oplysning om datalagre og formålet med denne  

 lagring.
ARTIKEL 11 Anvendelse af oplysninger 1. Indhentede oplysninger må udelukkende anvendes til de i denne protokol  

 fastsatte formål og må hos en part kun anvendes til andre formål med  

 forudgående skriftligt samtykke fra den administrative myndighed, som har  

 meddelt dem, med de af denne myndighed eventuelt fastsatte begrænsninger.
 2. Stk. 1 er ikke til hinder for anvendelse af oplysninger i retssager  

 eller administrative procedurer, som efterfølgende indledes på grund af  

 manglende overholdelse af toldlovgivningen.
 3. Parterne kan i deres retsbøger, rapporter og vidneerklæringer og i  

 retssager indbragt for domstolene som bevis anvende oplysninger, der er  

 indhentet, og dokumenter, der er fremlagt i overensstemmelse med  

 bestemmelserne i denne protokol.
ARTIKEL 12 Eksperter og vidner En tjenestemand hos en bistandssøgt myndighed kan bemyndiges til inden for  

 de i bemyndigelsen fastsatte grænser at møde som ekspert eller vidne i  

 retssager eller administrative procedurer vedrørende spørgsmål omfattet af  

 denne protokol i en anden parts jurisdiktion og fremlægge sådanne genstande,  

 dokumenter eller bekræftede kopier deraf, som måtte være nødvendige for  

 retssagen eller den administrative procedure.
I anmodningen om fremmøde skal  

 det specifikt angives, om hvilket spørgsmål og i hvilken egenskab  

 tjenestemanden vil blive afhørt.
ARTIKEL 13 Bistandsudgifter Parterne afstår fra alle krav på hinanden om refusion af udgifter som  

 følge af anvendelsen af denne protokol, undtagen i givet fald udgifter til  

 eksperter og vidner og til tolke og oversættere, som ikke henhører under  

 offentlige myndigheder.
ARTIKEL 14 Gennemførelse 1. Forvaltningen af denne protokol varetages af de centrale  

 toldmyndigheder i Republikken Kasakhstan på den ene side og de kompetente  

 tjenestegrene i Kommissionen for De Europæiske Fællesskaber og, i givet fald,  

 toldmyndighederne i Den Europæiske Unions medlemsstater på den anden side.
De  

 træffer afgørelse om alle praktiske foranstaltninger og arrangementer, der er  

 nødvendige for protokollens anvendelse, og tager hensyn til reglerne  

 vedrørende beskyttelse af data.
De kan rette henstillinger til de kompetente  

 organer om ændringer, som de skønner bør foretages i protokollen.
 2. Parterne konsulterer hinanden og holder derefter hinanden underrettet  

 om de detaljerede gennemførelsesregler, som vedtages i overensstemmelse med  

 denne protokols bestemmelser.
ARTIKEL 15 Komplementaritet 1. Denne protokol skal supplere og ikke hindre anvendelsen af eventuelle  

 aftaler om gensidig bistand, som er indgået eller måtte blive indgået mellem  

 en eller flere af Den Europæiske Unions medlemsstater og Republikken  

 Kasakhstan.
Den er heller ikke til hinder for en mere vidtgående gensidig  

 bistand i henhold til sådanne aftaler.
 2. Disse aftaler berører ikke Fællesskabets bestemmelser om meddelelse  

 mellem Kommissionens kompetente tjenestegrene og medlemsstaternes  

 toldmyndigheder af oplysninger indhentet i toldspørgsmål, som kunne være af  

 interesse for Fællesskabet, jf. dog artikel 11.
SLUTAKT De befuldmægtigede for:
KONGERIGET BELGIEN, KONGERIGET DANMARK, FORBUNDSREPUBLIKKEN TYSKLAND, DEN HELLENSKE REPUBLIK, KONGERIGET SPANIEN, DEN FRANSKE REPUBLIK, IRLAND, DEN ITALIENSKE REPUBLIK, STORHERTUGDØMMET LUXEM- BOURG, KONGERIGET NEDERLANDENE, REPUBLIKKEN ØSTRIG, DEN PORTUGISISKE REPUBLIK, REPUBLIKKEN FINLAND, KONGERIGET SVERIGE, DET FORENEDE KONGERIGE STORBRITANNIEN OG NORDIRLAND, som er kontraherende parter i traktaten om oprettelse af DET EUROPÆISKE  

 FÆLLESSKAB, traktaten om oprettelse af DET EUROPÆISKE KUL- OG STÅLFÆLLESSKAB  

 og traktaten om oprettelse af DET EUROPÆISKE ATOMENERGIFÆLLESSKAB, i det følgende benævnt »medlemsstater«, og for DET EUROPÆISKE FÆLLESSKAB, DET EUROPÆISKE KUL- OG STÅLFÆLLESSKAB og DET  

 EUROPÆISKE ATOMENERGIFÆLLESSKAB, i det følgende benævnt »Fællesskabet«, på den ene side, og de befuldmægtigede for REPUBLIKKEN BELARUS, på den anden side, forsamlet i Bruxelles den sjette marts nitten hundrede og femoghalvfems  

 med henblik på undertegnelsen af partnerskabs- og samarbejdsaftalen om  

 oprettelse af et partnerskab mellem De Europæiske Fællesskaber og deres  

 medlemsstater på den ene side og Republikken Belarus på den anden side, i det  

 følgende benævnt »aftalen«, har vedtaget følgende tekster:
 Aftalen, herunder dens bilag og følgende protokol:
 Protokol om gensidig bistand mellem de administrative myndigheder i  

 toldspørgsmål.
 De befuldmægtigede for medlemsstaterne og Fællesskabet og de  

 befuldmægtigede for Republikken Belarus har vedtaget følgende fælles  

 erklæringer, der er knyttet til denne slutakt:
Fælles erklæring vedrørende aftalens artikel 17 Fælles erklæring vedrørende aftalens artikel 18 Fælles erklæring vedrørende aftalens artikel 29 Fælles erklæring vedrørende aftalens artikel 36 og 37 Fælles erklæring vedrørende aftalens artikel 37 Fælles erklæring vedrørende aftalens artikel 43 Fælles erklæring vedrørende begrebet »kontrollere« i aftalens  

 artikel 31, litra b), og artikel 44 Fælles erklæring vedrørende aftalens artikel 51 Fælles erklæring vedrørende aftalens artikel 102 De befuldmægtigede for medlemsstaterne og Fællesskabet og de  

 befuldmægtigede for Republikken Belarus har tillige taget følgende erklæring  

 fra den franske regering, der er knyttet til denne slutakt til efterretning:
 Erklæring fra den franske regering om de franske oversøiske lande og  

 territorier.
 De befuldmægtigede for medlemsstaterne og Fællesskabet og de  

 befuldmægtigede for Republikken Belarus har tillige taget følgende  

 brevveksling, der er knyttet til denne slutakt til efterretning:
Fælles erklæring vedrørende artikel 17 Fællesskabet og Republikken Belarus erklærer, at der ikke på grundlag af  

 beskyttelsesklausulens tekst indrømmes GATT-beskyttelsesbehandling.
Fælles erklæring vedrørende artikel 18 Der er enighed om, at bestemmelserne i artikel 18 hverken skal eller må  

 forsinke, hæmme eller hindre de procedurer, der er fastsat i hver af  

 parternes lovgivning om antidumping- og subsidieundersøgelser.
Fælles erklæring vedrørende artikel 29 Uden at det berører forbeholdene i bilag III og IV og bestemmelserne i  

 artikel 45 og 48, er parterne enige om, at udtrykket »i overensstemmelse  

 med deres/sine love og administrative bestemmelser« i artikel 29, stk. 1  

 og 2, betyder, at parterne hver især kan fastsætte regler om etablering og  

 drift af virksomheder på deres område, forudsat at disse regler ikke, hvad  

 angår etablering og drift af den anden parts virksomheder, skaber nye  

 forbehold, der resulterer i en mindre gunstig behandling end den, de  

 indrømmer deres egne virksomheder eller noget tredjelands virksomheder eller  

 datterselskaber eller filialer af sådanne.
Fælles erklæring vedrørende artikel 36 og 37 Fællesskabet erklærer, at den grænseoverskridende udveksling af  

 tjenesteydelser som omhandlet i artikel 36 og 37 ikke indebærer, at  

 leverandøren af tjenesteydelsen bevæger sig ind på det lands område, hvortil  

 tjenesteydelsen er bestemt, eller at modtageren af tjenesteydelsen bevæger  

 sig ind på det lands område, hvorfra tjenesteydelsen kommer.
Fælles erklæring vedrørende artikel 37 Parterne er enige om, at udtrykket »hver især i overensstemmelse med  

 deres love og administrative bestemmelser« betyder, at hver part kan  

 fastsætte bestemmelser om vilkårene for grænseoverskridende levering af  

 tjenesteydelser på sit område, forudsat at dette ikke resulterer i, at den  

 anden parts virksomheder indrømmes en mindre gunstig behandling end den, der  

 indrømmes noget tredjelands virksomheder.
Fælles erklæring vedrørende artikel 43 Krav om visum for fysiske personer fra nogle parter og ikke for fysiske  

 personer fra andre parter skal ikke i sig selv betragtes som et forhold, der  

 medfører hel eller delvis berøvelse af de fordele, der følger af en given  

 forpligtelse.
Fælles erklæring vedrørende begrebet »kontrollere« i Artikel  

 31, litra b), og Artikel 44 1. Parterne bekræfter, at de er indforstået med, at spørgsmålet om kontrol  

 (bestemmende indflydelse) må afhænge af de faktiske forhold i det enkelte  

 tilfælde.
 2. En virksomhed vil f.eks. blive betragtet som værende  

 »kontrolleret« af en anden virksomhed og dermed som et  

 datterselskab af denne anden virksomhed, hvis:
- den anden virksomhed direkte eller indirekte besidder flertallet af  

 stemmerettighederne eller - den anden virksomhed har ret til at udnævne eller afsætte et flertal af  

 medlemmerne i det administrative organ, ledelsesorganet eller det  

 tilsynsførende organ og samtidig er aktionær eller anpartshaver i  

 datterselskabet.
 3. Begge parter er af den opfattelse, at kriterierne i stk. 2 ikke er  

 udtømmende.
Fælles erklæring vedrørende artikel 51 Parterne er enige om, at for så vidt angår aftalen, omfatter intellektuel,  

 industriel og kommerciel ejendomsret især ophavsret, herunder ophavsret til  

 edb-programmer, og beslægtede rettigheder, rettigheder vedrørende patenter,  

 industrielle mønstre, geografiske betegnelser, herunder  

 oprindelses-betegnelser, varemærker og servicemærker, integrerede kredsløbs  

 topografi samt beskyttelse mod illoyal konkurrence som omhandlet i artikel  

 10a i Pariserkonventionen om beskyttelse af industriel ejendomsret og  

 beskyttelse af fortrolig information om knowhow.
Fælles erklæring vedrørende artikel 102 Parterne er enige om, at med henblik på en korrekt fortolkning og  

 anvendelsen i praksis skal der ved udtrykket »særligt hastende  

 tilfælde« i aftalens artikel 102 forstås tilfælde, hvor en af parterne  

 har gjort sig skyldig i et væsentligt brud på aftalen.
Et væsentligt brud på  

 aftalen består i a) tilbagevisning af aftalen uden hjemmel i de almindelige folkeretlige  

 regler eller b) krænkelse af de væsentlige elementer i aftalen som omhandlet i artikel  

 2.
Ensidig erklæring fra den franske regering Den Franske Republik bemærker, at partnerskabs- og samarbejdsaftalen med  

 Republikken Belarus ikke finder anvendelse på de oversøiske lande og  

 territorier, der er associeret med Det Europæiske Fællesskab i medfør af  

 traktaten om oprettelse af Det Europæiske Fællesskab.
BREVVEKSLING MELLEM FÆLLESSKABET OG REPUBLIKKEN BELARUS VEDRØRENDE ETABLERING AF VIRKSOMHEDER A.
Brev fra Republikken Belarus Hr. , Jeg henviser til partnerskabs- og samarbejdsaftalen paraferet den 22.  

 december 1994.
Som jeg påpegede under forhandlingerne, indrømmer Republikken Belarus i  

 visse henseender fællesskabsvirksomheder en privilegeret behandling, for så  

 vidt angår deres etablering og drift i Republikken Belarus.
Jeg forklarede,  

 at dette afspejler Republikken Belaruss politik med henblik på ved alle  

 midler at fremme fællesskabsvirksomheders etablering i Republikken Belarus.
 I den forbindelse er jeg indforstået med, at Republikken Belarus i tiden  

 mellem paraferingen af denne aftale og ikrafttrædelsen af de relevante  

 artikler om etablering af virksomheder ikke træffer foranstaltninger eller  

 vedtager regler, der medfører en ny eller øget forskelsbehandling af  

 fællesskabsvirksomheder i forhold til hviderussiske virksomheder eller  

 virksomheder fra noget tredjeland sammenholdt med situationen på tidspunktet  

 for paraferingen af denne aftale.
 Jeg ville være Dem taknemmelig, såfremt De vil anerkende modtagelsen af  

 dette brev.
 Modtag, hr. , forsikringen om min mest udmærkede højagtelse.
For Republikken Belaruss regering B.
Brev fra Fællesskabet Hr. , Tak for Deres brev af dags dato med følgende ordlyd:
 » Jeg henviser til partnerskabs- og samarbejdsaftalen paraferet den  

 22. december 1994.
Som jeg påpegede under forhandlingerne, indrømmer Republikken Belarus i  

 visse henseender fællesskabsvirksomheder en privilegeret behandling, for så  

 vidt angår deres etablering og drift i Republikken Belarus.
Jeg forklarede,  

 at dette afspejler Republikken Belaruss politik med henblik på ved alle  

 midler at fremme fællesskabsvirksomheders etablering i Republikken Belarus.
 I den forbindelse er jeg indforstået med, at Republikken Belarus i tiden  

 mellem paraferingen af denne aftale og ikrafttrædelsen af de relevante  

 artikler om etablering af virksomheder ikke træffer foranstaltninger eller  

 vedtager regler, der medfører en ny eller øget forskelsbehandling af  

 fællesskabsvirksomheder i forhold til hviderussiske virksomheder eller  

 virksomheder fra noget tredjeland sammenholdt med situationen på tidspunktet  

 for paraferingen af denne aftale.
Jeg ville være Dem taknemmelig, såfremt De vil anerkende modtagelsen af  

 dette brev.« Jeg anerkender modtagelsen af dette brev.
 Modtag, hr. , forsikringen om min mest udmærkede højagtelse.
På vegne af De Europæiske Fællesskaber Bemærkninger til forslaget  1. Rådet gav i oktober 1992  

 Kommissionen forhandlingsdirektiv med henblik på forhandling af  

 ikke-præferentielle partnerskabs- og samarbejdsaftaler med de tidligere  

 sovjetrepublikker til afløsning for den i 1989 med Sovjetunionen indgåede  

 handels- og samarbejdsaftale.
Forinden havde flertallet af landene, herunder  

 Belarus (Hviderusland), ved brevveksling med Fællesskabet bekræftet  

 foreløbigt at videreføre denne aftale for deres vedkommende.
Efter en udvidelse af forhandlingsmandatet undertegnedes den 6. marts 1995  

 i Bruxelles partnerskabs- og samarbejdsaftalen mellem De Europæiske  

 Fællesskaber og deres medlemsstater på den ene side og Republikken Belarus på  

 den anden side.
Fra hviderussisk side underskrev præsident Lukasjenka.
 Aftalen omfatter en gradvis gensidig liberalisering af handel med varer og  

 tjenesteydelser, kapitalbevægelser samt virksomheders etableringsmuligheder.  

 Arbejdskraften indrømmes ikke fri bevægelighed i medfør af aftalen.
2. Formålet med aftalen er at skabe et traktatmæssigt grundlag for et  

 gensidigt fordelagtigt samarbejde på det lovgivningsmæssige, kommercielle,  

 økonomiske, sociale, finansielle, videnskabelige og tekniske og kulturelle  

 område.
Specielt skal aftalen fremme handel og investeringer og derigennem  

 befordre økonomisk udvikling hos aftaleparterne.
I den forbindelse skal  

 Belarus bestræbe sig på at konsolidere demokratiske institutioner og fuldføre  

 omstillingen til markedsøkonomi.
 Aftalen skal endvidere skabe passende rammer for Belarus gradvise  

 integration i det åbne internationale handelssystem samt på længere sigt, når  

 Belarus er nået længere i den økonomiske reformproces, for mulig oprettelse  

 af et frihandelsområde mellem Den Europæiske Union og Belarus.
3. Partnerskabs- og samarbejdsaftalen med Belarus indgås indledningsvis  

 for en periode på ti år og fornyes automatisk år for år.
Parterne forpligter  

 sig til i 1998 sammen at vurdere, hvorledes de markedsorienterede økonomiske  

 reformer i Belarus skrider frem, og om tiden er inde til at påbegynde  

 forhandlinger om en egentlig frihandelsaftale.
En sådan udbygning af  

 partnerskabs- og samarbejdsaftalen kan kun ske ved indgåelse af en ny aftale  

 mellem parterne.
Der etableres en politisk dialog mellem parterne med regelmæssige møder på  

 minister-, parlamentariker- og embedsmandsniveau.
Formålet hermed er at  

 styrke Belarus' forbindelser med vestlige demokratier og herigennem befordre  

 en større overenstemmelse i parternes holdninger til internationale  

 anliggender af fælles interesse.
Partnerskabets væsentligste elementer er overholdelsen af de demokratiske  

 og markedsøkonomiske principper samt menneskerettighederne, herunder etniske  

 mindretals rettigheder.
Der er i aftalen knyttet en forbindelse mellem på den  

 ene side overholdelse af disse grundlæggende principper og på den anden side  

 aftalens fuldstændige gennemførelse.
I tilfælde af den ene parts  

 misligeholdelse vil den anden part således i medfør af aftalens bestemmelser  

 kunne træffe passende foranstaltninger.
 Handelspolitisk er aftalen med Belarus en mestbegunstigelses aftale  

 (MFN-aftale) uden præferentielle elementer, hvor MFN-bestemmelserne regulerer  

 handel med varer og tjenesteydelser samt virksomheders etableringsmuligheder.  

 I en overgangsperiode tillades der enkelte undtagelser herfra som følge af,  

 at Belarus har givet visse særligt gunstige betingelser til andre af landene  

 i det tidligere Sovjetunionen.
I medfør af aftalen skal alle kvantitative restriktioner for den  

 hviderussiske eksport til Den Europæiske Union fjernes, undtagen for en række  

 nærmere fastlagte tekstilvarer, kul- og stålprodukter samt nukleare  

 materialer.
Omvendt tillades Belarus under visse omstændigheder at indføre  

 tidsbegrænsede mængderestriktioner over for import fra Den Europæiske Union i  

 sektorer, som er under omstrukturering eller står over for alvorlige  

 vanskeligheder, især når vanskelighederne medfører store sociale problemer.  

 Alle planlagte restriktioner skal drøftes med modparten, før de iværksættes.
 Aftalen indeholder desuden generelle bestemmelser om varehandelen, der gør  

 det muligt for parterne at gribe ind over for markedsforstyrrelser og dumping  

 af varer, samt en revisionsordning, der muliggør en tilpasning af aftalen,  

 således at der kan tages hensyn til Belarus' forventede gradvise påtagelse af  

 en række GATTforpligtelser.
På investeringsområdet indeholder aftalen bestemmelser, der vil gøre det  

 lettere for virksomheder fra Den Europæiske Union at operere i Belarus og  

 forbedre betingelserne for direkte investeringer.
Virksomheder og  

 enkeltpersoner vil frit kunne foretage direkte investeringer i Belarus og  

 hjemtage sådanne investeringer og overskud deraf i fri, konvertibel valuta.
 Parterne forpligtes tillige til at undersøge, hvorledes arbejdsvilkårene  

 for erhvervsfolk kan forbedres i overensstemmelse med indgåede internationale  

 forpligtelser, bl.a. for så vidt angår opholdstilladelse og udstedelse af  

 visum.
 På området for virksomheders etablering og drift indrømmer Belarus  

 europæiske virksomheder national behandling eller mestbegunstigelsesstatus,  

 alt efter hvilken ordning der er den gunstigste, idet der kan gøres  

 begrænsede undtagelser (f.eks. for telekommunikation). Det samme kommer til  

 at gælde for hviderussiske virksomheder i Den Europæiske Unions  

 medlemsstater.
 På det finansielle område forpligtes parterne til gradvist at liberalisere  

 udvekslingen af finansielle tjenesteydelser mellem deres respektive markeder.  

 Der forudses igangsat et samarbejde om udvikling af en markedsorienteret  

 servicesektor i Belarus.
 På transportområdet indrømmer parterne hinanden national behandling med  

 hensyn til adgang til havne, der er åbne for international handel, samt ved  

 brugen af maritime infrastrukturer og dertil knyttede anlæg og  

 toldfaciliteter.
 Til støtte for arrangementerne inden for handel og investering omfatter  

 aftalen regler om beskatning, konkurrence, lovgivningssamarbejde og  

 beskyttelse af intellektuel, industriel og kommerciel ejendomsret.
Aftalens kapitel om økonomisk samarbejde mellem Den Europæiske Union og  

 Belarus dækker en lang række sektorer, hvor parterne har fælles interesser.  

 Det gælder områder som investeringsfremme og beskyttelse, minedrift og  

 råstoffer, videnskab og teknologi, uddannelse, landbrug og agroindustri,  

 energi, miljø, transport, postvæsen og telekommunikation, finansielle  

 tjenesteydelser, regionaludvikling, turisme, toldsystemer m.m.
Samarbejdet  

 skal bidrage til den økonomiske reformproces i Belarus og til landets  

 genopbygning og bæredygtige udvikling.
 Endelig indeholder aftalen bestemmelser om fremme af det kulturelle  

 samarbejde mellem parterne samt bestemmelser om samarbejde om forebyggelse af  

 ulovlige aktiviteter som hvidvaskning af penge og narkotikahandel.
Med henblik på virkeliggørelse af målene i aftalen fastslås det, at  

 Fællesskabet skal stille midlertidig finansiel bistand på gavevilkår til  

 rådighed for Belarus inden for rammerne af det eksisterende TACIS-program.
De  

 nærmere omstændigheder omkring denne finansielle bistand aftales mellem  

 parterne under hensyntagen til Belaruss behov, sektormæssige absorptionsevne  

 og reformfremskridt og et overordnet krav om samordning med tilsvarende  

 bidrag fra andre kilder, herunder medlemsstaterne, Den Internationale Bank  

 for Genopbygning og Udvikling, Den Europæiske Bank for Genopbygning og  

 Udvikling, De Forenede Nationers Udviklingsprogram og Den Internationale  

 Valutafond.
 4. I medfør af aftalens bestemmelser om institutionelle forhold nedsættes  

 der et samarbejdsråd til at føre tilsyn med aftalens gennemførelse og til at  

 undersøge alle større spørgsmål, der opstår inden for rammerne af den.  

 Samarbejdsrådet består af medlemmerne af Rådet for Den Europæiske Union og  

 medlemmer af Kommissionen på den ene side og medlemmer af den hviderussiske  

 regering på den anden side.
 Desuden nedsættes et rådgivende parlamentarisk samarbejdsudvalg, der  

 består af medlemmer af henholdsvis Europa-Parlamentet og det hviderussiske  

 parlament, og en samarbejdskomite på embedsmandsniveau.
5. En interimsaftale med Belarus sætter partnerskabs- og  

 samarbejdsaftalens handelsrelaterede bestemmelser i kraft, indtil de  

 nationale ratifikationsprocedurer med hensyn til partnerskabs- og  

 samarbejdsaftalen er gennemført.
Interimsaftalen henhører under  

 Fællesskabskompetencen.
6. De tekster, som Danmark skal ratificere, og hvortil Folketingets  

 samtykke med dette forslag til Folketingsbeslutning søges indhentet, er  

 aftalen med bilag og protokol samt slutakt.
Til sidstnævnte er knyttet en  

 række fælles erklæringer, en ensidig fransk erklæring vedrørende aftalens  

 anvendelse på associerede oversøiske lande og territorier samt en  

 brevveksling mellem parterne indeholdende en såkaldt »stand  

 still«-bestemmelse, hvorefter Belarus forpligter sig til ikke at  

 iværksætte skærpede regler for EU-virksomheders etablering og drift i Belarus  

 i perioden mellem aftalens parafering (den 22. december 1994) og dens  

 ikrafttrædelse.
 Uden for aftalen er der foretaget brevveksling mellem parterne om mulige  

 konsekvenser for aftalen af EU's udvidelse.
