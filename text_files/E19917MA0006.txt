 En kommune spurgte Momsnævnet, om den skal medregne en ekstraordinær  

 forhøjelse af renovationsafgiften til den momspligtige værdi.
 Sagen drejede sig oprindelig om moms dels af kommunens indskudsbeløb i en  

 forbrændingsanstalt, dels om moms af den forhøjede renovationsafgift, som  

 kommunen pålignede brugerne (borgere og virksomheder) i de næste 10 år for at  

 dække indskuddet i forbrændingsanstalten.
 Styrelsen fandt, at der ikke skal betales moms af indskudsbeløbet, der må  

 betragtes som et kapitalindskud, hvorimod kommunen skal betale moms af det  

 samlede beløb, som afkræves brugerne for renovationsydelsen, jf. momslovens §  

 7, stk. 1 og stk. 2, litra c.
 Nævnet traf afgørelse om, at kommunen skal betale moms af hele  

 renovationsafgiften, herunder forhøjelsen af renovationsafgiften i de næste  

 10 år, jf. lovens § 7, stk. 1.
 Afgørelsen er i overensstemmelse med hidtidig nævnspraksis.
