CIRKULÆRE Generelle bemærkninger RAMMEAFTALE Bilag Finansministeriet og Centralorganisationernes Fællesudvalg har indgået  

 vedlagte rammeaftale af 31. juli 1995 om effektivisering og udvikling.
Rammeaftalen erstatter rammeaftalen af 16. juni 1993 om effektivisering og  

 udvikling.(* 3) I forhold til aftalen af 16. juni 1993 er der foretaget ændringer i § 5,  

 stk. 3 og § 7. Ændringen i § 5, stk. 3 indebærer, at resultater, der ligger  

 under udgangspunktet for resultatmålingen, ikke modregnes i den efterfølgende  

 resultatløn, hvis resultatet skyldes udefra kommende faktorer.
Med ændringen  

 i § 7 er rammeaftalen gjort permanent.
 Finansministeriet anmoder om at få tilsendt indgåede aftaler med en  

 redegørelse for de økonomiske konsekvenser.
Cirkulæret har virkning fra 1. april 1995. Samtidig ophæves cirkulære af  

 25. juni 1993 om rammeaftale om effektivisering og udvikling (APD nr. 39/93).  

 ( * 3) Finansministeriet Den 11. august 1995 P.M.V.
 E.B.
Mikala Kreiser RAMMEAFTALE OM EFFEKTIVISERING OG UDVIKLING § 1.  Formål Formålet med rammeaftalen er at skabe incitamenter for medarbejdere og  

 ledere til aktivt at deltage i effektiviserings- og omstillingsprocessen i  

 statens institutioner og virksomheder.
For at sikre fortsat udvikling og  

 forbedring i denne proces kan resultatbaserede lønformer anvendes som  

 supplement til de gældende lønformer.
 Stk. 2. Inden for de i rammeaftalen afstukne grænser kan der indgås  

 lokalaftaler dækkende virksomheder og institutioner eller dele heraf.
§ 2.  Område Rammeaftalen gælder for tjenestemænd, tjenestemandslignende og  

 overenskomstansatte i staten, folkekirken og tilskudsområder.
Stk. 2. Rammeaftalen giver adgang til udlodning af andele af  

 effektiviseringsoverskud og/eller etablering af resultatbaserede  

 lønordninger.
Det forudsættes, at der lokalt indgås særskilt aftale om de  

 enkelte effektiviseringsfremmende lønordninger eller resultatlønsordninger,  

 jf. § 5.
§ 3.  Definitioner Ved effektivisering forstås i denne rammeaftale initiativer, der øger  

 relationen mellem nytte og indsats.
Det er en forudsætning, at initiativerne  

 bidrager til institutionens mål.
 Stk. 2. Et effektiviseringsoverskud/et relevant resultat foreligger, når  

 der gennem en bevidst indsats opnås en økonomisk besparelse ved at forbedre  

 produktiviteten, effektiviteten, kvaliteten eller miljøet, jf. de i bilag 1  

 indeholdte betingelser.
§ 4.  Betingelser for udlodning Det er en betingelse for udlodning af andele af effektiviseringsoverskud  

 eller udbetaling i form af resultatløn, at:
1. effektiviseringen/resultatet er måleligt,  

 konstaterbart og væsentligt, 2. medarbejderen/medarbejderne ved deres indsats har  

 haft væsentlig betydning for effektiviseringen/resultatet, 3. effektiviteten/resultatet i forvejen er på niveau  

 med sammenlignelige områder, 4. effektivitetsforøgelsen/de opnåede resultater  

 overstiger den almindelige effektivitetsstigning/resultatopnåelse, der er  

 forudsat i den offentlige sektor.
 Stk. 2. Specielt for så vidt angår aftaler om resultatløn gælder, at  

 udgangspunktet for resultatmålingen skal fastlægges.
 I normbelagte områder måles effektiviseringsforbedringen med udgangspunkt  

 i anerkendte standardnormer.
 Stk. 3. Udlodning af andele af effektiviseringsoverskud/betaling af  

 resultatløn kan tidligst ske, når forbedringen/resultatet er konstateret.
 Etapevis udlodning kan dog ske i takt med opnåelse af konstaterede  

 delmål/delresultater.
§ 5.  Former for udlodning/udbetaling Udlodning af andele af effektiviseringsoverskud og resultatløn kan ske i  

 form af engangsbeløb eller midlertidige lønforbedringer.
 Stk. 2. For så vidt angår effektiviseringsoverskud kan udlodning også ske  

 i form af:
- varige lønforbedringer (herunder omklassificeringer) under forudsætning  

 af, at den af effektiviseringen følgende ændring af stillingsindholdet er  

 varig, - (med)finansiering af relevant efteruddannelse mv.
 Stk. 3. For perioder, hvor der er konstateret et resultat, der ligger  

 over udgangspunktet for resultatmålingen, udbetales resultatlønnen sammen med  

 en efterfølgende lønudbetaling.
 For perioder, hvor der er konstateret et resultat, der ligger under  

 udgangspunktet for resultatmålingen og dette ikke skyldes udefra kommende  

 faktorer, modregnes dette resultat i den efterfølgende resultatløn.
 Der kan ikke modregnes i »den faste løn« i henhold til  

 overenskomst eller anden aftale.
De timer, den ansatte er fraværende, f.eks. på grund af sygdom,  

 uddannelse, tjenestefri og ferie mv., medregnes ikke ved opgørelse af  

 resultatlønnen.
Den ansatte får udbetalt sin sædvanlige løn for sådanne  

 timer, men ikke andel i en evt. resultatløn.
§ 6.  Procedure Det enkelte projekts målsætning, indhold, udformning og gennemførelse  

 drøftes på forhånd mellem ministeriet/styrelsen og de forhandlingsberettigede  

 organisationer.
 Udlodning af andele af effektiviseringsoverskud og resultatløn, herunder  

 udlodningens form og størrelse, sker ved aftale eller i henhold til på  

 forhånd aftalte principper.
 Stk. 2. De lokale aftaler kan f.eks indeholde nærmere afgrænsning eller  

 beskrivelse af følgende:
§ 7.  Ikrafttræden og opsigelse Denne aftale træder i kraft den 1. april 1995.
 Stk. 2. Aftalen kan opsiges med tre måneders varsel, dog tidligst til 1.  

 april 1997.
 Stk. 3. Der sker ikke med denne aftale en begrænsning af protokollat af  

 6. december 1991 for fristyrelser, som er godkendt af Finansministeriet.
København, den 31. juli 1995 Statstjenestemændenes Centralorganisation II Bjørn Wikkelsøe Jensen Akademikernes Centralorganisation Søren Vang Rasmussen Lærernes Centralorganisation Anni Herfort Andersen Overenskomstansattes Centralorganisation Finn Busse Jensen Bilag Produktivitet 1. Samme aktivitet/serviceniveau/produktion ved anvendelse af færre  

 ressourcer.
 2. Forøget aktivitet/serviceniveau/produktion ved anvendelse af  

 samme, færre eller en relativt mindre øgning af ressourcer.
Effektivitet 3. Samme opfyldelse af mål eller alternativ opgaveløsning med ændret  

 sammensætning af de anvendte ressourcer, herunder nye ressourcer, der giver  

 anledning til samlet mindre ressourceanvendelse.
 4. Bedre opfyldelse af mål eller alternativ opgaveløsning med  

 ændret sammensætning af ressourcer, herunder nye ressourcer, der giver  

 an-ledning til samme, mindre eller en relativ mindre samlet  

 ressourceanvendelse.
Kvalitet 5. En kvalitativ forbedring af aktiviteten/serviceniveauet/produktionen  

 ved anvendelse af samme, færre eller relativ mindre øgning af ressourcer.
Miljø 6. Et målrettet bedre arbejdsmiljø eller bedre nært ydre miljø ved  

 realisering af miljøforanstaltninger, som samlet betyder en  

 ressourcebesparelse.
