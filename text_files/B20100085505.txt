Bekendtgørelse om ændring af bekendtgørelse om indførsel, fremstilling, opbevaring, overdragelse, erhvervelse og anvendelse af fyrværkeri og andre pyrotekniske artikler (Opbevaring af højst 5 kg NEM konsumfyrværkeri og andre pyrotekniske artikler mv.) § 1 I bekendtgørelse nr. 1424 af 16. december 2009 om indførsel, fremstilling, opbevaring, overdragelse, erhvervelse og anvendelse af fyrværkeri og andre pyrotekniske artikler foretages følgende ændringer:
 1. I § 1, stk. 3 , ændres »1422« til: »1423«.
 2. § 17 affattes således:
»§ 17. Ved enhver form for opbevaring af fyrværkeri og andre pyrotekniske artikler skal der udvises forsigtighed.« 3. § 18 affattes således:
 »§ 18. Opbevaring af fyrværkeri og andre pyrotekniske artikler skal ske i overensstemmelse med reglerne i de tekniske forskrifter i bilag 1, jf. dog stk. 2.
 Stk. 2. Stk. 1 gælder ikke for opbevaring af højst 5 kg NEM konsumfyrværkeri og andre pyrotekniske artikler, der i henhold til FNs Anbefalinger for Transport af Farligt Gods er transportklassificeret som 1.3G, 1.4G eller 1.4S.
Stk. 3. Sikkerhedsstyrelsen kan dispensere fra reglerne i de tekniske forskrifter i bilag 1, hvis særlige forhold taler herfor, og hvor det skønnes sikkerhedsmæssigt forsvarligt.« § 2 Bekendtgørelsen træder i kraft den 4. juli 2010.
