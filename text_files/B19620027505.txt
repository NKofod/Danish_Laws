(Teknika) I medfør af lov nr. 197 af 7. juni 1958 om tekniske skoler, teknika og  

 teknologisk institutter og lov nr. 146 af 25. april 1962 om teknika  

 fastsættes herved følgende:
I.
Fast ansat personale.
A.
Område.
 § 1.  De i nærværende afsnit givne regler omfatter det  

 personale, der varigt og som livsgerning har ansættelse ved  

 statsunderstøttede tekniske skoler og fagskoler, teknika samt maskinmester-og  

 maskinist skoler.
 § 2.  Skolerne indsender een gang årligt, til  

 undervisningsministeriet en oversigt over det ansatte personale samt det  

 forventede behov for ændringer i det følgende år.
 Stk. 2.  Bortset fra besættelse af ledigblevne  

 stillinger bør der ikke herudover ansættes nyt personale i skoleåret.
B.
De ansattes pligter.
Almindelige forpligtelser for samtlige ansatte § 3.  Den ansatte skal i alle anliggender  

 samvittighedsfuldt overholde de for hans stilling givne forskrifter og  

 instrukser.
Han skal i sine forhold i og uden for tjenesten vise sig værdig  

 til den agtelse og tillid, som hans stilling kræver.
Stk. 2.  Den ansatte skal iagttage tavshed med hensyn  

 til de forhold, som han i sin stillings medfør bliver bekendt med, og hvis  

 hemmeligholdelse ifølge sagens natur er påkrævet eller bliver foreskrevet af  

 hans foresatte.
Tavshedspligten ophører ikke med hans udtræden af tjenesten.
 Stk. 3.  Enhver ansat er pligtig at underkaste sig de  

 forandringer i hans tjenesteforretningers omfang og beskaffenhed, som måtte  

 blive bestemt, uden at det er fornødent, at noget dertil sigtende forbehold  

 er optaget i hans ansættelsesbrev.
 Lærernes arbejdstid m.v.
 § 4.  Lærerne har pligt til i videst muligt omfang at  

 følge den teoretiske og praktiske udvikling, der finder sted inden for deres  

 fagområde, samt til at medvirke ved undervisningens udvikling og  

 tilrettelæggelse også uden for den i § 5 nævnte undervisningstid.
 Stk. 2.  Enhver lærer er pligtig at undervise i det  

 eller de fag, hvorom der ved ansættelsen er truffet aftale, eller som skolen  

 i betragtning af den pågældendes uddannelse finder vedkommende lærer egnet  

 til.
 Stk. 3.  Ligeledes påhviler der læreren pligt til at  

 deltage i eksamenstilsyn og udføre det med prøverne i de fag og de klasser,  

 hvori han har undervist, forbundne arbejde med opgavegivning, mundtlige  

 eksaminationer og rettelse af skriftlige besvarelser samt disses bedømmelse,  

 alt uden særligt vederlag, hvor ikke andet er fastsat.
 Stk. 4.  Lærerne er pligtige at være til rådighed for  

 skolen ved tilrettelæggelse af og deltagelse i fabriksbesøg, studierejser i  

 ind- og udland, instruktionskursus og lign., alt uden særlig godtgørelse,  

 hvor ikke andet er bestemt.
 Stk. 5.  Lærerne er pligtige at medvirke ved censur også  

 i andre fag end dem, hvori de selv underviser, og modtager som vederlag  

 herfor de til enhver tid fastsatte censorhonorarer.
 Pligtige undervisningstimer m.v.
 § 5.  Undervisningspligtens omfang fastsættes for de  

 af nærværende afsnit omfattede skoleledere af undervisningsministeriet.
 Stk. 2.  Det pligtige antal undervisningstimer  

 fastsættes for afdelingsforstandere og lærere i overensstemmelse med  

 nedenstående regler:
 For lærere, der henhører under flere af de fornævnte grupper, fastsættes  

 det pligtige timetal forholdsmæssigt.
 Stk. 3.  Med undervisningsministeriets godkendelse kan  

 der i det enkelte tilfælde ydes en afdelingsforstander eller lærer  

 nedsættelse af det pligtige timetal.
 Stk. 4.  Under hensyntagen til den praksis, der gælder  

 for beslægtede undervisnings eller erhvervsområder samt ved særlig krævende  

 undervisning, kan der efter nærmere af undervisningsministeriet fastsatte  

 regler ydes en lærergruppe  afkortning i det pligtige timetal.
 Stk. 5.  Til fast ansatte lærere, der er fyldt 60 år, og  

 som underviser ved teknika, den udvidede maskinmesterundervisning eller andre  

 eksamensskoleafdelinger, vil der kunne ydes en timereduktion på 4 ugentlige  

 timer, medens reduktionen for fastansatte lærere ved lærlingeskoler vil kunne  

 fastsættes til 5 timer ugentlig, dog således at det pligtige timetal for  

 lærere, der den 1. april 1961 var fyldt 54, men ikke 55 år, fra det fyldte  

 55. år og indtil det fyldte 60. år nedsættes med 2 timer ugentlig.
 Det er en betingelse for opnåelse af den omhandlede nedsættelse, at den  

 pågældende lærer i mindst 20 år har virket som lærer med fuldt timetal.
 Stk. 6.  Efter nærmere af undervisningsministeriet  

 fastsatte retningslinier kan hjemmearbejde med opgaverettelse indgå i det  

 pligtige timetal under hensyntagen til de enkelte klassers størrelse og  

 undervisningens beskaffenhed.
 Stk. 7.  Pålægges det en lærer at undervise ud over det  

 for ham gældende pligtige timetal, ydes der ham vederlag for det overskydende  

 antal timer efter de af undervisningsministeriet fastsatte regler.
 § 6.  Arbejdstiden for det administrative og øvrige  

 personale fastsættes efter de for tilsvarende statstjenestemænd til enhver  

 tid gældende regler.
C.
Ansættelse og afskedigelse m.v.
 Den ansættende og afskedigende myndighed.
 § 7.  Ansættelse sker efter opslag efter nærmere af  

 undervisningsministeriet fastsatte regler.
 Stk. 2.  Den pågældende skoles bestyrelse ansætter og  

 afskediger samtlige af nærværende afsnit omfattede personer under iagttagelse  

 af de nedenfor angivne retningslinier.
 Stk. 3.  Ansættelse og afskedigelse af rektorer og  

 administratorer ved teknika kræver undervisningsministeriets godkendelse.
 Ansættelse i og afskedigelse fra stillinger i 15. til 28. lønningsklasse  

 inklusive er ligeledes betinget af forud indhentet godkendelse fra  

 undervisningsministeriet.
 Stk. 4.  Skolerne giver undervisningsministeriet  

 indberetning om stedfundne ansættelser og afskedigelser.
 Stk. 5.  Såfremt en ansat efter tilsynsmyndighedernes  

 skøn ikke varetager det ham pålagte hverv på tilfredsstillende måde, kan  

 undervisningsministeriet efter forhandling med skolens bestyrelse pålægge  

 denne at afskedige den pågældende.
 Kvalifikationer.
 § 8.  Den, der ansættes i en stilling inden for de i  

 nærværende afsnit omhandlede områder, må dokumentere at være i besiddelse af  

 de teoretiske kundskaber og praktiske færdigheder, der er nødvendige for på  

 tilfredsstillende måde at kunne varetage den pågældende stilling.
Stk. 2.  For de lærere, der ansættes til at give en  

 faglig undervisning, er det en betingelse, at de har gennemgået en praktisk  

 uddannelse i det pågældende fag, suppleret med en passende teoretisk  

 uddannelse.
Undervisningsministeriet kan, hvor særlige forhold taler derfor,  

 gøre undtagelse fra nærværende bestemmelse.
 Stk. 3.  Lærerne er forpligtede til at deltage i de af  

 staten anordnede kursus i et af undervisningsministeriet nærmere fastsat  

 omfang.
 Deltagelse i kursus kan i givet fald stilles som betingelse for fast  

 ansættelse.
 Stk. 4.  Før den faste ansættelse af en lærer kan der  

 stilles krav om, at han tillige hos en ældre erfaren lærer eller på anden  

 måde gennemgår en passende pædagogisk uddannelse.
 Prøvetid og helbredsattester.
 § 9.  Fast ansættelse i stillinger i 2.-19.  

 lønningsklasse er normalt betinget af mindst 2 års tilfredsstillende  

 aspiranttjeneste.
 Stk. 2.  Tidligere undervisningsvirksomhed kan, såfremt  

 den er af samme art som den, hvormed den pågældende lærer vil blive  

 beskæftiget, under hensyn til den tidligere undervisningsvirksomheds omfang  

 medføre en nedsættelse af aspiranttiden eller i særlige tilfælde dennes  

 bortfald.
 Ligeledes kan speciel faglig uddannelse eller praktisk virksomhed, der har  

 særlig betydning for den omhandlede undervisning, medføre nedsættelse eller  

 bortfald af aspiranttiden.
 I disse tilfælde kan fast ansættelse gøres betinget af en passende  

 prøvetid.
 Stk. 3.  I tilfælde, hvor den pågældende kan optages i  

 den for området godkendte pensionskasse, vil den første ansættelse eller  

 genansættelse efter afskedigelse være betinget af en i pensionsmæssig  

 henseende tilfredsstillende helbredsattest, idet dog ansættelse af personer  

 med invaliditeter eller helbredsmangler, der vel ikke er til hinder for, at  

 den pågældende kan bestride stillingen, men dog medfører forøget risiko med  

 hensyn til sygdom og for tidlig afgang fra tjenesten, vil kunne finde sted på  

 særlige vilkår.
 Stk. 4.  Den ansatte er forpligtet til på skolens  

 foranledning at lade sig undersøge for lungetuberkulose.
 Anciennitet.
§ 10.  Tjenestealder til beregning af alderstillæg  

 regnes fra den pågældendes faste ansættelse i stillingen, således at  

 ancienniteten afrundes opad til et helt antal måneder.
Aspiranttjeneste efter  

 det fyldte 21. år samt eventuel prøvetid i henhold til § 9, stk. 2, sidste  

 pkt., vil, såfremt aspirantlønnen eller lønnen under prøvetjenesten har  

 andraget et beløb svarende til den fulde nettobegyndelsesløn for pågældende  

 stilling, ved senere fast ansættelse være at medregne i  

 lønningsancienniteten.
 Stk. 2.  Ved ansættelse vil tidligere lærervirksomhed,  

 som ligger umiddelbart før ansættelsen og er af væsentlig samme art som den,  

 hvormed læreren skal beskæftiges, kunne medregnes ved lønningsanciennitetens  

 fastsættelse.
 Stk. 3.  På grundlag af speciel faglig eller pædagogisk  

 uddannelse eller praktisk virksomhed, som efter skolens skøn i særlig grad  

 måtte kvalificere en lærer til stillingen, vil der ligeledes kunne tillægges  

 anciennitet ved ansættelsen.
 Stk. 4.  Nærmere regler for tillæggelse af anciennitet i  

 henhold til stk. 2 og 3 fastsættes af undervisningsministeriet.
 Ansættelsesbrev.
 § 11.  Ved ansættelsen påhviler det skolen at  

 tilstille den pågældende et ansættelsesbrev udfærdiget i overensstemmelse med  

 de af undervisningsministeriet givne retningslinier.
 Genpart af ansættelsesbrevet tilstilles undervisningsministeriet.
 Opsigelsesfrister m.v.
 § 12.  For det i nærværende afsnit omhandlede  

 personale gælder nedennævnte opsigelsesvarsler:
 Fra skolens side er varslet normalt:
 1 måneds varsel til fratræden ved en måneds udgang i de første 6 måneder  

 efter ansættelsen.
 3 måneders varsel til en måneds udgang efter 6 måneders ansættelse.
 Opsigelsesvarslet forhøjes med 1 måned for hvert 3. ansættelsesår, dog  

 højst til 6 måneder.
 Opsigelse fra den ansattes side skal ske med 1 måneds varsel til fratræden  

 ved en måneds udgang.
 Stk. 2.  Hvis afskedigelsen er begrundet i forhold, der  

 er anført i §§ 60 og 61 i lov nr. 154 af 7. juni 1958 om lønninger og  

 pensioner m.v. til statens tjenestemænd, kan afskedigelsen dog ske med  

 kortere eller uden varsel.
 Stk. 3.  Enhver ansat er forpligtet til at søge sin  

 afsked fra udgangen af det skoleår, i hvilket han fylder 70 år.
 Suspension.
§ 13.  Suspension af en i henhold til nærværende  

 afsnit ansat kan kun finde sted, såfremt den er begrundet i et af de i § 11,  

 stk. 1, i lov nr. 154 af 7. juni 1958 om lønninger og pensioner m. v. til  

 statens tjenestemænd anførte forhold.
De i nævnte paragraf, stk. 2 og 3,  

 givne regler om aflønning m.v. finder tilsvarende anvendelse.
Stk. 2.  Suspension foretages af skolens bestyrelse  

 efter indhentet godkendelse fra undervisningsministeriet.
Dog kan skolen  

 sætte den pågældende fra tjeneste, indtil undervisningsministeriets  

 afgørelse, der uopholdelig skal indhentes, foreligger.
 Konstitution.
§ 14.  En ansat er til enhver tid pligtig at gøre  

 midlertidig tjeneste i en højere stilling end hans egen.
Varer sådan tjeneste  

 ikke ud over 4 uger, hvad enten konstitution foreligger eller ikke, får den  

 ansatte ikke ret til nogen del af den højere stillings indtægter.
Varer  

 tjenesten derimod over 4 uger, får den fungerende for hele funktionstiden  

 foruden sin egen stillings lønning ret til forskellen mellem den for hans  

 egen stilling gældende lønning og den lønning, han ville opnå ved en  

 udnævnelse i den højere stilling.
Ferie- og sygedage inden for funktionstiden  

 fradrages såvel ved afgørelsen af, om funktionsvederlag skal ydes, som ved  

 vederlagets beregning.
Fradrag som foran nævnt finder dog ikke sted for den  

 del af funktionstiden, der strækker sig ud over 3 måneder, dog således at  

 sygdom ud over 4 uger fradrages ved vederlagets beregning.
 Stk. 2.  Ved konstitution eller funktion i sideordnet  

 stilling ydes vederlag efter de for tilsvarende statstjenestenmænd gældende  

 regler.
D.
Ferie og tjenestefrihed.
 § 15.  Der ydes ferie og tjenestefrihed efter de for  

 tilsvarende statstjenestemænd gældende regler.
E.
Sygdom.
 § 16.  Der ydes løn under fraværelse på grund af  

 sygdom efter de for statens tjenestemænd gældende regler.
 Stk. 2.  For så vidt angår ansatte, der ikke ved deres  

 ansættelse eller genansættelse har kunnet præstere tilfredsstillende  

 helbredsattest, kan undervisningsministeriet efter indhentet erklæring fra  

 nævnet for helbredsbedømmelser i tjenestemandssager bestemme, at der til  

 imødegåelse af skolens forøgede risiko for tjenesteforsømmelse på grund af  

 sygdom afkortes et af de pensionsgivende lønningsdele procentvis beregnet  

 fradrag.
F.
Særregler for kvindelige ansatte.
§ 17.  Der tilstås kvindelige ansatte tjenestefrihed  

 uden lægeattest i indtil 6 uger efter barnefødsel, hvilken tjenestefrihed  

 ikke noteres som sygedage.
De perioder, hvori den pågældende i øvrigt er  

 fraværende fra tjenesten på grund af utjenstdygtighed som følge af  

 svangerskab eller barnefødsel, noteres som sygedage, og tilsvarende gælder,  

 hvis den pågældende ved lægeattest godtgør, at hun ikke uden skade for  

 fosteret kan udføre sin tjeneste.
Stk. 2.  Kvindelige ansatte, der har forsørgerpligt over  

 for børn under 18 år, har, såfremt det efter skolens skøn er foreneligt med  

 de stedlige tjenesteforhold, adgang til at få den dem påhvilende  

 tjenesteydelse nedsat til to tredjedele eller halvdelen mod kun at oppebære  

 henholdsvis to tredjedele eller halvdelen af lønningen indbefattet alle  

 almindelige og særlige tillæg.
Sådan nedsættelse af tjenestetiden kan enten  

 være varig eller på begrænset tid, dog ikke under 1 år.
Genoptagelse af fuld  

 tjeneste kan kun ske, når dette kan passe med tjenesteforholdene.
G.
Fraværelse fra tjenesten under militære indkaldelser.
 § 18.  Under fraværelse fra tjeneste på grund af  

 militære indkaldelser oppebærer den ansatte løn efter de i § 14, stk. 1, 4 og  

 6, i lov nr. 154 af 7. juni 1958 om lønninger og pensioner m.v. til statens  

 tjenestemænd fastsatte regler.
H.
Fast ansattes adgang til beskæftigelse uden for skolen.
 § 19.  En efter nærværende afsnit ansat kan kun have  

 beskæftigelse uden for skolen, for så vidt og i det omfang det er foreneligt  

 med den samvittighedsfulde udførelse af hans pligter ved skolen og med den  

 for stillingen nødvendige agtelse og tillid, og det påhviler derfor skolens  

 bestyrelse forud for en fast ansættelse at forvisse sig om, at den pågældende  

 ved ansættelsen opfylder disse betingelser.
Stk. 2.  Den ansatte skal skriftligt gøre anmeldelse for  

 den pågældende skoles bestyrelse, inden han kan Stk. 3.  Fast ansattes udøvelse af privat virksomhed må  

 hverken personligt eller ved medhjælp ske i skolens lokaler.
Stk. 4.  For så vidt den pågældende skoles bestyrelse  

 skønner, at det vil stride mod de i stk. 1, nævnte hensyn, at den ansatte  

 overtager den nævnte beskæftigelse, meddeles det ham inden 4 uger, efter at  

 anmeldelse er indgået, at han ikke må overtage beskæftigelsen.
Skulle det,  

 efter at beskæftigelsen er overtaget, vise sig, enten at de omstændigheder,  

 som har været afgørende for sagens bedømmelse, ændres væsentligt, eller at  

 der allerede ved overtagelsen forelå omstændigheder, som, hvis de havde været  

 oplyst, ville have medført et forbud, kan den pågældende bestyrelse på et  

 hvilket som helst tidspunkt pålægge den fast ansatte, at han skal frigøre sig  

 for beskæftigelsen.
Den ansatte kan forlange en af bestyrelsen i så henseende  

 truffen afgørelse forelagt undervisningsministeriet.
 Stk. 5.  Fast ansat personale kan ikke tillige indtage  

 nogen med pensionsret forbunden stilling i staten, en kommune, et  

 koncessioneret selskab eller en anden offentlig virksomhed.
I.
Om offentlige hverv og borgerlige ombud.
§ 20.  Bliver det i henhold til gældende  

 lovbestemmelser pålagt en ansat at påtage sig offentlige hverv, der kræver  

 hans fraværelse i arbejds- eller undervisningstiden, kan den pågældende  

 skoles bestyrelse fritage vedkommende for tjeneste.
Undervisningsministeriet  

 fastsætter de nærmere regler for, i hvilket omfang eventuelle udgifter til  

 tjenestens udførelse under sådan fraværelse kan afholdes af skolen.
J.
Alderstillæg samt lønkrav under særlige forhold.
 § 21.  Ved oprykning fra en stilling til en højere,  

 hvis begyndelsesløn ligger over slutlønnen for den hidtidige stilling,  

 medtages ingen tjenestealder til beregning af alderstillæg.
 Stk. 2.  Ved nedrykning fra en stilling til en lavere,  

 hvis slutløn ligger under begyndelseslønnen for den hidtidige stilling, opnås  

 slutløn i den lavere stilling.
 Stk. 3.  Ved overgang fra en stilling til en anden med  

 samme normerede lønning (begyndelsesløn og alderstillæg) medtages den  

 erhvervede tjenestealder.
 Stk. 4.  I tilfælde af oprykning til en stilling, hvis  

 begyndelsesløn er lavere end eller lig med slutlønnen i den lavere stilling,  

 kommer den ansatte straks på det løntrin i den nye stilling, som er nærmest  

 højere end den sidst oppebårne lønning i den hidtidige stilling, hvorhos han,  

 hvis der fremtidig i den hidtidige stilling ved alderstillæg ville være  

 opnået en lønning, der var højere end eller lig med hans lønning i den nye  

 stilling, allerede fra pågældende tidspunkt inden for slutlønnen opnår nyt  

 alderstillæg.
 Stk. 5.  Opnår en ansat, der i forbindelse med  

 forfremmelse oprykkes til en ny stilling, ikke en lønfremgang, der mindst  

 andrager et beløb svarende til det sidst opnåede alderstillæg i den hidtidige  

 stilling, ydes forskellen ham som et personligt, ikkepensionsgivende tillæg.  

 Ved beregningen bortses fra stedtillæg og eventuelle personlige tillæg.  

 Tillægget bortfalder ganske eller delvis ved opnåelse af alderstillæg eller  

 højere lønning, hvad enten dette sker ved overgang til højere lønnet stilling  

 eller derved, at lønningsreglerne ændres.
 Stk. 6.  Ved nedrykning mellem de i stk. 4 omhandlede  

 stillinger kommer den ansatte straks inden for slutlønnen i den lavere  

 stilling på det lønningstrin i denne, som er lig med eller nærmest højere end  

 den sidst oppebårne lønning i den højere stilling, hvorhos han, hvis der  

 fremtidig i den hidtidige stilling ved alderstillæg ville være opnået en  

 lønning, der var højere end hans lønning i den lavere stilling, allerede fra  

 pågældende tidspunkt inden for slutlønnen opnår nyt alderstillæg.
Stk. 7.  Såfremt en ansat efter at være nedrykket i  

 lavere stilling på ny oprykkes i sin tidligere stilling eller en dertil i  

 lønningsmæssig henseende svarende stilling, har han ret til at genoptage den  

 inden nedrykningen erhvervede tjenestealder.
Stk. 4 kan ikke anvendes i det  

 her omhandlede tilfælde.
 Stk. 8.  Såfremt lønningen for en stilling ved ændring i  

 nærværende bekendtgørelse forandres, betragtes indehaveren som henført til en  

 ny stilling i henseende til anvendelsen af reglerne i nærværende paragraf.
 § 22.  Såfremt en ansat af helbredshensyn eller på  

 grund af anden ham utilregnelig årsag overgår til lavere lønnet stilling, kan  

 bestyrelsen for den pågældende skole med godkendelse af  

 undervisningsministeriet tilstå ham et personligt tillæg, der højst udgør  

 forskellen mellem den af ham i den tidligere stilling oppebårne og den i den  

 nye stilling opnåede pensionsgivende lønning, dog ikke ud over forskellen i  

 samlet indtægt fra skolen i de to stillinger.
 § 23.  Lønning for en ansat, der er pensionist fra  

 staten, en kommune, en anden offentlig institution, et koncessioneret selskab  

 eller en statsunderstøttet undervisningsvirksomhed, fastsættes i  

 overensstemmelse med de inden for staten gældende regler for aflønning af  

 pensionister og godkendes af undervisningsministeriet.
K.
Udbetaling af lønning m.v. samt om lønforskrivning.
§ 24.  Lønninger, som er fastsat årsvis, udbetales  

 månedsvis og forud ved hver måneds begyndelse, dog således at udbetalingen,  

 dersom udbetalingsdagen falder på en helligdag, skal finde sted på den sidste  

 søgnedag i den foregående måned.
Søgnedage, på hvilke det udbetalende kontor  

 er lukket i henhold til lov, anordning eller en af den pågældende skoles  

 bestyrelse truffen beslutning, sidestilles i denne henseende med helligdage.  

 Den ansattes død eller afskedigelse, efter at sådan udbetaling har fundet  

 sted, men før månedens udløb, giver ikke den pågældende skole noget krav på  

 tilbagebetaling af det for den efterfølgende måned forudbetalte beløb.
Hvis  

 efterindtægt oppebæres, vil beløbet dog være at udligne i efterindtægten.
 Stk. 2.  Dødsfald eller uansøgt afsked i den måned, for  

 hvilken udbetaling har fundet sted, medfører ikke tilbagebetaling af nogen  

 del af det forud oppebårne månedsbeløb.
 Stk. 3.  Ved udregning af det månedlige beløb for de  

 enkelte lønningsdele eller af andre ydelser til de ansatte såvel som fradrag  

 i lønning forhøjes brøkdele af øre til hele øre.
 § 25.  Ved udnævnelse til en stilling som fast ansat  

 regnes lønningen, hvis vedkommende ikke allerede ved udnævnelsen er ansat ved  

 skolen, fra den 1. i pågældende måned, dersom stillingen er tiltrådt før den  

 15., og i modsat fald fra den 15.
 Stk. 2.  Dersom en ansat skifter stilling, regnes den  

 nye stillings lønning fra den dato, fra hvilken ansættelsen ifølge  

 ansættelsesbrevet er at regne.
 § 26.  De ansatte kan under særlige omstændigheder,  

 med vedkommende skoles billigelse, give forskrivninger på deres løn, men  

 sådanne forskrivninger har alene retskraft, når de gives til lånefond eller  

 pengeinstitutter, som for tjenestemænds vedkommende af finansministeriet er  

 anerkendt som berettigede til at modtage forskrivninger, og de må ikke  

 indeholde forpligtelse til afdrag af mere end 1/8 af de lønningsbeløb, som  

 ved lånets stiftelse udbetales til den ansatte.
L.
Tjenestebolig og andre naturalydelser.
 § 27.  Tjenestebolig kan alene indrettes for sådanne  

 ansatte, af hvem det forlanges, at de også uden for den egentlige tjenestetid  

 skal føre et effektivt tilsyn med skolen, samt i særlige tilfælde, hvor  

 hensynet til tjenestens tarv på anden måde gør tjenestebolig påkrævet.
 Stk. 2.  Oprettelse af tjenestebolig kræver  

 undervisningsministeriets godkendelse.
 Stk. 3.  En ansat er pligtig at bebo en ham anvist  

 tjenestebolig og underkaste sig de for disse boliger til enhver tid gældende  

 bestemmelser.
 Stk. 4.  For den ansatte, hvem skolen tildeler en  

 tjenestebolig, foretages der fradrag i lønnen efter de for statens  

 tjenestemænd gældende regler, ligesom udgifterne til boligens vedligeholdelse  

 afholdes af brugeren efter de for statens tjenesteboliger gældende regler.
 § 28.  Andre naturalydelser, såsom brændsel, gas og  

 elektricitet samt forplejning med eller uden bolig, der måtte blive ydet en  

 ansat, skal denne betale efter de for statens tjenestemænd gældende regler.
M.
Befordringsgodtgørelse samt time- og dagpenge.
 § 29.  Befordringsgodtgørelse samt time- og dagpenge  

 ved tjenesterejser og ved udstationeringer ydes, hvor ikke andre regler er  

 fastsat, efter de for statens tjenestemænd til enhver tid fastsatte regler  

 for særlige ydelser.
N.
Efterindtægt for de ansattes efterladte.
§ 30.  Ægtefællen efter en ansat er berettiget til i 3  

 måneder efter ægtefællens død som efterindtægt at oppebære månedlig 1/12 af  

 sidste tjenesteindtægt.
Såfremt ægtefælle ikke efterlades, tilfalder samme  

 ret den ansattes uforsørgede børn under 18 år, forudsat at disse ved  

 dødsfaldet var undergivet den pågældendes forældremyndighed.
Hvis den ansatte  

 afgår ved døden som følge af tilskadekomst i tjenesten, og dødsfaldet  

 indtræffer som umiddelbar følge af tilskadekomsten, vil den foran hjemlede  

 adgang til efterindtægt omfatte et tidsrum af 12 måneder efter dødsfaldet.
Stk. 2.  For så vidt der med den afdødes stilling var  

 forbundet tjenestebolig, har de til efterindtægt berettigede endvidere inden  

 for et tidsrum af 3 måneder ret til at blive boende i boligen på de for den  

 ansatte gældende vilkår.
Kontorlokaler og andre til tjenstlig brug bestemte  

 lokaler skal dog straks fraflyttes, ligesom det efter omstændighederne kan  

 pålægges de efterladte at stille i det mindste eet beboelsesværelse til  

 rådighed for den, som skal beklæde stillingen efter den afdøde.
 Stk. 3.  Efterindtægt tilkommer ikke en fraskilt hustru,  

 selv om hun efter reglerne i den i § 36 nævnte pensionskasses vedtægter er  

 berettiget til pension.
 § 31.  Hvis den ansattes efterladte ægtefælle dør  

 inden udløbet af de 3 måneder, i hvilke den pågældende er berettiget til at  

 nyde efterindtægt i henhold til denne bekendtgørelse, indtræder efterladte  

 uforsørgede børn under 18 år i retten til efterindtægt.
 § 32.  Hvis et uforsørget barn fylder 18 år eller  

 afgår ved døden inden udløbet af efterindtægtsperioden, tilfalder dets part  

 de øvrige til efterindtægt berettigede.
§ 33.  Til tjenesteindtægt henregnes hele den fra den  

 pågældende skole hidrørende varige indtægt, hvad enten den er  

 pensionsberettigende eller ikke.
Derimod henregnes ikke til tjenesteindtægten  

 ydelser som repræsentationstillæg, kontorholdsgodtgørelse m.v., hvis  

 bestemmelse ikke er at give den ansatte en indtægt.
 Stk. 2.  Ved efterindtægtens udbetaling fradrages de  

 forskellige mere eller mindre varige indeholdelser, der, hvis den ansatte  

 havde levet, ville være blevet fradraget i hans løn.
 § 34.  Ved uforsørgede børn forstås i dette afsnit  

 alle børn (herunder også stedbørn og adoptivbørn), over for hvem den ansatte,  

 henholdsvis den ansattes efterladte ægtefælle, ifølge lovgivningens  

 almindelige regler ved sin død havde forsørgelsespligt.
§ 35.  Efterindtægten udbetales månedsvis forud, og  

 begyndelsestidspunktet for udredelsen er dagen efter den sidste dag eller  

 periode, for hvilken der er eller bliver udbetalt lønning.
Hvis en i  

 tjenesten afdød ikke ved dødsfaldet oppebar lønning, udredes dog  

 efterindtægten fra dagen efter dødsfaldet.
O.
Pension.
 § 36.  De ansatte er forpligtet til at være medlem af  

 den for området oprettede pensionskasse i den udstrækning, der i  

 pensionskassens vedtægter er hjemmel for deres optagelse.
P.
Lønninger.
 § 37.  De efter reglerne i nærværende afsnit ansatte  

 henføres til følgende lønningsklasser:
 2. lønningsklasse:
 Lønning 7500 kr. årlig, stigende hvert 2. år med 540 kr. indtil 8580 kr.  

 og derefter hvert 2. år med 600 kr. indtil 12780 kr.
 3. lønningsklasse:
 Lønning 10440 kr. årlig, stigende efter 2 år til 10860 kr. og derefter  

 hvert 2. år med 240 kr. indtil 12780 kr.
 6. lønningsklasse:
 Lønning 10740 kr. årlig, stigende hvert 2. år med 300 kr. indtil 12240 kr.  

 og derefter hvert 2. år med 420 kr. indtil 13920 kr.
 7. lønningsklasse:
 Lønning 12120 kr. årlig, stigende hvert 2. år med 360 kr. indtil 13 920  

 kr.
 9. lønningsklasse:
 Lønning 10440 kr. årlig, stigende efter 2 år til 11040 kr. og derefter  

 hvert 2. år med 660 kr. indtil 15000 kr.
 10. lønningsklasse:
 Lønning 13200 kr. årlig, stigende hvert 2. år med 360 kr. indtil 13920 kr.  

 og derefter hvert 2. år med 600 kr. indtil 15120 kr.
 14. lønningsklasse:
 Lønning 12780 kr. årlig, stigende hvert 3. år med 1080 kr. indtil 18180  

 kr.
 Der ydes lærere i denne lønningsklasse et bestillingstillæg på 720 kr.  

 årlig.
 De til denne lønningsklasse henførte oprykkes, såfremt deres tjenstlige  

 forhold i enhver henseende har været tilfredsstillende, til 20.  

 lønningsklasse fra det tidspunkt, da de i 3 år har oppebåret slutløn i  

 nærværende lønningsklasse.
 15. lønningsklasse:
 Lønning 14940 kr. årlig, stigende hvert 3. år med 1080 kr. indtil 18180  

 kr.
 17. lønningsklasse:
 Lønning 15000 kr. årlig, stigende hvert 3. år med 1020 kr. indtil 20100  

 kr.
 De til denne lønningsklasse henførte oprykkes, såfremt deres tjenstlige  

 forhold i enhver henseende har været tilfredsstillende, til 22. og for  

 adjunkter ved teknika og den udvidede maskinmesterundervisnings vedkommende  

 til 23. lønningsklasse fra det tidspunkt, da de i 3 år har oppebåret slutløn  

 i nærværende lønningsklasse.
 18. lønningsklasse:
 Lønning 17820 kr. årlig, stigende hvert 3. år med 1440 kr. indtil 20700  

 kr.
 19. lønningsklasse:
 Lønning 15000 kr. årlig, stigende hvert 3. år med 1500 kr. indtil 21000  

 kr.
 De til denne lønningsklasse henførte oprykkes, såfremt deres tjenstlige  

 forhold i enhver henseende har været tilfredsstillende, til 24.  

 lønningsklasse fra det tidspunkt, da de i 3 år har oppebåret slutløn i  

 nærværende lønningsklasse.
 20. lønningsklasse:
 Lønning 18300 kr. årlig, stigende hvert 3. år med 1200 kr. indtil 21900  

 kr.
 Der ydes lærere i denne lønningsklasse et bestillingstillæg på 720 kr.  

 årlig.
 21. lønningsklasse:
 Lønning 19800 kr. årlig, stigende hvert 3. år med 1380 kr. indtil 23940  

 kr.
 22. lønningsklasse:
 Lønning 20400 kr. årlig, stigende hvert 3. år med 1500 kr. indtil 24900  

 kr.
 23. lønningsklasse:
 Lønning 21300 kr. årlig, stigende hvert 3. år med 2400 kr. indtil 26100  

 kr.
 24. lønningsklasse:
 Lønning 22500 kr. årlig, stigende hvert 3. år med 1500 kr. indtil 27000  

 kr.
 25. lønningsklasse:
 Lønning 25800 kr. årlig, stigende hvert 3. år med 2100 kr. indtil 30000  

 kr.
 26. lønningsklasse:
 Lønning 29700 kr. årlig, stigende efter 3 år til 32100 kr.
 27. lønningsklasse:
 Lønning 33000 kr. årlig, stigende efter 3 år til 35100 kr.
 28. lønningsklasse:
 Lønning 36000 kr. årlig, stigende efter 3 år til 39000 kr.
 Stk. 2.  De under 14., 17. og 19. lønningsklasse nævnte  

 oprykninger til henholdsvis 20., 22., resp. 23. samt 24. lønningsklasse vil  

 kunne godkendes af skolernes bestyrelser, der giver indberetning til  

 undervisningsministeriet om stedfundne oprykninger.
 § 38.  De efter reglerne i nærværende afsnit ansatte  

 placeres således:
Lønningsklasse: 2. Kontorassistenter. 3. Skolebetjente.
Varmemestre.  

 Fyrbødere. 6. Kedelpassere. 7. Faguddannede laboratoriebetjente. 9.  

 Assistenter.
 10. Laboratoriemestre.
 14. Faglærere.
 15. Overassistenter.
17. Adjunkter ved teknika.
Adjunkter ved den udvidede  

 maskinmesterundervisning.
Lærere ved teknika og andre eksamensskoler,  

 herunder maskinmester- og maskinistskoler.
18. Forstandere.
Fuldmægtige.
 19. Adjunkter.
 20. Overlærere ved lærlingeskoler og fagskoler.
21. Forstandere.
Inspektører.
Ekspeditionssekretærer.
22. Forstandere.
Overlærere ved teknika og andre  

 eksamensskoleafdelinger, herunder maskinmester- og maskinistskoler.
23. Kontorchefer.
Lektorer ved teknika.
Lektorer ved  

 den udvidede maskinmesterundervisning.
24. Forstandere.
Lektorer.
 25. Forstandere, afdelingsforstandere og kontorchefer.
26. Forstandere.
Afdelingsforstandere.
Lektorer.  

 Kontorchefer.
27. Forstandere.
Afdelingsforstandere.
 28. Direktører.
 § 39.  Der ydes til de i nærværende afsnit nævnte  

 lønninger m. v. de til enhver tid for statens tjenestemænd i henhold til  

 kapitel 5 og 6 i lov nr. 154 af 7. juni 1958 om lønninger og pensioner m.v.  

 til statens tjenestemænd gældende tillæg.
H.
Timelønnede lærere og honorarlønnede skoleledere.
A.
Område.
 § 40.  De i nærværende afsnit givne regler omfatter  

 timelønnede lærere samt skoleledere, der ikke har fast ansættelse.
B.
De ansattes pligter.
§ 41.  Den ansatte skal i alle anliggender  

 samvittighedsfuldt overholde de for hans stilling givne forskrifter og  

 instrukser.
Han skal i sine forhold i og uden for tjenesten vise sig værdig  

 til den agtelse og tillid, som hans stilling kræver.
 Stk. 2.  Læreren er pligtig at udføre de med hans  

 undervisning forbundne arbejder, herunder opgavegivning, rettelse af  

 skriftlige opgaver, tilrettelæggelse af eksaminer, fabriksbesøg og  

 elevekskursioner, alt uden særligt vederlag, hvor intet andet er bestemt.
 Stk. 3.  Lærere med over 12 timers ugentlig undervisning  

 er pligtige at deltage i kursus i et omfang, hvorom undervisningsministeriet  

 fastsætter nærmere bestemmelser.
C.
Ansættelse og afskedigelse m.v.
 Ansættelse.
§ 42.  Ansættelse og afskedigelse foretages af den  

 pågældende skoles bestyrelse.
De første 6 måneder af en ansættelse regnes som  

 prøvetid.
Prøvetiden medregnes ved beregningen af den ansattes anciennitet.
Stk. 2.  Ansættelsen er for lærere løbende, indtil  

 særlig opsigelse finder sted.
Skolerne har ret til uden opsigelse eller  

 varsel når som helst at omlægge undervisningens rammer og ændre lærernes  

 tildeling af timer samt om fornødent helt at inddrage en klasse.
Meddelelse  

 herom gives de pågældende lærere i så god tid som muligt og senest ved  

 udsendelsen af timeplan for det kursus, hvori forandringen sker.
Har en lærer  

 af denne grund midlertidig været uden beskæftigelse ved en skole, betragtes  

 han ikke som afskediget, og det pågældende tidsrum medregnes i lærerens  

 lønningsanciennitet.
 Stk. 3.  Ved ansættelse af forstandere efter nærværende  

 afsnit udfærdiges normalt et ansættelsesbrev (kontrakt), som angiver de  

 særlige ansættelsesbetingelser.
 Stk. 4.  Den, der ansættes i en stilling som timelønnet  

 lærer, må dokumentere at være i besiddelse af de fornødne teoretiske og  

 praktiske kundskaber og færdigheder.
 Helbredsundersøgelser.
 § 43.  Den ansatte er forpligtet til på skolens  

 foranledning at lade sig undersøge for lungetuberkulose.
 Anciennitet.
§ 44.  Den ansattes anciennitet følger finansåret,  

 således at ancienniteten regnes fra finansårets begyndelse, såfremt han har  

 virket i mindst 3 måneder inden for finansåret.
Ancienniteten regnes normalt  

 fra den første ansættelse ved en teknisk skole.
 Stk. 2.  Den ansættende skole er berettiget til helt  

 eller delvis at tillægge en lærer anciennitet, som han har erhvervet sig ved  

 anden undervisningsvirksomhed, for så vidt denne har været af samme art og  

 omfang som den, hvorved han beskæftiges ved skolen.
 Stk. 3.  Ligeledes kan en skole undtagelsesvis tillægge  

 en ansat forøget anciennitet, såfremt vedkommende ved speciel faglig eller  

 pædagogisk uddannelse eller ved praktisk virksomhed har erhvervet sig en  

 efter skolens skøn særlig kvalifikation til den stilling, hvori han ansættes.
 Opsigelse.
§ 45.  Opsigelsesvarslet er fra skolens side normalt 3  

 måneder, medens det fra den ansattes side er 1 måned.
I prøvetiden samt i  

 tilfælde, hvor læreren gør sig skyldig i en handling eller undladelse, der  

 gør ham uskikket til at bestride gerningen, kræves intet opsigelsesvarsel.
 Stk. 2.  Vikarer fratræder uden varsel ved vikariatets  

 ophør.
 Stk. 3.  Såfremt en ansat lærer eller forstander efter  

 tilsynsmyndighedernes skøn ikke varetager det ham pålagte hverv på  

 tilfredsstillende måde, kan undervisningsministeriet efter forhandling med  

 skolens bestyrelse pålægge denne at afskedige den pågældende.
 Aldersgrænse.
 § 48.  Enhver ansat er forpligtet til at søge sin  

 afsked fra udgangen af det skolehalvår, i hvilket han fylder 70 år.
D.
Ferie og tjenestefrihed.
 § 47.  Til forstanderlønnen ydes ikke  

 feriegodtgørelse.
 Stk. 2.  Der tilkommer i overensstemmelse med  

 ferielovens bestemmelser timelønnede lærere en feriegodtgørelse for den  

 periode, der danner grundlaget for tilgodehavende ferie.
 Stk. 3.  Anmodning fra lærere om fritagelse for  

 undervisning i enkelte timer rettes til skolens leder med rimeligt varsel.  

 Bliver en lærer pludselig forhindret i at undervise, er han pligtig til  

 snarest at give skolen meddelelse om forhindringen og dennes årsag.
E.
Sygdom.
 § 48.  Den ansatte får inden for den periode, hvori  

 han har beskæftigelse ved skolen, under fravær på grund af sygdom fuld løn  

 ubeskåret i et tidsrum, samlet eller delt, på indtil 3 måneder inden for 12  

 på hinanden følgende måneder.
 Stk. 2.  Ved sygdomstilfælde, der strækker sig over mere  

 end 3 undervisningsdage, er læreren forpligtet til at afgive lægeattest.
F.
Graviditet.
§ 49.  Bliver en lærerinde gravid, er hun pligtig at  

 give skolen meddelelse om graviditeten senest 3 måneder før den forventede  

 fødsel.
Undlades sådan meddelelse, er skolen berettiget til at hæve  

 tjenesteforholdet fra den dag, graviditeten forvolder arbejdsudygtighed.  

 Såfremt meddelelse gives, kan skolen kun opsige den ansatte med det varsel,  

 der tilkommer denne.
Stk. 2.  Under en lærerindes graviditet er skolen  

 pligtig at betale hende halv løn i tiden fra arbejdsudygtighedens indtræden,  

 dog højst 3 måneder før fødslen, indtil 1 måned efter fødslen.
Tilsvarende  

 forpligtelse gælder, såfremt skolen, uanset at hun ikke er arbejdsudygtig,  

 ikke mener at kunne beskæftige hende.
Såfremt skolen opsiger hende, er den  

 pligtig at betale fuld løn, indtil fratræden kan ske med det varsel, der  

 tilkommer hende.
G.
Udbetaling af løn.
 § 50.  Forstanderlønnen betragtes som årsløn, der  

 udbetales i henhold til den ved ansættelsen indgåede aftale.
 Stk. 2.  Lærernes løn udbetales bagud ved hver måneds  

 slutning.
H.
Befordringsgodtgørelse samt time- og dagpenge.
 § 51.  Befordringsgodtgørelse samt time- og dagpenge  

 ved tjenesterejser ydes efter nærmere af undervisningsministeriet fastsatte  

 regler.
I.
Efterløn.
§ 52.  Ved en ansats død tilkommer der hans efterladte  

 enke eller børn under 18 år, over for hvem han havde forsørgelsespligt, 3  

 måneders løn, dog ikke ud over den normale undervisningsperiode.
Samme ret  

 tilkommer forældreløse børn under 18 år efter en kvindelig ansat.
J.
Vederlag for rettelse af hjemmeopgaver og kursusarbejder.
 § 53.  I fag, hvor der til undervisningen i væsentligt  

 omfang er knyttet skriftlige hjemmearbejder og kursusarbejder, som skal  

 rettes uden for undervisningstiden, kan der efter nærmere af  

 undervisningsministeriet fastsatte regler ydes betaling under hensyntagen til  

 de enkelte klassers størrelse.
K.
Vikar.
§ 54.  Ved en lærers fravær træffer skolen bestemmelse  

 om vikar.
Vikaren antages af forstanderen, eventuelt efter indstilling af  

 eller i samråd med vedkommende afdelingsforstander.
I tilfælde af en lærers  

 langvarige fravær under sygdom eller orlov træffer skolens bestyrelse  

 bestemmelse om vikar.
L.
Lønninger.
 § 55.  Lønninger for forstandere, der ikke har fast  

 ansættelse, fastsættes af bestyrelsen som honorarer, der godkendes af  

 undervisningsministeriet.
 § 56.  Undervisningsministeriet fastsætter nærmere  

 regler for aflønningen af timelønnede lærere.
III.
Overenskomst-, kontrakt- og kvotalønnet personale.
A.
Ansættelse i henhold til overenskomster samt kontraktansættelse.
 § 57.  Skolerne kan ansætte lærere i henhold til  

 overenskomster indgået mellem undervisningsministeriet og vedkommende faglige  

 organisation eller i henhold til overenskomster, som af  

 undervisningsministeriet måtte blive godkendt som gældende for området.
 Stk. 2.  Skolerne kan endvidere ansætte  

 kontorassistenter og assistenter i henhold til den til enhver tid gældende  

 overenskomst mellem finansministeriet og Handels- og Kontorfunktionærernes  

 Forbund i Danmark.
Stk. 3.  Med undervisningsministeriets godkendelse kan  

 skolerne kontraktansætte honorarlønnet personale.
Udkast til kontrakt bilagt  

 sædvanlige oplysninger forelægges undervisningsministeriet til godkendelse  

 før ansættelsen.
B.
Kvotaløn.
 § 58.  Lærere, der er ansat i kortere årlige  

 undervisningsperioder eller med et lavere ugentligt timetal end gældende for  

 vedkommende lærergruppe, vil kunne aflønnes med et vederlag svarende til de  

 for tilsvarende fast ansatte lærere gældende lønninger, reduceret i forhold  

 til det læste antal timer.
IV.
Ikrafttræden m.v.
 § 59.  Ved nærværende bekendtgørelses ikrafttræden  

 ophæves bekendtgørelse nr. 227 af 19. juni 1959 om lønninger m.m. for  

 personale ved tekniske skoler m.v.
 Undervisningsministeriet, den 27. juli  

 1962.
K.
Helveg Petersen.
 /Kjeld Gleerup.
