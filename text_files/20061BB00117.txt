Fremsat den 20. marts 2007 af Rune Lund (EL),  

 Line Barfod (EL), Per Clausen (EL) og Frank Aaen (EL) Forslag til folketingsbeslutning om  

 at gå foran på kemikalieområdet ved indførelse af forbud mod  

  

 bromerede flammehæmmere Folketinget pålægger regeringen   

 	  

 at arbejde for  

 indførelse af et forbud mod bromerede flammehæmmere af typen HBCDD, TBBPA og  

 deka-BDE i forbrugerprodukter,   

 	  

 at arbejde for, at  

 forbuddet omfatter produktion, import, eksport og omsætning af  

 forbrugerprodukter,  

 som indeholder disse stoffer, og   

 	  

 at arbejde ud fra et  

 princip, der sætter beskyttelse af forbrugerne i højsædet, ved i EU at  

 arbejde  

 for, at alle medlemsstater har mulighed for at indføre bedre standarder end  

 de  

 minimumsregler, der er gældende inden for det indre marked.
Bemærkninger til forslaget Baggrund Efter dette beslutningsforslag forpligter Folketinget  

 regeringen til at forbyde de sundhedsskadelige bromerede flammehæmmere i  

 lighed  

 med det svenske nationale forbud.
Begrebet bromerede flammehæmmere dækker over en lang række forskellige  

 organiske stoffer, der har det til fælles, at de indeholder grundstoffet  

 brom,  

 som virker hæmmende på udvikling af brand.
En række undersøgelser har vist,  

 at  

 bromerede flammehæmmere findes i stigende mængder i naturen og i mennesker.
 Bromerede flammehæmmere dækker en gruppe på 70 forskellige  

 organiske stoffer, som anvendes i en lang række produkter for at forhindre,  

 at  

 varmeudvikling i biler, møbler, fjernsyn, computere og fax- og kopimaskiner  

 fremkalder brand.
Stofferne indgår i produkterne enten i en kemisk forbindelse (reaktivt)  

 eller iblandet en del af det materiale, som det skal beskytte (additivt). Ved  

 den sidstnævnte metode frigives stofferne lettere under produktion og brug af  

 de konkrete produkter.
Dette øger risikoen for udsivning, der kan påvirke  

 mennesker og natur.
Bromerede flammehæmmere har vist sig at kunne påvirke  

 stofskiftet og nervesystemet, ligesom det ved forsøg har givet mus hjerne- og  

 hormonskader samt lever- og skjoldbruskkirtelkræft.
Ved målinger i Sverige er  

 spor efter bromerede flammehæmmere fundet i svenske kvinders modermælk.
 Spredningen af bromerede flammehæmmere skyldes, at en række af  

 stofferne er bioakkumulerbare ligesom pcb (polyklorerede bifenyler), der  

 endnu  

 kan spores i levende organismer 25 år efter, at pcb blev forbudt.
 De mest anvendte bromerede flammehæmmere er polybromerede  

 difenylætere (PBDE), polybromerede bifenyler (PBB) og tetrabrombisfenol-A  

 (TBBPA). Disse har i mange år været i miljømyndighedernes søgelys, bl.a.  

 fordi  

 de danner det kræftfremkaldende dioxin ved afbrænding.
Det fremgår af miljøministerens svar på spørgsmål S 6878  

 (folketingsåret 2005-06) om, hvorvidt Danmark vil følge det svenske forbud  

 mod  

 deka-BDE, at ministeren har valgt at udskyde beslutningen om indførelse af et  

 forbud af hensyn til en undersøgelse om anvendelsen af deka-BDE i Danmark.  

 Ministeren forventede denne undersøgelse afsluttet inden årsskiftet 2006-07.  

 Det fremgår ligeledes af svaret, at ministeren herefter vil tage stilling  

 til,  

 om der skal iværksættes et forbud uanset EUs risikovurdering.  

 Undersøgelsen  

 fra miljøministeren er endnu ikke forelagt Folketinget, men forslagsstillerne  

 ønsker ikke længere at vente på iværksættelsen af et forbud.
Rapporten vil  

 formentlig kunne anvendes til i højere grad at målrette forbuddet.
De tre typer  

 bromerede flammehæmmere Beslutningsforslaget omfatter et forbud mod flammehæmmere af  

 typen HBCDD (heksabromcyklododekan), TBBPA (tetrabrombisfenol-A), deka-BDE  

 (dekabromdifenylæter)  

 i forbrugerprodukter.
Disse stoffer udgør den største andel af de anvendte  

 bromerede flammehæmmere.
Det er dokumenteret, at HBCDD har alvorlige virkninger på  

 miljøet og menneskers sundhed.
Stoffet anvendes oftest additivt og udgør  

 derfor  

 en stor risiko for at sive ud i naturen.
 HBCDD anvendes særlig i byggematerialer og transportmidler.  

 Desuden anvendes en vis del til belægning af tekstiler, f.eks. i møbler,  

 madrasser, telte og tæpper samt i kabinetter og ledninger til  

 elektronikprodukter.
 Stoffet opkoncentreres i miljøet og vores fødekæde og udgør en  

 særlig risiko for skadevirkninger i forbindelse med vandorganismer.  

 Forskningsresultater har vist, at stoffet er blevet sporet langt væk fra sine  

 spredningskilder og bl.a. er fundet i isbjørne og fugleæg i de arktiske egne.
TBBPA er den mest anvendte bromerede flammehæmmer i verden.
Den  

 anvendes oftest reaktivt, men den additive brug er øget.
Det øger risikoen  

 for,  

 at stoffet i stigende grad siver ud i naturen.
TBBPA er meget giftigt for  

 vandlevende organismer, er svært nedbrydeligt og kan føre til uønskede  

 langtidsvirkninger i vandmiljøet.
Under visse miljøbetingelser kan stoffet  

 nedbrydes til andre særlig hormonforstyrrende stoffer.
TBBPA anvendes særlig i elektronisk udstyr og i forskellige  

 isoleringsmaterialer.
Stoffet er i norske undersøgelser blevet fundet i  

 befolkningens  

 blod.
Hvor der i prøver fra 1977 og 1981 intet kunne måles, viser prøver fra  

 1986 og 1999 en øget forekomst af TBBPA i befolkningens blod.
Den højeste  

 forekomst blev konstateret hos børn i aldersgruppen 0-4 år.
TBBPA er  

 ligeledes  

 blevet fundet i modermælken i Norge og flere andre lande.
 Både TBBPA og HBCDD er under risikovurdering i EU-regi.
Deka-BDE er en bromeret flammehæmmer, som sammen med en række  

 lignende stoffer går under fællesbenævnelsen poly-BDE.
Disse stoffer har i  

 dyreforsøg vist skadelige effekter på lever, skjoldbruskkirtel og fostre.  

 Visse  

 poly-BDEer kan ligesom pcb forstyrre hormonbalancen og er derfor under  

 mistanke for at kunne skade fostres nervesystem.
Anvendelse af poly-BDE er i Danmark reduceret som følge af, at  

 stofferne har været under risikovurdering i EU.
Det har ført til et EU-forbud  

 mod anvendelse af typerne penta- og okta-BDE.
Dette forbud gælder dog ikke  

 anvendelsen af deka-BDE.
Deka-BDE anvendes særlig i forbindelse med produktion af  

 elektronisk udstyr, tekstiler, møbler og biler.
Deka-BDE bruges additivt i  

 produkterne og har derved en større risiko for at sive ud i naturen og i  

 omgivelserne.  

 I arbejdet med risikovurderinger af deka-BDE har stoffet vist sig svært  

 nedbrydeligt, bl.a. ved, at det findes højt oppe i fødekæden.
Det har f.eks.  

 kunne konstateres i isbjørne og polarmåger i de arktiske områder.
Andre  

 undersøgelser har vist, at stoffet afdamper fra computere og andet  

 elektronisk  

 udstyr og derved påvirker indeklimaet og udgør en risiko for mennesker.
De bromerede flammehæmmere findes særlig i de mange elektriske  

 apparater, der omgiver os i dagligdagen.
De findes i biler,  

 bygningsmaterialer,  

 møbler og tekstiler, og de har kunnet konstateres i vore fødevarer.
Det til  

 trods for stoffernes skræmmende egenskaber og øgede udbredelse i  

 omgivelserne.
Forbuddet Et totalforbud mod anvendelse af de nævnte bromerede  

 flammehæmmere i alle produkter ville være at foretrække.
Men efter  

 forslagsstillernes opfattelse vil et forbud mod produktion, import, eksport  

 og  

 omsætning af stofferne i forbrugerprodukter medvirke til at begrænse de  

 miljø-  

 og sundhedsmæssige skadevirkninger direkte fra forbrugerprodukter.
Samtidig  

 ventes et forbud mod stoffernes anvendelse i forbrugerprodukter at kunne få  

 afsmittende effekt på den øvrige produktion.
Det vil samtidig kunne udgøre et  

 væsentligt skridt til at forhindre en yderligere spredning til miljøet,  

 ligesom  

 det vil medvirke til at kunne lægge pres på at få erstattet de skadelige  

 stoffer med ufarlige alternativer.
 Begrundelsen for et samtidigt forbud mod de tre typer bromerede  

 flammehæmmere er at undgå, at et forbud mod blot den ene af de tre typer  

 fører  

 til en forrykkelse af anvendelse fra ét skadeligt produkt til et andet.
Den manglende handling i EU-systemet Deka-BDE skulle oprindelig have været forbudt i EU-landene den  

 1. juli 2006. Men Europa-Kommissionen valgte på trods af, at et enstemmigt  

 Europa-Parlament anbefalede et forbud, at undtage deka-BDE fra forbuddet.
Det  

 konservative parlamentsmedlem Gitte Seeberg omtalte den 29. april 2005 i  

 Ingeniøren  

 online denne beslutning som »et attentat imod miljøpolitikken i hele EU«.  

 Ifølge den danske regering har Kommissionen ved ikke at fremlægge beviser  

 for,  

 at der ikke findes alternativer til deka-BDE, ikke overholdt EU-reglerne, og  

 regeringen har derefter valgt at anlægge sag ved EF-Domstolen mod  

 Kommissionen.
Langsommeligheden i EU-systemet skal særlig ses i lyset af, at  

 kemiindustrien har lagt et heftigt pres på Kommissionen for at trække  

 processen  

 mod et forbud på europæisk plan i langdrag.
Det drejer sig bl.a. om  

 organisationen  

 Bromine Science and Environmental Forum (BSEF), som er skabt af pr-firmaet  

 Burston-Marstellers på vegne af verdens største bromidproducenter.
Ifølge  

 organisationen Corporate Europe Observatory har BSEF ført en aggressiv  

 kampagne, hvor man bl.a. gennem advokatfirmaet Harbottle & Lewis i et  

 brev  

 fra maj 2003 har opfordret aviser og tv-kanaler til ikke at dække advarslerne  

 mod bromerede flammehæmmere, som er udsendt af miljøorganisationer.
Det  

 fremgår  

 af brevet, at organisationen vil følge mediedækningen tæt og ikke vil vige  

 tilbage fra at tage alle til rådighed stående midler i anvendelse for at  

 forfølge enhver ukorrekt eller forkert udtalelse om bromerede flammehæmmere,  

 som kan skade deres klienters interesser.
Folketinget er af den opfattelse, at beskyttelse af menneskers  

 sundhed og vores natur er vigtigere end det indre markeds regler om fri  

 bevægelighed.
Særlig i denne situation, hvor kemiindustrien via Kommissionen  

 går imod et enstemmigt Parlament, er det vigtigt at sige klart fra over for  

 industriens  

 pression.
I 2004 fremsatte SF et beslutningsforslag B 49 om forbud mod og  

 afvikling af brugen af bromerede flammehæmmere (folketingsåret 2004-05, 1.  

 samling). Ved førstebehandlingen af B 49 gik diskussionen bl.a. på, hvorvidt  

 et  

 nationalt forbud kunne være et effektivt redskab til at presse EU til en  

 ansvarlig ordning for bromerede flammehæmmere.
Mere end 2½ år efter  

 forslagets  

 fremsættelse har den danske regering endnu ikke iværksat et forbud mod disse  

 farlige kemikalier.
Folketinget bør derfor støtte, at ethvert land skal have  

 mulighed for at gå foran og indføre skrappere regler og indføre nationale  

 forbud mod de nævnte bromerede flammehæmmere.
Ved at gå foran vil vi sende et  

 vigtigt signal både til industrien og de øvrige medlemsstater og til  

 forbrugere  

 uden for Danmarks grænser, om at de bør undgå de pågældende stoffer i deres  

 produkter.
Sandsynligheden for, at flere lande vil følge et sådant forbud, er  

 stor.
Holland gik i 2002 foran de øvrige EU-lande og udstedte et  

 forbud.
Sverige har i 2006 indført et begrænset forbud mod anvendelsen af  

 deka-BDE, og Norge har i slutningen af 2006 foreslået et forbud mod de i  

 forslaget  

 nævnte typer bromerede flammehæmmere.
Folketinget bør ikke længere afvente  

 Kommissionens træge sagsbehandling.
Såfremt dette beslutningsforslag  

 vedtages,  

 vil det være naturligt, at regeringen indhenter erfaringer fra udlandet med  

 henblik på udformningen af det danske forbud.
Skriftlig fremsættelse Rune Lund  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at gå foran på kemikalieområdet ved indførelse af  

 forbud mod  

  

 bromerede flammehæmmere.
(Beslutningsforslag nr.
B 117).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
