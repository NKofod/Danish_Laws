 En forening spurgte, om det er lovligt, at visse forretninger ved salg af  

 øl til priser, der ligger under indkøbsprisen, kun betaler afgift af den lave  

 salgspris.
 Det meddeltes foreningen, at det er i overensstemmelse med lovens § 7,  

 stk. 1, hvorefter afgiften skal beregnes af vederlaget for den pågældende  

 vare eller ydelse, at der ved salg af øl til under indkøbspris kun beregnes  

 afgift af salgsprisen.
 Det blev tilføjet, at bortset fra eksportvirksomheder vil momsregistrerede  

 virksomheders afgiftstilsvar normalt være positivt, selv om der i perioder er  

 solgt tilbuds- eller slagvarer, f eks øl, under indkøbsprisen, og at der  

 derved for disse varer isoleret set har været negativt momstilsvar.
