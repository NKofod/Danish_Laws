 I medfør af § 145, stk. 2, i lov om rettens pleje, jfr. lovbekendtgørelse  

 nr. 1 af 2. januar 1980, som blandt andet ændret ved lov nr. 277 af 9. juni  

 1982, fastsættes:
 § 1.  Advokatkredsenes bestyrelser  

 (kredsbestyrelserne) behandler klager over vederlag, som en advokat har  

 forlangt for sit arbejde (salærklager). Kredsbestyrelserne bistår endvidere  

 advokatnævnet ved behandling af klager over, at en advokat har tilsidesat  

 pligter, der følger af retsplejeloven eller af forskrifter fastsat i medfør  

 af loven.
§ 2.  Ved behandling af de sager, der er nævnt i § 1,  

 tiltrædes kredsbestyrelsen af et medlem, der er udpeget af justitsministeren.  

 Kredsbestyrelsen kan virke samlet eller i afdelinger.
En afdeling ledes af  

 henholdsvis kredsbestyrelsens formand og næstformand.
 § 3.  Kredsbestyrelsen eller en afdeling af  

 kredsbestyrelsen er beslutningsdygtig, når mindst 2/3 af medlemmerne af  

 kredsbestyrelsen eller afdelingen, herunder det medlem, der er udpeget af  

 justitsministeren, er til stede.
 § 4.  Intet medlem af kredsbestyrelsen må deltage i  

 behandlingen af en sag, i hvis udfald vedkommende har en individuel  

 interesse, eller hvor der i øvrigt foreligger omstændigheder, som er egnede  

 til at vække tvivl om vedkommendes upartiskhed.
Stk. 2.  Ethvert medlem skal straks underrette  

 bestyrelsens formand om de forhold, der vil kunne være omfattet af stk. 1.  

 Kredsbestyrelsen træffer afgørelse af, om et medlem kan deltage i en sags  

 behandling.
I behandlingen og afgørelsen af dette spørgsmål deltager det  

 pågældende medlem ikke.
Kredsbestyrelsens afgørelse kan indbringes for  

 advokatnævnet.
 § 5.  Der afholdes møde på de af kredsbestyrelsen  

 vedtagne mødedage, eller når vedkommende formand bestemmer det.
 § 6.  Klienter, advokater og andre, der har en retlig  

 interesse heri, kan indbringe salærklager for kredsbestyrelsen.
 § 7.  Kredsbestyrelsen sørger for, at de nødvendige  

 oplysninger til sagens behandling foreligger, og at de nødvendige  

 undersøgelser er foretaget.
 Stk. 2.  Kredsbestyrelsen skal vejlede klageren om,  

 hvilke oplysninger der er af betydning for sagens afgørelse.
 § 8.  Kredsbestyrelsen sørger for, at parterne får  

 kendskab til oplysninger fra modparten, når disse må anses af betydning for  

 sagens afgørelse, medmindre dette findes at burde vige for afgørende hensyn  

 til offentlige eller private interesser.
§ 9.  Advokater er forpligtet til at forsyne  

 kredsbestyrelsen med dokumenter og oplysninger, som bestyrelsen finder er af  

 betydning for afgørelsen af en sag.
Advokater er forpligtet til at fremkomme  

 med udtalelser og at give møde for kredsbestyrelsen for at afgive forklaring  

 om forhold, som bestyrelsen finder er af betydning for afgørelsen af sagen.
 Stk. 2.  Advokatens forpligtelse efter stk. 1 begrænses  

 i overensstemmelse med retsplejelovens regler om vidneudelukkelse.
 § 10.  Kredsbestyrelsen behandler sagerne i møder.
 Stk. 2.  Sagens parter har ret til at give møde for  

 kredsbestyrelsen og afgive forklaring.
 Stk. 3.  Vedkommende formand kan tillade, at andre  

 personer indkaldes for at afgive forklaring for kredsbestyrelsen.
 § 11.  Vedkommende formand kan afvise en salærklage  

 fra en person, som ikke har retlig interesse i det forhold, klagen angår.
Stk. 2.  Vedkommende formand kan endvidere afvise en  

 salærklage, der på forhånd må skønnes åbenbart grundløs.
Det samme gælder en  

 klage, der efter dens beskaffenhed ikke kan påkendes af kredsbestyrelsen.
§ 12.  Vedkommende formand kan bestemme, at en sag  

 skal forhandles under parternes personlige fremmøde for et udvalg af  

 kredsbestyrelsen bestående af 3 medlemmer, heriblandt det medlem, der er  

 udpeget af justitsministeren.
Dette gælder dog ikke i sager, hvor der skønnes  

 at kunne blive spørgsmål om at pålægge advokaten en disciplinærsanktion.
Stk. 2.  Opnås der forlig mellem parterne, afsluttes  

 sagen af kredsbestyrelsen.
I disciplinærsager underrettes advokatnævnet  

 herom.
 § 13.  Kredsbestyrelsen kan henvise en salærklage til  

 advokatnævnets afgørelse, såfremt sagens afgørelse forudsætter, at et  

 principielt disciplinærspørgsmål er afgjort, eller såfremt sagen er af  

 væsentlig, principiel karakter.
 § 14.  Kredsbestyrelsens møder er ikke offentlige.
§ 15.  Kredsbestyrelsens afgørelser i salærklager  

 træffes ved almindelig stemmeflerhed.
I tilfælde af stemmelighed er  

 formandens stemme udslagsgivende.
 § 16.  I salærklager kan kredsbestyrelsens afgørelse  

 indbringes for advokatnævnet.
 Stk. 2.  Klage skal være indgivet til nævnet inden 4  

 uger efter, at kredsbestyrelsens afgørelse er meddelt parterne.
 § 17.  Kredsbestyrelsernes afgørelser og indstillinger  

 skal være skriftlige og ledsaget af en begrundelse.
 Stk. 2.  En afgørelse eller en indstilling skal efter  

 mindretallets begæring indeholde oplysninger om mindretallets indstilling,  

 dog uden angivelse af vedkommende medlemmers navne.
 Stk. 3.  I salærklager skal kredsbestyrelsens afgørelse  

 indeholde oplysning om klageadgang og fristen herfor.
 Stk. 4.  Kredsbestyrelsens afgørelse i salærklager  

 sendes til sagens parter og til advokatrådet.
 § 18.  Bekendtgørelsen træder i kraft den 1. juli  

 1983.
