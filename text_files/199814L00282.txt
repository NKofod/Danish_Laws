Betænkning afgivet af Uddannelsesudvalget den 10.  

 december 1998 Betænkning over Forslag til lov om ændring af lov om  

 daghøjskoler og produktionsskoler m.v.
(Indhold, rammestyring, grundtilskud m.v.) Udvalget har behandlet lovforslaget i nogle møder  

 og har herunder stillet spørgsmål til undervisningsministeren,  

 som denne har besvaret skriftligt.
 Endvidere har udvalget modtaget  

 skriftlige og/eller mundtlige henvendelser fra:
90'ernes Daghøjskoler, AOF Danmark, Byhøjskolen i Odense, Byhøjskolen i Århus, Daghøjskolen Arena, Daghøjskolen Kys En Tiger, Daghøjskolen Københavns Forkursus, Daghøjskolen Vera, Daghøjskolen Økologiske  

 Igangsættere, Danske Produktionshøjskolers  

 Lærerforening, Den Selvejende Daghøjskole, En række daghøjskoler i  

 Storkøbenhavn, Foreningen af Daghøjskoler, Foreningen for Produktionsskoler og  

 Produktionshøjskoler, Forstanderkredsen for  

 Produktionsskoler/Produktionshøjskoler, Frederiksberg Daghøjskole, HOF Daghøjskolen Frederiksberg, Idrætsdaghøjskolen i Århus, Kalundborgegnens Produktionsskole, Københavns Kvindedaghøjskole, Landsforbundet af Voksen- og Ungdomsundervisere, LOF Daghøjskoler, Produktionsskolen Miljø- og Naturskolen, Rampen, Københavns Mediedaghøjskole og Vejle Kommune.
 Der er af undervisningsministeren stillet ændringsforslag, hvorom  

 henvises til de ledsagende bemærkninger.
Ministeren har over for udvalget oplyst, at den i henhold  

 til lovforslagets § 1, nr. 13, udmeldte kvote alene udgør et loft for,  

 hvor mange årselever der maksimalt kan ydes driftstilskud til fra  

 staten.
Kvoten kan suppleres ved, at en skole herudover optager elever, hvis  

 deltagelse er rekvireret og betalt af f.eks. arbejdsformidlingen eller en  

 kommune.
Der vil typisk være tale om aktiverede personer og deltagere  

 på produktionsskoler, der er fyldt 25 år.
Ministeren har for at imødekomme ønsker fra  

 daghøjskolerne stillet ændringsforslag om en overgangsordning,  

 for så vidt angår kravene til  kursusindhold og  

 -tilrettelæggelse og kursistsammensætning for hold, der  

 påbegyndes inden 1. april 1999. Hertil kan det oplyses, at  

 undervisningen i henhold til § 2, stk. 1, nr. 2, vil kunne foregå som  

 traditionel klasseundervisning eller integreret i den øvrige  

 undervisning.
Bestemmelserne vil blive udmøntet i en  

 bekendtgørelse og en vejledning, hvor de nærmere retningslinjer  

 for, hvordan undervisningen kan og skal tilrettelægges, vil blive  

 beskrevet.
Skoleorganisationerne vil blive inddraget i dette arbejde.
 Ministeren har endvidere tilkendegivet, at fordelingen af  

  aktivitetskvoter foretages med udgangspunkt i aktiviteten i perioden 1.  

 oktober 1997 til 30. september 1998.
For skoler, der ikke har været i drift i hele  

 perioden fra 1. oktober 1997 til 30. september 1998, foretages der en  

 opregning af skolernes aktivitet til årsbasis, som derefter  

 indgår i beregningen af kvotefordelingen.
Tilsvarende gælder,  

 hvis andre helt ekstraordinære forhold har medført en periode  

 med uregelmæssige aktiviteter.
 Ministeren ser positivt på, at der foretages en  

 midtvejsudlodning af ekstra pladser, hvor resterende dele af puljen til nye  

 skoler og uudnyttede kvoter fra ophørte skoler samt dele af kvoter,  

 som skolerne afstår fra at anvende, kan indgå.
 Ministeren oplyser, at puljens størrelse vil blive  

 fastsat under hensyntagen til, at der i fordelingen pr. 1. januar 1999 vil  

 blive tildelt aktivitet til kendte nye skoler.
 Ministeren har samtidig over for udvalget tilkendegivet,  

 at kvoteordningen vil blive administreret således, at den korte  

 omstillingsperiode medfører færrest mulige problemer for  

 skolerne.
 Herefter indstiller et flertal (udvalget med undtagelse af  

 Socialistisk Folkepartis og Enhedslistens medlemmer af udvalget) lovforslaget  

 til vedtagelse med de stillede ændringsforslag.
 Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til forkastelse ved 3.  

 behandling.
En del af mindretallet (Socialistisk Folkepartis medlem af  

 udvalget) vil hverken stemme for eller imod de stillede  

 ændringsforslag, uanset at enkelte forslag gør lovforslaget lidt  

 mindre brutalt.
SF har hverken lod eller del i lovforslaget, og  

 ændringsforslagene indebærer kun småændringer.
 Lovforslaget afspejler en økonomistisk  

 tænkning, hvor økonomiske og planøkonomiske hensyn kommer  

 i forreste række, mens uddannelsespolitiske hensyn kommer i anden  

 række.
Lovforslaget bygger på finanslovsaftalen, hvor det  

 for produktionsskolerne blev fastlagt, at antallet af produktionsskoleelever  

 ikke måtte overstige 4.750 elever.
Dette tal er efterfølgende  

 øget til 5.300. Ellers ville det resultere i en voldsom reduktion i  

 forhold til det forventede 1998-tal på 5.629 elever.
Uanset at dette tal bl.a. vil blive reduceret med ca. 190  

 elever, som er det skønnede tal for 1998-elever over 25 år, vil  

 flere skoler skulle reducere i antallet af årselever, fordi der  

 også vil komme nye skoler til.
Under alle omstændigheder vil der  

 være elever, der vil blive afvist, hvis rammen på 5.300 skal  

 holdes.
 Lovforslaget bygger også på finanslovsaftalens  

 tal for årselever for daghøjskoler, som er sat til 9.800.
 Hvis det fastlagte tal årselever på  

 produktionsskoler vil give store problemer, vil tallet for  

 daghøjskoler nærmest medføre katastrofale tilstande.  

 Når tallet skal reduceres med ca. 1 /3 uden en  

 reduktion i målgruppen, vil det medføre, at mange mulige  

 daghøjskoleelever afvises, at mange daghøjskoler vil lukke, og  

 at daghøjskoleideen vil lide meget alvorlig overlast.
 Når man samtidig har valgt en kvoteordning, hvor der  

 tages udgangspunkt i tallet for det sidste år, tager man slet ikke  

 højde for, at der er skoler, der har ekspanderet ganske voldsomt det  

 sidste års tid, og som derfor har bidraget til, at  

 daghøjskoleområdet skal skæres ned, når man kun vil  

 have et bestemt antal årselever.
 Daghøjskolerne har aldrig haft så mange  

 kursister som i 1998. Det er efter tankegangen bag lovforslaget et problem,  

 fordi flere kursister betyder flere udgifter for statskassen.
 Der er formentlig grundlag for at foreslå en mindre  

 reduktion i 1999 i forhold til 1998, fordi der har været  

 ekstraordinært mange kursister i 1998. Men hvis der skal ske en  

 reduktion på ca. 1/ 3, vil det betyde, at mange  

 kursister vil blive afvist.
Daghøjskolerne er vokset ud af  

 folkeoplysningstraditionen, og det folkeoplysende element i  

 daghøjskolerne er da også slået fast i lovens § 1, hvor  

 der i stk. 1 står: »Daghøjskolerne giver tilbud om undervisning,  

 hvis hovedsigte er folkeoplysning, til personer over 18 år.«  I § 1,  

 stk. 3, fremhæves det: »Det enkelte tilbud skal styrke deltagernes  

 personlige udvikling og forbedre deres muligheder i uddannelsessystemet og  

 på det almindelige arbejdsmarked.« Netop fordi undervisningen på daghøjskolerne  

 er folkeoplysende, forekommer det meget besynderlig, at lovforslaget omtaler,  

 hvor mange timer der skal være i nogle bestemte fag, og hvor meget  

 emne- og projektorienteret undervisning må fylde på  

 daghøjskolerne.
Det vidner om en manglende forståelse for, hvad  

 folkeoplysning er, og hvilke principper folkeoplysningen bygger på,  

 samt manglende forståelse for, hvordan læring på  

 daghøjskolerne foregår i praksis.
SF mener, at det fortsat er relevant at se på, om  

 der er daghøjskoler, der udbyder noget, som ikke burde udbydes, og om  

 der går nogen på daghøjskolerne, som ikke burde gå  

 der.
Det vil sige, at SF bygger videre på den kvalitetsopstramning, som  

 blev gennemført i december 1997. Men hvis man for enhver pris vil  

 skære ned i udgiften til daghøjskoler, ved at der kun må  

 være et bestemt antal årselever, kan man risikere at  

 ødelægge meget for daghøjskolerne og ikke mindst for  

 mulige daghøjskoleelever, fordi de forhindres i at komme der.
SF beklager, at regeringen ikke har ladet  

 pædagogiske hensyn indgå i forbindelse med en regulering af  

 antallet af daghøjskoleelever.
En af årsagerne til væksten  

 på daghøjskolerne har været, at der er  

 daghøjskoler, der er vokset voldsomt - ja de har nærmest lidt af  

 »volumensyge«.
De har hele tiden villet være større.
Derved  

 forsvinder en af ideerne bag daghøjskolerne, hvor der bygges på  

 det nære og et fælles miljø. I virkeligheden er nogle  

 daghøjskoler mange daghøjskoler, idet de ligger spredt rundt  

 omkring.
Elever på daghøjskoler skulle ideelt set ligesom elever  

 på folkehøjskoler kunne »synge morgensang sammen« billedligt  

 talt.
Hvis man stillede et sådant krav, og hvis man indrettede  

 taxametersystemet sådan, at jo større skoler - ud over f.eks.  

 100 årselever - des mindre i taxametertilskud, ville man begrænse  

 enkelte daghøjskolers »volumensyge« og få bedre  

 daghøjskolemiljøer.
Der vil blive flere daghøjskoler,  

 men ikke med så mange årselever på hver skole.
Det ville  

 samtidig betyde, at kommunerne kom til at betale mere via det kommunale  

 grundtilskud.
 Daghøjskolernes tilbud er derfor ligesom  

 folkehøjskolerne folkeoplysende, men med en præcisering af, at  

 undervisningen på daghøjskolerne sigter på at komme videre  

 i uddannelsessystemet eller på arbejdsmarkedet.
 Da daghøjskolernes undervisning ikke kun er  

 folkeoplysende, men også har et bestemt sigte, er der også en  

 afgrænsning mellem det, som daghøjskolerne tilbyder, og det, som  

 tilbydes på aftenskolerne.
 På den anden side er der en afgrænsning mellem  

 det, som daghøjskolerne udbyder, og det, som AMU-centre udbyder, selv  

 om der også her er områder, hvor der er glidende overgange.
Det er i den forbindelse vigtigt, at de forskellige  

 uddannelsesinstitutioner tilbyder det, de er gode til, og ikke søger  

 at sprede sig.
Her er det vigtigt at understrege, at netop  

 daghøjskolerne er gode til nogle ting, som andre voksenuddannelser  

 ikke er på samme måde.
Det er ligeledes vigtigt, at de regionale  

 arbejdsmarkedsråd og kommunerne bruger uddannelsesinstitutionerne  

 rigtig i forhold til kursisternes individuelle behov.
Men det behøver  

 ingenlunde at være til skade for daghøjskolerne.
Det kan  

 være til gavn for daghøjskolerne, fordi netop  

 daghøjskolerne har særlige kvaliteter, når det  

 gælder de personlighedsudviklende tilbud og tilbud i øvrigt, der  

 skal bringe folk videre.
SF er enig i de formulerede målsætninger om  

 »uddannelse til alle« og den særlige satsning på de  

 kortuddannedes behov.
Derfor forekommer det også SF grotesk, at der  

 skal lægges loft over netop, hvor mange der må være  

 på produktionsskoler og daghøjskoler, som netop er tilbud til de  

 kortuddannede.
For hvad skal de elever, der ikke må være  

 på produktionsskolerne og daghøjskolerne? Skal de være i  

 kommunale beskæftigelsesprojekter? Hvordan harmonerer disse  

 nedskæringer med regeringens snak om uddannelse til alle, uddannelse  

 til de kortuddannede, aktivering af de arbejdsløse m.v.? Lovforslaget bygger på en meget kortsigtet og  

 økonomistisk tankegang, der er blottet for uddannelsespolitiske  

 perspektiver.
Og de besparelser, som lovforslaget tilsigter, vil utvivlsomt  

 vende tilbage som ekstra udgifter for det offentlige senere, ikke kun  

 på uddannelsesområdet, men også på  

 arbejdsmarkedsområdet og på det sociale område.
En anden del af mindretallet (Enhedslistens medlem af udvalget)  

 bemærker, at der lægges loft over antallet af elever i  

 daghøjskoler og produktionsskoler.
Det betyder, at det bliver  

 sværere at få mulighed for at gå på en af disse  

 uddannelser.
I dag er der mange flere elever på daghøjskolerne,  

 end regeringen og de borgerlige vil give mulighed for næste år.  

 Det betyder, at der formentlig er mange daghøjskoler, der må  

 lukke.
Loftet er sat uden hensyn til de behov, mennesker har, og som  

 får dem til at gå på en daghøjskole eller  

 produktionsskole.
Daghøjskoler og produktionskoler er nogle af de  

 få tilbud til mennesker, der har svært ved at komme ind i det  

 almindelige uddannelsessystem.
Finansloven tænker kun i tal og tabeller  

 - ikke i mennesker.
For produktionsskolerne er der ganske særlige  

 nedskæringer i årets finanslov.
Ud over de rammer, der nu  

 lægges ned ovenfra, fjernes muligheden for at de 25-årige kan  

 gå på en produktionsskole.
Der er nu ikke særlig mange over  

 25 år, ca. 3 pct. af det samlede elevtal, der går på en  

 produktionsskole.
Men for de mennesker er det måske en vigtig  

 måde at komme i kontakt med uddannelsessystemet på.
Det er en  

 teknokratisk tænkning, der nu betyder, at den mulighed skal fratages  

 disse mennesker.
 Lovforslaget hastes igennem uden mulighed for dialog med  

 de berørte parter, daghøjskolerne og produktionsskolerne, uden  

 mulighed for at overskue konsekvenserne af den lovgivning, der laves, og uden  

 at vente på det udviklingsarbejde om »god daghøjskole«, som er i  

 gang, hvilket efter Enhedslistens mening er dybt uansvarligt.
Ændringsforslag Af	undervisningsministeren, tiltrådt af et flertal  

 (S, V, KF, DF, CD, RV og KRF):
Til § 1 1) I den under nr. 2 foreslåede affattelse af § 2,  

 stk. 1, nr. 6, indsættes efter »medfør af« ordet: »en«.
 2) I den under nr. 6 foreslåede affattelse af § 4,  

 stk. 6, indsættes efter »medfør af« ordet: »en«.
 3) I den under nr. 7 foreslåede ændring af §  

 6, stk. 4, ændres »2 b, stk. 1 og 3« til: »§ 2 b, stk. 1«.
 4) I den under nr. 17 foreslåede § 19 b  

 ændres »lov om arbejdsskader« til: »lov om sikring mod følger af  

 arbejdsskade«.
Til § 2 5) Paragraffen udgår.
Til § 3 6) I paragraffen udgår stk. 1 og 2, og i stedet  

 indsættes som nye stykker:
 »Stk. 1. Loven træder i kraft den 1. januar 1999, jf. dog  

 stk. 2-7.
Stk. 2. Bestemmelsen i § 2, stk. 1, som affattet ved  

 denne lovs § 1, nr. 2, har først virkning for kurser, der begynder den  

 1. april 1999 og senere.
Bestemmelsen i § 2, stk. 1, i lov om  

 daghøjskoler og produktionsskoler m.v., jf. lovbekendtgørelse  

 nr. 61 af 26. januar 1998, finder anvendelse i perioden fra den 1. januar  

 1999 til den 31. marts 1999.
 Stk. 3. Betingelserne i § 2 b, stk. 1, nr. 2-4, som  

 affattet ved denne lovs § 1, nr. 3, har virkning fra og med det år, der  

 løber fra den 1. juli 1998 til den 30. juni 1999.
Stk. 4. Bestemmelsen i § 11, stk. 2, som affattet ved  

 denne lovs § 1, nr. 11, har først virkning fra og med år 2000.  

 Bestemmelsen i § 13, stk. 5, nr. 4, som affattet ved denne lovs § 1, nr. 13,  

 har først virkning for kurser, der begynder den 1. april 1999 eller  

 senere.« Stk. 3-5 bliver herefter stk. 5-7.« Bemærkninger Til nr. 1 og 2 Ændringsforslagene skal gøre det klarere, at  

 der ikke tænkes på en bestemt uddannelseslov.
Til nr. 3 Med ændringsforslaget fjernes en fejlagtig  

 henvisning til § 2 b, stk. 3.
Til nr. 4 Formålet med ændringsforslaget er at rette  

 henvisningen til lov om arbejdsskader til den korrekte betegnelse lov om  

 sikring mod følger af arbejdsskade.
Til nr. 5 Ændringsforslaget er lovteknisk begrundet.  

 Bestemmelsen flyttes fra lovforslagets § 2 til § 3.
Til nr. 6 Ændringsforslaget til stk. 2 stilles for at sikre  

 skolerne den fornødne tid til at foretage de nødvendige  

 ændringer og justeringer af tilbudenes indhold, omfang og  

 tilrettelæggelse.
Kurser, der begynder efter lovens ikrafttræden  

 og før den 1. april 1999, gennemføres efter bestemmelsen i  

 lovbekendtgørelse nr. 61 af 26. januar 1998.
 Ændringsforslag til stk. 3 er lovteknisk begrundet.  

 Bestemmelsen er flyttet fra lovforslagets § 2 til § 3.
 Ændringsforslagets stk. 4, 1. pkt., er identisk med  

 lovforslagets § 3, stk. 2. Ændringsforslagets stk. 4, 2. pkt., stilles  

 for at give skolerne den fornødne tid til at indhente oplysninger hos  

 deltagerne om deres uddannelsesmæssige baggrund, forinden de optages  

 på et hold.
Peder Sass (S)    Hans Peter Baadsgaard (S) fmd.  

    Jeppe Kofod (S)    Frode Sørensen (S)    Carsten Hansen (S)    Aage  

 Frandsen (SF)    Susanne Clemensen (CD)    Elisabeth Arnold (RV)  

  Søren Kolstrup (EL)    Anders Mølgaard (V) nfmd.  

  Hanne Severinsen (V)    Else Winther Andersen (V)    Ellen Kristensen (V)  

  Brian Mikkelsen (KF)    Knud Erik Kirkegaard (KF)    Christian H.
Hansen  

 (DF)    Tove Videbæk (KRF) Fremskridtspartiet havde ikke medlemmer i udvalget.
