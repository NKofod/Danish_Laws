Bekendtgørelse om ændring af bekendtgørelse om kommuners og Energinet.dk's deltagelse i anden virksomhed, som har nær tilknytning til deres hovedvirksomhed efter elforsyningsloven § 1 I bekendtgørelse nr. 1133 af 27. november 2008 om kommuners og Energinet.dk's deltagelse i anden virksomhed, som har nær tilknytning til deres hovedvirksomhed efter elforsyningsloven, foretages følgende ændringer:
 1. Overalt i bekendtgørelsen ændres »Energinet.dks« til: »Energinets«, og »Energinet.dk« ændres til: »Energinet«.
 2. I § 3, stk. 2, indsættes efter nr. 2 som nyt nummer:
»3) CO2-fangstvirkomhed i forbindelse med elproduktionsanlæg omfattet af egen hovedvirksomhed, herunder etablering af anlæg til opsamling, oprensning og komprimering af CO2 samt nødvendig infrastruktur i forbindelse hermed.« Nr. 3-5 bliver herefter 4-6.
 3. Overalt i bekendtgørelsen ændres »Energitilsynet« til: »Forsyningstilsynet«, og »Energitilsynets« ændres til: »Forsyningstilsynets«.
§ 2 Bekendtgørelsen træder i kraft den 8. juni 2022.
