 I henhold til § 2, stk. 3, nr. 2 og stk. 4 i lov nr. 362 af 13. juni 1973  

 om styrelse af højere uddannelsesinstitutioner som ændret ved lov nr. 328 af  

 10. juni 1976 og ved lov nr. 247 af 23. maj 1981 og senest ved § 9 i lov nr.  

 217 af 23. april 1986 fastsættes:
Kapitel I.
Uddannelsens formål og struktur.
Kapitel II.
Studiets hovedelementer.
Kapitel III.
Bedømmelse.
Kapitel IV.
Andre bestemmelser.
Kapitel V.
Ikrafttræden m.v.
Uddannelsens formål og struktur § 1.  Målet for den lægevidenskabelige  

 kandidatuddannelse er på videnskabeligt grundlag at bibringe de studerende de  

 forudsætninger inden for naturvidenskabelige, adfærds- og  

 samfundsvidenskabelige fag, samt parakliniske og kliniske fag, der er  

 nødvendige for efter afsluttet kandidateksamen at kunne bestride underordnede  

 lægestillinger på tilfredsstillende måde med hensyn til viden, færdigheder og  

 holdning, herunder til lægeetiske forhold.
 Stk. 2.  Den lægevidenskabelige kandidatuddannelse skal  

 endvidere give de studerende et fælles grundlag for den fortsatte uddannelse  

 af læger efter afsluttet kandidateksamen, uanset hvilket område af  

 lægegerningen, herunder den lægevidenskabelige forskning, lægen kommer til at  

 beskæftige sig med.
§ 2.  Det lægevidenskabelige kandidatstudium består af  

 en 1. del, som overvejende omfatter prækliniske fag og en 2. del, som  

 overvejende omfatter kliniske fag.
Studiet er normeret til 6 1/ 2 år. 1. del  

 udgør maksimalt 3 år heraf.
Stk. 2.  Den nævnte normerede studietid angiver det  

 antal årsværk, der skal lægges til grund for planlægningen af uddannelsen.
Et  

 årsværk er en fuldtidsstuderendes arbejde i et år.
 § 3.  Studerende, der optages ved lægeuddannelsen på  

 grundlag af:
1. sproglig studentereksamen 2. højere forberedelseseksamen uden tilvalg af fysik  

 og kemi eller 3. højere handelseksamen skal bestå prøver i fagene  

 fysik og kemi (på Odense Universitet tillige matematik) som ved højere  

 forberedelseseksamen med tilvalg i de nævnte fag.
Universiteterne kan  

 tilrettelægge særlige kurser i fysik, kemi og matematik.
 Stk. 2.  Studerende ved lægeuddannelsen skal have  

 bestået prøven i latin 1 eller kunne dokumentere tilsvarende kundskaber.  

 Universiteterne kan tilrettelægge særlige kurser.
 Stk. 3.  Universiteterne fastsætter frister for, hvornår  

 de fag, der er nævnt i stk. 1 og 2 skal være bestået.
 § 4.  De øvrige betingelser for optagelse fremgår af  

 bekendtgørelse om optagelse ved uddannelser på Københavns, Århus og Odense  

 Universiteter.
Studiets hovedelementer § 5.  Studiet består af følgende hovedelementer:
 § 6.  Hovedelementerne skal hver for sig udgøre mindst  

 nedenstående procentuelle andel af den normerede studietid:
(* 1) 2 af de 4 uger kan anvendes på anden praksis-relevant undervisning Stk. 3.  Såfremt studieplanen indeholder  

 undervisningselementer i andre fag (forelæsninger, eksaminatorier, øvelser),  

 som gives i samme uger som praktikanttjeneste, skal den samlede praktikanttid  

 forlænges tilsvarende.
 Stk. 4.  Den kliniske indføring i dermato-venerologi kan  

 enten foregå i form af praktikanttjeneste af mindst 2 ugers varighed eller  

 ved patientdemonstrationer af et sådant omfang, at de kan ækvivalere to ugers  

 praktikanttjeneste og indregnes i det samlede antal uger med denne værdi.
Stk. 5.  Undervisningsministeriet, direktoratet for de  

 videregående uddannelser, fastsætter vejledende regler for godkendelse af de  

 enkelte afdelinger, som kan anvendes til praktikanttjeneste.
Ved  

 fastlæggelsen af regler vil der primært blive lagt vægt på patientgrundlagets  

 relevans for praktikanttjenesten, sekundært på lægenormeringen,  

 videnskabeligt aktivitetsniveau m.v.
Reglerne skal endvidere indeholde  

 vejledning vedrørende faktorer for fastsættelse af antallet af studenter pr.  

 hold ved praktikanttjeneste på de enkelte afdelinger.
 Stk. 6.  Universiteterne udvælger, - på grundlag af de  

 vejledende regler og under hensyntagen til lokale forhold - afdelingerne for  

 en periode på højst 3 år ad gangen og fastsætter samtidig den maksimale  

 holdstørrelse på de pågældende afdelinger.
 Stk. 7.  Det er en forudsætning for godkendelse af  

 afdelingen, at underviserne ved afdelingen har udarbejdet en  

 undervisningsplan efter studienævnets retningslinier.
 Stk. 8.  Såfremt en afdeling undergår væsentlige  

 ændringer i godkendelsesperioden (f.eks. ved lukning af sengeafsnit, ændrede  

 optageområder, ændret specialisering), skal afdelingen underrette  

 universitetet herom, så dette kan overveje, om afdelingen fortsat er egnet  

 til praktikanttjeneste og/ eller om holdstørrelsen må ændres.
Bedømmelse § 8.  De kvalifikationer, der er erhvervet ved  

 uddannelsen, dokumenteres ved prøver, herunder de i § 11 nævnte opgaver og  

 afhandlinger, der skal tilgodese uddannelsens formål.
Stk.2.  Uddannelseselementer, hvis indhold og  

 arbejdsform begrunder det, kan helt eller delvis dokumenteres ved deltagelse  

 i undervisningen.
Nærmere bestemmelser herom fastsættes i studieordningen.
§ 9.  Prøverne er enten interne eller eksterne.  

 Interne prøver bedømmes af eksaminator(er) eller af eksaminator(er) og en  

 eller flere censorer blandt lærerne ved institutionen.
Eksterne prøver  

 bedømmes af eksaminator(er) og en eller flere censorer, der er beskikket af  

 direktoratet for de videregående udannelser (ministerielt beskikkede  

 censorer). Bedømmelsen ved interne og eksterne prøver udtrykkes ved en  

 karakter i 13-skalaen efter de fælles bestemmelser for de højere  

 uddannelsesinstitutioner eller ved bedømmelsen bestået/ ikke bestået.
Stk. 2.  Mindst 2/ 3 af prøverne ved uddannelsen skal  

 bedømmes efter 13-skalaen.
Eksterne prøver skal dække uddannelsens væsentlige  

 områder, herunder skriftlige afhandlinger.
 § 10.  Eksamen med anvendelse af ekstern censur og  

 13-skalaen skal finde sted i følgende fag: anatomi, biokemi, fysiologi,  

 psykologi, socialmedicin, retsmedicin, farmakologi, mikrobiologi, patologisk  

 anatomi, intern medicin (incl. neuromedicin), kirurgi (incl. neurokirurgi og  

 anæstesiologi) almen medicin, psykiatri, gynækologi/ obstetrik og pædiatri.
Stk. 2.  For de øvrige fag fastsættes prøvernes antal og  

 form i studieordningen.
Ekstern censur bør anvendes ved afslutning af fag  

 eller efter større dele af et fag.
 § 11.  Eksamen i et eller flere af de fag, der er  

 nævnt i § 10, stk. 1, kan delvis afløses af en skriftlig opgave inden for en  

 begrænset del af fagets indhold.
 Stk. 2.  Eksamen i øvrige fag kan helt eller delvis  

 erstattes af afløsningsopgaver.
 Stk. 3.  De nærmere regler for afløsningsopgaverne i  

 henhold til stk. 1 og 2 fastsættes i studieordningen.
Stk. 4.  Universiteterne kan i studieordningen fastsætte  

 regler for, at de studerende under studiet kan udarbejde en eller flere  

 specialafhandlinger, for hvilke der gives karakter efter 13-skalaen.
Denne  

 karakter skal påføres eksamensbeviset, men skal ikke indregnes i det samlede  

 antal points, der er nævnt i § 12.
 § 12.  Karaktererne for fagene i hovedelementerne  

 udtrykkes i points, der er udregnet som et multiplum af 13. Antallet af  

 eksaminer og disses indbyrdes vægtning inden for hvert hovedelement  

 fastsættes i de enkelte studieordninger.
 Stk. 2.  Det samlede antal points, der kan opnås, er  

 maksimalt 390, og fordeles således:
 Stk. 3.  2. dels-studiet kan ikke påbegyndes, før alle  

 prøver i 1. dels-studiet er bestået.
 § 13.  Studieordningen skal iøvrigt indeholde  

 bestemmelser om den rækkefølge, hvori prøverne skal bestås og eventuelle  

 forudsætninger for indstilling til den enkelte prøve.
§ 14.  En studerende kan højst indstille sig til samme  

 prøve 3 gange.
En prøve er bestået, når der er opnået bedømmelsen bestået  

 eller karakteren 6 eller derover.
Hver prøve bestås for sig.
 Stk. 2.  Hvis bedømmelsen ved en deleksamen udtrykkes  

 ved en karakter, der er gennemsnit af flere karaktergivende prøver i samme  

 fag, er deleksamen bestået, når gennemsnittet er mindst 6,0.
 Stk. 3.  Beståede prøver kan ikke tages om.
 Stk. 4.  Universitetet kan tillade indstilling en fjerde  

 gang, hvis det findes begrundet i særlige forhold.
 Stk. 5.  Tredje og fjerde gang en studerende indstiller  

 sig til en intern prøve, kan den studerende forlange, at der medvirker en  

 ministerielt beskikket censor.
 Stk. 6.  Studieordningen indeholder bestemmelser om,  

 hvor lang tid, der må gå fra første indstilling til eksamen og til prøven er  

 bestået.
 § 15.  Regler om reeksamination fastsættes i  

 studieordningen.
 § 16.  1. del skal være bestået senest 6 år efter  

 påbegyndelsen af studiet.
 Stk. 2.  2. del skal være bestået senest 6 år efter  

 afslutningen af 1. del.
 Stk. 3.  Studieordningen kan iøvrigt indeholde  

 bestemmelser om tidsgrænser for beståelse af deleksaminer.
 Stk. 4.  Universitetet kan dispensere fra  

 bekendtgørelsens tidsfrister i enkelttilfælde, når der foreligger ganske  

 særlige omstændigheder.
Andre bestemmelser § 17.  Den, der har gennemført den lægevidenskabelige  

 kandidatuddannelse har ret til at betegne sig candidatus/ candidata medicinae  

 (cand.med.).
 § 18.  Universitetet fastsætter inden for  

 bekendtgørelsens rammer nærmere regler om uddannelsen i en studieordning.  

 Studieordningen skal godkendes af direktoratet for de videregående  

 uddannelser, efter indhentet udtalelse fra Sundhedsstyrelsen.
 Stk. 2.  Ud over hvad der fremgår af bestemmelserne i  

 denne bekendtgørelse, skal studieordningen indeholde:
 Stk. 3.  Direktoratet for de videregående uddannelser  

 kan tillade universitetet at dispensere fra studieordningen inden for visse  

 nærmere angivne rammer.
 Stk. 4.  Studieordningen og ændringer heraf træder i  

 kraft ved et semesters begyndelse.
 § 19.  Universitetet kan i det enkelte tilfælde eller  

 ved almindelige bestemmelser godkende, at gennemførte/ beståede  

 uddannelseselementer fra en anden dansk eller udenlandsk videregående  

 udannelsesinstitution træder i stedet for uddannelseselementer, der er  

 omfattet af denne bekendtgørelse.
§ 20.  Direktoratet for de videregående uddannelser  

 kan tillade fravigelse af bekendtgørelsen som led i forsøg.
Samtidig  

 fastsættes forsøgets varighed og rapporteringsformen.
 § 21.  Direktoratet for de videregående uddannelser  

 kan dispensere fra bekendtgørelsen, når det findes begrundet i usædvanlige  

 forhold.
 § 22.  Direktoratet for de videregående uddannelser  

 kan tillade universitetet at dispensere fra bekendtgørelsen inden for nærmere  

 angivne rammer.
 § 23.  Klager over et universitets afgørelser i  

 henhold til denne bekendtgørelse indgives til det pågældende universitet.  

 Hvis en klage ikke tages til følge, og klageren fastholder klagen,  

 videresender universitetet klagen, - bilagt en udtalelse - til direktoratet  

 for de videregående uddannelser.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
 Stk. 3.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 Ikrafttræden m.v.
 § 24.  Bekendtgørelsen har virkning fra 1. september  

 1986.
 Stk. 2.  Følgende bestemmelser ophæves:
 Stk. 3.  Universitetet fastsætter overgangsregler for  

 studerende, der har påbegyndt uddannelsen inden 1. september 1986, herunder  

 hvornår der sidste gang afholdes prøver efter bekendtgørelserne nr. 108 af  

 23. februar 1973 og nr. 579 af 12. november 1973.
