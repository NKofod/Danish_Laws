I - Regnskab med A-skat og AM-bidrag I.1 Generelle regler I.2 Krav til regnskabet I.3 Regnskabsgrundlag I.1 Generelle regler Skatteministeren er efter KSL, jf. lovbek. nr. 519 af 22. juni 1995 med  

 senere ændringer og AMFL, jf, lovbek. nr. 738 af 9. sept. 1995 med senere  

 ændringer bemyndiget til i en række tilfælde at fastsætte nærmere regler om  

 regnskabet med A-skat og AM-bidrag.
 Bemyndigelserne er udmøntet i KSLbek. nr. 768 af 19. sept. 1995 med senere  

 ændringer og AMFLbek. nr. 1250 af 16. dec. 1996.
I.1.1 Regnskabspligt Indeholdelsespligtige efter KSL og AMFL skal føre regnskab med  

 indeholdelserne mv. i overensstemmelse med kapitel 9 i KSLbek. nr. 768 af 19.  

 sept. 1995, som ændret ved bek. nr. 1041 af 6. dec. 1996, og §§ 35 - 37 i  

 AMFLbek. nr. 1250 af 16. dec. 1996.
 Den indeholdelsespligtige har ansvaret for, at regnskabspligten er  

 opfyldt, selv om lønudbetaling og indeholdelse foretages af tredje mand, for  

 eksempel et lønbureau, jf. punkt. 68 i cirk. nr. 135 af 4. nov. 1988.
 Reglerne i AMFLbek. nr. 1250 af 16. dec. 1996, §§ 35 - 37 gælder  

 tilsvarende regnskabsføringen i forbindelse med arbejdsgiverbidraget, dvs.  

 det bidrag, som bidragspligtige arbejdgivere efter AMFL, § 7, stk. 2 skal  

 indbetale.
Bekendtgørelserne giver endvidere nærmere regler om lønindeholdelse efter  

 KSL § 73, jf.
KSLbek. nr. 768 af 19. sept. 1995, kapitel 10 henholdsvis  

 AMFLbek. nr. 1250 af 16. dec. 1996, §§ 22 - 24.
 Regnskabsbestemmelserne i medfør af KSL og AMFL er særregler, der stiller  

 specielle krav udover de almindeligt gældende bogførings- og regnskabskrav.  

 Reglerne kan således ikke - uden en udtrykkelig undtagelse - tilsidesættes  

 med henvisning til anden lovgivning.
I.1.2 Opbevaring Alt regnskabsmateriale, redegørelser og underretninger vedrørende A-skat  

 og AM-bidrag skal opbevares i mindst 5 år efter udløbet af det regnskabsår,  

 som materialet vedrører, jf. § 33 i KSLbek. nr. 768 af 19. sept. 1995 og § 37  

 i AMFLbek. nr. 1250 af 16. dec. 1996.
Derimod regnes den 5-årige opbevaringsfrist for regnskabsmateriale og  

 bilag vedrørende indeholdelser i medarbejdernes løn efter § 73 i KSL fra  

 udløbet af det indkomstår, hvor indeholdelsen er foretaget i, jf.
KSLbek. nr.  

 768 af 19. sept. 1995, § 36, der tillige gælder indeholdelsespligtige efter  

 AMFL, jf. § 22 i AMFLbek. nr. 1250 af 16. dec. 1996.
I øvrigt gælder de almindelige regler, der fordrer at regnskabsmaterialet  

 er sikret mod ødelæggelse, tyveri, fejl og misbrug.
Hvis materialet opbevares  

 på mikrofilm, elektronisk medie eller lignende, skal grundbilag til enhver  

 tid kunne fremkaldes som billeder eller i klarskrift, jf.  

 bogføringsbekendtgørelsen fra Erhvervs- og Selskabsstyrelsen, nr. 598 af 21.  

 aug. 1990.
I.1.3 Ajourføring Myndighederne kan altid med en frist på mindst 14 dage kræve, at  

 bogføringen vedrørende A-skat og AM-bidrag bliver bragt ajour og afstemt til  

 og med udgangen af den kalendermåned, der ligger forud for myndighedernes  

 fremsættelse af kravet, jf. § 31 i KSLbek. nr. 768 af 19. sept. 1995 og § 37  

 i AMFLbek. nr. 1250 af 16. dec. 1996 .
I.1.4 Formkrav Regnskabet med A-skat og AM-bidrag skal indgå i den bidragspligtiges/  

 indeholdelsespligtiges almindelige bogføring eller føres i Told- og  

 Skattestyrelsens regnskabshæfte i overensstemmelse med anvisningerne deri,  

 jf. § 30, stk. 3 i KSLbek. nr. 768 af 19. sept. 1995 og § 35, stk. 3 i  

 AMFLbek. nr. 1250 af 16. dec. 1996.
 Hvis regnskabet føres som en integreret del af den almindelige bogføring,  

 skal bogholderiet indeholde særlige konti og specifikationer mv., der er  

 beskrevet under I.2.
I.2 Krav til regnskabet Efter de almindelige regler for bogføring og regnskab skal alle  

 aktiviteter, herunder aktiviteter vedrørende A-skat og AM-bidrag registreres  

 og dokumenteres ved grundbilag.
Registreringerne og de tilhørende grundbilag  

 skal indeholde de nødvendige oplysninger til dokumentation af  

 registreringernes rigtighed (kontrolsporet). Samtidig skal alle  

 registreringer kunne følges til årsregnskabet og omvendt  

 (transaktionssporet), jf. bogføringsbekendtgørelsen, nr. 598 af 21. aug.  

 1990.
 Herudover stiller KSL og AMFL en række særlige krav til regnskabet med  

 indeholdelsen af A-skat og lønmodtagerbidrag samt regnskabet med  

 arbejdsgiverbidrag.
De helt grundlæggende krav er opfyldt, hvis Told Skats regnskabshæfte  

 benyttes.
Har den indeholdelsespligtige valgt - eller på grund af omfanget  

 været nødt til - at integrere regnskabet i den almindelige bogføring, kan  

 regnskabshæftet dog fortsat anvendes som et supplement hertil.
Det er afgørende - uanset om regnskabhæftet anvendes helt, delvist eller  

 slet ikke - at det samlede regnskab føres på en klar og overskuelig måde, der  

 gør det muligt at Særlige konti Hvis regnskabet med A-skat og lønmodtagerbidrag integreres i den  

 almindelige bogføring, skal det føres på særlige konti.
Skattefrie beløb af  

 fratrædelsesgodtgørelse mv., vederlag til afløsning af pensionstilsagn og  

 skattefri godtgørelse efter LL § 9 skal medtages på de særlige konti.
De særlige konti må kun anvendes til deres specifikke formål, mens  

 posteringer, der er skatte- og bidragstrækket uvedkommende, ikke må  

 forekomme.
Der må ikke posteres renter, afgifter eller gebyrer uanset at de  

 eventuelt skyldes for sen afregning af A-skat eller AM-bidrag.
Hjælpekonti Hvis den indeholdelsespligtige ønsker at tilgodese andre hensyn, for  

 eksempel at få fordelt A-indkomsterne (bidragsfrie som bidragspligtige) på de  

 relevante udgiftskonti, må der således oprettes konti til brug for denne  

 fordeling.
Lønmodtagerspecifikationer Den indeholdelsespligtige skal i regnskabet med skatte- og bidragstrækket  

 foretage en specifikation på hver enkelt lønmodtager.
Specifikationerne skal  

 indeholde skattefrie beløb af fratrædelsesgodtgørelse mv., vederlag til  

 afløsning af pensionstilsagn og skattefri godtgørelse efter LL § 9 A.  

 Indkomst i form af fri bil og fri telefon samt eventuelt ikke indeholdt  

 A-skat heraf skal ligeledes fremgå for hver enkelt lønmodtager.
I.2.1 Særlige konti Regnskabet med arbejdsgiverbidrag samt indeholdelse af A-skat og  

 lønmodtagerbidrag, der føres i det almindelige bogholderi, skal føres på  

 særlige konti, jf.
KSLbek. nr. 768 af 19. sept. 1995, § 30, stk. 3 og  

 AMFLbek. nr. 1250 af 16. dec. 1996, § 35, stk. 3.
 Bestemmelserne medfører, at regnskabet udover en konto for  

 arbejdsgiverbidraget som minimum skal indeholde konti, der opgør  

 lønmodtagernes samlede bidragsgrundlag (AM-indkomst), indeholdt  

 lønmodtagerbidrag i alt, den samlede bidragsfrie A-indkomst og A-skat i alt.  

 Disse minimumskrav skal være opfyldt med følgende særlige konti:
Hvis arbejdsgiveren foretager indbetalinger (som ikke kan henføres til den  

 enkelte ansatte ) til en pensionskasse omfattet af lov om tilsyn med  

 firmapensionskasser (tilsagnsordninger) eller en pensionsfond godkendt efter  

 § 52 i PBL, skal arbejdsgiveren efter AMFL § 9, stk. 2 i forbindelse med  

 sådanne indbetalinger opgøre et særskilt bidragsgrundlag.
Bidragsgrundlaget  

 opgøres på en Arbejdsgiveren beregner efter AMFL § 11, stk. 1 AM-bidrag af  

 indbetalingerne (det særskilte bidragsgrundlag) med satsen for  

 lønmodtagerbidrag, jf. stk. 2 og angiver det til betaling i en særskilt  

 rubrik på angivelsen til Told Skat, jf. § 12, stk. 2, i AMFLbek. nr. 1250 af  

 16. dec. 1996. Bidraget føres på en Arbejdsgiveren skal endvidere betale arbejdsgiverbidrag af indbetalingerne  

 til tilsagnsordninger mv.
Bidraget føres på samme konto som for  

 arbejdsgiverbidrag i øvrigt.
 Hvis arbejdsgiver udbetaler eller godskriver ydelser, der er skattefrie  

 efter LL § 9, LL § 7 O, stk. 1, nr. 2 og nr. 4, skal disse efter KSLbek. nr.  

 768 af 19. sept. 1995, § 30, stk. 5 bogføres på særlige konti på samme måde  

 som ydelser, der er skatte- og bidragspligtige, jf. samme bestemmelse stk. 3,  

 og § 35, stk. 3, i AMFLbek. nr. 1250 af 16. dec. 1996.
 I det omfang det er aktuelt skal der således oprettes en eller flere af  

 følgende konti:
Konto for bidragspligtig A-indkomst Bortset fra jubilæumsgratiale, fratrædelsesgodtgørelse mv. henholdsvis  

 vederlag for afløsning af pensionstilsagn som nævnt i LL § 7 O, stk. 1, nr. 2  

 og 4 skal alle AM-indkomster (herunder værdien af personalegoder, der er  

 gjort til A-indkomst) debiteres kontoen for bidragspligtig A-indkomst.
Kontoen skal også debiteres for værdien af personalegoder, som indgår i  

 beregningen af lønmodtagerbidraget.
Selv om der - for eksempel på grund af  

 frikort - ikke skal indeholdes A-skat, skal kontoen debiteres for beløbet.
Kontoens kreditside må i årets løb kun benyttes til rettelser af tidligere  

 posteringer.
Kontoens saldo ved kalenderårets slutning overføres til  

 lønangivelsen.
Konto for bidragsfri A-indkomst Kontoen debiteres alle A-indkomster, der ikke er bidragspligtige, uanset  

 om der eventuelt på grund af frikort ikke skal indeholdes A-skat.
Kontoens kreditside må i årets løb kun benyttes til rettelser af tidligere  

 posteringer.
Ved kalenderårets udgang overføres saldoen til lønangivelsen.
Konto for indeholdt lønmodtager bidrag På kontoen krediteres indeholdt lønmodtagerbidrag, herunder indeholdt  

 lønmodtagerbidrag af jubilæumsgratiale/fratrædelsesgodtgørelse og vederlag  

 til afløsning af pensionstilsagn.
Ved indbetalingen af det indeholdte  

 lønmodtagerbidrag til Told Skat debiteres kontoen.
 Der må ud over rettelser ikke foretages andre posteringer på kontoen.
 Saldoen på kontoen angiver skyldige lønmodtagerbidrag, der skal optages  

 som et passiv i årsregnskabet.
 Kontoens kreditside reduceret med debetsidens rettelsesposteringer udgør  

 det samlede indeholdte lønmodtagerbidrag, som skal oplyses på lønangivelsen.
Konto for indeholdt A-skat Kontoen krediteres for indeholdt A-skat, herunder A-skat af  

 jubilæumsgratiale/fratrædelsesgodtgørelse og vederlag til afløsning af  

 pensionstilsagn.
Kontoen debiteres ved indbetalingen af den indeholdte A-skat.
Bortset fra  

 rettelser må der ikke foretages andre posteringer på kontoen.
Saldoen på kontoen viser den skyldige A-skat, som i årsregnskabet skal  

 optages som et passiv.
Kontoens kreditside reduceret med debetsidens  

 rettelsesposteringer udgør den samlede indeholdte A-skat, som skal oplyses på  

 lønangivelsen.
Konto for arbejdsgiverbidrag I forbindelse med lønudbetalinger mv., der er bidragspligtige for  

 arbejdsgiver, krediteres kontoen det opgjorte arbejdsgiverbidrag, mens de  

 månedlige indbetalinger til Told Skat debiteres.
 Tilsvarende gælder for arbejdsgiverbidrag af indbetalinger til en  

 pensionskasse omfattet af lov om tilsyn med firmapensionskasser  

 (tilsagnsordninger) eller en pensionsfond godkendt efter § 52 i PBL.
 Der må ikke bogføres andre poster på kontoen.
 Kontoens saldo er udtryk for arbejdsgiverens skyldige arbejdsgiverbidrag,  

 der skal optages i årsregnskabet som et passiv.
 Konto for bidragsgrundlag af tilsagnsordninger mv.
 På kontoen opgøres et særskilt bidragsgrundlag af indbetalinger (som ikke  

 kan henføres til den enkelte ansatte) til en pensionskasse omfattet af lov om  

 tilsyn med firmapensionskasser (tilsagnsordninger) eller en pensionsfond  

 godkendt efter § 52 i PBL.
Bidragsgrundlaget svarer til de foretagne indbetalinger.
Den  

 omkostningskonto, der debiteres indbetalingerne, kan anvendes forudsat at der  

 ikke foretages andre registreringer på kontoen.
Konto for bidrag af tilsagnsordninger Kontoen krediteres beregnet AM-bidrag af tilsagnsordninger og debiteres  

 indbetalinger til Told Skat.
 Der må ud over rettelser ikke foretages andre posteringer på kontoen.
 Saldoen på kontoen angiver skyldige AM-bidrag, der skal optages som et  

 passiv i årsregnskabet.
Konto for skattefri rejse- og befordringsgodtgørelse På kontoen debiteres udbetalinger af skattefri rejse- og  

 befordringsgodtgørelse efter LL § 9.
 Der må ikke ud over rettelser foretages andre posteringer på kontoen.
 Saldoen, der viser de samlede udbetalinger, overføres til lønangivelsen  

 ved årets udgang.
 Den udbetalte skattefrie godtgørelse skal anføres særskilt i  

 årsregnskabet, jf. mindstekravsbekendtgørelsen, bek. nr. 141 af 26. febr.  

 1992, § 11, stk. 1, nr. 3.
Konto for vederlag til afløsning af pensionstilsagn På kontoen debiteres de vederlag, der er udbetalt til afløsning af  

 pensionstilsagn, og som sådan omfattet af LL § 7 O, stk. 1, nr. 4. Kontoen  

 skal debiteres for bruttobeløbet, uanset om der på grund af særlige  

 skatteberegningsregler eller frikort ikke skal indeholdes A-skat af det fulde  

 beløb.
 Der må ikke udover rettelser foretages andre posteringer på kontoen.  

 Saldoen, der viser de samlede udbetalinger, overføres til lønangivelsen ved  

 årets udgang.
Konto for jubilæumsgratiale, fratrædelsesgodtgørelse og gaver På kontoen debiteres udbetalinger i form af gaver, jubilæumsgratiale og  

 fratrædelsesgodtgørelse mv., der er omfattet af LL § 7 O, stk. 1, nr. 2.,  

 herunder værdien af tingsgaver.
Kontoen skal debiteres for bruttobeløbet, uanset om der på grund af  

 særlige skatteberegningsregler eller frikort ikke skal indeholdes A-skat af  

 det fulde beløb.
Tilsvarende gælder for tingsgaver, selv om der ikke skal  

 indeholdes lønmodtagerbidrag.
 Andele af jubilæumsgratiale og fratrædelsesgodtgørelse, der indbetales på  

 en pensionskonto omfattet af kapitel 1 i PBL, samt værdien af tingsgaver,  

 skal ligeledes indgå i bruttobeløbet og samtidig føres på nedennævnte konti  

 for pensionsindbetalinger fra jubilæumsgratiale/fratrædelsesgodtgørelse og  

 tingsgaver.
 Kreditsiden må i årets løb kun benyttes til rettelser og ved  

 årsafslutningen overføres saldoen til lønangivelsen .
Andre/specielle konti SKL, jf. lovbek. nr. 61 af 8. febr. 1996, pålægger udbetalere af visse  

 nærmere bestemte ydelser pligt til automatisk at give Told Skat oplysning  

 herom.
Hvis disse oplysninger indgår som en integreret del af regnskabet,  

 skal dette tilrettelægges på en måde, så de indberettede oplysninger  

 umiddelbart kan afstemmes hermed, jf.
SKL § 6 A, stk. 1.
Det kan derfor blive aktuelt at oprette en til flere andre konti eller -  

 som et minimum - specifikationer for at opfylde disse krav.
Det kan være Konto for pensionsindbetalinger fra jubilæumsgratiale/  

 fratrædelsesgodtgørelse Kontoen debiteres for de dele af jubilæumsgratiale/fratrædelsesgodtgørelse  

 som lønmodtagere vælger at indbetale på en pensionsordning, der er omfattet  

 af PBL´s kapitel 1. Kontoen krediteres samme beløb i forbindelse med  

 modpostering på lønmodtagernes pensionskonti.
 Debetsiden, der skal svare til de samlede indbetalinger til  

 pensionsordninger fra modtagere af jubilæumsgratiale og/eller  

 fratrædelsesgodtgørelse, overføres ved årets udløb til lønangivelsen.
Konto for tingsgaver Der skal ikke betales lønmodtagerbidrag af tingsgaver, der er omfattet af  

 LL § 7 O, stk. 1, nr. 2. Værdien af disse tingsgaver skal derfor - udover  

 debiteringen på konto for jubilæumsgratiale mv. - tillige debiteres på en  

 særskilt konto.
 Samtidig med debiteringen krediteres kontoen beløbet, der modposteres den  

 relevante udgiftskonto.
 Debetsidens samlede værdi af tingsgaver overføres ved årsafslutningen til  

 lønangivelsen .
I.2.2 Lønmodtagerspecifikationer Regnskabet med A-skat og lønmodtagerbidrag skal indeholde en konto for  

 hver lønmodtager eller anden specifikation for hver enkelt lønmodtagers  

 samlede registreringer.
Regnskabet for den enkelte lønmodtager skal indeholde stamoplysninger i  

 form af lønmodtagerens navn, adresse og personnummer.
Endvidere skal der  

 gives oplysning om indeholdelsesprocent og fradragsbeløb efter skattekort  

 eller det maksimale indkomstbeløb, der i følge frikort kan udbetales uden  

 skattetræk, jf.
KSLbek. nr. 768 af 19. sept. 1995, § 32, stk. 1 og AMFLbek.  

 nr. 1250 af 16. dec. 1996, § 35, stk. 2.
 Hvis personnummer ikke foreligger - eksempelvis ved udbetaling til  

 udlændinge - skal den pågældendes fødselsdata og eventuelle andre  

 identifikationsoplysninger fremgå, jf. punkt 74 i cirk. nr. 135 af 4. nov.  

 1988.
 Konti/specifikationer vedrørende den enkelte lønmodtager skal - i det  

 omfang det er aktuelt for den pågældende - oplyse:
 Endelig bør den indeholdelsespligtige generelt tilrettelægge regnskabet på  

 en hensigtsmæssig måde i forhold til oplysningspligterne efter SKL i øvrigt.
 I.2.3 Afstemninger mv.
 Indberetningspligtige efter SKL § 6 A skal tilrettelægge regnskabet, så  

 indberetningspligtige oplysninger, der indgår i regnskabet, kan afstemmes med  

 regnskabsføringen.
 Oplysningspligterne (indberetningspligterne) er nærmere beskrevet i afsnit  

 J.
 Mindstekravsbekendtgørelsen, bek. nr. 141 af 26. febr. 1992, fastsætter  

 herudover nogle yderligere afstemningskrav.
 Hvis den oplysningpligtige anvender forskudt regnskabsår, gælder det  

 generelt for de afstemninger, der skal foretages efter  

 mindstekravsbekendtgørelsens §§ 27 - 30, at beløbene skal fordeles på de dele  

 af kalenderårene, der udgør regnskabsperioden, jf. § 31 i samme  

 bekendtgørelse.
 Lønnninger og honorarer mv.
Efter nævnte mindstekravsbekendtgørelse § 27 skal lønninger og honorarer  

 mv., der er oplysningspligtige i henhold til SKL § 7, og som indgår i  

 regnskabet, være afstemt med de indberettede beløb.
Såvel beløbsstørrelser  

 som afstemning skal fremgå af regnskabet.
 Selv om oplysningspligterne efter SKL § 7 A ikke er nævnt i  

 mindstekravsbekendtgørelsens § 27, omfatter bestemmelsen tillige oplysninger  

 efter SKL § 7 A, idet § 7 A fremkom ved opdelingen af den dagældende § 7 i de  

 nugældende §§ 7 og 7 A ved lovbek. nr. 55 af 24. juni 1994.
 Fonde og foreninger   

 § 28 i mindstekravsbekendtgørelsen stiller krav til fonde og foreninger, der  

 er skattepligtige efter FBL § 1, om i regnskabet at oplyse størrelsen af  

 uddelinger til såvel almenvelgørende som ikke almenvelgørende formål som  

 nævnt i FBL § 4.
 Regnskabet skal endvidere vise en afstemning med de oplysninger, der efter  

 SKL § 7 B er indberettet til Told Skat.
I.3 Regnskabsgrundlag Alle aktiviteter vedrørende A-skat og AM-bidrag skal som enhver anden  

 transaktion bogføres i overensstemmelse med kravene i  

 bogføringsbekendtgørelsen, bek. nr. 598 af 21. august 1990.
 Alle aktiviteter vedrørende A-skat og AM-bidrag skal registreres og  

 dokumenteres ved grundbilag, der skal indeholde de nødvendige oplysninger til  

 dokumentation af registreringernes rigtighed, jf. § 11 i  

 bogføringsbekendtgørelsen.
 Herudover er der fastsat særlige skattemæssige krav til  

 regnskabsgrundlaget.
Stiller arbejdgiveren fri bil og/eller fri telefon til rådighed, skal  

 værdiansættelsen fremgå af grundbilaget, jf.
AMFLbek. nr. 1250 af 16. dec.  

 1996, § 35, stk. 4 og KSLbek. nr. 768 af 19. sept. 1995, § 30, stk. 1, som  

 ændret ved bek. nr. 761 af 20. aug. 1996.
For øvrige personalegoder, der indgår i A-indkomsten, skal grundlaget for  

 værdiansættelsen ligeledes fremgå, jf.
AMFLbek. nr. 1250 af 16. dec. 1996, §  

 35, stk. 4.
For ydelser, der er helt eller delvis skattefrie efter LL § 7 O, stk. 3 og  

 LL § 9, skal navn, adresse og personnummer (fødselsdata, hvis personen er  

 uden CPR-nr.) fremgå af grundbilaget.
Det skal endvidere fremgå af  

 grundbilaget, at betingelserne for skattefriheden er opfyldt.
 Det gælder således generelt for den skattefri del af gaver,  

 jubilæumsgratialer, fratrædelsesgodtgørelser og vederlag til afløsning af  

 pensionstilsagn, samt skattefri rejse- og befordringsgodtgørelse.
Skattefri rejse- og befordringsgodtgørelse Ved godtgørelse af lønmodtageres erhversmæssige udgifter i form af  

 skattefri rejse- og befordringsgodtgørelse skal Ligningsrådets satser og  

 regler i øvrigt være opfyldt, hvis ikke udbetalingerne skal anses for  

 A-indkomst, jf.
LL § 9, stk. 5, 1. pkt.
 Ligningsrådets regler fastsættes årligt - for 1997 i TSS-cirk. 1996-3.
For at grundlaget for skattefriheden kan anses for tilstrækkeligt oplyst,  

 skal bilaget indeholde oplysning om Der er intet krav om, at medarbejderen fører et egentligt kørselsregnskab  

 med angivelse af den samlede kørsel, dvs. såvel den private som den  

 erhvervsmæssige del.
Det er i Ligningsrådets regler forudsat, at arbejdsgiveren fører kontrol  

 med antallet af kørte kilometer.
Betingelsen om arbejdsgivers kontrol anses  

 efter administrativ praksis tillige at omfatte den erhvervsmæssige  

 rejseaktivitet.
 Det skal således for fuldstændig dokumentation af skattefriheden - udover  

 forannævnte dokumentation - tillige fremgå af arbejdgiverens  

 regnskabsmateriale, at der er ført kontrol.
 Der kan ikke gives entydige og fuldstændige retningslinier for den  

 kontrol, som arbejdsgiveren skal foretage for at opfylde sin  

 kontrolforpligtelse.
 Der må derfor i hver enkelt tilfælde foretages en vurdering af  

 regnskabsmaterialets karakter, herunder arbejdsgiverens kontrolmuligheder.
 Arbejdsgiveren kan normalt sikre sig, at kontrollen er tilstrækkelig, hvis  

 der er fastlagt klare administrative rutiner, gennemføres en fyldestgørende  

 intern kontrol, og den faktiske kontrol har afsat sig spor i form af  

 attestation samt korrektion af eventuelle fejl, der for eksempel kan være  

 konstateret ved efterregning.
 For så vidt angår kørselsgodtgørelse, der kun kan udbetales skattefrit for  

 kørsel i egen bil eller på egen motorcykel, kan det være vanskeligt for  

 arbejdsgiveren i hvert eneste tilfælde at kontrollere, at der er anvendt egen  

 bil eller motorcykel.
Kontrolforpligtelsen vil i den forbindelse almindeligvis være opfyldt,  

 hvis modtageren af kørselsgodtgørelsen på grundbilaget erklærer, at der er  

 anvendt egen bil/motorcykel.
Det forudsætter dog, at den pågældende ejer et  

 sådant køretøj.
 Om skattefri rejse- og befordringsgodtgørelse se i øvrigt afsnit B.1.7.
