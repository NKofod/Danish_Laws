Pressenævnets kendelse i sag nr. 17-70-01136 Nævnet kritiserer friedanskere.net for sammenligning med Hitlers SA-tropper En person havde deltaget i en demonstration og var i Frie Danskeres artikel omtalt i den forbindelse.
Af artiklen fremgik udsagnet for de ofte meget aggressive moddemonstranter, som efter bedste fascistiske forbillede  Adolf Hitlers Sturmabteilung trupper (SA-tropper).
Personen var omtalt ved navn og klagede over at være sammenlignet med SA-tropper.
Nævnet kritiserede Frie Danskere for ikke at indhente klagers kommentarer til beskyldningen.
 Pressenævnets begrundelse og afgørelse:
 [Klager] har klaget over tre udaterede artikler på friedanskere.net, artiklerne Hizb ut-Tahrir og venstreradikale sammen imod For Frihed, Imod Frihed  3. september 2016 og Imod Frihed  3. december 2016.
 På baggrund af Pressenævnets sag nr. 17-70-01112, hvor der også var klaget over artiklen Imod Frihed  3. december 2016 lægger Pressenævnet til grund, at denne artikel er bragt den 19. februar 2017. Pressenævnet har ikke kendskab til offentliggørelsesdatoerne på de øvrige to artikler.
Frie Danskere er ikke fremkommet med en udtalelse til klagen eller på nævnets spørgsmål om, hvilken dato de to artikler er offentliggjort.
Pressenævnet træffer derfor afgørelse på det foreliggende grundlag.
 [Klager] har klaget over, at artiklerne ikke er forelagt ham inden offentliggørelsen, og han har klaget over udsagn i artiklerne Imod Frihed  3. september 2016 ogImod Frihed  3. december 2016.
Det følger af vejledende regler for god presseskik, at det er mediernes opgave at bringe korrekt og hurtig information.
Så langt det er muligt, bør det kontrolleres, om de oplysninger, der gives eller gengives, er korrekte.
Oplysninger, som kan være skadelige, krænkende eller virke agtelsesforringende for nogen, skal efterprøves i særlig grad, inden de bringes, først og fremmest ved forelæggelse for den pågældende.
Forelæggelse bør ske således, at der gives den adspurgte rimelig tid til at svare, jf. punkt A. 1 og A. 3.
 Til artiklen Hizb ut-Tahrir og venstreradikale sammen imod For Frihed var klager nævnt i to billedtekster:
[Klager] (midt i billedet, sort tøj) og [Person A] (til højre, sort tøj) var nogle af de moddemonstranter som var hurtige til at dukke op, da de fik nys om For Friheds demonstration imod Hizb ut-Tahrir.  Og Forsamlingen af venstreradikale hvor flere kom med upassende tilråb mod For Frihed demonstrationen.
I forsamlingen er bl.a. [Person A], [Klager], [Person B], [Person C] og [Person D].  Til artiklen Imod Frihed  3. september 2016 har [Klager] klaget over udsagnet:
[] for de ofte meget aggressive moddemonstranter, som efter bedste fascistiske forbillede  Adolf Hitlers Sturmabteilung tropper (SA-tropper)  omringer For Frihed demonstrationerne, hvorfra det kun er politiet som holder moddemonstranterne tilbage fra at ødelægge For Friheds demonstrationer.  Til artiklen var indsat en række billeder, hvor [Klager]s navn var nævnt i billedteksten til to billeder, som illustrerede den omtalte moddemonstration.
Af billedteksterne fremgik følgende:
Den aggressive No Pegida moddemonstration.
Billedet blev taget da No Pegida moddemonstrationen prøvede at komme tæt på For Frihed demonstrationen, da denne forlod Nyhavn efter de første taler.
På billedet ses bl.a. [] [Klager].  Og Billede af No Pegida moddemonstrationen som politiet holder tilbage.
På billedet ses bl.a. [] [Klager], [] [Klager] har klaget over den manglende forelæggelse og har afvist, at hans forbillede er Adolf Hitlers SA-tropper.
Pressenævnet finder, at det var krænkende for [Klager], at han nævnes med navn, hvor han og andre demonstranter i den ene artikel sammenlignes med SA-tropper, uden at han forinden fik mulighed for at kommentere udsagnet.
Pressenævnet udtaler derfor kritik af Frie Danskere for ikke at forelægge udsagnet for klager inden offentliggørelsen.
 Til artiklen Imod Frihed  3. december 2016 har [Klager] afvist, at han har deltaget i en protest kaldet Imod Frihed.
På et af billederne indsat til artiklen ses klager stå med front mod politibetjente.
Af billedteksten fremgår [Klager] [] i den ulovlige No Pegida moddemonstration.
Pressenævnet har ikke under sagens behandling modtaget oplysninger, der underbygger, at [Klager] ikke skulle være til stede den pågældende dag.
Pressenævnet finder, at overskriften Imod Frihed må anses for en sammentrækning af organisationen For Friheds navn og moddemonstranterne til demonstrationen.
Det fremgår af billedteksten, at [Klager] er omtalt i artiklen, fordi han var til stede.
Pressenævnet finder herefter, at klager ikke tillægges holdninger om, at han skulle være imod frihed generelt.
Pressenævnet udtaler ikke kritik af overskriftens formulering.
 I medfør af medieansvarslovens § 49 pålægger Pressenævnet herefter den ansvarshavende redaktør af Frie Danskere at offentliggøre følgende til Pressenævnets logo som illustration:
[rubrik] Pressenævnet kritiserer Frie Danskere [underrubrik] Nævnet kritiserer Frie Danskere for ikke at give klager mulighed for at kommentere krænkende udsagn.
[tekst] Frie Danskere omtalte i en artikel moddemonstrationer til For Friheds demonstrationer i efteråret 2016. I artiklen blev moddemonstranterne sammenlignet med SA-tropper ved følgende udsagn:
[] for de ofte meget aggressive moddemonstranter, som efter bedste fascistiske forbillede  Adolf Hitlers Sturmabteilung tropper (SA-tropper)  omringer For Frihed demonstrationerne, hvorfra det kun er politiet som holder moddemonstranterne tilbage fra at ødelægge For Friheds demonstrationer.  En af de personer, som blev afbilledet i artiklerne, og som blev fremhævet med navns nævnelse klagede til Pressenævnet.
Pressenævnet anså det for krænkende for klager, at han blev nævnt med navn i artikler, hvor han og andre demonstranter i den ene artikel blev sammenlignet med SA-tropper, uden at han forinden fik mulighed for at kommentere udsagnet.
Pressenævnet udtalte derfor kritik af Frie Danskere for den manglende forelæggelse.
Pressenævnet har pålagt os at bringe ovennævnte meddelelse.
Hele kendelsen fra Pressenævnet kan læses på nævnets hjemmeside: pressenaevnet.dk Offentliggørelse af nævnets kendelse skal ske snarest på de af mediets platforme, hvor den påklagede artikel har været bragt.
Offentliggørelse skal ske som en selvstændig artikel, der prioriteres, f.eks. med placering på en forside i mindst et døgn efter kritikkens offentliggørelse. ¬Endvidere skal denne artikel være offentligt tilgængelig som en selvstændig artikel i overensstemmelse med prioriteringen af den påklagede artikel, og i en periode svarende til den periode, hvor den påklagede artikel har været tilgængelig. ¬Endelig skal der oprettes et link med teksten Pressenævnet har udtalt kritik af artiklen til nævnets kendelse ved starten af brødteksten i den påklagede artikel, hvis den fortsat er tilgængelig på hjemmesiden og ikke er ændret på de punkter, hvor nævnet har udtalt kritik. ¬Skrifttype og layout bør svare til den opsætning, der i øvrigt anvendes af mediet.
 [Klager] har klaget til Pressenævnet over de udaterede artikler Hizb ut-Tahrir og venstreradikale sammen imod For Frihed, Imod Frihed  3. september 2016 og Imod Frihed  3. december 2016, idet han mener, at god presseskik er tilsidesat.
 [Klager] har klaget over, at indholdet af artiklerne ikke er forelagt ham inden offentliggørelsen, og at to af artiklerne indeholder forkerte oplysninger.
1 Sagsfremstilling Frie Danskere bragte artiklen Hizb ut-Tahrir og venstreradikale sammen imod For Frihed.
Af artiklen fremgår bl.a. følgende:
I forbindelse med For Friheds demonstration imod Hizb ut-Tahrir [link] den 6. november 2016 stimlede en flok venstreradikale sammen, og viste deres utilfredshed med at For Frihed demonstrerede imod Hizb ut-Tahrir.
De venstreradikale kastede med glas, sten og græskar, og kom derudover med en masse upassende tilråb.
Billeder [Det første billede viste fem personer stå stille.
Af billedteksten fremgår følgende:] [Klager] (midt i billedet, sort tøj) og [Person A] (til højre, sort tøj) var nogle af de moddemonstranter som var hurtige til at dukke op, da de fik nys om For Friheds demonstration imod Hizb ut-Tahrir.
[Artiklen fortsatte med andre billeder, herunder et lignende billede med følgende tekst:] Forsamlingen af venstreradikale hvor flere kom med upassende tilråb mod For Frihed demonstrationen.
I forsamlingen er bl.a. [Person A], [Klager], [Person B], [Person C] og [Person D].
[] Frie Danskere bragte artiklen Imod Frihed  3. september 2016 på friedanskere.net.
Af artiklen fremgår bl.a. følgende:
I forbindelse med For Frihed demonstrationen den 3. september [link til artiklen For Frihed demonstration  3. september 2016 på friedanskere.net] havde No Pegida netværket indkaldt til moddemonstration.
Netværket dækker over talrige grupper som hver især er oprettet for at trække et delsegment til moddemonstrationerne, herunder Østerbro Antiracister hvis man er imod racisme og Revolutionære Antifascister og Antifascistisk Aktion, hvis man er imod fascisme, uagtet om man så er tilhænger af Revolutionen eller ej.
At deltagerne i For Frihed demonstrationerne hverken er racister, fascister eller nazister, ser ikke ud til at være gået op for de ofte meget aggressive moddemonstranter, som efter bedste fascistiske forbillede  Adolf Hitlers Sturmabteilung [link til forklaring på wikipedia.org] tropper (SA-tropper)  omringer For Frihed demonstrationerne, hvorfra det kun er politiet som holder moddemonstranterne tilbage fra at ødelægge For Friheds demonstrationer.
Bag politiets afspærring fortsætter SA-tropperne deres tilråb for i videst muligt omfang at intimidere og skræmme deltagerne i For Frihed demonstrationerne fra igen at deltage i de månedlige demonstrationer.
Moddemonstrationens punch line var denne gang Hele Universet Hader Pegida og dagens maskering skulle udgjordes af Alien-masker.
Politiet var mødt talstærkt op for at holde den aggressive No Pegida moddemonstration på afstand af For Frihed demonstrationen, sådan at For Frihed demonstrationen kunne gå endnu en fredelig demonstration gennem Københavns gader.
[] Til artiklen var indsat en række billeder. Ét af billederne viser en række personer bag en mur af politibetjente, der forsøger at holde personerne tilbage.
Af billedteksten fremgår følgende:
Den aggressive No Pegida moddemonstration.
Billedet blev taget da No Pegida moddemonstrationen prøvede at komme tæt på For Frihed demonstrationen, da denne forlod Nyhavn efter de første taler.
På billedet ses bl.a. [Person E], [Person F], [Person G]og [Klager].  Til et andet billede fremgik teksten:
Billede af No Pegida moddemonstrationen som politiet holder tilbage.
På billedet ses bl.a. [Person F], [Person H], [Person B], [Klager], [Person I] og [Person J].  Frie Danskere bragte den 19. februar 2017 artiklen Imod Frihed  3. december 2016 på friedanskere.net.
Af artiklens indledning fremgår følgende:
I forbindelse med For Friheds juledemonstration, med juleoptog gennem Nørrebro, var der  naturligvis  mødt venstreradikale moddemonstranter op for at modde-monstrere.
Det gør der i øvrigt til alle For Friheds demonstrationer, og deres agenda er hver gang den samme.  Herefter beskrives det i artiklen, hvordan moddemonstranterne ifølge Frie Danskere forsøgte at forhindre For Frihed i at afholde deres demonstration.
Til artiklen var indsat 36 billeder fra demonstrationen.
Klagers navn var nævnt i følgende sammenhæng:
[Klager] (mørk hue, stort mørkt skæg) og [Person K] i den ulovlige No Pegida DK moddemonstration.  Klager står på billedet med armene ned langs siden.
Han har siden til kameraet.
Til et andet billede af klager, der ligeledes står med armene ned langs siden fremgår teksten:
[Klager] og [Person K] i No Pegida DK moddemonstrationen.
De deltog begge i den aggressive  men forfejlede  indtagelse af Israels Plads tidligere på dagen.
Se video nedenfor.  Til sidst i artiklen fremgår følgende:
Frie Danskere har i forbindelse med udarbejdelsen af denne artikel forsøgt at få en kommentar fra følgende personer uden held: [En række navne slettet af Pressenævnet] [Klager] [yderligere navne slettet af Pressenævnet].  Klagen over de tre artikler er modtaget i Pressenævnet 27. april 2017.
Pressenævnet anmodede ved mail af 27. april, 9. og 16. maj 2017 Frie Danskere om en udtalelse til klagen.
I den forbindelse anmodede nævnet Frie Danskere oplyse, hvornår de tre artikler var offentliggjort på friedanskere.net.
Nævnets henvendelser henstår ubesvarede.
2 Parternes synspunkter 2.1 [Klager]s synspunkter [Klager] har anført, at han ikke er blevet kontaktet før publiceringen af artiklerne og derved ikke har haft mulighed for at forholde sig til indholdet af artiklerne.
Til artiklen Imod Frihed  3. september 2016 har [Klager] ud over den manglende forelæggelse anført, at der i artiklen står, at hans forbillede er Adolf Hitlers Sturmabteilung tropper (SA-tropper).
Det er ifølge klager faktuelt forkert.
Til artiklen Imod Frihed  3. december 2016 har [Klager] udover den manglende forelæggelse anført, at der i artiklen står, at han har deltaget i en protest kaldet Imod Frihed.
Det er ifølge klager faktuelt forkert.
2.2 Frie Danskeres synspunkter Frie Danskere har ikke kommenteret klagen fra [Klager].
 3 Pressenævnets begrundelse og afgørelse:
 I sagens behandling har følgende nævnsmedlemmer deltaget:
 Hanne Schmidt, Turid Fennefoss Nielsen, Ulrik Holmstrup og John Meinert Jacobsen.
 [Klager] har klaget over tre udaterede artikler på friedanskere.net, artiklerne Hizb ut-Tahrir og venstreradikale sammen imod For Frihed, Imod Frihed  3. september 2016 og Imod Frihed  3. december 2016.
 På baggrund af Pressenævnets sag nr. 17-70-01112, hvor der også var klaget over artiklen Imod Frihed  3. december 2016 lægger Pressenævnet til grund, at denne artikel er bragt den 19. februar 2017. Pressenævnet har ikke kendskab til offentliggørelsesdatoerne på de øvrige to artikler.
Frie Danskere er ikke fremkommet med en udtalelse til klagen eller på nævnets spørgsmål om, hvilken dato de to artikler er offentliggjort.
Pressenævnet træffer derfor afgørelse på det foreliggende grundlag.
 [Klager] har klaget over, at artiklerne ikke er forelagt ham inden offentliggørelsen, og han har klaget over udsagn i artiklerne Imod Frihed  3. september 2016 ogImod Frihed  3. december 2016.
Det følger af vejledende regler for god presseskik, at det er mediernes opgave at bringe korrekt og hurtig information.
Så langt det er muligt, bør det kontrolleres, om de oplysninger, der gives eller gengives, er korrekte.
Oplysninger, som kan være skadelige, krænkende eller virke agtelsesforringende for nogen, skal efterprøves i særlig grad, inden de bringes, først og fremmest ved forelæggelse for den pågældende.
Forelæggelse bør ske således, at der gives den adspurgte rimelig tid til at svare, jf. punkt A. 1 og A. 3.
 Til artiklen Hizb ut-Tahrir og venstreradikale sammen imod For Frihed var klager nævnt i to billedtekster:
[Klager] (midt i billedet, sort tøj) og [Person A] (til højre, sort tøj) var nogle af de moddemonstranter som var hurtige til at dukke op, da de fik nys om For Friheds demonstration imod Hizb ut-Tahrir.  Og Forsamlingen af venstreradikale hvor flere kom med upassende tilråb mod For Frihed demonstrationen.
I forsamlingen er bl.a. [Person A], [Klager], [Person B], [Person C] og [Person D].  Til artiklen Imod Frihed  3. september 2016 har [Klager] klaget over udsagnet:
[] for de ofte meget aggressive moddemonstranter, som efter bedste fascistiske forbillede  Adolf Hitlers Sturmabteilung tropper (SA-tropper)  omringer For Frihed demonstrationerne, hvorfra det kun er politiet som holder moddemonstranterne tilbage fra at ødelægge For Friheds demonstrationer.  Til artiklen var indsat en række billeder, hvor [Klager]s navn var nævnt i billedteksten til to billeder, som illustrerede den omtalte moddemonstration.
Af billedteksterne fremgik følgende:
Den aggressive No Pegida moddemonstration.
Billedet blev taget da No Pegida moddemonstrationen prøvede at komme tæt på For Frihed demonstrationen, da denne forlod Nyhavn efter de første taler.
På billedet ses bl.a. [] [Klager].  Og Billede af No Pegida moddemonstrationen som politiet holder tilbage.
På billedet ses bl.a. [] [Klager], [] [Klager] har klaget over den manglende forelæggelse og har afvist, at hans forbillede er Adolf Hitlers SA-tropper.
Pressenævnet finder, at det var krænkende for [Klager], at han nævnes med navn, hvor han og andre demonstranter i den ene artikel sammenlignes med SA-tropper, uden at han forinden fik mulighed for at kommentere udsagnet.
Pressenævnet udtaler derfor kritik af Frie Danskere for ikke at forelægge udsagnet for klager inden offentliggørelsen.
 Til artiklen Imod Frihed  3. december 2016 har [Klager] afvist, at han har deltaget i en protest kaldet Imod Frihed.
På et af billederne indsat til artiklen ses klager stå med front mod politibetjente.
Af billedteksten fremgår [Klager] [] i den ulovlige No Pegida moddemonstration.
Pressenævnet har ikke under sagens behandling modtaget oplysninger, der underbygger, at [Klager] ikke skulle være til stede den pågældende dag.
Pressenævnet finder, at overskriften Imod Frihed må anses for en sammentrækning af organisationen For Friheds navn og moddemonstranterne til demonstrationen.
Det fremgår af billedteksten, at [Klager] er omtalt i artiklen, fordi han var til stede.
Pressenævnet finder herefter, at klager ikke tillægges holdninger om, at han skulle være imod frihed generelt.
Pressenævnet udtaler ikke kritik af overskriftens formulering.
 I medfør af medieansvarslovens § 49 pålægger Pressenævnet herefter den ansvarshavende redaktør af Frie Danskere at offentliggøre følgende til Pressenævnets logo som illustration:
[rubrik] Pressenævnet kritiserer Frie Danskere [underrubrik] Nævnet kritiserer Frie Danskere for ikke at give klager mulighed for at kommentere krænkende udsagn.
[tekst] Frie Danskere omtalte i en artikel moddemonstrationer til For Friheds demonstrationer i efteråret 2016. I artiklen blev moddemonstranterne sammenlignet med SA-tropper ved følgende udsagn:
[] for de ofte meget aggressive moddemonstranter, som efter bedste fascistiske forbillede  Adolf Hitlers Sturmabteilung tropper (SA-tropper)  omringer For Frihed demonstrationerne, hvorfra det kun er politiet som holder moddemonstranterne tilbage fra at ødelægge For Friheds demonstrationer.  En af de personer, som blev afbilledet i artiklerne, og som blev fremhævet med navns nævnelse klagede til Pressenævnet.
Pressenævnet anså det for krænkende for klager, at han blev nævnt med navn i artikler, hvor han og andre demonstranter i den ene artikel blev sammenlignet med SA-tropper, uden at han forinden fik mulighed for at kommentere udsagnet.
Pressenævnet udtalte derfor kritik af Frie Danskere for den manglende forelæggelse.
Pressenævnet har pålagt os at bringe ovennævnte meddelelse.
Hele kendelsen fra Pressenævnet kan læses på nævnets hjemmeside: pressenaevnet.dk Offentliggørelse af nævnets kendelse skal ske snarest på de af mediets platforme, hvor den påklagede artikel har været bragt.
Offentliggørelse skal ske som en selvstændig artikel, der prioriteres, f.eks. med placering på en forside i mindst et døgn efter kritikkens offentliggørelse. ¬Endvidere skal denne artikel være offentligt tilgængelig som en selvstændig artikel i overensstemmelse med prioriteringen af den påklagede artikel, og i en periode svarende til den periode, hvor den påklagede artikel har været tilgængelig. ¬Endelig skal der oprettes et link med teksten Pressenævnet har udtalt kritik af artiklen til nævnets kendelse ved starten af brødteksten i den påklagede artikel, hvis den fortsat er tilgængelig på hjemmesiden og ikke er ændret på de punkter, hvor nævnet har udtalt kritik. ¬Skrifttype og layout bør svare til den opsætning, der i øvrigt anvendes af mediet.
