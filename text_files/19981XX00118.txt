Skriftlig fremsættelse (25. november  

 1998) Skatteministeren Herved tillader jeg mig for Folketinget at  

 fremsætte:
 Forslag til lov om ændring af lov om afgift af  

 naturgas og bygas (Forlængelse af den midlertidige lempelse for  

 gasbaset decentral kraftvarme).
(Lovforslag nr.
L 100).
 Det foreslås, at den midlertidige lempelse af  

 reglerne for beregning af naturgasafgiften og svovlafgiften for gasbaseret  

 decentral kraftvarme forlænges med 1 år for perioden fra 1.  

 januar 1999 til 31. december 1999.
 Forhøjelsen af afgiften på naturgas blev  

 vedtaget i sommeren 1997 og sat i kraft 1. september 1998 efter  

 EU-Kommissionens godkendelse.
 Det var hensigten, at forhøjelsen af  

 afgiftssatserne for naturgas ikke skulle have virkning for forbrugerne, men  

 at den højere afgift på gas skulle reducere gassselskabernes  

 ekstraordinært store dækningsbidrag ved salg af gas.
Det ekstraordinært store dækningsbidrag  

B den  

 såkaldte »skyggeafgift« B fremkom ved at gas  tidligere var belagt med  

 ingen eller lav afgift.
Dette var ikke kommet forbrugerne til gode, fordi  

 gasselskaberne kunne sælge gassen til en pris som om der var afgift  

 på uden, at man  mistede konkurrenceevne i forhold til afgiftsbelagt  

 olie mv.
Forbrugerne oplevede derfor ingen prisforskel mellem gas og olie.
I  

 modsætning til en egentlig afgift gik »skyggeafgiften« imidlertid ikke  

 i statens kasse men i gasselskabernes kasse.
 Der viste sig imidlertid behov for en særlig  

 lempelse, fordi der kan være forskel i den måde,  

 gasmængderne bliver fordelt  mellem eltarif og varmetarif i  

 kontrakterne mellem kraftvarmeværkerne og gassælgerne, og den  

 måde gassen i afgiftsmæssig henseende fordeles mellem afgiftsfri  

 gas til elfremstilling og afgiftspligtig gas til varmefremstilling.
 Hvis lempelsen ikke var blevet gennemført, ville  

 ændringerne i gasafgiftssatsen kunne have ført til, at  

 varmepriserne var steget, hvilket som nævnt ikke var hensigten med  

 afgiftsforhøjelsen, der alene sigtede på at reducere  

 »skyggeafgiften«.
Lempelsen blev gjort midlertidig, da den teknisk ikke var  

 optimal og ikke nødvendigvis ville passe ind i et mere  

 sammenhængende afgiftssystem.
Regeringen arbejder på at  

 fremsætte forslag om et sådant system.
 Lempelsen sker i form af, at kraftvarmeværkerne kan  

 vælge at betale afgift af den gasmængde, der efter  

 gaskontrakterne henregnes til varmefremstilling  uanset lovens hovedregel.  

 Der er dog fastsat en grænse, således at gassselskaberne og  

 varmeværket ikke ved en ændring af gaskontrakten kan aftale sig  

 til en lavere afgift end svarende til det, der fulgte af den daværende  

 og stadigt mest brugte kontrakt.
 Ved lempelsen gives der dog valgfrihed til at anvende de  

 almindelige regler efter naturgasafgiften, der i visse tilfælde  

 indebærer en mildere beskatning end den fordelingsnøgle  

 varmeværket og gassælgeren har fordelt gasmængderne efter i  

 gaskontrakterne.
 I det jeg iøvrigt henviser til bemærkningerne  

 i lovforslaget, skal jeg anbefale det til Tingets velvillige  

 behandling.
