Betænkning afgivet af Uddannelsesudvalget den 22. maj 2007 Betænkning over Forslag til lov om professionshøjskoler for  

 videregående uddannelser [af  

 undervisningsministeren (Bertel Haarder)] 1. Ændringsforslag Undervisningsministeren har stillet 13 ændringsforslag til  

 lovforslaget.
2. Udvalgsarbejdet Lovforslaget blev fremsat den 14. marts 2007 og var til 1.  

 behandling den 30. marts 2007. Lovforslaget blev efter 1. behandling henvist  

 til behandling i Uddannelsesudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 6. marts 2007 dette udkast til  

 udvalget,  

 jf. alm. del − bilag 245. Den 23. marts 2007 sendte  

 undervisningsministeren de indkomne høringssvar samt et notat herom til  

 udvalget.
Undervisningsministeren sendte desuden supplerende høringssvar og  

 høringsnotat til udvalget den 29. marts 2007 samt flere supplerende  

 høringssvar  

 den 1. april 2007. Den 30. april 2007 fremsendte undervisningsministeren  

 opsamlingsnotat om høringen til udvalget.
Skriftlige henvendelser Udvalget har i forbindelse med udvalgsarbejdet modtaget 2  

 skriftlige henvendelser fra Foreningen af Frie Samarbejdende  

 MVU-institutioner  

 samt 2 skriftlige henvendelser fra Konstruktørforeningen.
 Undervisningsministeren har over for udvalget kommenteret de  

 skriftlige henvendelser til udvalget.
Deputationer Endvidere har Foreningen af Frie Samarbejdende MVU-institutioner  

 og Konstruktørforeningen mundtligt over for udvalget redegjort for deres  

 holdning  

 til lovforslaget.
Spørgsmål Udvalget har stillet 11 spørgsmål til undervisningsministeren  

 til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget (udvalget med undtagelse af SF og EL) indstiller  

 lovforslaget til  

  

 vedtagelse  

  

 med de  

 stillede ændringsforslag.
Et  

  

 mindretal  

  

 i  

 udvalget (SF og EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme imod de  

 stillede ændringsforslag ved 2. behandling.
 Socialistisk Folkepartis medlemmer af udvalget kan tilslutte sig  

 lovforslagets intention om at styrke de pågældende uddannelsers  

 institutionelle  

 og økonomiske betingelser, men finder, at der er tale om et på mange måder  

 uigennemtænkt forsøg herpå.
For det første opereres der i lovforslaget med en klar  

 forventning om, at sammenlægningen af forskelligartede uddannelser i  

 professionshøjskoler vil have en væsentlig synergieffekt.
Denne forestilling  

 savner imidlertid dokumentation.
Det havde her bl.a. været oplagt, at  

 lovforslaget var blevet baseret på en nærmere analyse af erfaringerne med  

 CVUerne.
For det andet lægger lovforslaget meget vægt på et strategisk  

 samarbejde med universiteter og andre forskningsmiljøer, men det indeholder  

 intet konkret om, hvordan det skal foregå.
Det synes uafklaret, hvilke  

 pligter  

 og rettigheder henholdsvis professionshøjskolerne og universiteterne har  

 inden  

 for dette samarbejde.
For det tredje virker lovforslaget usammenhængende, når det  

 gælder spørgsmålet om finansiering.
De tilskud, Undervisningsministeriet  

 ifølge  

 lovforslaget kan yde til udgifterne forbundet med selve sammenlægningen, er  

 begrænset til opgaver varetaget af den midlertidige bestyrelse.
Der opereres  

 således med en antagelse om, at udgifter til sammenlægningen kun vil  

 forekomme  

 inden for det første halve år, mens al erfaring taler for, at sådanne  

 udgifter  

 vil fordele sig over en længere periode.
Dertil kommer, at udviklingen af nye  

 uddannelsestilbud, som betones stærkt i lovforslaget, skal finansieres inden  

 for højskolernes egne budgetter.
Ud fra forslagets model er det derfor svært  

 at  

 se andet, end at grunduddannelserne vil lide et tab af ressourcer, der i  

 stedet  

 afsættes til sammenlægningsudgifter og nye initiativer.
For det fjerde rummer lovforslaget en række problemer, der  

 knytter sig til professionshøjskolernes ledelsesstruktur og organisering.  

 Definitionen af disse forhold overlades i alt for høj grad til bestyrelsen,  

 der  

 f.eks. kan træffe afgørelse om, hvorvidt der skal oprettes et  

 repræsentantskab  

 eller studieråd for lokale uddannelsesmiljøer.
Denne model er ikke blot på  

 kant  

 med den demokratiske kultur, der er tradition for i den danske  

 uddannelsesverden, men er også uhensigtsmæssig rent funktionelt, da der  

 f.eks.  

 kan blive tale om bestyrelser, der træffer beslutninger om studieordninger,  

 som  

 de er uden faglig baggrund for at træffe.
Det er i den forbindelse ligeledes  

 kritisabelt, at der trods lovforslagets megen tale om vigtigheden af kontakt  

 med det omgivende samfund og med praksis ikke er sikret  

 professionsorganisationerne  

 plads i evt. rådgivende organer.
Endelig rummer lovforslaget en eklatant selvmodsigelse i forhold  

 til tiltrækningen af studerende.
Lovforslaget artikulerer eksplicit en  

 hensigt  

 om at skabe attraktive studiemiljøer, der imødekommer de studerendes behov,  

 men  

 lovforslaget indeholder samtidig ingen garanti for, at de studerende vil  

 blive  

 hørt og dermed kunne være med til at præge deres lokale studiemiljø.
Enhedslistens medlem af udvalget bemærker, at regeringen med  

 dette lovforslag om professionshøjskoler fusionerer de mellemlange  

 videregående  

 uddannelsesinstitutioner endnu mere, end de er i dag.
Formålet er ifølge  

 lovens  

 bemærkninger at skabe stærke uddannelsessteder, der får kraft til at  

 markedsføre sig.
Regeringens reelle formål med at fusionere uddannelserne er  

 altså, at institutionerne skal være stærke aktører, der kan markedsføre sig  

 over for andre uddannelsessteder nationalt og internationalt.
Det betyder, at  

 uddannelsesstederne skal konkurrere indbyrdes, og det mener vi ikke udvikler  

 uddannelserne, tværtimod.
Det, der giver forbedringer for  

 uddannelsesstederne,  

 er samarbejde.
Enhedslisten kan til fulde støtte et øget samspil mellem  

 forskellige mellemlange uddannelser og også gerne mellem andre  

 uddannelsesniveauer.
Vi ser gerne, at de forskellige uddannelsesretninger  

 bliver bedre til at inddrage hinanden, ligesom vi ser spændende muligheder i  

 de  

 nye tværfaglige miljøer.
Vi håber altså på, at lovforslaget fører til mere  

 samarbejde  

 og tværfaglighed Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 undervisningsministeren,  

  

 tiltrådt af et  

  

 flertal  

  

 (udvalget med undtagelse af SF og EL):
Til § 13 1)  

  

 I  

  

 stk.  

 2  

  

 ændres »§ 4, stk. 2« til: »§ 4, stk. 3«.
[Teknisk korrektion] Til § 14 2)  

  

 I  

  

 stk.  

 7  

  

 ændres »stk. 7, nr. 1-4« til: »stk. 6, nr. 1-4«.
[Teknisk korrektion] 3)  

  

 I  

  

 stk.  

 8  

  

 ændres »stk. 2, 1. pkt.« til: »stk. 1, 1. pkt.« [Teknisk korrektion] Til § 35 4)  

  

 I  

  

 stk.  

 2, 2. pkt.,  

  

 indsættes efter »skolens uddannelsesformål« ordene: », dens  

 kvalitetssikrings- og resultatvurderingspraksis«.
[Præcisering] 5)  


  

 Stk.  

 3  

  

 affattes således:
»Stk. 3.  

  

 Den frie  

 Lærerskole i Ollerup er omfattet af lovens § 9, § 15, stk. 1 og 2, §§ 16, 19  

 og  

 21, kapitel 5 bortset fra §§ 24, 29 og 33, kapitel 6 bortset fra § 36, stk.  

 2,  

 kapitel 8 bortset fra § 45, stk. 2, og § 46 samt af kapitel 10.« [Teknisk korrektion] Til § 49 6)  

  

 I  

  

 stk. 1  

  

 og  

  

 stk. 4, 2. pkt.,  

  

 ændres  

 »1. juni 2007« til: »15. juni 2007«.
[Ændring af  

 ikrafttrædelsestidspunkt] Til § 58 7)  

  

 I  

  

 stk.  

 2  

  

 ændres »21-37« til: »21-34, 36, 37«.
[Teknisk korrektion] Til § 61 8)  

  

 I  

  

 stk.  

 2  

  

 ændres »31. december 2013« til: »31. december 2014«.
[Teknisk korrektion] Til § 66 9)  

  

 Efter »perioden indtil 31. december  

 2007« indsættes ordene: », årsregnskab for 2007«.
[Præcisering] Til § 68 10)  

  

 I den under  

  

 nr. 4  

  

 foreslåede affattelse af  

  

 § 3, stk. 2,  

  

 ændres »jf. 12« til: »jf. §  

 8«.
[Teknisk korrektion] 11)  


  

 Nr.  

 10  

  

 affattes således:
»10.  

  

 I  

  

 § 9, stk. 6,  

  

 ændres »bevillinger« til: »tilskud«.« [Teknisk korrektion] Til § 72 12)  

  

 Paragraffen udgår.
[Konsekvensændring af L  

 209, der blev fremsat den 12. april 2007] Til § 74 13)  

  

 I den under  

  

 nr. 1  

  

 foreslåede affattelse af  

  

 §  

 1, stk. 1,  

  

 indsættes efter »Professionshøjskoler, der udbyder« ordene:  

 »efter- og videreuddannelse af lærere i folkeskolen og af pædagoger, samt i  

 særlige  

 tilfælde professionshøjskoler, der udbyder«.
[Præcisering] Bemærkninger Til nr. 1-3, 7-9 og 13 Der er tale om tekniske korrektioner og præciseringer af  

 lovteksten.
Til nr. 4 og 5 Der foretages en præcisering af lovforslagets § 35, stk. 2,  

 således at det skal fremgå af vedtægten for Den frie Lærerskole i Ollerup, at  

 skolen tillige skal udforme og beskrive kvalitetssikrings- og  

 resultatvurderingspraksis.
 Bestemmelsen i § 35, stk. 3, ændres som følge af en lovteknisk  

 gennemgang af henvisningerne til lovforslagets bestemmelser.
Til nr. 6 Lovens ikrafttrædelsestidspunkt, som i den fremsatte version er  

 fastsat til den 1. juni 2007, ændres, som følge af at lovforslaget forventes  

 at  

 komme til 3. behandling den 1. juni 2007. Det er derfor nødvendigt at udsætte  

 lovens ikrafttrædelsestidspunkt.
Til nr. 10 og 11 Der er tale om tekniske  

 korrektioner af lovteksten.
 Det skal bemærkes, at  

 Danmarks Journalisthøjskole ved lov blev omdannet til en selvejende  

 institution  

 med virkning fra den 1. april 1971. Danmarks Journalisthøjskole optog som  

 selvejende institution statslige rente- og afdragsfrie lån til en værdi af  

 ca.  

 20 mio. kr.
Da Danmarks Journalisthøjskole  

 pr. 1. september 1980 igen blev omdannet til en statsinstitution, blev disse  

 lån  

 imidlertid ikke nulstillet i statsregnskabet.
Der vil i forbindelse med  

 Danmarks Journalisthøjskoles overgang til selveje ske en regnskabsmæssig  

 nulstilling af disse statslige lån.
Nulstillingen af lånene vil ikke have  

 økonomiske konsekvenser for hverken Danmarks Journalisthøjskole eller for  

 Undervisningsministeriet.
Det skal bemærkes, at såfremt Danmarks Journalisthøjskole  

 overgår til selveje og overdrages statens faste ejendom, vil Danmarks  

 Journalisthøjskole med virkning fra den fastsatte overgangsdato modtage  

 tilskud  

 svarende til øvrige selvejende institutioner med bygningstaxameter, herunder  

 at  

 særlige tilskud til ejendomsskatter og kapitaludgifter kan bortfalde.
Der vil  

 derudover kunne ske en regulering af bygningstaxametre til uddannelser på  

 Danmarks  

 Journalisthøjskole.
De nævnte reguleringer optages på tillægsbevillingsloven  

 for finansåret 2007.
Til nr. 12 Ændringsforslaget er en konsekvens af fremsættelsen af forslag  

 til lov om ændring af lov om betaling for visse uddannelsesaktiviteter i  

 forbindelse med lov om aktiv beskæftigelsesindsats m.m. (L 209). Lovforslaget  

 blev fremsat den 12. april 2007. Under forudsætning af at lovforslaget bliver  

 vedtaget i indeværende folketingsår, vil loven træde i kraft den 1. juli  

 2007.  

 Forslaget i § 72 i L 188 er en ændring af § 2 i den ovenfor nævnte lov og vil  

 under forudsætning af lovforslagets vedtagelse skulle træde i kraft den 1.  

 januar 2008. Med fremsættelsen af L 209 bliver § 2 tillige ændret, således at  

 det medfører, at ændringen ved § 72 i L 188 vil blive overflødiggjort.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

  

 fmd.  

  

 Ellen Trane Nørby (V)   

 Martin Henriksen (DF)   

 Søren Krarup (DF)   

 Lars Barfoed (KF)   

 Jens Jørgen Nygaard (KF)  

  

    

  

 Christine Antorini (S)   

 Kirsten Brosbøl (S)   

 Carsten Hansen (S)   

 Bjarne Laustsen (S)   

 Margrethe Vestager (RV)  

  

  nfmd.  

  

 Bente Dahl (RV)   

 Pernille Vigsø Bagge (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 51 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 4 Bilag 1 Oversigt over bilag vedrørende L 188 Bilagsnr.
Titel 1 Henvendelse af 22/3-07 fra Konstruktørforeningen 2 Høringssvar og høringsnotat, fra undervisningsministeren 3 Oversigt over bilag til Uddannelsesudvalget vedrørende  

 professionshøjskoler omdelt inden fremsættelse af lovforslaget 4 Supplerende høringssvar og høringsnotat, fra undervisningsministeren 5 Supplerende høringssvar, fra undervisningsministeren 6 Udkast til tidsplan for udvalgets behandling af  

 lovforslaget 7 Tidsplan for udvalgets behandling af lovforslaget 8 Henvendelse af 12/4-07 fra Foreningen af Frie  

 Samarbejdende MVU-institutioner 9 Henvendelse af 12/4-07 fra Konstruktørforeningen 10 Henvendelse af 23/4-07 fra Foreningen af Frie  

 Samarbejdende MVU-institutioner 11 Ændringsforslag fra undervisningsministeren 12 Opsamlingsnotat fra undervisningsministeren 13 1. udkast til betænkning 14 Håndpapir af 15/5-07 udleveret af Foreningen af Frie  

 Samarbejdende MVU-institutioner (FSI) 15 Ændringsforslag fra undervisningsministeren 16 2. udkast til betænkning Oversigt over spørgsmål og svar vedrørende L 188 Spm.nr.
