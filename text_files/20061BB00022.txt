Fremsat den 27. oktober 2006 af  

 Morten Homann (SF), Anne Baastrup (SF),  

 Poul Henrik Hedeboe (SF) og Ole Sohn (SF) Forslag til folketingsbeslutning om åbne skattelister Folketinget pålægger regeringen at fremsætte lovforslag om åbne skattelister  

 straks i den kommende folketingsamling, således at alle borgere på  

 internettet  

 hvert år i mindst 3 uger kan søge oplysninger om alle borgeres skatteforhold.
 I skattelisterne skal man kunne finde oplysninger om  

 skatteyderens navn, bopæl, formue, indtægt og pålignet skat.
Bemærkninger til forslaget Forslagsstillerne ønsker indført åbne skattelister, da det kan  

 være med til at nedbringe skattesnyderiet, men også for at skabe åbenhed om  

 ikke  

 mindst erhvervslivets og fondes forhold.
Forslaget indebærer, at der som i Norge  og i øvrigt også  

 Sverige  indføres åbne skattelister på internettet i Danmark.
Det vil  

 sige, at  

 oplysninger om hver enkelt skatteyders indkomstforhold og skattebetaling vil  

 være tilgængelige på internettet i en begrænset periode hvert år.
 Formålet er flersidet:
 For det første vil ordningen skabe øget fokus på og debat om  

 skattebetaling og dermed også om de negative sider ved såvel  

 skattespekulation  

 som skatteunddragelse, sort arbejde m.v.
 Endvidere vil ordningen konkret modvirke skatteunddragelse både  

 præventivt og ved at gøre det lettere at afsløre forskellige former for  

 skatteunddragelse.
Endelig viser erfaringerne fra Norge, at det er en sag, som har  

 stor offentlig interesse.
Undersøgelser af borgernes brug af internettet  

 viser,  

 at »skattelisterne«, som de kaldes i Norge, er et af de websites som har  

 størst  

 søgning.
I Norge har man valgt en løsning, der forhindrer en samlet  

 download af skattelisterne, så listerne kun kan findes på det norske  

 skattevæsens hjemmeside  

  

 www.skatteetaten.no  

.  

 Samtidig har  

 man valgt en løsning, hvor der kun er offentlighed omkring listerne 3 uger  

 hvert år.
Dette kan måske synes som en indskrænkning af offentligheden, men  

 erfaringerne fra Norge viser modsat, at den relativt begrænsede periode  

 skaber  

 øget fokus på problemstillingerne omkring skattebetaling.
I Danmark har borgerligt sindede debattører peget på, at  

 offentliggørelse af skattelister vil være et angreb på den personlige frihed,  

 men i den forbindelse mener forslagsstillerne, at hensynet til almenheden  

 vejer  

 tungere end offentliggørelsen af ganske få oplysninger om hver skatteyder.  

 For  

 forslagsstillerne er det indlysende, at snyder man i skat, er de eneste, man  

 snyder, alle de ærlige, hårdtarbejdende skatteydere, som hvert år skal knokle  

 for at betale op mod 50 mia. kr. ekstra i skat for alle dem, der kører på  

 frihjul.
Det er usympatisk at lade sin nabo betale sine regninger.
Man skal i den forbindelse være opmærksom på, at allerede i dag  

 offentliggøres ejendomsvurderingerne på internettet.
Så man kan allerede i  

 dag  

 se beslægtede oplysninger på nettet.
Nærværende forslag kan altså ses som en  

 ren udvidelse af den eksisterende ordning til også at omfatte  

 personbeskatningen.
Vi får  bl.a. takket være internettet  stadig mere åbenhed på  

 en række samfundsområder, og det er en udvikling, SF er glad for og gerne vil  

 styrke.
Dette er  også i lyset af erfaringerne fra vores nabolande  

  et oplagt  

 område for større åbenhed.
 I Danmark havde man i øvrigt offentligt tilgængelige skattebøger  

 med oplysninger om alle borgeres og virksomheders skatte- og formueforhold  

 indtil 1960.
Skriftlig fremsættelse Morten Homann  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om åbne skattelister.
(Beslutningsforslag nr.
B 22).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
