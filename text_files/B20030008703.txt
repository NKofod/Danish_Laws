Anordning om visse forholdsregler mod  

 Liberia VI MARGRETHE DEN ANDEN, af Guds Nåde Danmarks Dronning,  

 gør vitterligt:
 I medfør af § 1 i lov nr. 156 af 10. maj 1967 om visse  

 forholdsregler i henhold til De Forenede Nationers Pagt, som ændret ved  

 lov nr. 228 af 6. juni 1985, og til § 1 og § 2 i lov om anvendelsen  

 af visse af De Europæiske Fællesskabers retsakter om  

 økonomiske forbindelser til tredjelande, jf. lovbekendtgørelse  

 nr. 93 af 6. februar 1995, samt under henvisning til Rådets forordning  

 (EF) nr. 1318 af 22. juli 2002 1) , fastsættes herved til opfyldelse af  

 De Forenede Nationers Sikkerhedsråds resolution nr. 1408 af 6. maj  

 2002:
 § 1. Det er forbudt at foretage eller  

 forsøge at foretage salg, overdragelse, transport eller anden form for  

 levering til Liberia af:
1)	våben og krigsmateriel samt dermed beslægtet materiel af  

 enhver art, 2)	ammunition af enhver art, 3)	militære køretøjer og militært udstyr, 4)	paramilitært udstyr eller 5)	reservedele til de under 1-4 nævnte genstande.
 Stk. 2.2)  

  Det er forbudt til Liberia at yde teknisk bistand eller træning  

 forbundet med levering, fremstilling, vedligeholdelse eller brug af de under  

 § 1, stk. 1, nævnte genstande.
 Stk. 3. Undtaget fra forbuddet i stk. 1 og stk. 2 er  

 salg eller levering af ikke-dødbringende militært udstyr, som  

 udelukkende anvendes i humanitært øjemed eller til  

 beskyttelsesbrug, og hertil relateret teknisk bistand eller træning som  

 godkendt af den komité, der er nedsat ved FN-resolution nr. 1343  

 (2001), herunder beskyttelsesveste og militære hjelme midlertidigt  

 eksporteret til Liberia af FN-personale, pressefolk,  

 nødhjælpsarbejdere eller bistandsarbejdere til deres personlige  

 brug.
 § 2. Personer, herunder bestyrelsesmedlemmer i  

 virksomheder, der overtræder § 1 straffes efter § 110 c,  

 stk. 2, i straffeloven med bøde, fængsel indtil 4  

 måneder eller under skærpende omstændigheder med  

 fængsel indtil 4 år.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 3. Forholdsreglerne i denne anordning omfatter  

 også danske statsborgere, der opholder sig uden for den danske  

 stat.
 § 4. Anordningen træder i kraft den 12.  

 februar 2003. Samtidig ophæves anordning nr. 915 af 23. november  

 1992.
 § 5. Anordningen gælder ikke for  

 Færøerne og Grønland.
Givet på Amalienborg, den 7. februar  

 2003 Under Vor Kongelige Hånd og Segl Margrethe R.
/Per Stig Møller 1)   EF-tidende (EFT 2001 L  

 156/1).
2)   Denne bestemmelse  

 hidrører fra Rådets forordning (EF) nr. 1146/2001 af 11. juni  

 2001 om visse restriktive foranstaltninger over for Liberia.
Ifølge  

 artikel 249 i EF-traktaten gælder en forordning umiddelbart i hver  

 medlemsstat.
Gengivelsen af bestemmelsen i den kongelige anordning er  

 således udelukkende begrundet i praktiske hensyn og berører ikke  

 den nævnte forordnings umiddelbare gyldighed i Danmark.
Det  

 bemærkes i øvrigt, at forordningen indeholder yderligere  

 restriktive foranstaltninger end dem, der er omfattet af  

 nærværende anordning.
