Bekendtgørelse  

 om aftale af 30. november 2005 med Kroatien vedrørende  

 før-tiltrædelsesbistand  

 til Kroatiens medlemskab af Den Europæiske Union Der er den 30. november 2005 indgået en teknisk-administrativ  

 aftale mellem Danmark og Kroatien  

 vedrørende vilkårene for gennemførelsen  

 af Danmarks bistandsprogram i Kroatien i 2005 - 2007 på 13,5 mio. kr.
Aftalen  

 er et led i Kroatiens forberedelse til EU-medlemskab og omfatter den tekniske  

 gennemførelse af et to-årigt begrænset program.
Programmet omfatter udvikling af kompetencer og kapacitet i den  

 offentlige sektor til at forestå et kommende EU-medlemskab.
Til aftalen er  

 knyttet dokumentation om programmet, og aftalen fastlægger vilkårene for  

 danske  

 midlers anvendelse, udstationering af personale samt vilkårene for  

 institutioner  

 og virksomheder, der kontraheres under programmet.
Det danske program er et  

 supplement til EU's før-tiltrædelsesbistand til Kroatien i henhold til  

 forordning nr. 2257/2004 af 20. december 2004, jf.
EU Tidende, L 389 af 30.  

 december 2004, side 1-4.
 Aftalen trådte i medfør af dennes artikel 13 midlertidigt i kraft  

 den 30. november 2005 og endeligt den 9. marts 2006.
 Aftalens engelske tekst kan rekvireres i Udenrigsministeriet ved  

 henvendelse til Kontoret for Naboskabsprogrammet.
