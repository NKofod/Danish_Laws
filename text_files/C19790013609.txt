 I henhold til anordning om Akademiet for de skønne Kunster, § 6,  

 fastsætter ministeren for kulturelle anliggender herved følgende regler:
Akademiet for de skønne Kunster § 1.  Akademiets præsident indkalder umiddelbart før  

 hvert valg til Akademiet og Kunstnersamfundets og Akademirådets Jury  

 Kunstnersamfundets medlemmer, samlet eller sektionsvis, til orierenterende  

 møde.
Stk. 2.  Valget til Akademiet og forberedelserne hertil  

 ledes af en valgbestyrelse bestående af Akademirådets formand og formændene  

 for Akademirådets 3 faggrupper.
Valget til Kunstnersamfundets og  

 Akademirådets Jury ledes af Akademirådets formand.
Regler for afholdelse af  

 valg fastsættes iøvrigt af Akademirådet, jfr. § 16.
 § 2.  Akademiets præsident indkalder i øvrigt  

 Akademiets medlemmer til ordinært møde mindst een gang om året, eller når  

 mindst 12 af Akademiets medlemmer skriftligt fremsætter begæring herom.
 Stk. 2.  Ethvert medlem af Akademiet kan forelægge  

 spørgsmål for Akademirådet.
Akademirådet § 3.  Akademiets præsident indkalder Akademiets  

 medlemmer til et møde med henblik på valg af medlemmer til Akademirådet.  

 Regler for afholdelse af valg fastsættes iøvrigt af Akademirådet, jfr. § 16.
 § 4.  Medlemmer af Akademirådet, der er nyvalgt ved  

 ordinære valg, træder i funktion den 1. april.
 Stk. 2.  Akademirådet konstituerer sig umiddelbart efter  

 den 1. april med en formand, en næstformand, en dirigent og en vicedirigent.  

 Forsædet ved det konstituerende møde føres af rådets ældste medlem som  

 aldersformand.
Akademirådets formand § 5.  Akademirådets formand indtager stillingen som  

 præsident for Akademiet.
Han tilrettelægger og leder Akademirådets virksomhed  

 og tager beslutning på rådets vegne i sager, der ikke kan opsættes samt i  

 sager af mindre betydning, jfr. § 6.
Stk. 2.  Under formandens forfald, eller når hvervet som  

 formand inden for den enkelte valgperiode er ledigt, træder næstformanden i  

 hans sted, indtil Akademirådet for den resterende del af valgperioden har  

 valgt ny formand.
Dette suppleringsvalg kan udelades, når vakancen i  

 formandshvervet ikke vil overstige 6 måneder.
Under formandens og  

 næstformandens forfald fungerer det af år ældste medlem af rådet som formand.
Stk. 3.  Akademirådets formand fører sammen med  

 formanden for Kunstakademiets fællesudvalg vedligeholdelsestilsyn med  

 Akademiets kunstsamling og med de lokaler på Charlottenborg, der står til  

 rådighed for både Akademiet, og for Akademiets og Kunstakademiets skoler i  

 fællesskab, dvs.
Festsalen og Kuppelsalen, sidstnævnte med forsale.
Akademirådets møder § 6.  Akademirådet holder normalt møde een gang  

 månedligt i tiden fra 1. oktober til 30. april.
Iøvrigt indkaldes rådet til  

 møde, så ofte rådets formand finder det nødvendigt, eller når mindst 4 af  

 rådets medlemmer skriftligt begærer det.
Akademirådets forhandlinger ledes af  

 dirigenten i overensstemmelse med en forretningsorden, som rådet selv  

 fastsætter.
Over rådets forhandlinger føres protokol.
Akademirådet er  

 beslutningsdygtigt, når mindst 7 medlemmer er til stede.
Hvor ikke andet er  

 foreskrevet, tages beslutning ved stemmeflerhed.
I tilfælde af stemmelighed  

 er formandens stemme afgørende.
Stk. 2.  Dersom rådet ikke er beslutningsdygtigt, eller  

 det ikke kan sammenkaldes, og en sag ikke tåler at opsættes, samt i sager af  

 mindre betydning, kan rådets formand tage beslutning på rådets vegne - så  

 vidt muligt efter samråd med medlemmer af rådet.
Om de tagne beslutninger  

 giver formanden rådet meddelelse i det førstkommende møde.
 Stk. 3.  I tilfælde, hvor akademimedlemmer indvælges i  

 udvalg, jfr. § 9, kan de pågældende indkaldes ved sagens behandling i  

 Akademirådet.
Akademirådets faggrupper § 7.  Akademirådet deler sig i faggrupper for  

 malerkunst, billedhuggerkunst og bygningskunst, bestående af rådets medlemmer  

 i den pågældende kunstart.
Disse faggrupper, der hver især blandt gruppens  

 medlemmer vælger en leder, beskæftiger sig med særligt faglige spørgsmål.
Akademirådets forretningsudvalg § 8.  Akademirådets formand danner sammen med de 3  

 faggruppers ledere et forretningsudvalg, der forbereder de sager og  

 indstillinger, som skal forelægges Akademirådet.
Akademisekretæren deltager i  

 forretningsudvalgets møder.
Udvalg § 9.  Akademirådet udpeger, fortrinsvis inden for  

 Akademiets medlemskreds, medlemmer til komtiteer, udvalg, bestyrelser m. v. i  

 henhold til de for disse gældende bestemmelser.
 Stk. 2.  Som bistand til løsning af de Akademirådet  

 påhvilende opgaver kan rådet nedsætte stående udvalg, bestående fortrinsvis  

 af medlemmer af Akademiet.
 Stk. 3.  Rådet kan nedsætte sagkyndige udvalg til  

 behandling af særlige sager, og er ved udpegningen af medlemmer ikke bundet  

 til fortrinsvis at udpege medlemmer af Akademiet.
 Stk. 4.  De stående udvalg vælger selv deres formænd og  

 fastsætter forretningsordenen.
Akademisekretær § 10.  Sekretariatsforretningerne og Akademiets kasse-  

 og regnskabsvæsen varetages af akademisekretæren, som i øvrigt er ansvarlig  

 over for formanden for, at de givne bevillinger anvendes i overensstemmelse  

 med formålet.
Akademisekretæren tilrettelægger Akademiets valg.
Stk. 2.  Akademiets bogholderi føres af administrationen  

 ved Kunstakademiets skoler.
Akademisekretæren administrerer sammen med  

 skolernes administrator de midler, der tillægges skolerne til de under § 5,  

 stk. 3 nævnte formål.
Vederlag § 11.  Der tillægges Akademirådets formand et årligt  

 vederlag.
Endvidere kan der tillægges Akademiets medlemmer vederlag for deres  

 medvirken ved behandling af bestemte sager, samt i fornødent omfang antages  

 sagkyndig sekretærbistand.
Beretning § 12.  Beretning om Akademirådets virksomhed, herunder  

 om nedsatte udvalg og disses sammensætning, sendes til ministeriet for  

 kulturelle anliggender og til Kunstnersamfundets medlemmer de år, hvori der  

 afholdes valg til Akademiet.
Kunstnersamfundets og Akademirådets Jury § 13.  Medlemmer af Juryen, der er nyvalgt ved  

 ordinære valg, træder i funktion den 1. april.
Stk. 2.  Umiddelbart efter hvert ordinært valg afholder  

 Juryens medlemmer et konstituerende møde under forsæde af Juryens ældste  

 tilstedeværende medlem som aldersformand.
I dette møde vælger Juryen af sin  

 midte en formand og en næstformand.
Disse hverv går regelmæssigt på skift  

 mellem de tre kunstarter.
Valgene sker ved simpelt flertal af de afgivne  

 stemmer.
Juryens møder § 14.  Juryens beslutninger træffes ved at mindst 7  

 medlemmer stemmer for et forslag.
Ved valg af medlemmer til  

 Kunstnersamfundet, der uden at opfylde de sædvanlige betingelser, indvælges i  

 samfundet, træffes afgørelsen dog med mindst 8 af medlemmernes stemmer.
 Stk. 2.  Det påhviler Juryens formand at tage initiativ  

 til besøg på kunstudstillinger.
 Stk. 3.  Akademiesekretæren fungerer som Juryens  

 sekretær.
Optagelse af æresmedlemmer i Akademiet for de skønne Kunster § 15.  Æresmedlemmer vælges for livstid efter  

 forudgående skriftlig og motiveret indstilling af mindst 24 medlemmer af  

 Akademiet.
 Stk. 2.  Æresmedlemmer har adgang til at overvære  

 Akademiets møder, dog uden stemmeret.
 Stk. 3.  Til valg kræves, at mindst 2/3 af Akademiets  

 medlemmer ved skriftlig afstemning stemmer for den pågældendes optagelse.  

 Valgene indberettes til ministeriet.
Valg § 16.  Ministeriet bemyndiger i øvrigt Akademirådet  

 til at fastsætte regler for Kunstnersamfundets og Akademirådets valg af  

 medlemmer til Akademiet for de skønne Kunster, Akademiets valg af medlemmer  

 til Akademirådet og Kunstnersamfundets og Akademirådets valg af medlemmer til  

 Juryen.
 § 17.  Dette cirkulære ophæver tidligere cirkulære af  

 7. oktober 1970 for akademiet for de skønne Kunster.
