Skriftlig fremsættelse (24. oktober  

 2001) By- og boligministeren (Lotte Bundsgaard) :
 Herved tillader jeg mig for Folketinget at  

 fremsætte:
Forslag til lov om ændring af lov om almene  

 boliger samt støttede private andelsboliger m.v. og realkreditloven  

 (Ny bofællesskabstype for unge - fælles 4´ere - samt midlertidige  

 boliger for unge ved studiestart) (Lovforslag nr.
L 43).
Regeringens overordnede mål med by- og  

 boligpolitikken er, at alle borgere i Danmark skal have et godt og trygt sted  

 at bo.
Der skal samtidig være et varieret udbud af boliger, som kan  

 imødekomme de forskellige ønsker og behov, den enkelte har.
Regeringen har siden sin tiltræden i 1993  

 gennemført en række initiativer, der skal understøtte  

 disse mål.
Regeringen har bl.a. taget initiativer for at fremme  

 byggeriet af boliger - ikke mindst til de svage grupper.
Der er endvidere  

 taget en lang række initiativer for at sikre en positiv udvikling i de  

 socialt svage boligområder.
Som eksempel kan nævnes  

 kvarterløft, hvor der gennemføres en samlet og koordineret  

 indsats for, at disse områder igen bliver attraktive.
Derudover har  

 regeringen taget initiativ til forbedring af effektiviteten og konkurrencen i  

 byggeriet, som inden for få år vil resultere i, at boligbyggeriet  

 bliver bedre og billigere.
Regeringens boligpakke fra den 14. maj 2001 skaber endnu  

 bedre rammer for realiseringen af regeringens by- og boligpolitiske  

 mål.
Med øget fokus på mangfoldighed i  

 boligområderne, bedre mobilitet på boligmarkedet og bedre  

 økonomiske incitamenter for kommunerne og pensionskasser er det  

 regeringens mål, at der i perioden 2002-2006 skal bygges i alt 10.000  

 flere boliger i Danmark.
Dette lovforslag har til formål at fremme byggeriet  

 af boliger til unge.
Der er behov for, at der i de kommende år  

 gøres en ekstra indsats for at forøge udbuddet af boliger til  

 unge væsentligt.
Derfor vil regeringen indføre en ny  

 bofællesskabstype til unge   "fælles 4´eren", der kan  

 etableres uden kommunal grundkapital og give kommunerne mulighed for at  

 etablere et mere varieret udbud af ungdomsboliger.
Forslaget ligger i  

 forlængelse af regeringens forslag om at nedsætte grundkapitalen  

 til alment byggeri.
Dette forslag betyder, at også byggeriet af  

 almindelige ungdomsboliger bliver mere attraktivt for kommunerne.
Lovforslaget indeholder derfor forslag om, at der i  

 perioden 2002-2006 etableres fælles 4 ere på i alt 750 boenheder  

 årligt.
Kvoten udmeldes til de kommuner, der har det største  

 behov for denne boligtype.
Fælles 4´eren vil bestå af  

 bofællesskaber med mindst 4 værelser.
For at få  

 velfungerende enheder foreslås det derfor, at beboerne skal have  

 indflydelse på beboersammensætningen.
For at tilgodese behovet  

 for boliger til udvekslingsstudenter foreslås, at disse får  

 fortrinsret til mindst 1 boenhed i hver fælles 4´er.
Der er også behov for en særlig indsats i  

 forbindelse med studiestart, hvor behovet for boliger til unge er stort.
For  

 at øge kommunernes boligberedskab ved studiestart 2002 vil regeringen  

 give mulighed for økonomisk at understøtte og motivere  

 kommunerne til at skaffe flere midlertidige boliger.
Lovforslaget indeholder derfor forslag om, at den  

 nuværende forsøgsordning med alternative boliger til unge  

 udvides, således at der kan ydes tilskud til etablering af midlertidige  

 boliger til unge ved studiestart.
Midlertidige boliger kan fx indrettes i  

 eksisterende bygninger, som fx nedlagte plejehjem eller kaserner, eller ved  

 at kommunen lejer sig ind hos fx vandrehjem og kursusejendomme og får  

 værelser stillet til rådighed.
 Lovforslaget indebærer samlede offentlige  

 merudgifter til finansieringsstøtte på 82 mio. kr. pr.  

 årgang opgjort til nutidsværdi i årene 2002-2006, med en  

 fordeling på 64 mio. kr. til staten og 18 mio. kr. til kommunerne.
Forslaget vurderes ikke at have nævneværdige  

 administrative konsekvenser for det offentlige eller at have  

 nævneværdige økonomiske eller administrative konsekvenser  

 for erhvervslivet.
Forslaget vurderes endvidere ikke at have  

 miljømæssige konsekvenser eller administrative konsekvenser for  

 borgerne.
Forslaget indeholder ingen EU-retlige aspekter.
Forslaget  

 skønnes ikke at have ligestillingsmæssige konsekvenser.  

 Lovforslaget foreslås at træde i kraft den 1. januar 2002.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
