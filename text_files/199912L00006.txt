Fremsat den 7. oktober 1999 af trafikministeren (Sonja  

 Mikkelsen) Forslag til Lov om ændring af lov om anlæg af  

 fast forbindelse over Øresund (TV-overvågning m.v.) § 1 I lov nr. 590 af 19. august 1991 om anlæg af fast forbindelse over  

 Øresund, som ændret ved lov nr. 894 af 3. december 1997,  

 foretages følgende ændringer:
 1. I § 14, stk. 5, ændres  

 »Hovedstadsområdets Trafikselskab« til: »Hovedstadens  

 Udviklingsråd«.
 2. § 18 affattes således:
 »§ 18. Det i § 6, stk. 2,  

 nævnte konsortium kan foretage tv-overvågning på  

 Øresundsforbindelsen og på tilslutningsanlæg for vejtrafik  

 samt foretage registrering af billeder fra denne overvågning.  

 Konsortiet skal ved skiltning eller på anden tydelig måde give  

 oplysning herom.
 Stk. 2. Konsortiet kan give svenske politi- og  

 redningsmyndigheder adgang til den i stk. 1 nævnte  

 overvågning og registrering.
Stk. 3. Oplysninger i Centralregisteret for  

 Motorkøretøjer om den registrerede ejer (bruger) af  

 køretøjer kan videregives til det i § 6, stk. 2,  

 nævnte konsortium.« § 2 Stk. 1. § 1, nr. 2, træder i kraft den 1. april  

 2000.
 Stk. 2. § 1, nr. 1, træder i kraft den 1. juli  

 2000.
Bemærkninger til lovforslaget Almindelige bemærkninger 1. Indledning.
 Formålet med lovforslaget er at bidrage til at  

 sikre, at der kan etableres et effektivt betalingssystem på  

 Øresundsforbindelsen samt brugen af informationsteknik til afvikling  

 af biltrafikken.
 Lovforslaget indebærer således, at der  

 tilvejebringes hjemmel til, at det dansk-svenske Øresundskonsortium  

 kan foretage tv-overvågning på Øresundsforbindelsen samt  

 registrering af billeder fra denne overvågning.
Øresundsforbindelsen er beliggende på  

 såvel dansk som svensk territorium, hvorfor den med dette lovforslag  

 søgte hjemmel således gælder for tv-overvågning  

 på dansk territorium.
Dette er også årsag til, at den  

 hjemmel, der søges tilvejebragt ved dette lovforslag, ikke fuldt ud  

 svarer til den ordning, der med vedtagelsen af lov nr. 981 af 17. december  

 1997 blev etableret for Storebæltsforbindelsen, nu § 11,  

 stk. 5, i lov om anlæg af fast forbindelse over  

 Storebælt.
 Danske og svenske myndigheder, der har ansvaret for  

 beredskabet på Øresundsforbindelsen, har hver især behov  

 for adgang til tv-overvågningen på hele  

 Øresundsforbindelsen, samt til at registrere billeder fra denne  

 tv-overvågning.
Lovforslaget muliggør således, at der kan ske  

 transport/udveksling af tv-overvågningen og registrerede billeder  

 herfra over nationalitetsgrænsen mellem Danmark og Sverige.
Dette er i  

 overensstemmelse med ønsket om at etablere et  

 grænseoverskridende samarbejde om sikkerheds- og beredskabsforholdene  

 på Øresundsforbindelsen mellem svenske og danske politi- og  

 redningsmyndigheder.
 Med lovforslaget tilvejebringes endvidere hjemmel til, at  

 Øresundskonsortiet på samme måde, som det er  

 tilfældet for A/S Storebæltsforbindelsen, kan få  

 oplysninger i Centralregisteret for Motorkøretøjer om den  

 registrerede ejer (bruger) af køretøjer.
 2. Beskrivelse af tv-overvågningen.
TV-overvågningen har to hovedformål.
Det ene  

 formål er en overvågning af trafikken på motorvejsdelen  

 på Øresundsforbindelsen med henblik på konstant at have  

 overblik over den aktuelle trafiksituation, at opdage og vurdere unormal  

 udvikling, foretage nødvendige foranstaltninger, herunder tilkalde  

 assistance fra beredskabsmyndighederne, samt informere og advare  

 trafikanterne.
 Det andet formål er en overvågning af  

 betalingsanlægget bl.a. med henblik på dokumentation for  

 ikke-retmæssig betaling, røveri, voldshandlinger m.m.
 TV-overvågningen vil finde sted på  

 motorvejsstrækningen umiddelbart vest for Amager Strandvej på det  

 danske tilslutningsanlæg til ca. 1 km øst for  

 terminalområdet på Lernacken i Sverige.
 Mellem disse yderpunkter opsættes kameraer i  

 Drogden-tunnelens vejdel, på Peberholm, på Flinterendebroen,  

 på Lernacken fra brofæstet til terminalområdet og i selve  

 terminalområdet, inklusive betalingsanlægget.
 Øresundskonsortiet etablerer en  

 overvågningscentral kaldet Link Operation Center (LOC) i  

 terminalområdet på Lernacken i Sverige, hvorfra signalerne  

 distribueres til de ansvarlige politi- og redningsmyndigheder i Danmark og  

 Sverige.
I Danmark er det, udover Øresundskonsortiet,  

 Københavns Politi og Tårnby Politi, der via monitorer på  

 politistationerne kan overvåge trafikken på  

 Øresundsforbindelsen.
I Sverige er det udover konsortiet, både  

 politiet og brandvæsenet, nærmere bestemt Malmø Politi og  

 Malmø Brandvæsen, der kan overvåge trafikken på  

 forbindelsen.
Der skal endvidere kunne foretages registrering  

 (optagelse) af billedtransmission fra tv-overvågningen.
Selve  

 registreringen foregår ved en aktivering på LOC.
Der kan i  

 tilfælde af helt specielle hændelser, som f.eks. standsede  

 køretøjer, udløsning af brandalarm og ved brug af  

 nødtelefoner, ske optagelse.
På betalingsanlægget vil der  

 desuden ske optagelse af trafikuheld, røveri, voldshandlinger eller  

 hærværk mod anlægget.
Aktiveringen af registreringen (optagelsen) vil  

 udelukkende blive foretaget af operatøren på LOC i Sverige.  

 Både konsortiet, Københavns Politi, Tårnby Politi,  

 Malmø Politi og Malmø Brandvæsen kan pålægge  

 operatøren på LOC at optage fra tv-overvågningen.
Alle  

 registreringer vil blive opbevaret i LOC og skal efter anmodning gøres  

 tilgængelige for beredskabsmyndighederne.
 Billeder fra tv-overvågningen vil normalt ikke blive  

 opbevaret, med mindre beredskabsmyndighederne finder, at de kan bruges som  

 dokumentation for hændelser og ulykker.
Optagelser, der relaterer sig til unddragelse af betaling,  

 vil blive opbevaret i ca. 90 dage, dog afhængigt af, om billederne skal  

 anvendes som dokumentation i en retssag eller tilsvarende.
Andre optagelser  

 vil normalt blive slettet efter 1-2 døgn, medmindre de senere skal  

 bruges som dokumentation for hændelser og ulykker.
 Billeder, optaget ved betalingsanlægget, vil  

 indgå i sager om ikke-retmæssig betaling, som dokumentation for  

 kørsel igennem lukket bomanlæg eller som dokumentation i  

 tilfælde af manglende dækning for betaling på  

 betalingskort, idet underskrift eller PIN-kode ikke vil blive anvendt.
 3. Adgang til oplysninger i Centralregisteret for  

 Motorkøretøjer.
Retsforfølgning af betalingsmisbrugere vil ske i  

 henhold til almindelige, privatretlige bestemmelser om kredit- og  

 abonnementsaftaler.
I den forbindelse udgør registrerede billeder fra  

 tv-overvågning et vigtigt bevismiddel.
Retsforfølgelse af danske  

 statsborgere vil normalt ske i Danmark og tilsvarende af svenske statsborgere  

 i Sverige.
 Registreringen af nummerplader muliggør  

 identifikation af køretøjets ejer (bruger). Såfremt der  

 er tale om et dansk indregistreret køretøj, vil  

 Øresundskonsortiet umiddelbart kunne få adgang til oplysninger  

 herom i Centralregisteret for Motorkøretøjer med henblik  

 på den videre retsforfølgelse.
 4. Lovforslagets økonomiske og administrative konsekvenser  

 m.v.
 Lovforslaget har ingen økonomiske eller  

 administrative konsekvenser for det offentlige af betydning.
 Lovforslaget har ingen økonomiske eller  

 administrative konsekvenser for erhvervslivet eller borgere og indeholder  

 ikke miljømæssige konsekvenser eller EU-retlige  

 aspekter.
Positive konsekvenser/ mindre udgifter Negative konsekvenser/merud- gifter Økonomiske konsekvenser for stat, kommuner og  

 amtskommuner Ingen Ingen af betydning Administrative konsekvenser for stat, kommuner og  

 amtskommuner Ingen Ingen af betydning Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen EU-retlige aspekter 5. Hørte myndigheder m.v.
 Lovforslaget har været sendt til høring  

 hos:
 Statsministeriet, Finansministeriet, Justitsministeriet,  

 Indenrigsministeriet, Registertilsynet og Øresundskonsortiet.
 Bemærkninger til lovforslagets enkelte  

 bestemmelser.
Til § 1 Til nr. 1.
 Den foreslåede ændring er en  

 konsekvensrettelse som følge af oprettelsen af Hovedstadens  

 Udviklingsråd, jf. lov nr. 354 af 2. juni 1999 om Hovedstadens  

 Udviklingsråd.
 Til nr. 2.
Efter § 1, stk. 1, i lov nr. 278 af 9. september  

 1982 om forbud mod privates tv-overvågning m.v. må private ikke  

 foretage tv-overvågning af gade, vej, plads eller lignende  

 område, som benyttes til almindelig færdsel.
Da der på  

 Øresundsforbindelsen netop er tale om tv-overvågning af vej  

 åben for almindelig færdsel, og da Øresundskonsortiet ikke  

 er del af den offentlige forvaltning, er der behov for en særskilt  

 hjemmel til at iværksætte tv-overvågningen.
Stk. 1 i  

 den foreslåede bestemmelse giver denne hjemmel.
Danske myndigheders overvågning af trafikken ved  

 hjælp af tv-overvågning er ikke undergivet begrænsninger  

 efter lov om forbud mod privates tv-overvågning m.v.
Dansk politis  

 overvågning af trafikken på den danske del af  

 Øresundsforbindelsen kræver derfor ikke særlig lovhjemmel.  

 Politiet vil modtage signalet fra konsortiet.
Formålet med det  

 foreslåede stk. 2 er at give også svenske myndigheder adgang  

 til tv-overvågning på den danske del af  

 Øresundsforbindelsen.
På samme måde vil det være  

 påkrævet, at de danske beredskabsmyndigheder i relation til  

 videoovervågning og registrering af hændelser på svensk  

 territorium, opnår svensk tilladelse hertil.
I Sverige skal konsortiet  

 søge Länsstyrelsen i Skåne om en tilladelse til  

 videoovervågning på svensk territorium samt til registrering  

 heraf.
Länsstyrelsen skal endvidere give tilladelse til, at den danske  

 myndighed med ansvar for beredskabet på Øresundsforbindelsen kan  

 få adgang til tv-overvågningen samt til registrering af billeder  

 fra tv-overvågningen på den svenske del af  

 Øresundsforbindelsen.
Efter lov om offentlige myndigheders registre, jf.  

 lovbekendtgørelse nr. 654 af 20. september 1991 er det generelle  

 udgangspunkt, at der ikke kan videregives oplysninger fra offentlige registre  

 til private personer eller virksomheder, men efter §§ 29-33 i  

 Justitsministeriets forskrifter for Centralregisteret for  

 Motorkøretøjer kan der i et nærmere angivet omfang  

 meddeles oplysninger til private.
Terminaladgang for private er således  

 givet til forsikringsselskaber, der har anerkendelse til at tegne lovpligtig  

 ansvarsforsikring, og denne adgang er givet som led i administrationen af  

 lovgivningens krav om, at motorkøretøjer skal være  

 ansvarsforsikret.
Der er videre givet Falcks Redningskorps A/S terminaladgang  

 til varetagelse af nøje specificerede opgaver, der har  

 politimæssig betydning.
Yderligere videregivelse af oplysninger kan  

 alene ske i konkrete retsforhold, hvor der kan videregives  

 enkeltstående oplysninger fra registeret.
Bestemmelsen i stk. 3  

 giver Øresundskonsortiet adgang til at få oplysning om den  

 registrerede ejer (bruger) af danske køretøjer i  

 Centralregisteret for Motorkøretøjer.
Denne bestemmelse svarer  

 til § 11, stk. 6, i lov om anlæg af fast forbindelse over  

 Storebælt, jf. lovbekendtgørelse nr. 260 af 4. maj 1998,  

 hvorefter A/S Storebæltsforbindelsen kan få adgang til samme  

 oplysninger i Centralregisteret for Motorkøretøjer.
Til § 2 Det foreslås, at bestemmelsen om  

 tv-overvågningen og adgangen til oplysninger i Centralregisteret for  

 Motorkøretøjer træder i kraft den 1. april 2000.
 Hovedstadens Udviklingsråd overtager driften af den  

 kollektive trafik i hovedstadsområdet den 1. juli 2000, og det  

 foreslås derfor, at ændringen vedrørende  

 Hovedstadsområdets Trafikselskab træder i kraft denne  

 dato.
