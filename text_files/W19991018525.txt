Kendelse fra Pressenævnet i sag nr.  

 80/1992 [A] og [B] har klaget over, at "Journalisten" har meddelt  

 afslag på genmæle over for en artikel i bladet nr. 15/1992, der  

 blev bragt under overskriften "Historien om dødsenglens hemmelige  

 dagbøger." Artiklen i "Journalisten" indeholdt en kritisk vurdering  

 af det grundlag, "The European" og senere to danske dagblade havde haft for  

 at bringe nogle artikler om en bog under udgivelse - "Maskerne falder" -, der  

 skulle handle om den danske læge  Carl  Peter  Værnets  

 hormonforsøg på fanger i koncentrationslejren Buchenwald.
Artiklen "Secret diaries expose Danes' angel of death" i  

 "The European" og bogen "Maskerne falder" var skrevet af henholdsvis [B] og Forfatteren af artikel i "Journalisten" fik som ansat  

 på et dagblad til opgave at undersøge historien om  Carl  Peter  

  Værnet og bogen om ham nærmere og opsøgte derfor [B] og  

 I hedder artiklen hedder det bl.a.:
"Og så var det jo, at jeg gerne ville se de  

 journaler og den bog, som [B] i European havde skrevet "ville blive en pinlig  

 sag for den danske regering." Men bogen var ikke færdig endnu.
Og  Værnets  

 journaler og optegnelser havde parret ikke.
Men der var ingen tvivl om, at de  

 var gode nok, sagde de.
For de havde selv set dem for en uge siden hos en  

 kvindelig læge på Frederiksberg, der havde dem liggende i sine  

 gemmer.
 .....
Men de havde set  Carl  Peter  Værnets  

 ansættelseskontrakt med hans arbejdsbeskrivelse - altså hvad han  

 skulle lave i Buchenwald.
Og de havde set hans håndskrevne journaler  

 for flere af patienterne, sagde de.
Om det var originale papirer eller kopier  

 var de ikke helt sikre på." Forfatteren af den påklagede artikel besluttede  

 herefter at lade historien ligge og konkluderede således:
"Egentlig er jeg ikke i tvivl om, at  Værnet har  

 udført hormonforsøg.
Det gjorde han allerede i 1941 i sin  

 privatpraksis på Platanvej, før han tog ned til tyskerne.
Og  

 egentlig er jeg ret sikker på - efter at have læst hele  

 avisarkivet igennem - at han sikkert ikke var nogen rar fyr.
Men derfor er det alligevel rystende for mig - og meget  

 mere end bogen er det for den danske regering - at to mennesker kan sidde i  

 en lejlighed på Frederiksberg og sende sandheden om Danmark til London  

 uden den ringeste dokumentation.
Og næsten endnu mere rystende er det,  

 at danske aviser adopterer historien uden større krav til deres  

 research." Klagerne bad herefter bladet om en "berigtigelse", hvilket  

 blev afslået.
 Under sagens behandling har Pressenævnet anmodet  

 klagerne om at udforme det genmæle, som de mener at have krav på.  

 Nævnet har i tilknytning hertil vejledt klagerne om, at et  

 genmæles indhold i henhold til medieansvarslovens § 38, stk. 1, i det  

 væsentlige skal være begrænset til faktiske oplysninger, og  

 at genmælet således ikke må indeholde vurderinger eller  

 kommentarer.
 Klagerne har herefter anmodet om at få  

 følgende offentliggjort som genmæle:
 "I en artikel i Journalisten, nr. 15/1992, skrevet af  

 medlem af DJ -  Louise  Fleischer, Berlingske Tidende - med overskriften:  

 "Historien om dødsenglens hemmelige dagbøger" gør vi  

 venligst opmærksom på, at journalisten uden grund har  

 anført, at [A] og [B], ikke skulle have haft dokumentation i  

 forbindelse med nævnte historie.
 Dokumentationen har naturligvis hele tiden været  

 tilstede og er nu tilsendt "Journalisten" af "Pressenævnet", som  

 dokumentation på, at artiklen udelukkende bygger på løgn  

 og uvederhæftig journalistik.
 Vi er rystede over, at en journalist, der end ikke viser  

 pressekort ved ankomsten - og udgiver sig for at være udsendt af  

 Berlingske Tidende - kan skrive en uvederhæftig artikel til et andet  

 blad - på et så lavt journalistisk niveau.
 Men værre er, at man i journalisternes eget  

 "fagblad" ryger på den limpind - og optager en sådan artikel,  

 uden at man prøver at få oplysninger hos os.
 Det er en grundregel indenfor al journalistik, at man  

 såvidt muligt skal høre begge sider i en sag - det lærer  

 man endda på Journalisthøjskolen, samt på Berlingske  

 Tidende, hvor undertegnede har lært det - men det er måske noget,  

 man er gået væk fra indenfor faget.
Det er dog særlig grelt, når der er så  

 ærekrænkende og injurierende beskyldninger mod de to  

 førnævnte journalister At  Louise  Fleischer, ikke kan læse engelsk, det  

 vil vi se stort på, men vi kan ikke acceptere, at en journalist skriver  

 en artikel under dække - og en artikel, hvor der faktisk ikke er  

 ét sandt ord i den - uden at det bliver påtalt eller  

 berigtiget.
Vi kan naturligvis tilbagevise samtlige uvedhæftige  

 beskyldninger - men vi vil ikke ned på dette niveau - så hvis man  

 vil have dokumentation, kan man henvende sig til "Pressenævnet" eller  

 "Journalisten" - som er i besiddelse af denne.
Eller man kan læse  

 undertegnedes bog "Maskerne Falder" - hvor der er mere end rigelig  

 dokumentation for det, vi har udtalt.
Desværre er det ikke de udtalelser  Louise  

  Fleischer har refereret - så hendes påstande må stå  

 for hendes egen regning." I en udtalelse om klagen har "Journalisten" bl.a.  

 påpeget, at artiklen ikke handler om, hvorvidt klagerne har  

 dokumentation for deres påstande, men om hvorvidt forfatteren af  

 artiklen kunne få lejlighed til at se dokumentationen, før hun  

 skrev en artikel i sit dagblad, og hvorvidt "The European" og de to danske  

 dagblade, der viderebragte historien, har set denne dokumentation.
 "Journalisten" har endvidere gjort gældende, at det  

 ønskede genmæle ikke er udformet i overensstemmelse med  

 medieansvarslovens § 38, stk. 1.
Følgende nævnsmedlemmer har deltaget i sagens  

 behandling: Else Mols, Bent A.
Koch, Ulrik Holmstrup og Ole Malmqvist.
 Pressenævnet udtaler:
 Allerede af den grund, at medieansvarslovens krav om  

 indholdet af et genmæle ikke er opfyldt, tages klagen ikke til  

 følge.
 Afsagt den 15. december 1992.
