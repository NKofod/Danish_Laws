(Til skifteretterne og revisionen af eksekutorboer i  

 København) Ved skattedepartementets meddelelse af 26. marts 1979 er det godkendt, at  

 skifteretterne anser arveafgiftslovens § 2A e) for anvendelig i tilfælde,  

 hvor arvelader eller arving nogen tid før dødsfaldet er kommet på plejehjem,  

 og det alene er af den grund, at den fælles bopæl er ophævet.
 Meddelelsen har ikke fundet anvendelse på sager, der er afgjort efter den  

 praksis, der gjaldt inden udsendelsen af meddelelsen.
 Skattedepartementet kan imidlertid nu tillade, at meddelelsen får virkning  

 for afgiftsberegninger, der er foretaget den 26. marts 1978 eller senere.
 I eksekutorboer kan det tillades, at meddelelsen får virkning i tilfælde,  

 hvor arvingerne har godkendt boopgørelsen og frafaldet anken den 26. marts  

 1978 eller senere.
Omberegning og tilbagebetaling af eventuelt for meget erlagt arveafgift i  

 de her nævnte tilfælde kan ske, når den afgiftspligtige fremsætter anmodning  

 herom over for skifteretterne - i eksekutorboer tillige revisionen af  

 eksekutorboer i København - eller forholdet i øvrigt er afgiftsmyndighederne  

 bekendt.
Anmodningen skal være fremsat senest den 31. december 1981.
 Ved tilbagebetalingen af arveafgiften gælder reglerne i  

 skattedepartementets cirkulærer nr. 169 af 25. september 1975 og nr. 77 af 5.  

 april 1979.
