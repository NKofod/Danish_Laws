Nr BTL 177 Betænkning over Forslag til lov om ændring af lov om støtte til  

 jordbrugets strukturudvikling og til økologisk jordbrug m.v.   

 Nr L 177 1994-95, 1. samling Afgivet af Landbrugs- og Fiskeriudvalget Afgivet: 19950503 Udvalget har behandlet lovforslaget i nogle møder og har herunder stillet spørgsmål til landbrugs- og fiskeriministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
De Danske Landboforeninger, De Danske Landboforeninger, Dansk Familielandbrug, Landbrugsraadet og  

 Dansk Erhvervsjordbrug og Ærø Landboforening.
 Der er af landbrugs- og fiskeriministeren stillet ændringsforslag, hvorom  

 henvises til de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med det af  

 landbrugs- og fiskeriministeren stillede ændringsforslag.
 Et mindretal inden for flertallet (Venstres og Det Konservative  

 Folkepartis medlemmmer af udvalget) stemmer for lovforslaget, fordi det  

 kompenserer for nogle af de store omkostninger, der er forbundet med at drive  

 landbrug på øer, der ikke er broforbundet med fastlandet.
 Mindretallet er stærkt betænkelig ved det administrative besvær, som den  

 skitserede ordning medfører, og frygter, at alt for få kan få glæde af loven.
 Mindretallet havde gerne set en forenklet støtteordning som f.eks.  

 afskaffelse af ejendomsskatterne.
Alene for Bornholm vil lovforslaget koste ca. 9,4 mio. kr.
Hertil skal  

 lægges ca. 1,3 mio. kr. til administration.
Herfra kan trækkes  

 EU-medfinansieringen på ca. 2,4 mio. kr., så statens nettoudgift bliver ca.  

 8,3 mio. kr., hvis forudsætningerne holder.
Eksempelvis koster det 7,6 mio. kr. at afskaffe ejendomsskatterne for  

 jordbrugserhvervet på Bornholm.
Det koster næsten ingenting i administration,  

 alle får glæde af det, ingen skal ansøge, og slet ingen skal kontrolleres  

 eller kontrollere.
 Et tilsvarende regnestykke kan sikkert stilles op for de 31 øer, som  

 ændringsforslaget omfatter.
 Mindretallet mener, at en sådan ordning vil leve op til kravet om  

 forenkling.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling og vil stemme imod det  

 stillede ændringsforslag.
Mindretallet anfører, at Fremskridtspartiet stemte imod den lov, som  

 lovforslaget tilsigter en ændring af, og Fremskridtspartiet er principielt  

 modstander af støtte og tilskud.
Blot fordi lovforslaget udnytter en  

 EU-ordning, hvor EU betaler 25 pct., betyder det ikke, at Fremskridtspartiet  

 kan støtte lovforslaget.
Tilskud og støtte medfører en omfattende administration, og det skaber et  

 unødigt bureaukrati.
Tilskud og støtte betales af andre og er  

 konkurrenceforvridende.
Derfor burde man hellere afvikle tilskuds- og støtteordningerne, så  

 erhvervet ikke blev belemret med den omfattende administration.
Lige  

 konkurrence på lige vilkår, hvor naboen ikke holdes kunstigt i gang med  

 EU-støtteordninger, det er vejen frem.
 ÆndringsforslagAf landbrugs- og fiskeriministeren, tiltrådt af et  

flertal (udvalget med undtagelse af FP og EL):
 Til § 1 1) I det foreslåede § 20 m, stk. 1, udgår »på  

 Bornholm«.
Bemærkninger Til nr. 1 Med ændringsforslaget får landbrugs- og fiskeriministeren  

 mulighed for at fastsætte de regler, der er nødvendige for i de af  

 Europa-Kommissionen udpegede områder at gennemføre fællesskabsreglerne om  

 særlige støtteforanstaltninger til fordel for landbrug i bjergområder og i  

 visse ugunstigt stillede områder (jf. rådsdirektiv nr. 75/268/EØF).
Lovforslaget blev fremsat med henblik på at afhjælpe de særlige  

 transportproblemer, som jordbruget på Bornholm er belastet af.
For  

 jordbrugserhvervet på Bornholm er der tale om merudgifter for varer, der  

 fragtes til øen, og mindreindtægter for varer, der sendes bort fra øen.  

 Regeringen finder imidlertid, at der er grundlag for at udvide lovforslaget  

 til at omfatte andre områder, hvor jordbrugserhvervet ligesom på Bornholm er  

 påført ekstraomkostninger i forbindelse med transport af produkter.  

 Ændringsforslaget skal især ses som et led i bestræbelserne på at fastholde  

 en erhvervsaktiv befolkning på de danske øer.
 Regeringen har derfor til hensigt at ansøge Europa-Kommissionen om ud over  

 Bornholm at få en række små og mellemstore danske øer uden broforbindelse til  

 fastlandet udpeget som ugunstigt stillede områder i henhold til artikel 3,  

 stk. 5, i Rådets direktiv om landbrug i bjergområder og i visse ugunstigt  

 stillede områder.
 I henhold til artikel 3, stk. 5, er der mulighed for at yde  

 udligningsgodtgørelse som kompensation for naturbetingede ulemper med henblik  

 på at forbedre indkomsten for jordbrugere i ugunstigt stillede områder.  

 Endvidere er der mulighed for at forhøje lofterne for tilskud til  

 investeringer i henhold til en forbedringsplan efter Rådets forordning om  

 forbedring af landbrugsstrukturernes effektivitet (jf. rådsdirektiv nr.  

 2328/91/EØF).
 Der skønnes på Samsø, Ærø, Læsø, Fanø og på de 27 øer under  

 Sammenslutningen af Danske Småøer at være ca. 11.000 hektar støtteberettiget  

 landbrugsareal og ca. 10.000 støtteberettigede storkreaturenheder.
Ved en udligningsgodtgørelse på 75 ECU pr. støtteberettiget hektar og på  

 60 ECU pr. støtteberettiget storkreaturenhed skønnes de årlige udgifter til  

 udligningsgodtgørelse på Samsø, Ærø, Læsø, Fanø og på de 27 øer under  

 Sammenslutningen af Danske Småøer at ville udgøre ca. 10,7 mio. kr. i 1995 og  

 i de efterfølgende år.
Merudgiften til udligningsgodtgørelse vil blive  

 optaget under § 24.23.05.45. Bjergdirektivet, Bornholm.
Ud over at yde udligningsgodtgørelse er det endvidere hensigten at anvende  

 en forhøjet tilskudsprocent til investeringer i forbindelse med  

 forbedringsplaner for jordbrugsbedrifter i henhold til EU-reglerne herom.
For  

 1995 vil tilsagn om det forhøjede tilskud til forbedringsplaner blive ydet  

 inden for den tilsagnsramme, som er fastsat på finansloven for 1995 under §  

 24.23.05.10. Rentetilskud, moderniseringslovens kap. 1/tilskud,  

 strukturlovens kap. 2.
Ændringsforslaget skønnes at medføre en merudgift til en forhøjet  

 tilskudsprocent for investeringer i henhold til forbedringsplaner.
Denne  

 merudgift afholdes over en 7-10-årig periode afhængig af investeringernes  

 art.
Det betyder, at merudgiften forbliver uændret i 1995 og 1996, hvorefter  

 merudgiften fra 1997 og de efterfølgende år vil stige med 0,1 mio. kr.,  

 indtil udgiften når sit maksimum på ca. 1,0 mio. kr.
 Ændringsforslaget skønnes at medføre følgende udgifter til udbetaling af  

 udligningsgodtgørelse og af forhøjet tilskud til forbedringsplaner samt  

 indtægter i form af medfinansiering fra Den Europæiske Udviklings- og  

 Garantifond for Landbruget (EUGFL):
 Tabel 1.
EUGFL medfinansierer op til 25 pct. af de nationale udgifter.
Det  

 forudsættes, at der vil blive stillet midler til rådighed fra EUGFL til  

 medfinansiering af foranstaltningen ud over de midler, der allerede er  

 stillet til rådighed for mål 5a-foranstaltninger i Danmark i perioden  

 1994-99.
 Der skønnes ikke i Strukturdirektoratet for Landbrug og Fiskeri at være  

 merudgifter i forbindelse med administration af ændringsforslaget.
Det er hensigten at henlægge kontrolopgaverne til Plantedirektoratet.  

 Kontrol og administration som følge af vedtagelse af ændringsforslaget  

 skønnes i Plantedirektoratet at kræve et personaleforbrug på 1,0 årsværk i  

 1995 og i de efterfølgende år.
Merudgiften til lønninger andrager 0,5 mio.  

 kr. i 1995.
 Tabel 2. Statens øgede personalebehov.
 Det skønnes, at ændringsforslaget samlet vil medføre en merudgift i 1995  

 på 11,2 mio. kr. for staten.
Merudgifterne til kontrol og administration som følge af ændringsforslaget  

 afholdes under § 24.23.05.45. Bjergdirektiv, Bornholm.
Beløbene for 1995  

 overføres til Plantedirektoratet på forslag til lov om tillægsbevilling for  

 1995.
 Ændringsforslaget vil ikke få administrative konsekvenser for kommuner  

 eller amtskommuner.
 Ændringsforslaget har ingen miljømæssige konsekvenser.
Erling Christensen (S) Peter Christensen (S) Eva Fatum (S) Erik Mortensen  

 (S) Frederik Nørgaard (S) Kristen Touborg (SF) nfmd.
Vibeke Peschardt (RV)  

 Bent Hindrup Andersen (EL) Ole Vagn Christensen (S) Christian Mejdahl (V)  

 Bodil Thrane (V) Mariann Fischer Boel (V) fmd.
Kim Mouritsen (V)  

 Henning Grove (KF) Jens Jørgensen (KF) Peder Sønderby (V) Niels Højland (FP) Centrum-Demokraterne havde ikke medlemmer i udvalget.
