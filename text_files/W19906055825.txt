Ægteskab med en dansk statsborger (og evt. barn med denne) er ikke i  

 sig selv nok til at udgøre ganske særlige tilknytningsforhold til Danmark,  

 jf. § 9, nr. 2. Betingelsen anses for opfyldt, når klager har boet her i  

 landet i 4 år.
Klager opfylder heller ikke betingelsen i § 9, nr. 1, om  

 mindst 2 års ophold i Danmark med mindst halvtidserhvervsarbejde Ankenævnets brev af 25. april 1990:
I brev af 15. november 1989 har De klaget over, at De har fået afslag på  

 Deres ansøgning om uddannelsesstøtte for støtteåret 1989/90. De er dansk gift  

 og har boet i Danmark siden den 27. september 1987. De har en  

 bacheloruddannelse fra Kina, men har ikke kunnet få arbejde i Danmark.
I  

 stedet har De brugt tiden til at lære dansk og taler nu sproget flydende.
De har fået afslag under henvisning til § 9 i Undervisnings- og  

 Forskningsministeriets bekendtgørelse nr. 178 af 20. marts 1989. De mener, at  

 denne paragraf skal forstås således, at man enten skal have haft ophold i  

 Danmark i 2 år eller have haft erhvervsarbejde.
Endvidere mener De, at De  

 opfylder kravet om ganske særlig tilknytning til Danmark.
I anledning af Deres klage har SU-styrelsen afgivet en udtalelse i brev af  

 31. januar 1990, som er sendt til Dem i kopi.
Styrelsen fastholder afgørelsen  

 af 8. november 1989.
I brev af 16. februar 1990 har De kommenteret SU-styrelsens udtalelse.
De  

 ønsker en redegørelse for, hvorledes begrebet »ganske særlig tilknytning  

 til Danmark« skal forstås.
Ankenævnet kan tiltræde SU-styrelsens afgørelse.
Af § 9, nr. 1, i  

 bekendtgørelsen fremgår det tydeligt, at den udenlandske statsborger skal  

 have boet mindst 2 år i Danmark og arbejdet halvtids eller mere i mindst 2 år  

 umiddelbart før ansøgningstidspunktet for at få uddannelsesstøtte på lige fod  

 med danske statsborgere.
Dette krav opfylder De ikke.
 Ægteskab med en dansk statsborger er ikke i sig selv nok til at udgøre en  

 ganske særlig tilknytning til Danmark.
 Der vil først blive tale om en ganske særlig tilknytning til Danmark, når  

 De har boet i landet i 4 år.
