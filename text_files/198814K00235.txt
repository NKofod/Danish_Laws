Nr BTL 235 Betænkning over Forslag til lov om ændring af visse forbrugsafgiftslove  

 (Afgiftsnedsættelse for benzin og lavenergipærer m.v. samt afgiftsforhøjelse  

 for elektricitet og stenkul m.v.)   

 Nr L 235 1988-89, 1. samling Afgivet af Skatte- og Afgiftsudvalget Afgivet: 19890523 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
Nogle af disse spørgsmål og skatteministerens besvarelse heraf er optrykt som bilag til denne betænkning.
 Udvalget har endvidere modtaget mundtlige og/eller skriftlige henvendelser  

 fra:
Danske Fjernvarmeværkers Forening og Oliebranchens Fællesrepræsentation.
 Den sidste henvendelse er optrykt som bilag til denne betænkning.
 Der er af skatteministeren og af to mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et mindretal (Det Konservative Folkepartis,  

 Venstres, Det Radikale Venstres, Centrum-Demokraternes og Kristeligt  

 Folkepartis medlemmer af udvalget) lovforslaget til vedtagelse med de  

 af skatteministeren stillede ændringsforslag.
Et andet mindretal (Socialdemokratiets medlemmer af udvalget)  

 indstiller lovforslaget til forkastelse ved 3. behandling.  

 Mindretallet kan dog stemme for det af Socialistisk Folkeparti under nr. 2  

 stillede ændringsforslag.
Mindretallet ønsker endvidere at udtale følgende:
Lovforslaget er uden nogen reel økonomisk betydning, idet  

 afgiftsjusteringen er så beskeden, at der ikke kan forventes nogen målelig  

 adfærdsændring.
Derfor er lovforslagets konsekvens alene nogle tilfældige  

 omflytninger på højst nogle få hundrede kroner imellem familierne.
Lovforslaget er uden samfundsøkonomisk betydning og uden miljømæssige  

 virkninger. Ønskede man lavere benzinpriser i den størrelsesorden, der her er  

 tale om, kunne det klares ved en ordentlig priskontrol.
En omfattende  

 oplysningskampagne i et samarbejde med f.eks.
FDM og bilimportørerne om,  

 hvilke biler der problemfrit kan benytte blyfri benzin, ville være langt mere  

 effektiv i forhold til miljøproblemerne som følge af bilers udstødning end en  

 beskeden prisændring.
 Heller ikke grænsehandelen vil blive formindsket ved lovforslaget.
Socialdemokratiet har i sin plan »Gang i 90'erne« foreslået en  

 nedsættelse af benzinafgifterne med 1,25 kr. pr. liter og en samtidig  

 nedsættelse på 30 pct. af taksterne for den kollektive trafik.
Disse forslag  

 kan vedtages, såfremt et flertal i Folketinget er parat til at gennemføre den  

 socialdemokratiske plan for omlægning af og aktivitet i det danske samfund.  

 Derimod kan man ikke plukke enkeltforslag ud af dens sammenhæng.
 Et tredje mindretal (Socialistisk Folkepartis medlemmer af  

 udvalget) indstiller lovforslaget til vedtagelse med de af  

 mindretallet stillede ændringsforslag.
Et fjerde mindretal (Fremskidtspartiets medlem af udvalget)  

 indstiller lovforslaget til forkastelse ved 3. behandling, såfremt det  

 kommer til samlet afstemning i Folketinget i den skikkelse, hvori  

 skatteministeren har fremsat det.
Mindretallet henviser til, at vedtagelse af  

 Fremskridtspartiets lovforslag nr.
L 237 om en nedsættelse af benzinprisen  

 med 1 kr. pr. liter giver en meget bedre løsning på de forhold, som behandles  

 i nærværende lovforslag.
Ved provenuberegningen over lovforslaget i den skriftlige fremsættelse har  

 skatteministeren regnet med, at benzinafgiften nedsættes med i gennemsnit ca.  

 12 øre pr. liter.
Men en stor del af disse 12 øre vedrører  

 fradragsberettigede poster (erhvervskørsel, fradragssatser ved  

 befordringsfradrag m.v., skattefri befordringsgodtgørelser, fradrag for  

 skiftende arbejdssteder osv.). Disse forhold medfører, at skatteministerens  

 benzinprovenutabstal på 235 mio. kr. er alt, alt for højt angivet.
Den af  

 ministeren omtalte skattelettelse på omkring 50 mio. kr. eller 10 kr. årligt  

 pr. dansker, såfremt lovforslaget vedtages, repræsenterer derfor en vild  

 overdrivelse.
Sandsynligvis er lovforslaget et skatteforhøjelsesforslag.
 Mindretallet støtter de af Fremskridtspartiet samt de af skatteministeren  

 under nr. 7 og 8 stillede ændringsforslag.
Ændringsforslag a Ændringsforslag om deling af lovforslaget Af et mindretal (FP):
 1) Lovforslaget deles i to lovforslag med følgende titler og indhold:
 A. »Forslag til lov om ændring af lov om afgift af benzin«  

 omfattende § 1 samt § 5, stk. 1 og 2.
 B. »Forslag til lov om ændring af visse forbrugsafgiftslove«  

 omfattende §§ 2-4 samt § 5, stk. 1 og stk. 3-5.
b Ændringsforslag til det udelte lovforslag Til § 1 Af et mindretal (SF), tiltrådt af et mindretal (S):
 2) Paragraffen affattes således:
» § 1 I lov om afgift af benzin, jf. lovbekendtgørelse nr. 612 af 14. oktober  

 1988, som ændret ved § 21 i lov nr. 700 af 22. november 1988, ændres i  §  

 1, stk. 1, litra b, »333 øre« til: »299 øre«».
 Af skatteministeren, tiltrådt af et mindretal (KF, V, RV, CD  

 og KRF):
 3) I paragraffen ændres »360 øre« til: »362  

 øre«, og »318 øre« ændres til: »315 øre«.
Til § 2 Af et mindretal (FP):
 4) Paragraffen udgår.
Til § 3 Af et mindretal (FP):
 5) Paragraffen udgår.
 Af et mindretal (SF):
 6) Paragraffen affattes således:
» § 3 I lov om afgift af elektricitet, jf. lovbekendtgørelse nr. 611 af 14.  

 oktober 1988, som ændret ved § 22 i lov nr. 700 af 22. november 1988,  

 affattes  § 6, stk. 1, således:
»Afgiften af elektricitet udgør 33,5 øre pr. kWh.«» Af skatteministeren, tiltrådt af et flertal (udvalget med  

 undtagelse af S og SF):
Til § 4 7) Den foreslåede § 3, stk. 2, affattes således:
» Stk. 2. Af damplamper, herunder lysstoflamper, samt af  

 neonrør og tilsvarende lysrør svares en afgift til statskassen på 7 kr. 50  

 øre pr. stk.
Ensoklede lavenergilysstofrør (lavenergipærer) er dog  

 afgiftsfri.« Til § 5 8) Paragraffen affattes således:
» § 5 Stk. 1. Loven træder i kraft dagen efter bekendtgørelsen i Lovtidende.
 Stk. 2. § 1 finder anvendelse på benzin, der fra den 1. juni 1989  

 udleveres fra registrerede virksomheder eller angives til fortoldning.
 Stk. 3. § 2 finder anvendelse på afgiftspligtigt stenkul, brunkul og koks  

 m.v., der fra den 1. juni 1989 udleveres fra eller forbruges i registrerede  

 virksomheder eller angives til fortoldning.
Stk. 4. § 3 finder anvendelse på leverancer af elektricitet, der sker fra  

 den 1. juni 1989. For løbende leverancer, for hvilke afregningsperioden  

 påbegyndes inden lovens ikrafttræden og afsluttes efter dette tidspunkt,  

 beregnes den forhøjede afgift af så stor en del af leverancen, som tidsrummet  

 fra lovens ikrafttræden til afregningsperiodens slutning udgør i forhold til  

 den samlede afregningsperiode.
Med toldvæsenets tilladelse kan der foretages  

 afrunding ved opgørelse af den brøkdel af leverancerne, hvorefter fordelingen  

 skal foretages.
Stk. 5. § 4 finder anvendelse på damplamper, herunder lysstoflamper, samt  

 på neonrør og tilsvarende lysrør, der fra den 1. juni 1989 udleveres fra  

 anmeldte virksomheder eller angives til fortoldning.« Bemærkninger Til nr. 1 Hvordan bilskatten benzinafgift og skatterne på el og kul (opvarmning og  

 belysning) skal udformes, har så lidt med hinanden at gøre, at det ganske og  

 aldeles savner saglig begrundelse at hægte de to forhold sammen i eet  

 lovforslag.
Til nr. 2 Ændringsforslaget indebærer, at afgiftsnedsættelsen på benzin alene sker  

 for blyfri benzin.
Blyfri benzin udgør i dag godt 1/3 af det samlede  

 benzinforbrug i Danmark på årligt i alt ca. 2 mia. liter.
Idet der regnes med  

 det samme provenutab som i regeringens forslag, nemlig 235 mio. kr. på  

 årsbasis, medfører dette, at afgiften på blyfri benzin nedsættes med 34 øre  

 pr. liter.
Incitamentet til at anvende blyfri benzin til gavn for miljøet  

 øges således kraftigt.
Til nr. 3 og 7 Det foreslås ved ændringsforslaget kun at nedsætte benzinafgiften for  

 blyholdig benzin med 8 øre pr. liter (fra 370 øre til 362 øre pr. liter). Til  

 gengæld foreslås det at øge afgiftsnedsættelsen af blyfri benzin med 18 øre  

 pr. liter (fra 333 øre til 315 øre pr. liter). Det foreslås endvidere, at  

 ensoklede lavenergilysstofrør (lavenergipærer) helt fritages for afgift.
 Den yderligere nedsættelse af afgiften af blyfri benzin og lavenergipærer  

 vil stort set blive kompenseret af den mindre nedsættelse af afgiften af  

 blyholdig benzin.
Til nr. 4 Fremskridtspartiet mener ikke, at kulafgiften skal forhøjes og henviser  

 herved til de som bilag til nærværende betænkning optrykte svar fra  

 ministeren på udvalgsspørgsmål nr. 1 og 3 samt henvendelsen fra Danske  

 Fjernvarmeværkers Forening, der ligeledes er optrykt.
Til nr. 5 Fremskridtspartiet mener ikke, at elafgiften skal forhøjes og henviser  

 hermed til det som bilag til nærværende betænkning optrykte svar fra  

 ministeren på udvalgsspørgsmål nr. 2.
Til nr. 6 Ifølge gældende regler betales en afgift af elektricitet til opvarmning i  

 helårsboliger på 29 øre pr. kWh af det forbrug, der overstiger 4.000 kWh pr.  

 år.
Af anden elektricitet betales en afgift på 32,5 øre pr. kWh.
Ændringsforslaget indebærer, at der indføres een afgiftssats på  

 elektricitet på 33,5 øre pr. kWh.
Dermed bortfalder rabatten til forbrugere  

 med elvarme.
 Provenugevinsten anslås til ca. 180 mio. kr.
 Mindretallet forudsætter som en integreret del af ændringsforslaget, at  

 merindtægten skal anvendes til billiggørelse af kollektiv trafik og til  

 fremme af tilslutning til kollektiv varmeforsyning (bl.a. i København og  

 Kalundborg).
Til nr. 8 Benzinforhandlerne har benzinen liggende i afgiftsberigtiget stand.
Disse  

 forhandlere vil derfor gerne have »udsolgt« benzin til gammel (høj)  

 afgift.
De er derfor interesseret i en fast dato, som de allerede nu kan  

 kalkulere med.
Det foreslås derfor, at loven får virkning fra den 1. juni  

 1989.
Aagaard (KF) Else Theill Sørensen (KF) Pernille Sams (KF) Svend Heiselberg  

 (V) nfmd.
Skrumsager Skau (V) Glistrup (FP) Elisabeth Arnold (RV) Bente  

 Juncker (CD) Kofod-Svendsen (KRF) Helen Beim (S) Erling Christensen (S) Pia  

 Gjellerup (S) Klaus Hækkerup (S) Henning Nielsen (S) Stavad (S) fmd.  

Bjørn Poulsen (SF) Jens Thoft (SF) Bilag 1 Nogle af udvalgets spørgsmål til skatteministeren og dennes besvarelse  

 heraf Spørgsmål 1:
 Ministeren bedes oplyse, hvordan kulafgiftsprovenuet har udviklet sig over  

 hvert af årene siden afgiftens indførelse, og hvordan den af ministeren nu  

 foreslåede forhøjelse vil fordele sig over typiske husstandsgrupper.
 Svar:
 Afgiften på kul blev indført pr. 1. juli 1982.
 Afgiftsprovenuet har udviklet sig således:
 Alene husstande, der opvarmes ved kul, kulbaseret fjernvarme eller  

 kulbaseret kraftvarme, vil blive berørt af kulafgiftsændringen.
 I følgende tabel er vist stigningen i opvarmningsudgifterne ved  

 forskelligt varmeforbrug og varmekilde:
80 GJ fjernvarme svarer til 3.000 liter fyringsolie.
Et typisk parcelhus  

 vil bruge omkring 65-80 GJ om året svarende til ca. 2.500-3.000 liter  

 fyringsolie.
Varmeforbruget i en typisk lejlighed er på omkring 50 GJ om  

 året.
 Spørgsmål 2:
 Ministeren bedes oplyse, hvordan elafgiftsprovenuet har udviklet sig over  

 hvert af årene siden afgiftens indførelse, og hvordan den af ministeren nu  

 foreslåede forhøjelse vil fordele sig over typiske husstandsgrupper.
 Svar:
 Afgiften på elektricitet blev indført pr. 1. april 1977.
 Afgiftsprovenuet har udviklet sig således.
For et typisk parcelhus uden elvarme vil udgifterne til el stige ca. 25  

 kr., hvis forslaget vedtages.
For en typisk lejlighed vil eludgiften stige  

 ca. 15 kr.
 Hvis beboelsen er elopvarmet, vil varmeudgiften stige med op mod 100 kr.  

 for et typisk parcelhus og med op mod 70 kr. for en typisk lejlighed.
 Spørgsmål 3:
 Hvordan har regeringen beregnet de i §§ 2 og 3 foreslåede  

 afgiftsforhøjelser i relation til reguleringsaftalen fra foråret 1986?  

 Aftalens oprindelige ordlyd bedes tilstillet udvalget.
 Svar:
Udgangspunktet for reguleringen af afgiftssatserne på kul og elektricitet  

 efter reguleringsaftalen er udviklingen i importpriserne for stenkul.
Disse  

 var i første kvartal 1986 i gennemsnit 375 kr. pr. ton og i fjerde kvartal  

 1988 268 kr. pr. ton.
Efter at have taget hensyn til de i oktober 1986  

 forhøjede afgiftssatser og omlægningen af arbejdsgiverafgifterne i december  

 1987 er der basis for forhøjelse af begge afgiftssatser.
Reguleringsaftalen, der er optrykt i Skatte- og Afgiftsudvalgets  

 tillægsbetænkning til lovforslag nr.
L 214 afgivet den 20. marts 1986, har  

 følgende ordlyd:
De under pkt. 1 nævnte energiafgifter reguleres, når de aktuelle  

 råvarepriser ændres.
Regulering vil første gang kunne finde sted 15. maj 1986  

 efter nedenstående retningslinjer.
 Regulering finder sted halvårligt, hvis prisen på benzin (98 oktan)  

 beregnet pr. 1. oktober og pr. 1. april som et gennemsnit af de af Danmarks  

 Statistik offentliggjorte priser for de forudgående 2 måneder afviger 10 pct.  

 fra en notering, der er beregnet på grundlag af en råoliepris på 17,5 pr.  

 tønde og en dollarkurs på 8,50 kr.
 På tilsvarende måde reguleres afgifterne på andre energiprodukter.
 Spørgsmål 7:
 Der ønskes en ajourføring af oplysningerne afgivet den 18. januar 1989 på  

 L 154 - bilag 28.
 En tilsvarende oversigt ønskes for følgende yderligere lande: Frankrig,  

 Italien, Holland, Belgien, Sverige, Norge, Storbritannien og USA.
 Svar:
 Industriministeriet har oplyst følgende:
 De oplysninger, der blev afgivet den 18. januar 1989 som svar på spørgsmål  

 23 fra Folketingets Skatte- og Afgiftsudvalg (L 154 - bilag 27) er ajourført  

 pr. 9. maj 1989 i vedlagte bilag 1 for så vidt angår Danmark og Vesttyskland.  

 Endvidere er tilsvarende oplysninger pr. 1. maj 1989 givet for Norge og  

 Sverige for 98 oktan benzin (premium), idet det ikke har været muligt på  

 grundlag af umiddelbart tilgængelige oplysninger at oplyse tilsvarende tal  

 for de to øvrige nævnte kvaliteter i Norge og Sverige eller tal for de tre  

 omhandlede kvaliteter i de øvrige i spørgsmålet nævnte lande.
 Jeg kan henholde mig hertil.
Underbilag 1 Spørgsmål 8:
Der ønskes en konkret opgørelse over prisstigningerne i de under spørgsmål  

 7 nævnte lande (inkl.
Vesttyskland). Opgørelsen bedes udarbejdet både i  

 salgspriser til forbrugerne og i priser ekskl. afgifter, sammenholdt med  

 tilsvarende priser i Danmark på de samme tidspunkter.
Priserne bedes om  

 muligt oplyst pr. 5. januar, 5. marts og 5. maj 1989.
 Svar:
 Industriministeriet har oplyst følgende:
 På grundlag af prisoplysninger indhentet i medlemslandene offentliggør  

 EF-Kommissionen ugentligt priser ekskl. afgifter og moms for 98 oktan benzin  

 (premium). Disse priser er vist i bilag 2 pr. 9. januar, 6. marts og udfra de  

 senest foreliggende oplysninger pr. 24. april 1989. Prisoplysningerne er  

 omregnet til dkr./liter og er i øvrigt suppleret med oplysninger indhentet af  

 Monopoltilsynet fra Norge og Sverige.
Det har ikke været muligt på grundlag af umiddelbart tilgængeligt  

 materiale at fremskaffe prisoplysninger for 95 og 92 oktan blyfri benzin  

 eller prisoplysninger fra USA.
De manglende oplysninger vil kunne fremskaffes  

 via Udenrigsministeriet, hvilket må forventes at tage nogen tid.
 De af EF-Kommissionen tilvejebragte prisoplysninger er behæftet med nogen  

 usikkerhed, idet det ikke er muligt med nøjagtighed at fastlægge en  

 gennemsnitlig faktisk forbrugerpris for noget land.
De i marts 1989 gældende afgifts- og momssatser i de enkelte  

 EF-medlemslande fremgår af bilag 3. Det kan supplerende oplyses, at  

 statsafgifterne på 98 oktan benzin i Norge og Sverige udgør 3,01 dkr./liter  

 henholdsvis 3,26 dkr./liter.
I Norge beregnes der 20 pct. moms af såvel pris  

 før afgift som af afgiften, medens der i Sverige ikke tillægges moms ved  

 prisberegningen.
 Da Monopoltilsynet ikke har nøje kendskab til  

 afgiftsberegningsprincipperne i andre lande, har tilsynet ikke beregnet  

 priserne for 98 oktan benzin inkl. moms og statsafgifter, idet bemærkes, at  

 oplysninger om priserne inkl. moms og statsafgifter ikke tilvejebringes af  

 EF-Kommissionen.
 Ved vurderingen af de absolutte prisændringer og af prisforskellene  

 landene imellem skal det tages i betragtning, at en lang række  

 forskelligartede forhold spiller ind såsom forskelle i lagerbeholdningernes  

 størrelse, i benzinstationernes gennemsnitlige mængdemæssige afsætning, i  

 landenes infrastruktur, i betalings- og rabatsystemernes udformning og omfang  

 samt i de enkelte landes generelle pris- og lønudvikling.
 Industriministeriet har videre oplyst, at de af EF-Kommissionen hos  

 medlemslandene indhentede oplysninger om forbrugerpriser ekskl. moms og  

 statsafgifter, jf. bilag 2, repræsenterer de i landene fastsatte  

 gennemsnitlige vejledende listepriser i benzinprodukter reduceret med  

 gennemsnitligt ydede rabatter, der for Danmarks vedkommende udgør ca. 20  

 øre/liter.
 Jeg kan henholde mig hertil.
Underbilag 2 Forbrugerpriser ekskl. moms og statsafgifter pr. 9. januar, 6. marts og  

 24. april 1989 på 98 oktan benzin i udvalgte lande (* 1) pr. 1. maj 1989.
 (* 2) pr. 26. april 1989.
Underbilag 3 Spørgsmål 10:
Vil skatteministeren eller energiministeren tage initiativ til en massiv  

 informationskampagne for anvendelse af blyfri benzin, som indeholder konkret  

 angivelse af, hvilke biler (mærke, model, årgang m.v.) der uden problemer kan  

 anvende blyfri benzin - eventuelt i et samarbejde med FDM, bilimportørerne  

 m.fl.? Svar:
 Energiministeriet har svaret følgende:
 Der synes blandt den tekniske sagkundskab at være enighed om, at  

 anvendelsen af blyfri benzin vil kunne øges væsentligt, uden at det vil give  

 tekniske problemer i form af motorskader m.v.
 Når forbrugerne ikke i højere grad er gået over til blyfri benzin trods  

 lavere priser på denne, må årsagen i vidt omfang søges i frygt for  

 motorskader m.v., som i mange tilfælde er ubegrundede.
 En eventuel infomationskampagne af den nævnte karakter hører naturligt  

 hjemme i Miljøministeriets regi.
 Miljøministeriet har oplyst, at man som led i et generelt initiativ med  

 henblik på at reducere blyforureningen påtænkter at iværksætte en sådan  

 informationskampagne.
 Jeg kan henholde mig hertil.
 Spørgsmål 12:
 Aftalen, som den blev indgået i 1986 imellem den daværende regering og Det  

 Radikale Venstre, bedes oversendt til udvalget.
Samtidig udbedes en specificeret opgørelse over, hvordan man er nået frem  

 til de foreslåede reguleringer.
Såfremt reguleringerne skal foretages med  

 udgangspunkt i de helt aktuelle priser, bedes oplyst, med hvilke beløb  

 afgifterne skal reguleres.
 Svar:
 Reguleringsaftalen for energiafgifterne fra marts 1986 er gengivet i  

 svaret til spørgsmål 3.
 Udgangspunktet i aftalen for reguleringen af benzinafgifterne m.m. er  

 udviklingen i råoliepriserne.
 Da der sidst blev reguleret i efteråret 1987, var baggrunden for  

 reguleringen en råoliepris på 129,50 kr. pr. tønde.
 Med uændrede råoliepriser ville omlægningen af arbejdsgiverafgifterne i  

 december 1987 have medført en stigning i forbrugerpriserne på olieprodukter  

 og især benzin.
 Ved trepartsforhandlingerne i november 1987 var der derfor enighed om, at  

 der ved fremtidige regleringer skulle tages hensyn til virkningerne af  

 omlægningen.
Dette medførte teknisk, at der blev beregnet en ny basis for vurderingen  

 af ændringer i råolieprisen, der var lavere end den hidtidige.
Basisprisen  

 blev således nedsat fre de nævnte 129,50 kr. pr. tønde til 116,90 kr. pr.  

 tønde.
 I 1988 var råolieprisen mere end 10 pct. lavere end den anførte basispris  

 på 116,90 kr. pr. tønde, men partierne bag aftalen fandt ikke, at der burde  

 foretages reguleringer i form af afgiftsforhøjelser.
 I gennemsnit udgjorde råolieprisen for februar/marts 1989 130,46 kr. pr.  

 tønde, altså 11,6 pct. over basisprisen.
 Betingelserne for at indlede forhandlinger om at regulere afgiftssatserne  

 var således opfyldt.
 Efter en forhandling mellem partierne bag aftalen har regeringen foreslået  

 afgiften af blyfri benzin nedsat med 15 øre pr. liter og for blyholdig benzin  

 nedsat med 10 øre pr. liter.
 Endelig kan det oplyses, at de aktuelle råoliepriser er på omkring 145 kr.  

 pr. tønde og således også ville have givet anledning til at indlede  

 forhandlinger om nedsættelse af afgiften på benzin m.m., hvis denne havde  

 været gældende i februar/marts 1989.
 Spørgsmål 13:
Finder energiministeren og miljøministeren, at der ud fra miljømæssige  

 grunde er baggrund for at gøre det mere tiltrækkende at anvende autogas? Autogassens miljømæssige fordele set i forhold til blyfri benzin bedes  

 belyst.
 Svar:
 Miljøministeriet har oplyst følgende:
 Gennem de senere år er der sket et drastisk fald i antallet af  

 personbiler, der kører på autogas (fra ca. 28.000 i 1982 til ca. 7.000 i  

 1987).
Der er formentlig flere årsager hertil.
Først og fremmest har de  

 økonomiske fordele været begrænsede, men det har sandsynligvis også spillet  

 ind, at der har været en række tekniske problemer forbundet med installerede  

 gasanlæg.
 Ser man alene på personbiler, må der ved vurderingen af de miljømæssige  

 forhold skelnes mellem situationen, således som den ser ud i dag, og den  

 situation, der foreligger, når de amerikanske udstødningsnormer indføres fra  

 1. oktober 1990.
For at opfylde de amerikanske normer må de gasdrevne biler nemlig ligesom  

 benzindrevne biler forsynes med regulerede 3-vejs katalysatorer, og der vil  

 derfor ikke i denne situation være noget miljømæssigt argument for at benytte  

 gas frem for benzin.
Derimod vil autogas - på lige fod med benzin - være at  

 foretrække frem for dieselolie, også selv om dieselbilerne opfylder de  

 amerikanske normer.
 Set i forhold til de eksisterende biler kan der være visse miljømæssige  

 fordele knyttet til anvendelsen af autogas.
 I forhold til benzindrift giver gasdrift mindre udslip af kulilte (CO) og  

 kulbrinter (HC). Endvidere er sammensætningen af de udsendte kulbrinter  

 mindre problematisk, hvilket bl.a. giver sig udtryk ved, at den mutagene  

 effekt (kræftfremkaldende egenskab) af udstødningsgassen fra gasdrevne biler  

 er meget lav.
 Såfremt sammenligningen går på blyholdig benzin, er der endvidere den  

 fordel, at autogas ikke indeholder bly.
 Derimod er udslippet af kvælstofoxider (NOx) stort set ens ved benzindrift  

 og gasdrift.
I forhold til dieseldrevne biler er den store fordel ved gasdrift, at  

 udstødningsgassen ikke indeholder partikler, ligesom den mutagene effekt er  

 væsentlig lavere.
Derimod er udslippet af NOx større fra gasdrevne biler end  

 fra dieseldrevne biler.
 Der er således ingen tvivl om, at gasdrevne biler i sammenligning med  

 benzinbiler miljømæssigt er at foretrække, indtil skærpede normer til bilers  

 udstødning træder i kraft 1. oktober 1990.
Det vurderes dog, at der skal ske meget kraftig subsidiering af gasbiler,  

 hvis der indtil denne dato ønskes en større udbredelse af gasbiler.
Denne  

 subsidiering vurderes ikke at ville stå i rimeligt forhold til de  

 miljømæssige fordele.
 Energiministeriet har tilsluttet sig denne besvarelse.
 Spørgsmål 14:
Kredittiden for afgifter og moms på benzin bedes oplyst.
Hvor store beløb  

 har benzin- og olieselskaberne gennemsnitligt til rådighed som følge af  

 afgifter og moms i alt og alene relateret til benzinsalget? Såfremt der forudsættes en rente på 10 pct. p.a., hvad er da  

 rentegevinsten på afgifter og moms fra benzinsalget i alt om året, og hvad  

 svarer det til omregnet pr. solgt liter benzin? Svar:
Afgifterne af olie, benzin og LPG, der normalt opkræves i engrosleddet,  

 opgøres for en måned ad gangen og angives inden den 15. i måneden efter.  

 Afgifterne skal indbetales inden udgangen af måneden.
Den gennemsnitlige  

 kredittid er således 45 dage.
Byerhverv, hvorunder olieselskaber og forhandlere hører, opgør momsen for  

 et kvartal ad gangen.
Momsen skal angives og betales inden den 20. i den  

 anden måned efter kvartalet.
Den gennemsnitlige kredittid er således 95 dage  

 for byerhverv.
Ved import opkræves importmoms i forbindelse med fortoldningen.  

 Importmomsen for en måned skal indbetales inden udgangen af den følgende  

 måned.
Kredittiden er således i gennemsnit 45 dage.
Arbejdsmarkedsbidraget opgøres for et kvartal og skal indbetales 3 måneder  

 og 20 dage efter kvartalets udløb.
Den gennemsnitlige kredittid er således  

 155 dage.
 I 1988 var provenuet af benzin, olie og LPG-afgifterne som følger:
Det kan således oplyses, at der i gennemsnit i 1988 var en kredit til dem,  

 der afgiftsberigtiger olieprodukterne, på 901 mio. kr. for benzin, 1.356 mio.  

 kr. for olieprodukter og 37 mio. kr. for LPG.
Det bemærkes, at ikke al  

 benzin, olie og LPG afgiftsberigtiges af benzin- og olieselskaberne, idet  

 f.eks. en del fuelolie afgiftsberigtiges ved forbrug i varmeværker.
Ved en  

 rentefod på 10 pct. var kreditfordelen således for benzin 90 mio. kr., for  

 olieprodukterne 136 mio. kr. og for LPG 3,7 mio. kr.
Energiafgiften giver dog ikke alene kreditfordele for erhvervene.  

 Godtgørelserne til erhvervene sker således med en vis forsinkelse.
For  

 virksomheder, der er momsregistreret som byerhverv, er debetperioden således  

 i gennemsnit 95 dage.
For landbrug m.m. er debetperioden i gennemsnit 305  

 dage.
Virksomheder med et vist forbrug af olie og LPG har dog mulighed for,  

 efter ordningen for fremskyndet tilbagebetaling af visse afgifter, at få  

 afgifterne godtgjort for en måned ad gangen.
Den gennemsnitlige debettid for  

 disse virksomheder er i gennemsnit 14 dage tillagt den tid, virksomheden  

 efter månedens udløb er om at anmode om godtgørelsen tillagt højst 3 ugers  

 ekspeditionstid (i gennemsnit ca. 1 uge) hos toldvæsenet.
Med hensyn til momsen bemærkes, at olieselskaberne ofte sælger andet end  

 olieprodukter og benzin.
Der er også andre end de egentlige olieselskaber og  

 -forhandlere, der handler med olieprodukter m.m.
En del af olieprodukterne  

 sælges endvidere til eksport, der er fritaget for moms.
Endelig vil sektoren i varierende omfang købe varer og ydelser fra  

 underleverandører, herunder importører.
Der er således ikke umiddelbart  

 tilgængelige oplysninger om benzin- og olieselskabernes kreditfordele for  

 moms ved salg af benzin og olie til det danske marked.
Kreditfordelene ved moms og punktafgifter må formodes at påvirke prisen i  

 modsat retning, men i samme omfang som selve afgifterne.
Ligesom afgifterne  

 belaster forbrugerne, må det formodes, at kreditfordelen i sidste ende  

 mindsker forbrugernes belastning.
 Der henvises i øvrigt til vedlagte bilag:
Underbilag 4 I følgende oversigt er det vist, hvordan afgifterne påvirker prisdannelsen  

 på forskellige olieprodukter, der sælges kontant, når der tages hensyn til  

 kreditfordelen.
Renten er 10 pct.
 Spørgsmål 18:
 Hvor stor er punktafgiftsbelastningen (kr./GJ) på nedennævnte  

 ernergiprodukter, dels efter gældende regler, dels for det tilfælde, at L 235  

 vedtages:
Benzin (blyholdig) Benzin (blyfri) Gas- og dieselolie Fuelolie Fyringstjære El-varme (bruttoenergiforbrug) Anden el (bruttoenergiforbrug) Autogas Anden flaskegas Stenkul (el-værkskul) Brunkulsbriketter Petroleum Naturgas? Svar:
 Punktafgiftsbelastningen på de pågældende energiprodukter fordeler sig som  

 følger:
 *) Elafgiften er omregnet i forhold til brændselsforbruget ved  

 elproduktion med en virkningsgrad på 35 pct.
 Naturgas er ikke pålagt punktafgift, men ved salg til kunder, der ellers  

 skulle betale olieafgift, fastsættes naturgasprisen svarende til olieprisen  

 inkl. afgift.
 Spørgsmål 19:
Hvilke toldbeløb, beredskabslagergebyrer og andre afgifter indgår i  

 benzinliterprisen ud over moms og benzinafgift? Svar:
 Der betales 6 pct. told ved indførsel af benzin fra lande uden for EF og  

 EFTA.
 Benzin er desuden pålagt et beredskabslagergebyr på 0,82 øre pr. liter.  

 Endvidere skal der betales arbejdsmarkedsbidrag på 2,5 pct.
 Spørgsmål 20:
Hvad kan ministeren oplyse om regeringens stilling til den henvendelse,  

 som Danske Fjernvarmeværkers Forening i april 1989 har rettet til  

 statsministeren om at ændre kulafgiften til en røgudslipsafgift? Svar:
Spørgsmålet om udformning af energiafgifterne vurderes i øjeblikket i et  

 tværministerielt embedsmandsudvalg.
Resultatet af udvalgsarbejdet forventes  

 at foreligge i løbet af 1989.
 Spørgsmål 21:
Hvor vidt er det rigtigt, at oprindelsen til benzinafgiften er, at der  

 skulle betales een øre pr. liter som bidrag til bygningen af den første  

 Lillebæltsbro, og hvornår (og med hvor meget) steg benzinafgiften første gang  

 i forhold til sit historiske udgangspunkt, dels midlertidigt, dels varigt? Svar:
 Benzinafgiftens størrelse, fra dens indførelse i 1927 til 1969, fremgår af  

 nedenstående tabel:
 Benzinafgifterne 1927-69.
Øre pr. liter Afgiften blev oprindeligt fastsat til 7 øre pr. liter.
Provenuet indgik -  

 efter dækning af opkrævningsomkostninger - i en fond til vejformål.
I 1931  

 indførtes en tillægsafgift på 2 øre pr. liter, som indgik i de almindelige  

 statsindtægter.
I 1932 blev der desuden indført en eenøre-afgift til dækning  

 af omkostninger i forbindelse med bygningen af bl.a.
Storstrømsbroen.
En ny  

 eenøre-afgift blev indført i 1941 ligeledes til dækning af større bro- og  

 vejanlæg.
 Den ordinære afgift på 7 øre pr. liter forhøjedes midlertidigt til 17 øre  

 pr. liter i 1939. Den midlertidige forhøjelse blev forlænget gentagne gange,  

 ligesom afgiften forhøjedes, så den i 1948 var på 40 øre pr. liter.
Fra 1971 blev der lovteknisk foretaget en sammenlægning af den ordinære  

 benzinafgift og tillægsafgiften til een afgift på 77 øre pr. liter.
I en  

 overgangsperiode gik 36/77 af provenuet til vejfonden og de resterende 41/77  

 i statskassen.
 Spørgsmål 22:
Hvilke juridisk fastlagte begunstigelser har naturgassen opnået i  

 konkurrencen med kul? Svar:
Naturgassen er ikke belagt med punktafgift.
Naturgaspriserne følger  

 imidlertid priserne på de konkurrerende brændsler, gasolie eller fuelolie,  

 inkl. afgift.
Afgiftsfritagelsen for naturgas er derfor et indirekte tilskud  

 til gasselskaberne.
Bilag 2 Danske Fjernvarmeværkers Forening Den 19. maj 1989 Folketingets Skatte- og Afgiftsudvalg Kulafgiften vil ramme 700.000 familier Meddelelsen om, at  

 Energiministeriet har planer om at forhøje afgiften på kul, har rystet Danske  

 Fjernvarmeværkers Forenings medlemmer, fordi en sådan afgiftsforhøjelse  

 gennem fjernvarmeforsyninger bl.a. fra de store kraftvarmeværker skønsmæssigt  

 vil berøre 700.000 familiers økonomiske situation.
Det gør ikke situationen  

 mindre alvorlig, at der er tale om, at fjernvarmen i disse familiers hverdag  

 indgår som et livsnødvendigt gode.
 En afgiftsforhøjelse vil også få uheldig indflydelse på de kollektive  

 varmeforsyningers sigte mod at få så høj en tilslutning som overhovedet  

 muligt, såvel af miljømæssige som samfunds- og selskabsøkonomiske grunde.
 Danske Fjernvarmeværkers Forening vil derfor på det kraftigste advare mod  

 at lege med ilden og gøre det mindre attraktivt at tilslutte sig  

 fjernvarmenettet.
 Vi vil endvidere understrege, at det er svært - for ikke at sige umuligt -  

 at tilrettelægge en langsigtet energipolitik, fordi de ledelser, der står med  

 det daglige ansvar for varmeforsyningen af landets indbyggere, den ene gang  

 efter den anden bliver præsenteret for hovsa-løsninger af afgiftsstigninger  

 snart på det ene snart på det andet område.
 Set på baggrund af Brundtland-rapportens konklusioner kan det konstateres,  

 at fjernvarmen allerede har en førerstilling, når det drejer sig om  

 teknologisk udvikling til størst mulig udnyttelse af brændslernes energi og  

 miljøforanstaltninger.
Brundtland-rapporten peger endvidere på, at Den Tredje Verden skal have  

 mulighed for at øge sin energiproduktion.
Hvis der skal tages hensyn til både  

 miljøet og det sociale sammenhold på globalt plan, er det nødvendigt, at de  

 vestlige lande anvender f.eks. kul og andre brændsler, som kræver en stor  

 økonomisk indsats med hensyn til udvikling af renere teknologi for at give  

 U-landene mulighed for vækst.
Som følge heraf bør en eventuel afgiftspolitik  

 knytte sig ikke til brændslet, men til det, der sendes ud gennem skorstenen  

 (emmission). Det kan derfor ikke være i overensstemmelse med  

 Brundtland-rapporten at lægge afgifter på brændsler.
Tilmed skal påpeges, at afgiftsforhøjelser kan hæmme den teknologiske  

 udvikling.
Undlader man at gribe forstyrrende ind, vil Danmark kunne bidrage  

 til energi- og miljøgevinster i andre lande, hvorved Brundtland-rapportens  

 anvisninger tilgodeses på allerbedste vis.
Den udenlandske interesse for  

 dansk eksport på dette felt vil svækkes i samme takt, når det drejer sig om  

 sammenhængen mellem miljøbeskyttelse og omkostningerne i forbindelse med  

 varmeproduktion.
 Foreningen skal pointere, at det således af sociale, miljømæssige og  

 eksportmæssige årsager vil være overordentligt betænkeligt, såfremt  

 regeringen på trods af disse indtrængende advarsler skulle beslutte sig for  

 at forhøje kulafgiften.
Med venlig hilsen Lennart Larson Danske Fjernvarmeværkers Forening Den 28. april 1989 Energiforbrug og miljøbelastning Udtalelse fra Danske Fjernvarmeværkers Forening vedtaget på Foreningens  

 generalforsamling den 27. april 1989 Baggrund Brundtland-rapporten understreger bl.a., at Den vestlige Verden er pålagt  

 det store ansvar at udnytte energiressourcerne bedst muligt, idet Den Tredje  

 Verden har behov for at øge sit energiforbrug.
 Miljøet vil få høj prioritet i internationale forhandlinger, og de  

 vestlige lande vil få pålagt at investere i udviklingen af nye og forbedrede  

 teknologier for at minimere forureningen og øge udnyttelsen af de mest  

 tilgængelige brændsler, af hvilke kul er det vigtigste, fordi der er  

 kulreserver svarende til mindst 500 år.
 Der må stilles krav til regeringen om ikke at modarbejde  

 Brundtland-rapportens målsætning gennem en forfejlet skatte- og  

 afgiftspolitik.
 Derfor må regeringen handle i overensstemmelse med Brundtland-rapportens  

 overordnede globale målsætning:
 1. Jordens ressourcer af fossile brændsler, specielt olie og naturgas, er  

 begrænsede.
 2. Anvendelsen af fossile brændsler indebærer risiko for, at der kan  

 skabes en række miljøproblemer, hvis mulige konsekvenser i form af  

 klimaændringer er uoverskuelige.
 3. En socialt afbalanceret og bæredygtig udvikling på globalt plan  

 forudsætter, at der kan ske en vækst i Den Tredje Verdens energiforbrug.
 4. Vedvarende energikilder, især med nye og forbedrede teknologier, vil  

 kunne bidrage til, at forbruget af fossile brændsler nedbringes, og dermed  

 bidrage til en bæredygtig udvikling.
 At dømme efter Folketingets modtagelse af åbningstalen og den  

 efterfølgende debat vedrørende de globale energi- og miljøforhold er der bred  

 opbakning i Folketinget og i befolkningen bag statsministerens udtalelser.
Status Danmark har allerede markeret sig stærkt internationalt på energiområdet.
 - I perioden fra 1975 til 1987 blev det primære energiforbrug til  

 opvarmning reduceret med over 11 pct. selv om det opvarmede areal voksede med  

 17 pct.
 - Verdens højeste dækning med kraftvarme (mindre primært energiforbrug og  

 dermed mindre miljøbelastning).
 - Udnyttelse af spildvarme fra industrien.
 - En kraftig indsats for at udnytte alternative energikilder (affald,  

 halm, træ, vind, biogas).
 - Verdens højeste dækning med fjernvarme.
 - En stor indsats for gennem forbedret forbrændingsteknik og røgrensning  

 at nedsætte miljøbelastningen.
 - En særlig indsats er ydet for at udvikle elbesparende udstyr.
 Vi er således nået langt med hensyn til at reducere energiforbruget og  

 reducere belastningen af miljøet, og er altså godt på vej med hensyn til at  

 efterleve Brundtland-rapportens anbefalinger.
 I denne udvikling har det veludbyggede danske fjernvarmenet spillet en  

 meget stor rolle - ja, har på de fleste områder været en forudsætning for  

 udviklingen (udnyttelse af kraftvarme, spildvarme, alternativ energi).
Målsætning Danmark bør fortsætte sin indsats for at forbedre teknologien, udnytte  

 primærenergien bedre, nedsætte energiforbruget, fortsat udvikle de  

 alternative energikilder og i takt med den teknologiske udvikling forbedre  

 røgrensningen.
Men vi bør også være opmærksom på, at Brundtland-rapporten peger på, at  

 Den Tredje Verden skal have mulighed for at øge sin energiproduktion.
Hvis  

 der skal tages hensyn til både miljøet og det sociale sammenhold på globalt  

 plan, er det nødvendigt, at de vestlige lande anvender f.eks. kul og andre  

 brændsler, som kræver en stor økonomisk indsats med hensyn til udvikling af  

 renere teknologi, for at give U-landene mulighed for vækst.
Som følge heraf  

 bør en eventuel afgiftspolitik knytte sig ikke til brændslet, men til det,  

 der sendes ud gennem skorstenen, emmission.
Det er ikke i overensstemmelse med Brundtland-rapporten at lægge afgift på  

 brændslet, i stedet bør en eventuel afgift placeres på det, der slippes ud i  

 atmosfæren.
Herigennem vil incitamentet til at skabe et renere miljø blive  

 forstærket, og netop her vil Danmark kunne yde den største indsats over for  

 omverdenen.
Nye initiativer Det foreslås, at der snarest iværksættes:
- En analyse af afgiftssystemet i relation til målsætningen om at  

 nedbringe energisystemets miljøbelastning.
Det bør i denne forbindelse  

 undersøges, om en omlægning af energiafgifterne fra afgift på brændsel til  

 afgift på miljøbelastning - emmission af skadelige stoffer - vil være  

 hensigtsmæssig.
 - Et afgiftssystem, der ved kombineret produktion knytter sig til el-  

 henholdsvis varmeproduktionens miljøbelastning.
 - Gennemførelse af målrettede sparekampagner til støtte for de lokale  

 energiansvarlige på virksomhederne og inden for den offentlige sektor.
 - Afsættelse af midler til øget forskning og udvikling inden for  

 forbrændingsteknologi, herunder også miljørigtig kulanvendelse, øget  

 udnyttelse af alternative energikilder samt inden for fjernvarmeteknologi.
