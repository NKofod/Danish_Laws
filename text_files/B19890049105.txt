I henhold til § 48 i lov om hegn, jf. lovbekendtgørelse nr. 799 af 11. december 1987, og § 28, stk. 3, i lov om mark- og  

 vejfred, jf.
 lovbekendtgørelse nr. 818 af 11. december 1987, fastsættes:
§ 1.  Bekendtgørelsen fastsætter udtømmende de  

 vederlag til henholdsvis hegnsynsmænd og vurderingsmænd i henhold til mark-  

 og vejfredsloven, der kan pålægges parterne i en sag.
Særskilt betaling for  

 telefon-, porto- og befordringsudgifter kan ikke opkræves.
 Stk. 2.  De i denne bekendtgørelse fastsatte vederlag er  

 ikke undergivet nogen form for automatisk regulering og kan kun ændres af  

 landbrugsministeren.
Stk. 3.  Der kan ikke kræves forudbetaling af eller  

 sikkerhedsstillelse for vederlag til hegnsynsmænd.
Vederlag til  

 vurderingsmænd i henhold til mark- og vejfredsloven kan derimod, jf. lovens §  

 28, stk. 1, kræves forudbetalt.
 § 2.  For behandlingen af en hegnssag tilkommer der  

 hegnsynet et vederlag på 950 kr., der fordeles med 400 kr. til formanden og  

 275 kr. til hver af de andre synsmænd.
 Stk. 2.  Hæves en hegnssag, før der har været afholdt  

 åstedsmøde, tilkommer der formanden et vederlag på 400 kr., der afholdes af  

 den, der har begæret hegnsynsforretning.
 Stk. 3.  For godkendelse af og indførelse i hegnsynets  

 protokol af et forlig indgået uden hegnsynets medvirken, jf. lovens § 38,  

 stk. 4, tilkommer der formanden et vederlag på 125 kr.
 § 3.  For hegnsynsmænds deltagelse i  

 skelsætningsforretninger betales et vederlag på 550 kr. der fordeles med  

 halvdelen til hver af de to synsmænd.
 Stk. 2.  For hegnsynets afgørelse af spørgsmålet om  

 fordeling af sagsomkostningerne ved en skelsætningsforretning tilkommer der  

 hegnsynet et vederlag på 950 kr., der fordeles med 400 kr. til formanden og  

 275 kr. til hver af de andre synsmænd.
 § 4.  For afholdelse af en vurderingsforretning efter  

 mark- og vejfredsloven tilkommer der vurderingsmændene et vederlag på 675  

 kr., der fordeles med 400 kr. til formanden og 275 kr. til den anden  

 vurderingsmand.
 Stk. 2.  Når undtagelsesvis alle 3 vurderingsmænd, jf.  

 lovens § 26, stk. 1, 2. pkt., deltager i forretningen, udgør vederlaget 950  

 kr., der fordeles med 400 kr. til formanden og 275 kr. til hver af de andre  

 vurderingsmænd.
 Stk. 3.  Reglerne i stk. 1 og 2 finder tilsvarende  

 anvendelse ved afholdelse af forretninger i henhold til § 7, stk. 2, og § 38  

 a, stk. 4, i lov om jagt og vildtforvaltning.
§ 5.  For udskrifter eller kopier af henholdsvis  

 hegnsynets protokol og protokollen for vurderingsforretninger efter mark- og  

 vejfredsloven betales 10 kr. for første påbegyndte side og 1 kr. for hver  

 påbegyndt følgende side.
Hvor udskrifter eller fotokopier leveres af  

 formanden, tilfalder vederlaget denne, ellers den pågældende kommune.
Der  

 betales dog ikke for første eksemplar af en udskrift eller en kopi, der  

 leveres til en part i sagen.
 § 6.  Bekendtgørelsen træder i kraft den 1. august  

 1989.
 Stk. 2.  Landbrugsministeriets bekendtgørelse nr. 78 af  

 23. februar 1984 om vederlag til hegnsynsmænd samt til vurderingsmænd i  

 henhold til mark- og vejfredsloven ophæves.
 Stk. 3.  Den i stk. 2 nævnte bekendtgørelse finder dog  

 anvendelse i sager, der er indbragt for henholdsvis hegnsynet og  

 vurderingsmændene i henhold til mark- og vejfredsloven inden den 1. august  

 1989.
