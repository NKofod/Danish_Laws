Betænkning afgivet af Kirkeudvalget den 21. april 2004 Betænkning over Forslag til lov om  

 ændring af lov om folkekirkens økonomi (Fællesfondens  

 indtægter) [af kirkeministeren (Tove Fergo)] 1. Udvalgsarbejdet Lovforslaget blev fremsat den 18. februar 2004 og var til 1.  

 behandling den 11. marts 2004. Lovforslaget blev efter 1. behandling henvist  

 til behandling i Kirkeudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring, og kirkeministeren sendte den 10. november 2003 dette udkast til  

 udvalget, jf. alm. del  bilag 26. Den 17. februar 2004 sendte  

 kirkeministeren  

 de indkomne høringssvar samt et notat herom til udvalget.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse uændret.
Socialdemokratiets medlemmer af udvalget har fæstnet sig ved den  

 del af lovforslagets bemærkninger, hvoraf det fremgår, at kirkeministeren i  

 løbet af indeværende år vil tage initiativer med hensyn til at strukturere  

 debatten om folkekirkens økonomi, deltage aktivt i den og ved årets slutning  

 foretage en evaluering af denne.
Det fremgår også, at der sigtes mod, at der  

 i  

 næste folketingsår fremsættes lovforslag, der skal understøtte en effektiv  

 økonomistyring af Fællesfonden ved at gøre de grundlæggende forudsætninger  

 for  

 økonomistyringen i Fællesfondens lovgrundlag mere tidssvarende og på linje  

 med  

 økonomistyringen i den offentlige sektor.
Socialdemokraterne  

    

  

 er  

 enige i, at der skal være en grundlæggende debat om folkekirkens økonomi og  

 strukturen omkring økonomien, før der ændres i lovgivningen, og før eventuel  

 overgang til anden tilskudsform fra staten.
Vi finder dog, at denne debat bør  

 involvere alle partier i Folketinget samt de forskellige organisationer, der  

 er  

 i det kirkelige landskab.
 Det havde således været fornuftigt, om regeringspartierne havde  

 støttet Socialdemokraternes forslag om et førkommissionsudvalg eller på anden  

 måde havde sikret tid til og bredde i den nødvendige debat om folkekirkens  

 fremtid  et ønske, som der massivt er udtrykt behov for og opbakning  

 til af  

 mange organisationer og enkeltpersoner i folkekirken, senest på et større  

 debatmøde i Nyborg, der var arrangeret af Landsforeningen af  

 Menighedsrådsmedlemmer  

 og biskopperne.
 Socialdemokraterne forudser, at der er behov for mere tid til  

 debat både om administration af Fællesfonden og om eventuel overgang til en  

 bloktilskudsmodel end blot »hen over sommeren«, hvorfor vi fraråder, at der  

 allerede gennemføres et nyt lovinitiativ i slutningen af dette år.
 Socialdemokraterne anbefaler derimod, at der bredt politisk  

 sammen med repræsentanter for folkekirkens forskellige organisationer  

 gennemføres en dialog om mulige modeller for en modernisering af  

 forvaltningen  

 af  

    

  

 Fællesfonden og af statens bidrag til  

 folkekirken.
 Socialistisk Folkepartis medlem af udvalget kan tilslutte sig  

 Socialdemokratiets bemærkninger.
 Et  

  

 mindretal  

  

 i  

 udvalget (EL) vil ved 3. behandling stemme hverken for eller imod  

 lovforslaget.
 Tjódveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Birthe Rønn Hornbech (V)  

  

  fmd.  

  

    

  

 Flemming Damgaard Larsen (V)  

    

  

 Irene Simonsen (V)  

    

  

 Henrik Vestergaard (V)  

    

  

 Jesper Langballe (DF)  

    

  

 Søren Krarup (DF)  

    

  

 Knud Erik Kirkegaard (KF)  

    

  

 Charlotte Dyremose (KF)  

    

  

 Jann Sjursen (KD)  

    

  

 Arne Toft (S)  

    

  

 Karen J.
Klint (S)  

  

  nfmd.  

  

    

  

 Mette Frederiksen (S)  

    

  

 Lone Møller (S)  

    

  

 Ejner Jensen (S)  

    

  

 Margrete Auken (SF)  

    

  

 Niels Helveg Petersen (RV)  

    

  

 Pernille Rosenkrantz‑Theil (EL) Tjódveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjódveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 166 Bilagsnr.
