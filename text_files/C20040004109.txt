Cirkulære om behandling m.v. af sager, hvor afgørelse om  

 prøveløsladelse træffes af Justitsministeriet, Direktoratet for  

 Kriminalforsorgen (Til kriminalforsorgens institutioner og afdelinger og  

 politiet) § 1.  

  

 I  

 sager, hvor afgørelse om prøveløsladelse træffes af Justitsministeriet,  

 Direktoratet for Kriminalforsorgen, skal institutionens indstilling om  

 prøveløsladelse til direktoratet så vidt muligt afgives 6 uger inden  

 prøveløsladelsesdatoen.
Indstilling kan afgives på et særligt skema.
Stk. 2.  

  

 Indstillingen  

 skal indeholde en redegørelse for den indsattes forhold med oplysning om de  

 drøftelser, der har fundet sted i institutionen.
Indstillingen skal indeholde  

 forslag til vilkårsfastsættelse, uanset om institutionen anser  

 prøveløsladelse  

 for utilrådelig.
Stk. 3.  

  

 Når  

 institutionen sender indstilling om prøveløsladelse, skal den sørge for, at  

 Justitsministeriet, Direktoratet for Kriminalforsorgen har de oplysninger,  

 der  

 fremgår af følgende materiale 1)  

 	  

    

 grundskema, 2)  

 	  

    

 domsudskrifter, 3)  

 	  

    

 eventuelle  

 oplysninger og udtalelser, der er indhentet i medfør af reglerne i  

 løsladelsesbekendtgørelsens §§ 5-9, 4)  

 	  

    

 eventuelle mental- og  

 personundersøgelseserklæringer, 5)  

 	  

    

 eventuelle tidligere  

 tilsynserklæringer og 6)  

 	  

    

 eventuelle andre  

 bilag, der kan bidrage til belysning af sagen.
 Stk. 4.  

  

 Hvis sagen  

 forelægges for Justitsministeriet, Direktoratet for Kriminalforsorgen, fordi  

 der er uenighed mellem institutionens leder og vedkommende afdeling af  

 kriminalforsorgen om vilkårsfastsættelsen, jf. § 26, stk. 1, nr. 4, litra a,  

 i  

 løsladelsesbekendtgørelsen, sendes genpart af indstillingen til vedkommende  

 afdeling af kriminalforsorgen.
§ 2.  

  

 Institutionen skal sende kopi af afgørelse, om at prøveløsladelse sker til 1)  

 	  

    

 den politimester,  

 (Politidirektøren i København), der har behandlet straffesagen, i militære  

 straffesager vedkommende auditør, 2)  

 	  

    

 rigspolitichefen, Den  

 centrale Politiafdeling, hvis den indsatte ikke er dansk statsborger, 3)  

 	  

    

 Det centrale  

 Kriminalregister, 4)  

 	  

    

 de myndigheder, der  

 har afgivet udtalelse i sagen, og 5)  

 	  

    

 den afdeling af  

 kriminalforsorgen, i hvis område den pågældende tager ophold ved løsladelsen.
§ 3.  

  

 Institutionen skal sende kopi af afgørelse, om at prøveløsladelse ikke skal  

 ske, til 1)  

 	  

    

 den afdeling af  

 kriminalforsorgen, der har afgivet udtalelse i sagen, og 2)  

 	  

    

 eventuelle andre  

 hørte myndigheder.
 § 4.  

  

 Cirkulæret træder i kraft den 2. juni 2004.
 Stk. 2.  

  

 Cirkulære nr. 97  

 af 16. maj 2001 om behandling m.v. af sager, hvor afgørelse om  

 prøveløsladelse  

 træffes af Justitsministeriet, Direktoratet for Kriminalforsorgen, ophæves.
