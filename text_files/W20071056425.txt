Offererstatningslovens § 7, nævnets j. nr. 07-520-07788 N. j.nr. 07-520-07788 I sagen var afdøde blevet dræbt med 102 knivstik.
Afdødes hustru og børn søgte om forsørgertabserstatning efter erstatningsansvarslovens §§ 13 og 14, overgangsbeløb efter § 14 a og om godtgørelse til efterladte efter § 26 a.
Det fremgik af dommen, at tiltalte var blevet idømt foranstaltning uden længstetid efter straffelovens § 68 a, stk. 2, idet retten fandt den tiltalte utilregnelig på grund af sindssygdom eller en tilstand, der måtte ligestilles hermed, jf. straffelovens § 16. Nævnet henviste ansøgerne til at søge erstatningskravene dækket hos skadevolderens eventuelle forsikringsselskab efter offererstatningslovens § 7, stk. 1., da der kunne antages at være forsikringsdækning for kravene efter forsikringsaftalelovens § 19, stk. 1.
