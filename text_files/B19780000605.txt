 I medfør af §§ 18, 21-23, 27, 32, 33, 38, 62, 84 og 88 i lov om  

 stempelafgift (lovbekendtgørelse nr. 5 af 5. januar 1978) fastsættes:
 STEMPLING VED EN STEMPELMYNDIGHED.
 § 1.  Stempelmyndigheden skal fastsætte  

 stempelafgiften for et dokument, når en af parterne i det retsforhold, som  

 dokumentet angår, anmoder herom og afgiver dokumentet til stempelmyndigheden.
STK. 2.  Afgiftsfastsættelsen foretages af den  

 stempelmyndighed, inden for hvis område den pågældende part eller hans  

 fuldmægtig har bopæl eller forretningssted.
For dokumenter angående fast  

 ejendom foretages afgiftsfastsættelsen dog af den stempelmyndighed, inden for  

 hvis område ejendommen er beliggende.
 STK. 3.  Stempelmyndigheden forsyner dokumentet med en  

 påtegning om den fastsatte afgift og sender det til vedkommende  

 amtsskatteinspektorat, hvor dokumentet kan indløses mod betaling af afgiften.
 STK. 4.  Stempelmyndighedens afgørelse kan påklages til  

 ministeriet for skatter og afgifter, jfr. stempellovens § 26.
 STEMPLING UDEN MEDVIRKEN AF EN  

 STEMPELMYNDIGHED.
 STEMPELMÆRKER OG STEMPELPAPIR.
 § 2.  Stempelafgiften for et dokument, der ikke  

 stemples af en stempelmyndighed, kan erlægges således:
 1. Dokumentet forsynes med et eller flere af de  

 almindelige stempelmærker.
 2. Dokumentet forsynes med et eller flere af de på  

 tinglysningskontorerne maskinelt fremstillede særlige stempelmærker.
 3. Dokumentet skrives på stempelpapir eller  

 sammenhæftes med et eller flere ark stempelpapir.
 Stempelpapiret kan eventuelt forsynes med stempelmærker.
 STK. 2.  Den samlede værdi af mærkerne og papiret skal  

 svare til den pligtige afgift.
 STK. 3.  Stempelmærkerne anbringes, så vidt det er  

 muligt, øverst på dokumentets første tekstside.
 STK. 4.  Når en aftale optages i en protokol eller i  

 øvrigt som led i en større skriftlig og underskrevet redegørelse, anbringes  

 stempelmærkerne enten ved det afsnit, der indeholder aftalen, eller på en  

 udskrift af protokollen m.v.
 § 3.  De almindelige stempelmærker udfærdiges som  

 hidtil til følgende værdier:
STK. 2.  Tinglysningskontorerne kan maskinelt fremstille  

 såvel daterede som udaterede særlige stempelmærker til den værdi, der ønskes.  

 De af tinglysningskontorerne fremstillede mærker er med bundtryk i farverne  

 gul/orange og teksten trykt i sort.
Med kasseapparatets afstempling vil  

 mærkerne herefter fremtræde således:
 STK. 3.  Stempelpapir udfærdiges til følgende værdier:  

 50.000 kr., 100.000 kr., 150.000 kr. og 200.000 kr.
 STK. 4.  Stempelpapir til højere værdi end 200.000 kr.  

 kan forud bestilles hos de i § 4 stk. 1, nævnte stempelmærkeforhandlere.
 § 4.  Almindelige stempelmærker og stempelpapir kan  

 som hidtil købes mod kontant betaling hos følgende stempelmærkeforhandlere:
1. i skibsregistret, 2. på nogle amtsskatteinspektorater, 3. på nogle postkontorer, 4. hos nogle boghandlere m.fl.
STKS. 2. Stempelmærkeforhandlerne kan ikke påregnes altid at være forsynet  

 med stempelmærker til værdier 1.000 kr., 5.000 kr. og 10.000 kr., og disse  

 mærker må derfor som regel bestilles forud.
Det samme gælder stempelpapir.
 STK. 3.  Tinglysningskontorerne forhandler kun de på  

 kontorerne maksinelt fremstillede særlige stempelmærker.
§ 5.  Ubenyttede almindelige stempelmærker og  

 ubenyttede ark stempelpapir kan ombyttes med andre almindelige stempelmærker  

 eller andet stempelpapir til samme samlede pålydende.
Det samme gælder  

 almindelige stempelmærker, der er klæbet på blanketter eller på dokumenter,  

 der ikke er underskrevet, hvis intet stykke af blanketten eller dokumentet  

 mangler.
Ombytningen kan kun ske hos de i § 4, stk. 1, nævnte forhandlere.
 STK. 2.  Maskinelt fremstillede særlige stempelmærker  

 kan ikke fås ombyttet hverken til andre særlige stempelmærker eller til  

 almindelige stempelmærker eller stempelpapir, men mærkernes pålydende værdi  

 kan fås godtgjort efter de i stk. 3 fastsatte regler.
 STK. 3.  I stedet for ombytning kan under de samme  

 betingelser som fastsat i stk. 1 den pålydende værdi af almindelige  

 stempelmærker, stempelpapir og maskinelt fremstillede særlige stempelmærker  

 godtgøres, når mærkerne eller papiret indsendes til amtsskatteinspektoratet  

 nr. 1, København, med anmodning om godtgørelse.
§ 6.  Ved stempling med almindelige stempelmærker og  

 udaterede maskinelt fremstillede særlige stempelmærker skal hvert enkelt  

 mærke kasseres, det vil sige forsynes med en påtegning, der angiver datoen  

 for stemplingen.
Herudover skal mindst et mærke, dog alle mærker til værdi  

 1.000 kr. og derover, være forsynet med navnet på den, der foretager  

 stemplingen.
Navnepåtegningen skal stå hen over mærket og ud på dokumentets  

 papir.
 STK. 2.  Ved stempling med stempelpapir skal forsiden af  

 hvert ark forsynes med en påtegning, der angiver stemplingsdatoen og navnet  

 på den, der foretager stemplingen.
STK. 3.  Kassationen efter stk. 1 og 2 skal udføres med  

 blæk, lysægte kuglepen eller lysægte farvestempel.
Er afgiften over 500 kr.,  

 skal navnepåtegningen være underskrevet.
 STK. 4.  De af tinglysningskontorerne maskinelt  

 fremstillede daterede særlige stempelmærker kræver ingen kassation.
 § 7.  Kassationen som nævnt i § 6 kan kun udføres af  

 stempelmrækeforhandlerne og af de anholdelsespligtige myndigheder, jfr. dog  

 stk. 2-5.
 STK. 2.  For så vidt angår dokumenter, hvor den pligtige  

 afgift ikke overstiger 500 kr., kan stempelmærkerne kasseres af enhver af  

 parterne i det retsforhold, som dokumentet angår, eller af en fuldmægtig for  

 en part.
 STK. 3.  Det samme gælder veksler uanset afgiftens  

 størrelse.
 STK. 4.  Ministeren for skatter og afgifter kan give  

 forsikringsselskaber og lignende tilladelse til uanset afgiftens størrelse at  

 kassere stempelmærker og -papir, der anvendes til forsikringskontrakter m.v.,  

 jfr. stempellovens § 64, og til dokumenter om forsikringstagerenes lån i  

 selskabet.
 STK. 5.  Ministeren for skatter og afgifter kan give  

 pengeinstitutter, andelskasser og vekselerere tilladelse til uanset afgiftens  

 størrelse at kassere stempelmærker og -papir, der anvendes til gældsbreve,  

 lånekontrakter og sikkerhedsdokumenter, som oprettes i forholdet mellem  

 pengeinstituttet m.v. og dets kunder.
 STK. 6.  Ansøgning om tilladelser som nævnt i stk. 4 og  

 5 indsendes til ministeriet for skatter og afgifter, skattedepartementet.  

 Christiansborg Slotsplads 1, 1218 København K.
STK. 7.  Kassation må ikke foretages, hvis  

 stemplingsfristen for dokumentet er udløbet.
De anholdelsespligtige  

 myndigheder kan dog kassere efter dette tidspunkt, hvis dokumentet er kommet  

 myndigheden i hænde inden stemplingsfristens udløb, eller, for så vidt angår  

 tinglysningsdommerne og chefen for skibsregistret, hvor ministeren for  

 skatter og afgifter efter stempellovens § 33, stk. 6, har bemyndiget disse  

 til at stemple efter fristens udløb.
 MASKINEL STEMPLING.
 § 8.  Ministeren for skatter og afgifter kan tillade  

 stempelmærkeforhandlere at stemple mod kontant betaling ved maskinel  

 afstempling af et til formålet godkendt kasseapparat.
 § 9.  Forsikringsselskaber og pengeinstitutter m.v.  

 som nævnt i § 7, stk. 4 og 5, kan af ministeren for skatter og afgifter få  

 tilladelse til at stemple de der nævnte dokumenter ved anvendelse af en til  

 formålet godkendt frankeringsmaskine.
 STK. 2.  Maskinens stempeltryk skal foruden  

 afgiftsbeløbet, stemplingsdatoen og virksomhedens navn indeholde ordet  

 »stempelafgift« og rigsvåbenets kongekrone.
 STK. 3.  Ansøgning indsendes til ministeriet for skatter  

 og afgifter, skattedepartementet, Christiansborg Slotsplads 1, 1218 København  

 K.
 STEMPLING AF DOKUMENT-BLANKETTER.
 § 10.  Blanketter til dokumenter, der udstedes i  

 større antal som for eksempel obligationer og veksler, kan, før underskriften  

 er givet, forsynes med trykt stempelpræg i statens stempeltrykkeri, adr.  

 amtsskatteinspektorat nr. 1, København, mod betaling af den stempelafgift,  

 der påtrykkes, og omkostningerne ved trykningen.
 STK. 2.  Det påtrykte stempelpræg fremtræder således:
 STEMPLING PÅ SÆRLIG MÅDE.
 § 11.  Forsikringsselskaber kan af ministeren for  

 skatter og afgifter få tilladelse til at berigtige stempelafgiften for  

 samtlige de i et regnskabsår tegnede forsikringer eller for visse arter heraf  

 ved indbetaling af samlede beløb uden stempling af de enkelte  

 forsikringsdokumenter, jfr. stempellovens § 70.
 STK. 2.  Ansøgning indsendes til ministeriet for skatter  

 og afgifter, skattedepartementet, Christiansborg Slotsplads 1, 1218 København  

 K.
 § 12.  Ministeren for skatter og afgifter kan i  

 særlige tilfælde tillade stempelafgiften berigtiget på anden måde end nævnt i  

 §§ 1-11. Ansøgning indsendes til ministeriet for skatter og afgifter,  

 skattedepartementet, Christiansborg Slotsplads 1, 1218 København K.
 STK. 2.  De dokumenter, der omfattes af en sådan  

 tilladelse, skal forsynes med påtegning om, at stempelafgiften berigtiges på  

 særlig måde, jfr. ministeriet for skatter og afgifters skrivelse af .... (her  

 anføres skrivelsens journalnummer og dato).
 § 13.  Stempelafgiften af lodsedler i klasselotteriet,  

 Almindeligt dansk Vare- og Industrilotteri og Landbrugslotteriet erlægges på  

 samme måde som hidtil.
 AFGIFTENS BEREGNING.
§ 14.  Beregningen af den pligtige stempelafgift for  

 dokumenter, som ikke stemples af en stempelmyndighed, påhviler parterne i det  

 retsforhold, som dokumentet angår.
De i § 4 nævnte stempelmærkeforhandlere  

 har intet ansvar for afgiftsberegningen.
Det samme gælder de  

 anholdelsespligtige myndigheder, når de foretager kassation, jfr. § 7, stk.  

 1.
§ 15.  Når stempelafgiften af en periodisk ydelse af  

 parterne vælges beregnet på grundlag af en kapitalisering af ydelsen som  

 nævnt i stempellovens § 18, stk. 3, skal de tabeller, der optrykkes i  

 ministeriet for skatter og afgifters bekendtgørelser, så vidt muligt  

 anvendes.
Indtil videre gælder ministeriet for skatter og afgifters  

 bekendtgørelse nr. 640 af 28. december 1976.
 Kapitel 3 a.
 ANHOLDELSESPLIGTIGE MYNDIGHEDER.
 § 15 A.  De i stempellovens § 32, stk. 1, nævnte  

 anholdelsespligtige myndigheder udvides med amtsskatteinspektoraterne.
 AFGIFTSFRITAGELSER.
 § 16.  Stempelfritagelse efter stempellovens § 62,  

 stk. 3, for dokumenter om lån mod håndpant i banker og sparekasser, når lånet  

 optages til finansiering af byggearbejder på fast ejendom, gælder kun, når  

 låntageren over for pengeinstituttet godtgør, at omkostningerne ved det  

 pågældende byggearbejde er beregnet til 50.000 kr. eller mere.
 STK. 2.  Når lånekontrakten er stempelfri, skal  

 pengeinstituttet før hver udbetaling sikre sig, at der er udført  

 byggearbejder til en værdi, der mindst svarer til det beløb, som udbetales.
 STK. 3.  Vekselerere og andelskasser, som ønsker at  

 blive ligestillet med pengeinstitutter med hensyn til stempelfritagelse efter  

 stempellovens § 62, stk. 3 eller stk. 4, må indsende ansøgning herom til  

 ministeriet for skatter og afgifter, skattedepartementet, Christiansborg  

 Slotsplads 1, 1218 København K.
 § 17.  Ansøgning om stempelfritagelse, bortset fra  

 afgift efter stempellovens § 62 A, for dokumenter om gaver til foreninger,  

 selskaber, legater, stiftelser og andre institutioner med almenvelgørende  

 eller almennyttigt formål, jfr. stempellovens § 84, stk. 2, indsendes til  

 ministeriet for skatter og afgifter, skattedepartementet, Christiansborg  

 Slotsplads 1, 1218 København K.
 STK. 2.  De pågældende dokumenter og vedtægterne,  

 fundatsen eller lignende for gavemodtageren vedlægges ansøgningen.
 § 18.  For ansøgninger om stempelfritagelse efter  

 stempellovens § 29, stk. 4, til dokumenter, der annulleres m.v., anvendes §  

 19 tilsvarende.
 GODTGØRELSE AF STEMPELAFGIFT.
 § 19.  Begæring om godtgørelse efter stempellovens §  

 28 af stempel, der er anvendt til et stempelfrit dokument, bortset fra afgift  

 efter stempellovens § 62A, der ikke kan godtgøres, og af beløb, hvormed det  

 stempel, der er anvendt til et dokument, overstiger den fastsatte afgift,  

 indsendes sammen med dokumentet til den stempelmyndighed, inden for hvis  

 område ansøgeren eller hans fuldmægtig har bopæl eller forretningssted, jfr.  

 dog stk. 2 og 3. Godtgørelse kan kun finde sted, når beløbet for det enkelte  

 dokument er 10 kr. eller mere.
 STK. 2.  Angår dokumentet fast ejendom, indsendes  

 begæringen og dokumentet til den stempelmyndighed, inden for hvis område  

 ejendommen er beliggende.
 STK. 3.  Er stempelafgiften for dokumentet fastsat af en  

 stempelmyndighed, rettes begæring om godtgørelse til denne.
 § 20.  Reglerne i § 19 gælder også ansøgninger om  

 godtgørelser efter stempellovens § 29 af stempel til dokumenter, der  

 annulleres m.v.
 § 21.  Ansøgninger om godtgørelse efter stempellovens  

 § 36 og ansøgninger om godtgørelse af afgiftsforhøjelser efter § 64, stk. 2,  

 i den tidligere stempellov og § 1, stk. 10, i den ophævede lov om afgift ved  

 tinglysning m.m. indsendes til den stempelmyndighed, inden for hvis område  

 ejendommen er beliggende.
 STRAFFEBESTEMMELSE.
 §22. Overtrædelse af bestemmelserne i § 6, § 7, stk. 1 og 7, og § 16, stk.  

 1 og 2, straffes med bøde.
 IKRAFTTRÆDELSES- OG OVERGANGSBESTEMMELSER.
 § 23.  Bekendtgørelsen træder i kraft den 1. februar  

 1978. Finansministeriets bekendtgørelse nr. 368 af 11. juli 1969 som ændret  

 ved bekendtgørelse nr. 427 af 19. september 1972, bekendtgørelse nr. 141 af  

 20. marts 1973 og bekendtgørelse nr. 342 af 30. juni 1975 ophæves.
 MINISTERIET FOR SKATTER OG AFGIFTER, DEN  

 5. JANUAR 1978.
 PER HÆKKERUP.
/B.
Helsted.
 Ingen.
