Betænkning afgivet af Social- og Ældreudvalget den 8. april 2021 Betænkning over Forslag til lov om ændring af lov om social service (Justering af huslejetilskud til udslusningsboliger) [af social- og ældreministeren (Astrid Krag)]:
1. Ændringsforslag Nye Borgerliges medlem af udvalget har stillet 1 ændringsforslag til lovforslaget.
2. Indstillinger Et flertal i udvalget (udvalget med undtagelse af DF og NB) indstiller lovforslaget til vedtagelse uændret.
 Et mindretal i udvalget (DF) indstiller lovforslaget til vedtagelse med det stillede ændringsforslag.
Et andet mindretal i udvalget (NB) vil stemme hverken for eller imod lovforslaget ved 3. behandling.
Mindretallet vil stemme for ændringsforslaget.
 Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Venstre Venstres medlemmer af udvalget kan støtte lovforslaget, da det skal sikre, at flere hjemløse kan få en udslusningsbolig.
Dansk Folkeparti Dansk Folkepartis medlemmer af udvalget støtter lovforslaget, der sikrer lovhjemmel til, at huslejetilskuddet til udslusningsboliger ikke fradrages i borgerens eventuelle forsørgelsesydelser.
Det er ikke rimeligt, hvis udsatte borgere i udslusningsboliger skal have mindre i forsørgelsesydelser, fordi de modtager et huslejetilskud.
 DF støtter ændringsforslaget, idet DF mener, at udlændinge skal forsørge sig selv, og at et huslejetilskud til en udslusningsbolig bør modregnes, hvis borgeren modtager forsørgelsesydelser i medfør af lov om integration af udlændinge i Danmark.
4. Ændringsforslag med bemærkninger Ændringsforslag Til § 1 Af et mindretal (NB), tiltrådt af et mindretal (DF):
 1) I det under nr. 1 foreslåede § 163 a, stk. 2, indsættes som 2. pkt.:
»Refusion efter stk. 1 skal dog fradrages i lejerens forsørgelsesydelser udbetalt efter lov om integration af udlændinge i Danmark.« [Fradrag i forsørgelsesydelser udbetalt efter integrationsloven] Bemærkninger Til nr. 1 Med det foreslåede § 163 a, stk. 2, gives den nødvendige lovhjemmel til at sikre, at huslejetilskuddet ikke fradrages i borgerens  eventuelle forsørgelsesydelser eller andre indkomstafhængige offentlige ydelser.
Ændringsforslaget indebærer, at et huslejetilskud efter servicelovens § 163 a til en udslusningsbolig skal modregnes borgerens forsørgelsesydelser, når forsørgelsesydelser er udbetalt i medfør af lov om integration af udlændinge i Danmark.
Med ændringsforslaget understøttes det, at udlændinge skal forsørge sig selv, uden at udsatte borgeres hjælp tilsidesættes.
5. Udvalgsarbejdet Lovforslaget blev fremsat den 24. februar 2021 og var til 1. behandling den 2. marts 2021. Lovforslaget blev efter 1. behandling henvist til behandling i Social- og Ældreudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har inden fremsættelsen været sendt i høring, og social- og indenrigsministeren sendte den 16. november 2020 dette udkast til udvalget, jf.
SOU alm. del  bilag 69. Den 20. november 2020 sendte social- og indenrigsministeren et revideret høringsbrev til udvalget, jf.
SOU alm. del  bilag 77. Den 24. februar 2021 sendte social- og ældreministeren høringssvarene og et høringsnotat til udvalget.
Bilag Under udvalgsarbejdet er der omdelt 7 bilag på lovforslaget.
Spørgsmål Udvalget har under udvalgsarbejdet stillet 4 spørgsmål til social- og ældreministeren til skriftlig besvarelse, som ministeren har besvaret.
Birgitte Vind (S) Bjørn Brandenborg (S) Camilla Fabricius (S) Christian Rabjerg Madsen (S) Daniel Toft Jakobsen (S) Malte Larsen (S) Tanja Larsson (S) Rasmus Stoklund (S) Henrik Vinther (RV) Kathrine Olldag (RV) Trine Torp (SF) Charlotte Broman Mølbæk (SF) Kirsten Normann Andersen (SF) fmd.
Pernille Skipper (EL) Jakob Sølvhøj (EL) Torsten Gejl (ALT) Fatma Øktem (V) Anni Matthiesen (V) Maja Torp (V) Marlene Ambo-Rasmussen (V) Hans Andersen (V) Jane Heitmann (V) Karina Adsbøl (DF) nfmd.
Liselott Blixt (DF) Jens Henrik Thulesen Dahl (DF) Brigitte Klintskov Jerkel (KF) Mette Abildgaard (KF) Mette Thiesen (NB) Ole Birk Olesen (LA) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
