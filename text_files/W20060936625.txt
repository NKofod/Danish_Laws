Parterne havde over for Pressenævnet  

 afgivet modstridende forklaringer vedrørende de tilhørsforhold, der var  

 anført  

 vedrørende [K] i de påklagede udsendelser.
Pressenævnet kunne på grund af den  

 begrænsede mulighed for at føre bevis for Nævnet ikke tage stilling til, om  

 oplysningerne var rigtige.
 Pressenævnet lagde til grund, at [K] fik  

 forelagt oplysningerne og mulighed for at kommentere indholdet af programmet  

 af  

 16. januar 2006 inden udsendelsen, og Nævnet udtalte derfor ikke kritik af  

 det  

 bragte.
 Det var af de ovenfor nævnte bevismæssige  

 grunde ikke muligt for Pressenævnet at afgøre, om [K] var blevet orienteret,  

 inden udsendelsen af 22. januar 2006 blev bragt.
 Pressenævnet fandt imidlertid, at TV 2  

 Østjylland burde have bragt [K]s kommentarer om ikke at have tilknytning til  

 White Pride og Dansk Front i udsendelserne, også selv om han ikke ønskede at  

 medvirke i et tv-interview, og Nævnet udtalte sin kritik heraf.
Kendelse  

 fra Pressenævnet i sag 2006-6-293 [K] har klaget til  

 Pressenævnet over to udsendelser i programserien Det ekstreme  

 højre på TV 2  

 Østjylland henholdsvis den 16. og 22. januar 2006, idet han mener, at god  

 presseskik  

 er tilsidesat.
1. Sagsfremstilling Programserien Det ekstreme  

 højre blev sendt på TV 2 Østjylland den 15.-22. januar 2006.  

 Programserien  

 fokuserede på højreekstremister i Århus  herunder den højreorienterede  

 bevægelse Dansk Front og White Pride, der er en form for fanklub for  

 fodboldklubben,  

 AGF.
 1.1. Det ekstreme højre, TV 2  

 Østjylland, den 16. januar 2006.
Programmet Det ekstreme  

 højre sendt på TV 2 Østjylland den 16. januar 2006 fokuserede på Dansk  

 Front  

 og White Prides færden til fodboldkampe.
Af udsendelsen fremgår bl.a.:
Speak: I vores serie denne  

 uge om det ekstreme højre stiller vi i aften skarpt på Århus Stadion.
AGFs  

 hjemmekampe tiltrækker toneangivende medlemmer af de to grupper White Pride  

 og  

 Dansk Front.
De kommer ikke kun for at se fodbold.
Ifølge Århus Politi er det  

 på stadion, at grupperne hverver nye medlemmer.
Speak: Det er ikke hvem som  

 helst blandt de århusianske højreekstreme, der holder til på C3  

[tribunenummer]  

 under AGFs hjemmekampe.
Det er nogle af de toneangivende i Dansk Front og  

 White  

 Pride.
 Speak: Blandt de øvrige  

 højreekstreme på billedet ses en række centrale personer i højre-miljøet.  

 Manden her er [K] [Der er ring om [K]], der af flere af TV 2 Østjyllands  

 kilder  

 anses for at være en fremtrædende figur i White Pride.
 1.2. Det ekstreme højre, TV 2  

 Østjylland, den 22. januar 2006.
 Programmet Det ekstreme  

 højre sendt på TV 2 Østjylland den 22. januar 2006 fokuserede på  

 højreekstremisternes organisatoriske kvaliteter, som Dansk Front og White  

 Pride  

 angiveligt har tilegnet sig gennem politisk arbejde i Dansk Folkepartis  

 Ungdom.  

 Af udsendelsen fremgår bl.a.:
Speak: Her fortsætter vi  

 vores serie om det ekstreme højre.
Flere medlemmer af den ekstreme gruppering  

 Dansk Front har fået politisk skoling i Dansk Folkeparti.
Her på billedet ses  

 bestyrelsen af Dansk Folkepartis Ungdom i Århus i  

 2001. Der vises herefter et  

 fotografi med blandt andre [K].
Der er en ring om [K], men der nævnes ikke  

 nogen navne på dette tidspunkt.
Udsendelsen fortsætter:
Speak: Af de syv  

 bestyrelsesmedlemmer er tre i dag aktive i Dansk Front.
I 2002 er tendensen  

 den  

 samme.
Også her er der tre personer fra den daværende bestyrelse [der er ring  

 om tre personer på et fotografi] som i dag menes at være aktive i miljøet  

 omkring Dansk Front.
 Speak (når navnene nævnes på  

 billederne omringes personerne): Billedet her er af Dansk Folkepartis Ungdom  

 i  

 Århus Amt i 2001. [Navne] og [K] har ifølge flere kilder efterfølgende været  

 aktive i miljøet omkring Dansk Front  Alle de nævnte personer på billederne  

 her  

 forlod kort tid efter Dansk Folkeparti  angiveligt fordi partiet gjorde  

 dem  

 klart, at deres ekstreme holdninger var uønskede.
 [K] blev ved e-mail af 20.  

 februar 2006 tilbudt at få bragt et genmæle.
Dette afslog [K], idet han ikke  

 mente, at præciseringen var fyldestgørende, ligesom tilbuddet indebar, at [K]  

 skulle tilbagekalde klagen til Pressenævnet.
2. Parternes synspunkter [K] har anført, at det bragte  

 i udsendelsen vedrørende ham er usandt og ærekrænkende, idet han hverken har  

 været eller er aktiv i Dansk Front, og at han hverken har været eller er en  

 fremtrædende figur i White Pride. [K] har endvidere anfægtet kildernes  

 troværdighed.
 [K] har herudover oplyst, at  

 han ikke blev informeret om udsendelsen den 22. januar 2006, men at han inden  

 den første udsendelse blev tilbudt at komme i studiet til et interview for at  

 uddybe sine synspunkter, hvilket han afslog. [K] har videre oplyst, at han  

 foreslog et båndet interview, men dette blev afvist af TV 2 Østjylland. [K]  

 har  

 endeligt oplyst, at han inden udsendelserne over for TV 2 Østjylland afviste  

 at  

 have tilknytning til White Pride og Dansk Front.
 TV 2 Østjylland har anført,  

 at der er dækning for udsagnene på baggrund af troværdige kilder og  

 arrangementer,  

 hvor [K] har været til stede.
TV 2 Østjylland har herudover  

 anført, at [K] blev orienteret om udsendelserne og tilbudt at komme i studiet  

 og kommentere oplysningerne i et live-interview.
TV 2 Østjylland har videre  

 anført, at [K] tillige blev tilbudt at blive interviewet til bånd for at  

 uddybe  

 sine udtalelser, hvilket han afslog.
 TV 2 Østjylland har endeligt  

 anført, at man valgte ikke at citere [K]s kommentarer, efter han afslog  

 ovennævnte tilbud, idet man fandt, at man havde dækning for de påklagede  

 udsagn.
3. Pressenævnets afgørelse og  

 begrundelse I sagens behandling har  

 følgende nævnsmedlemmer deltaget:
 Lene Pagter Kristensen, Jan  

 Kristensen, Lene Sarup og Leif Max Hansen.
Parterne har over for  

 Pressenævnet afgivet modstridende forklaringer vedrørende de tilhørsforhold,  

 der er anført vedrørende [K] i de påklagede udsendelser.
Pressenævnet kan på  

 grund af den begrænsede mulighed for at føre bevis for Nævnet ikke tage  

 stilling til, om oplysningerne er rigtige.
 Pressenævnet lægger til  

 grund, at [K] fik forelagt oplysningerne og mulighed for at kommentere  

 indholdet af programmet af 16. januar 2006 inden udsendelsen, og Nævnet  

 udtaler  

 derfor ikke kritik af det bragte.
 Det er af de ovenfor nævnte  

 bevismæssige grunde ikke muligt for Pressenævnet at afgøre, om [K] blev  

 orienteret, inden udsendelsen af 22. januar 2006 blev bragt.
 Pressenævnet finder  

 imidlertid, at TV 2 Østjylland burde have bragt [K]s kommentarer om ikke at  

 have tilknytning til White Pride og Dansk Front i udsendelserne, også selv om  

 han ikke ønskede at medvirke i et tv-interview, og Nævnet udtaler sin kritik  

 heraf.
 I medfør af  

 medieansvarslovens § 49 pålægger Pressenævnet herefter den ansvarshavende  

 redaktør  

 af TV 2 Østjylland at offentliggøre følgende:
 Kendelse fra Pressenævnet:
Den 16. og 22. januar 2006 omtalte TV 2 Østjylland i programserien Det  

 ekstreme højre den højreorienterede bevægelse Dansk Front og White  

 Pride, der  

 er en form for fanklub for AGF.
I udsendelserne blev blandt andet oplyst, at  

[K]  

 er en fremtrædende figur i White Pride samt aktiv i Dansk Front. [K] har  

 klaget  

 til Pressenævnet, idet han mener, at god presseskik er tilsidesat.
 Pressenævnets afgørelse og begrundelse:
Parterne har over for Pressenævnet afgivet modstridende forklaringer  

 vedrørende de tilhørsforhold, der er anført vedrørende [K] i de påklagede  

 udsendelser.
Pressenævnet kan på grund af den begrænsede mulighed for at føre  

 bevis for Nævnet ikke tage stilling til, om oplysningerne er rigtige.
 Pressenævnet lægger til grund, at [K] fik forelagt oplysningerne og  

 mulighed for at kommentere indholdet af programmet af 16. januar 2006 inden  

 udsendelsen, og Nævnet udtaler derfor ikke kritik af det bragte.
 Det er af de ovenfor nævnte bevismæssige grunde ikke muligt for  

 Pressenævnet at afgøre, om [K] blev orienteret, inden udsendelsen af 22.  

 januar  

 2006 blev bragt.
 Pressenævnet finder imidlertid, at TV 2 Østjylland burde have bragt [K]s  

 kommentarer om ikke at have tilknytning til White Pride og Dansk Front i  

 udsendelserne, også selv om han ikke ønskede at medvirke i et tv-interview,  

 og  

 Nævnet udtaler sin kritik heraf.
København, den 9. maj 2006 Lene Pagter Kristensen, Jan Kristensen, Lene Sarup og Leif Max Hansen Afgjort den 9. maj 2006.
