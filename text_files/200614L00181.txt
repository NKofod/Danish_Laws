Betænkning afgivet af Skatteudvalget den 8. december 2006 Betænkning over Forslag til lov om ændring af ligningsloven og  

 skattekontrolloven (Forhøjelse af fradraget for gaver til almenvelgørende  

 foreninger m.v. og obligatorisk indberetning for disse) [af skatteministeren (Kristian Jensen)] 1. Udvalgsarbejdet Lovforslaget blev fremsat den 15. november 2006 og var til 1.  

 behandling den 23. november 2006. Lovforslaget blev efter 1. behandling  

 henvist  

 til behandling i Skatteudvalget.
Møder Udvalget har behandlet lovforslaget i 4 møder.
Høring Et udkast til lovforslaget blev sendt i høring samtidig med  

 fremsættelsen.
Den 21. og 22. november 2006 sendte skatteministeren de  

 indkomne  

 høringssvar samt et notat herom til udvalget.
Skatteudvalget besluttede efter  

 1. behandlingen at sende lovforslaget i fornyet høring vedrørende de  

 retssikkerhedsmæssige  

 konsekvenser af lovforslaget, og udvalget modtog herefter høringssvar fra  

 Dansk  

 Retspolitisk Forening, Digital Rights, Institut for Menneskerettigheder og  

 Prosa.
Skatteministeren har efterfølgende kommenteret disse høringssvar.
De  

 nye  

 høringssvar vedrørende de retssikkerhedsmæssige problemstillinger har  

 sideløbende med Skatteudvalgets behandling af lovforslaget været til særskilt  

 behandling i Retsudvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Foreningen af Statsautoriserede Revisorer (FSR), ISOBRO og Ældre Sagen.
 Skatteministeren har over for udvalget kommenteret de skriftlige  

 henvendelser.
Deputationer Endvidere har ISOBRO mundtligt over for udvalget redegjort for  

 sin holdning til lovforslaget.
Spørgsmål Udvalget har stillet 8 spørgsmål til skatteministeren til  

 skriftlig besvarelse, som denne har besvaret.
Nogle af udvalgets spørgsmål og  

 skatteministerens svar herpå er optrykt som bilag 2 til betænkningen.
2. Tilkendegivelse fra skatteministeren Skatteministeren  

 tilkendegiver, at der vil blive forelagt Folketingets Finansudvalg et  

 aktstykke, hvorefter 10 mio. kr., af de 20 mio. kr., som ifølge forslaget til  

 finansloven for 2007 er afsat til delvis momskompensation af almenvelgørende  

 foreninger m.v. for 2007, vil blive anvendt til delvis at dække  

 etableringsudgifter, som foreningerne måtte have som følge af indførelsen af  

 den obligatoriske indberetningsordning for ydede gavebeløb.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse uændret.
Flertallet har noteret sig skatteministerens tilkendegivelse  

 efter ISOBROs foretræde for udvalget.
Flertallet kan tilslutte sig  

 imødekommelsen af ISOBROs forslag og kan på den baggrund støtte  

 lovforslaget  

 og det af ministeren bebudede aktstykke.
Socialdemokratiets, Det Radikale Venstres og Socialistisk  

 Folkepartis medlemmer af udvalget har stor sympati for intentionerne bag  

 lovforslaget, men mener, det er besynderligt, at den nuværende regering, der  

 har skåret så hårdt i støtten til ulandene, kan rose den selv samme indsats  

 udført af almenvelgørende foreninger til skyerne.
Grundlæggende er S, RV og  

 SF  

 glade for det helt nødvendige arbejde, der udføres af de almenvelgørende  

 foreninger, men er også af den opfattelse, at u-landsstøtte og  

 almenvelgørende  

 arbejde primært er et offentligt anliggende, og at større private bidrag  

 alene  

 kan ses som et supplement hertil.
Efter at der i mange år under den nuværende  

 regering er skåret i hjælpen til bl.a. ulandene, vil det være glædeligt, hvis  

 de almenvelgørende foreninger kan øge deres aktiviteter.
S, RV og SF vil på  

 den  

 baggrund stemme for forslaget.
 Et  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Kim Andersen (V)   

 Charlotte Antonsen (V)   

 Peter Christensen (V)  

  

  nfmd.  

  

 Lars Christian Lilleholt (V)   

 Torsten Schack Pedersen (V)   

 Mikkel Dencker (DF)   

 Colette L.
Brix (DF)   

 Charlotte Dyremose (KF)   

 Jakob Axel Nielsen (KF)   

 Frode Sørensen (S)   

 René Skau Björnsson (S)  

  

  fmd.  

  

 Jens Peter Vernersen (S)   

 John Dyrby (S)   

 Klaus Hækkerup (S)   

 Poul Erik Christensen (RV)   

 Morten Homann (SF)   

 Frank Aaen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 85 Bilagsnr.
Titel 1 Udkast til tidsplan for udvalgets behandling af  

 lovforslaget 2 Bemærkninger til høringssvarene, fra skatteministeren 3 Høringssvar fra skatteministeren 4 Henvendelse af 22/11-06 fra Foreningen af  

 Statsautoriserede Revisorer 5 Skatteministerens kommentar til henvendelse af 21/11-06  

 fra Rådet for Frivilligt Socialt Arbejde 6 1. udkast til betænkning 7 Meddelelse om, at forslaget er blevet sendt i høring med  

 frist til onsdag den 29. november 2006 8 Henvendelse af 24/11-06 fra Ældre Sagen 9 Kommentar fra skatteministeren til henvendelse af  

 24/11-06 fra Ældre Sagen 10 Skatteministerens kommentar til henvendelse af 22.  

 november 2006 fra Foreningen af Statsautoriserede Revisorer 11 Høringssvar fra Dansk Retspolitisk Forening 12 Yderligere høringssvar fra PROSA 13 Yderligere høringssvar fra Institut for  

 Menneskerettigheder 14 Henvendelse af 4/12 fra ISOBRO 15 2. udkast til betænkning 16 Yderligere høringssvar fra Digital Rights 17 Skatteministerens kommentar til høringssvar fra Digital  

 Rights af 29/11-06 18 Skatteministerens kommentar til høringssvar fra Dansk  

 Retspolitisk Forening, Institut for Menneskerettigheder samt PROSA 19 Skatteministerens kommentar til henvendelsen af 4/12 fra  

 ISOBRO 20 Henvendelse af 6/12-06 fra ISOBRO udleveret under  

 foretræde for udvalget 21 3. udkast til betænkning 22 Henvendelse af 7/12-06 fra ISOBRO 23 Skatteministerens kommentar til ISOBROs notat om den  

 obligatoriske gaveindberetningsordning, udleveret til Skatteudvalget i  

 forbindelse  

 med foretræde den 6. december 2006 24 Skatteministerens kommentar til henvendelse af 7/12-06  

 fra ISOBRO 25 Skatteministerens tilkendegivelse vedrørende obligatorisk  

 gaveindberetningsordning 26 4. udkast til betænkning Oversigt over spørgsmål og svar vedrørende L 85 Spm.nr.
Titel 1 Spm. om at redegøre for, hvad retssikkerhedschefens  

 retssikkerhedsmæssige vurdering har været af nærværende lovforslag, jf.  

 artikel i Skatteborgeren, november 2006, »Retssikkerhed og SKAT«, til  

 skatteministeren,  

 og ministerens svar herpå 2 Spm. om ministeren, i forbindelse med idegrundlaget til  

 dette lovforslag, har fundet inspiration i Europa-Kommissionens oplæg til  

 forebyggelse  

 og bekæmpelse af finansiering af terrorisme gennem bedre koordinering på  

 nationalt plan og større åbenhed i »non-profit sector« - på dansk kaldet  

 ngoerne  

 (Kom (2005) 620), til skatteministeren, og ministerens svar herpå 3 Spm. om at oplyse, hvorvidt forslaget er en yderligere  

 udmøntning af FATF Special Recommendation VIII, specielt for så vidt angår,  

 at en nærmere analyse har vist behov for en ændring af retstilstanden for at  

 styrke kontrollen over for ngo-sektoren, til skatteministeren, og ministerens  

 svar herpå 4 Spm. er tilbagetaget 5 Spm., om sikring af indberetning af cpr-numre vil ske i  

 overensstemmelse med persondataloven, til skatteministeren, og ministerens  

 svar herpå 6 Spm. om sikring mod misbrug af oplysninger om, hvilke  

 almenvelgørende foreninger den enkelte borger måtte støtte, til  

 skatteministeren,  

 og ministerens svar herpå 7 Spm. om, hvilke tanker ministeren har til den praktiske  

 tilrettelæggelse af ordningen, som ministeren vil drøfte med ISOBRO, til  

 skatteministeren, og ministerens svar herpå 8 Spm. om ministeren på baggrund af de principielle  

 spørgsmål til retssikkerheden, som er rejst i forbindelse med  

 udvalgsbehandlingen af lovforslaget, er indstillet på at give den fornødne  

 tid til behandlingen af lovforslaget, til skatteministeren, og ministerens  

 svar herpå Bilag 2 Nogle af udvalgets spørgsmål til  

 skatteministeren og dennes svar herpå Spørgsmålene og skatteministerens svar herpå er optrykt  

 efter ønske fra V.
 Spørgsmål 5:
Hvorledes vil ministeren sikre, at indberetningen af cpr-numre  

 vil ske i overensstemmelse med persondataloven? Svar:
 Foreningernes behandling af bidragydernes cpr-nrumre i  

 forbindelse med indberetningen til SKAT skal ske i overensstemmelse med  

 persondataloven (lov nr. 429 af 31. maj 2000). Tilsynet med, at reglerne i  

 persondataloven følges, ligger hos Datatilsynet.
 Datatilsynet påser af egen drift eller efter klage fra en  

 registreret, at behandlingen finder sted i overensstemmelse med loven og  

 regler  

 udstedt i medfør af loven, jf. persondatalovens § 58.
 I den bekendtgørelse, som påtænkes udstedt efter det foreslåede  

 stk. 3 til skattekontrollovens § 8 Æ, vil der være en henvisning til  

 persondatalovens regler.
 Spørgsmål 6:
Hvorledes vil ministeren sikre, at der ikke er mulighed for  

 misbrug af oplysninger om, hvilke almenvelgørende foreninger, som den enkelte  

 borger  

 måtte støtte, når der indføres krav om indberetning af cpr-numre for at opnå  

 fradraget? Svar:
Det fremgår af persondataloven, at offentlige myndigheder kan  

 behandle oplysninger om personnumre med henblik på en entydig identifikation  

 eller som journalnummer.
Oplysninger om personnummer er en fortrolig  

 oplysning,  

 som behandles i overensstemmelse med de øvrige personhenførbare oplysninger i  

 SKATs systemer.
Medarbejdere ansat i SKAT er omfattet af den særlige  

 tavshedspligt  

 i skatteforvaltningslovens § 17, og skal som sådan iagttage ubetinget tavshed  

 overfor uvedkommende med hensyn til oplysninger om en fysisk eller juridisk  

 persons økonomiske, erhvervsmæssige eller privatlivet tilhørende forhold.
Om  

 persondatalovgivningens generelle regler kan jeg oplyse, at efter § 5 i den  

 bekendtgørelse, som er udstedt med hjemmel i persondataloven (  

 sikkerhedsbekendtgørelsen)  

 skal den dataansvarlige myndighed fastsætte nærmere interne bestemmelser om  

 sikkerhedsforanstaltninger i myndigheden til uddybning af de regler, der  

 fremgår af denne bekendtgørelse.
Bestemmelserne skal navnlig omfatte  

 organisatoriske forhold og fysisk sikring  


,  


  

 herunder  

 sikkerhedsorganisation, administration af adgangskontrolordninger og  

 autorisationsordninger samt kontrol med autorisationer.
 Dette gælder også det indberetningssystem, som vil blive  

 etableret som opfølgning på gennemførelsen af lovforslaget.
Efter bekendtgørelsens § 11 må kun de personer, som autoriseres  

 hertil, have adgang til de personoplysninger, der behandles.
Der må kun  

 autoriseres personer, der er beskæftiget med de formål, hvortil  

 personoplysningerne behandles.
De enkelte brugere må ikke autoriseres til  

 anvendelser,  

 som de ikke har behov for.
 Efter § 12 skal der træffes foranstaltninger for at sikre,  

 at kun autoriserede brugere kan få adgang, og at disse kun kan få adgang til  

 de  

 personoplysninger og anvendelser, som de er autoriserede til.
Endelig skal det efter § 17 sikres, at de autoriserede personer  

 fortsat opfylder betingelserne for behandling.
Kontrol heraf skal foretages  

 mindst en gang hvert halve år.
Der skal foretages registrering af alle afviste adgangsforsøg,  

 jf. § 18. Hvis der inden for en fastsat periode er registreret et nærmere  

 fastsat antal på hinanden følgende afviste adgangsforsøg fra samme  

 arbejdsstation eller med samme brugeridentifikation, skal der blokeres for  

 yderligere forsøg.
Der skal løbende ske opfølgning i myndigheden.
 Efter § 19 skal der foretages maskinel registrering (logning) af  

 alle anvendelser af personoplysninger.  


  

 Registreringen skal mindst  

 indeholde oplysning om tidspunkt, bruger, type af anvendelse og angivelse af  

 den person, de anvendte oplysninger vedrørte, eller det anvendte  

 søgekriterium.
Ved overtrædelse af loven kan der rejses disciplinærsag, ligesom  

 straf efter straffelovens § 155 kan komme på tale.
Denne bestemmelse siger,  

 at  

 misbruger nogen, som virker i offentlig tjeneste eller hverv, sin stilling  

 til  

 at krænke privates eller det offentliges ret, straffes han med bøde eller  

 fængsel indtil 4 måneder.
Sker det for at skaffe sig eller andre uberettiget  

 fordel, kan fængsel indtil 2 år anvendes.
 Spørgsmål 7:
Hvilke tanker har  

 ministeren om den praktiske tilrettelæggelse af ordningen, som ministeren vil  

 drøfte med ISOBRO? Svar:
 Det er hensigten, at indberetningen af gaver ydet til velgørende  

 foreninger mv. skal ske i virksomhedernes TastSelv, enten som indtastning af  

 enkelte bidrag eller som en overførsel af mange oplysninger samlet i en fil.
Med hensyn til mængdeindberetning kan indberetningerne til SKAT  

 udmærket opstilles i et almindeligt regneark.
Indholdet af regnearket er ikke  

 endeligt fastlagt, men hver række vil indeholde foreningens cvr-nr., cpr-nr.  

 på  

 giveren, gavebeløb og årstal.
Navn og adresse skal ikke indberettes.
Selve  

 indberetningsfilen dannes med regnearkets indbyggede funktioner, nemlig ved  

 at  

 gemme regnearket som komma- eller semikolonsepareret fil.
Ved overførslen af indberetningen til SKAT vil der ske en  

 øjeblikkelig validering af alle filens felter.
Findes fejl i indberetningen,  

 modtager foreningen en meddelelse herom, og den vil så umiddelbart kunne  

 rette  

 filen og foretage en ny indberetning.
Mængdeindberetning kan altså ske fra en almindelig pc og ved  

 anvendelse af gængse standardprogrammer.
Men foreningerne vil selvfølgelig  

 også  

 kunne udtrække oplysningerne fra deres eventuelle edb-programmer.
Ud over mængdeindberetningen med filer vil foreningerne også  

 kunne indtaste oplysninger om enkelte gaver i en indtastningsmaske.
Denne den  

 af løsningen vil også kunne anvendes til rettelser og suppleringer af  

 allerede  

 indsendt materiale.
 SKAT vil i øvrigt snarest invitere ISOBRO til et møde om den  

 praktiske tilrettelæggelse af indberetningsordningen.
