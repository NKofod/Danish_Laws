Landsskatteretskendelse af 26. september 2002 vedr.  

 Registreringsafgift  handicapbus  3 hjulet el-scooter anset for  

 kørestol Klagen vedrører told- og skatteregionens afgørelse af 12.  

 december 2000, hvorved der er meddelt A afslag på en ansøgning om fritagelse  

 for registreringsafgift for en handicapbus efter § 2, stk. 1, nr. 6 b, i lov  

 om  

 registreringsafgift af motorkøretøjer m.v. (RGAL).
Det er oplyst, at klageren som følge af rygmarvsbrok har varig  

 nedsat gangfunktion, idet hun har en gangdistance på op til 50 meter.
Hun  

 betjener sig af en Mini Crosser 130, som hun har lånt af de sociale  

 myndigheder.
En Mini Crosser 130 er en 3-hjulet el-scooter, hvor sædet er  

 monteret med ryglæn og armstøtter.
El-scooteren er 66 cm bred, 129 cm lang og  

 har en venderadius på 122 cm.
 Det er forklaret, at klageren anvender den omhandlede Mini  

 Crosser i forbindelse med færdsel i lokalområdet, ved indkøb, hvor den f.eks.  

 anvendes i indkøbscentre, da den må anvendes indendørs, og derudover anvender  

 klageren den i forbindelse med sit frivillige arbejde som inden- og udendørs  

 transportmiddel, hvis hun f.eks. deltager som arrangør af kurser, som  

 afholdes  

 på større kursussteder.
 Hun blev ved afgørelse af 9. oktober 2000 fra amtet fritaget for  

 betaling af vægtafgift ved køb af en Chevrolet Astro Van, idet amtet samtidig  

 fandt, at hun ikke var berettiget til tilskud efter § 9 i bekendtgørelse nr.  

 122 af 19.2.1998 om støtte til køb af bil til særlig indretning af bilen i  

 form  

 af automatisk transmission.
 Told- og skatteregionen har i forbindelse med sagens behandling  

 rettet telefonisk henvendelse dels til amtet, dels til kommunens lokalcenter,  

 der begge har meddelt, at klageren ikke betragtes som kørestolsbruger, idet  

 hun  

 betegnes som havende nedsat gangfunktion.
Told- og skatteregionen har under henvisning hertil ikke  

 imødekommet ansøgningen om afgiftsfritagelse, idet det er en betingelse for  

 afgiftsfritagelse efter RGAL § 2, stk. 1, nr. 6 b, er, at den pågældende af  

 de  

 sociale myndigheder betegnes som kørestolsbruger.
Det er bl.a. anført, at  

 told-  

 og skattemyndighederne ved administration af bestemmelsen ikke nødvendigvis  

 selvstændigt skal tage stilling til spørgsmålet om, hvorvidt en ansøger kan  

 anses som kørestolsbruger eller ej.
Denne stillingtagen bør principielt  

 udøves  

 af den myndighed, der dels har en faglig kompetence på området, dels har den  

 fornødne indsigt i den pågældende borgers meget private og personlige  

 forhold.  

 Herefter træffer told- og skattemyndighederne afgørelse efter  

 registreringsafgiftslovgivningen.
Det er ikke afgørende i relation til RGAL §  

 2, stk. 1, nr. 6 a, at klageren blot er i besiddelse af en kørestol.  

 Betingelsen, der fremgår af bestemmelsens ordlyd, er at den pågældende bus  

 anvendes af eller er til brug for en kørestolsbruger.
 Klagerens advokat har nedlagt påstand om ændring af told- og  

 skatteregionens afgørelse, idet han til støtte herfor bl.a. har gjort  

 gældende,  

 at told- og skatteregionens afgørelse hviler på en ufyldestgørende og delvis  

 ukorrekt fremstilling af sagens faktiske forhold, at klageren må betragtes  

 som  

 kørestolsbruger og berettiget til afgiftsfritagelse i medfør af RGAL § 2,  

 stk.  

 1, nr. 6 b, og at afgørelsen er i strid med almindelige forvaltningsretlige  

 lighedsgrundsætninger, idet den hverken er stemmende med Told og Skats  

 sædvanlige praksis eller den praksis, der anlægges af de sociale myndigheder.
Han har bl.a. gjort gældende, at det afgørende kriterium efter  

 registreringsafgiftsloven må være, om den pågældende rent faktisk anvender en  

 kørestol, hvilket er tilfældet.
For det tilfælde, at det findes berettiget at  

 lægge afgørende vægt på udtalelser fra de sociale myndigheder, har han gjort  

 gældende, at regionen også på dette grundlag er forpligtet til at meddele  

 afgiftsfritagelse, idet amtet som den overordnede sociale myndighed klart har  

 bekræftet, at klageren er kørestolsbruger i relation til  

 registreringsafgiftsloven.
Den omstændighed, at amtet i relation til  

 vurderingen af, om der direkte skal ydes støtte til køb af en bil i medfør af  

 den gældende bekendtgørelse herom, kan ikke føre til andet resultat.
Det er  

 naturligt, at der anlægges en strengere vurdering, når amtet skal skønne, om  

 man direkte vil betale for køb af en bil.
I relation til afgiftsfritagelse  

 efter registreringsafgiftsloven er det alene afgørende, at personen opfylder  

 betingelserne for støtte i henhold til nævnte bekendtgørelse, hvilket klart  

 er  

 tilfældet, og at personen er i besiddelse af en kørestol, hvilket ligeledes  

 er  

 tilfældet.
Endelig har han gjort gældende, at det i tilsvarende sager er  

 praksis at yde afgiftsfritagelse, idet han har henvist til, at klageren er  

 bekendt med en række tilsvarende tilfælde, hvor der er bevilget  

 afgiftsfritagelse.
 Landsskatteretten skal  

 udtale:
 Ifølge RGAL § 2, stk. 1, nr. 6 b, er køretøjer, som omhandlet i  

 lovens § 5 a, stk. 1, nr. 2, der er fritaget for vægtafgift efter  

 vægtafgiftslovens § 16 eller omfattet af § 7 i lov om afgift efter  

 brændstofforbrug for visse personbiler, og som eventuelt med reduceret  

 sædeantal anvendes af eller til brug for kørestolsbrugere, fritaget for  

 registreringsafgift.
 Efter ordlyden af denne bestemmelse er det således en betingelse  

 for afgiftsfritagelse, at det omhandlede køretøj anvendes af en  

 kørestolsbruger.
Retten må lægge til grund, at klageren har nedsat gangfunktion,  

 og at hun af denne årsag har en Mini Crosser til rådighed.
Efter det oplyste  

 må  

 det endvidere lægges til grund, at klageren ikke anvender den omhandlede Mini  

 Crosser konstant, idet hun har en gangdistance på op til 50 meter, men at hun  

 også anvender Mini Crosseren indendørs, herunder til indkøb og arbejde.
 Efter det oplyste om klagerens handicap, herunder hendes meget  

 begrænsede gangdistance, samt om hendes deraf følgende ganske betragtelige  

 brug  

 af og afhængighed af den omhandlede Mini Crosser, finder retten efter en  

 konkret vurdering, at den under disse omstændigheder må anses for en  

 kørestol,  

 således at betingelserne i RGAL § 2, stk. 1, nr. 6 b for afgiftsfritagelse er  

 opfyldt.
