Landsskatteretskendelse af 9. september 2002 vedr.  

 Minoritetsaktiepost  kursværdi på anparter 19. maj 1993 A ApS klager over Ligningsrådets afgørelse af 4. november 1997 i  

 henhold til den dagældende skattestyrelseslov, lov nr. 143 af 13. april 1983  

 om  

 bindende forhåndsbesked.
Ved denne afgørelse er det fastslået, at kursen på  

 anparterne i selskabet den 19. maj 1993 skulle ansættes til 946.
 Spørgsmålet til Ligningsrådet var følgende:
Kan anparterne i maskinfabrikken A ApS sættes til kurs 1.410 pr.  

 19. maj 1993 ? Ligningsrådet har besvaret det stillede spørgsmål således:
 Nej, kursen på anparterne pr. 19. maj 1993 ansættes til 946.
 Denne afgørelse er stadfæstes ved Landsskatterettens kendelse af  

 15. juli 1998. Sagen er efter anmodning fra selskabets repræsentant optaget  

 til  

 fornyet behandling af retten i henhold til cirkulære nr. 60 af 14. maj 2001.
Det fremgår af sagens oplysninger, at selskabet udviklede,  

 producerede og afsatte hjælpemidler til handicappede og ergoterapier, samt  

 borde til Kontor- og skolebrug.
Selskabet udførte desuden lønarbejde for  

 danske  

 og udenlandske virksomheder.
Selskabets eksportandel udgjorde ca. 40 pct.,  

 hvoraf størstedelen var eksport til Tyskland.
Selskabets anpartskapital udgjorde nominelt 780.000 kr. fordelt  

 på 60 A-anparter, 540 B-anparter samt 180 C-anparter.
Alle anparterne havde  

 en  

 størrelse på nominelt 1.000 kr.
Med henblik på stemmerettigheder har  

 A-anparterne 10 stemmer pr. anpart, B-anparterne havde en stemmeret pr.  

 anpart,  

 mens C-anparterne ikke havde stemmeret.
Anpartskapitalen var fordelt på 9  

 anpartshavere, hvoraf den administrerende direktør besad nominelt 54.000 kr.  

 B-anparter og nominelt 90.000 kr.
C-anparter.
Anmodningen om bindende  

 forhåndsbesked var indgivet af selskabet på vegne af den administrerende  

 direktør.
Selskabets regnskabsår fulgte kalenderåret.
 Det er endvidere oplyst, at anparterne ikke har været handlet i  

 de sidste 5 år forud for den 19. maj 1993, samt at de ikke har været handlet  

 efter.
 Af pkt. 2 i selskabet vedtægter fremgik det:
Ingen anparter har særlige rettigheder.
Ingen anpartshaver er  

 pligtig til at lade selskabet eller andre indløse sine anparter helt eller  

 delvis.
De kan ikke transporteres til ihændehaver og skal ikke være  

 omsætningspapirer.  

 Ved salg af anparter skal disse først tilbydes de øvrige anpartshavere, der  

 er  

 berettigede til at købe anparterne til disses indre værdi i samme forhold,  

 som  

 de hidtil har ejet anparter, inden salg til anden side kan finde sted.
I  

 øvrigt  

 gælder ingen indskrænkninger i anparternes omsættelighed.
Der gælder særlige  

 regler i henhold til samtidig hermed indgået anpartshaveroverenskomst. Af anpartshaveroverenskomsten indgået mellem alle anpartshaverne  

 fremgik det, at A-anparterne kan overgå til ægtefælle/livsarvinger uden der  

 er  

 forkøbsret for de øvrige anpartshavere.
Vedrørende B-anparter ejet af B, C, D  

 og E gælder ved overdragelse, at de respektive forældre har forkøbsret,  

 subsidiært søskende, der i forvejen er anpartshavere i selskabet.
Er der  

 ingen  

 fortrinsberettigede, gælder vedtægternes regler om forkøbsret.
For anparterne  

 ejet af adm. direktør F og G gælder i henhold til anpartshaveroverenskomsten,  

 at værdien af disse anparter ved afhændelse, vil blive beregnet med  

 udgangspunkt i indre værdi, jf. seneste årsregnskab, dog med en 8-årig  

 optrapningsperiode fra nominel værdi til indre værdi.
Efter 8 år gælder  

 vedtægternes pkt. 2 vedrørende forkøbsret til indre værdi.
Selskabet lod foretage en uvildig sagkyndig vurdering af  

 anparternes handelsværdi pr. 19. maj 1993. I henhold til denne  

 værdifastsættelsesrapport af 9. januar 1995, kunne anparternes handelsværdi  

 fastsættes til kurs 1.410. Værdiansættelsen var i rapporten beregnet ud fra  

 den  

 likviditetsbaserede metode, og på baggrund af de samlede beregninger fandt  

 man,  

 at 100 pct. af anpartskapitalen i selskabet pr. 19. maj 1993 var placeret i  

 intervallet 8,0-13,5 mio. kr.
En vurdering af en reel handelsværdi pr. 19.  

 maj  

 1993 førte til en samlet pris på 11. mio. kr. svarende til kurs 1.410.
Ligningsrådet har med henvisning til Landsskatterettens praksis  

 på området anset at kursen burde fastsættes under hensyn til den i  

 vedtægternes  

 pkt. 2 anførte omsætningsbegrænsning, hvorved anpartshaverne har forkøbsret  

 til  

 indre værdi.
Den af Told- og skatteregionen foretagne beregning ud fra de af  

 Ligningsrådet givne anvisninger vedrørende beregning af goodwill ved  

 overdragelse mellem parter, der ikke har modstående interesser, jf.  

 Ligningsvejledningen 1993 E.I.4.7. viser en goodwillværdi i selskabet på 0  

 kr.  

 Anparternes kurs kan ansættes på grundlag af regnskabsmæssig indre værdi.  

 Under  

 henvisning til selskabets vedtægtsbestemmelse, pkt. 2 har Ligningsrådet  

 derfor  

 ansat anpartskursen pr. 19. maj 1993 til 946. Ligningsrådet har hertil  

 bemærket, at kurs 946 kun kunne anvendes ved minoritetsaktionærers salg af  

 anparter efter 3 års ejertid, jf. § 19, stk. 3 i lov nr. 421 af 25. juni  

 1993.
 Selskabets repræsentant har overfor Landsskatteretten nedlagt  

 påstand om, at den oprindelige foreslåede/fastsatte kurs 1.410 var udtryk for  

 den korrekte markedsværdi, hvorfor repræsentanten har påklaget den af  

 Ligningsrådet fastsatte kurs på 946. Til støtte herfor har repræsentanten  

 anført, at kurs 946 ikke var udtryk for markedsværdien af selskabets anparter  

 ved salg til tredjemand.
Under sagens behandling ved Landsskatteretten har selskabets  

 repræsentant udmeldt syn og skøn i medfør af skattestyrelsesloven vedrørende  

 kursværdien den 19. maj 1993 af anparterne i A ApS.
En statsautoriseret  

 revisor  

 har som syns- og skønsmand besvaret de stillede spørgsmål som følger:
 Handelsværdien af den samlede anpartskapital nom. kr. 780.000:
 På baggrund af foranstående er det min vurdering, at  

 handelsværdien pr. 19. maj 1993 af den samlede aktiekapital nom. kr. 780.000  

 i  

 det daværende A ApS ved en samlet overdragelse til en uafhængig køber udgør  

 t.kr. 10.530 svarende til kurs 1.350.
og Handelsværdien af minoritetsposter under hensyntagen til  

 vedtægternes og anpartshaveroverenskomstbestemmelser om overdragelse:
 Under forudsætning af, at de øvrige anpartshavere i tilfælde af  

 salg gør deres forkøbsret gældende, er det min opfattelse, at anparternes  

 kurs  

 udgør 946 (indre værdi pr. 31. december 1992) i overensstemmelse med  

 selskabets  

 vedtægter og anpartshaveroverenskomst, uanset anpartsklasse.
og Handelsværdien af minoritetsposter uden hensyntagen til  

 vedtægternes og anpartshaveroverenskomstbestemmelser om overdragelse:
 På denne baggrund vurderer jeg, at handelsværdien af anparterne  

 pr. 19. maj 1993 i det daværende A ApS, uden hensyntagen til vedtægternes og  

 anpartshaveroverenskomstens bestemmelser om overdragelse til indre værdi  

 udgjorde t.kr. 8.424 svarende til kurs 1.080 for alle anpartsklasser.
 Landsskatteretten skal  

 udtale:
Landsskatteretten bemærker, at en mindretalsaktionær i A ApS ved  

 afståelsen af aktierne skal anvende en anskaffelsessum svarende til aktiernes  

 handelsværdi den 19. maj 1993, jf. § 19, stk. 3 i lov nr. 421 af 25. juni  

 1993.  

 Retten bemærker endvidere, at handelsværdien kan være påvirket af  

 begrænsninger  

 i anparternes omsættelighed i henhold til anpartshaveroverenskomst eller  

 vedtægter.
Afgørelsen af, hvilken betydning sådanne begrænsninger skal have  

 ved  

 ansættelsen af handelsværdien efter § 19, stk. 3, beror på en konkret  

 vurdering, hvor der må tages hensyn til, at der efter bestemmelsens formål  

 alene skal ske beskatning af gevinster vedrørende perioden efter den 19. maj  

 1993, samt til, at værdiansættelsen skal ske uden sigte på en bestemt af  

 flere  

 mulige afståelsessituationer.
Mulighederne for den enkelte anpartshavers salg  

 til  

 en højere kurs, herunder ved et samlet salg af alle anpartshavernes anparter,  

 kan således indgå i vurderingen, medmindre sådanne muligheder den 18. maj  

 1993  

 måtte anses for urealistiske.
 Efter en konkret vurdering af pkt. 2 i selskabets vedtægter  

 finder Landsskatteretten, at det ikke var urealistisk for en  

 mindretalsaktionær  

 den 18. maj 1993 at påregne, at anparterne på et senere tidspunkt ville kunne  

 afstås uden begrænsninger, hvorfor kursen den 19. maj 1993 under hensyn til  

 den  

 foreliggende syns- og skønserklæring passende kan ansættes til 1.080. Der er  

 herved tillige henset til, at selskabet ikke har godtgjort, at  

 mindretalsaktionærerne den 18. maj 1993 kunne påregne at afstå anparterne ved  

 et samlet salg.
