Skriftlig fremsættelse (24. marts 2004) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov om  

 ændring af lov om Danmarks tiltrædelse af Schengenkonventionen (Gennemførelse  

 af rådsafgørelse og forordning om indførelse af nye funktioner i  

 Schengen-informationssystemet, herunder i forbindelse med  

 terrorismebekæmpelse) (Lovforslag nr.
L 193).
 Lovforslaget har til formål at gennemføre de ændringer i  

 loven om Danmarks tiltrædelse af Schengenkonventionen, som er nødvendige for,  

 at Danmark kan gennemføre en rådsafgørelse og en forordning om indførelse af  

 nye funktioner i Schengen-informationssystemet (SIS).
Der er i 2003 opnået enighed i Rådet om udkastene til  

 rådsafgørelse og forordning, men disse er endnu ikke formelt vedtaget af  

 Rådet,  

 idet Danmark har taget et parlamentarisk forbehold over for rådsafgørelsen,  

 indtil dette lovforslag er vedtaget.
Udkastene vil indebære visse ændringer i  

 de gældende bestemmelser for det såkaldte Schengen-informationssystem (SIS),  

 som er et fælles informationssystem, der giver de myndigheder, der er udpeget  

 af Schengen-landene, adgang til indberetninger om personer og genstande til  

 brug for grænsekontrollen og for anden politi- og toldkontrol i de enkelte  

 lande samt for administrationen af udlændingeloven.
 Ændringerne går navnlig ud på følgende:
1. I hvert enkelt Schengen-land er der i tilknytning til den  

 nationale del af SIS etableret et såkaldt Sirene-kontor, som forestår  

 udvekslingen af supplerende oplysninger i tilknytning til landenes  

 indberetninger i SIS.
Udvekslingen af supplerende oplysninger vil bl.a. kunne  

 omfatte oplysninger om fængslingsgrundlag, om relevante strafbestemmelser  

 samt  

 om det eller de forhold, som ligger til grund for en medlemsstats  

 eftersøgning  

 af en person med henblik på udlevering til det pågældende land.
Med  

 rådsafgørelsen og forordningen skabes der et udtrykkeligt retsgrundlag for  

 det  

 arbejde, som udføres af Sirene-kontorerne.
Endvidere fastsættes der nye  

 detaljerede regler for sletning af de supplerende oplysninger, som udveksles  

 gennem Sirene-kontorerne.
Reglerne indebærer, at det land, der videregiver  

 oplysningerne, efter omstændighederne kan pålægge anvendelsen og opbevaringen  

 af oplysningerne særlige begrænsninger.
Sletning af modtagne oplysninger vil  

 under alle omstændigheder skulle ske i overensstemmelse med de nationale  

 sletningsregler i de lande, der har modtaget oplysningerne.
 2. I Schengenkonventionen er det fastsat, hvilke  

 oplysninger, herunder kategorier af oplysninger, som må indlægges i SIS.  

 Rådsafgørelsen vil indebære en udvidelse heraf, bl.a. ved at der fremover  

 skal  

 kunne indlægges oplysninger om undvegne personer, om baggrunden for at en  

 person eftersøges med henblik på udlevering samt, for så vidt angår  

 genstande,  

 oplysninger om både, luftfartøjer og containere (og ikke som i dag alene  

 motorkøretøjer) med henblik på diskret overvågning eller målrettet kontrol.  

 Endvidere forenkles den procedure, som Schengen-landene skal anvende i  

 tilfælde  

 af indberetning af en genstand i SIS med henblik på diskret overvågning eller  

 målrettet kontrol, idet der fremover alene skal være en  

 underretningsforpligtelse i forhold til de øvrige Schengen-lande  og  

 ikke en  

 egentlig konsultationsforpligtelse.
3. Efter Schengenkonventionen kan der indlægges oplysninger  

 om en række genstande i SIS med henblik på beslaglæggelse eller som  

 bevismidler  

 i en straffesag.
Med rådsafgørelsen udvides omfanget af genstande, som kan  

 indberettes i SIS til dette formål, idet der bl.a. fremover vil kunne  

 indlægges  

 oplysninger om stjålne både, luftfartøjer, containere, opholdstilladelser og  

 rejsedokumenter samt værdipapirer og betalingsmidler.
4. Efter Schengenkonventionen er adgangen til SIS forbeholdt  

 myndigheder med ansvar for grænsekontrol og myndigheder med ansvar for anden  

 politi- og toldkontrol inde i landet samt samordning heraf, og  for så  

 vidt  

 angår oplysninger om uønskede udlændinge  tillige myndigheder med  

 ansvar for  

 behandling af visumansøgninger og myndigheder med ansvar for udstedelse af  

 opholdstilladelser samt administration af udlændingelovgivning.
Med  

 forordningen ændres der kun i begrænset omfang ved dette, idet der efter  

 forordningen alene er tale om, at udlændingemyndighederne med henblik på  

 bekæmpelse af svig i forbindelse med ansøgning om opholdstilladelser og  

 rejsedokumenter får udvidet adgang til at søge oplysninger om stjålne,  

 ulovligt  

 handlede, forsvundne eller ugyldige identitetspapirer.
Herudover indebærer  

 rådsafgørelsen, at der gives adgang til SIS for Europol og for de nationale  

 medlemmer af Eurojust med hensyn til de dele af SIS, som har betydning for  

 løsningen af disses opgaver.
Samtidig fastsættes der en række  

 databeskyttelsesmæssige foranstaltninger, der skal sikre et højt  

 beskyttelsesniveau for oplysningerne i SIS.
 5. Rådsafgørelsen og forordningen vil indebære en større  

 kontrol med oplysninger i SIS ved, at der stilles krav om, at enhver søgning  

 i  

 den nationale del af SIS skal registreres  og ikke som i dag alene ved  

 hver  

 tiende videregivelse af personoplysninger (logningskrav). Herudover vil  

 opbevaringsfristen for loggen blive forlænget fra 6 måneder til som minimum  

 et  

 år, dog således at loggen senest skal slettes efter 3 år.
 6. Endelig indebærer rådsafgørelsen visse mindre ændringer i  

 adgangen til at opbevare oplysninger om indberettede genstande, idet sådanne  

 oplysninger som udgangspunkt kan opbevares i 10 år med den begrænsning, at  

 oplysninger om motorkøretøjer, både, luftfartøjer og containere alene kan  

 opbevares i 5 år.
Med vedtagelsen af lovforslaget giver Folketinget samtykke  

 efter grundlovens § 19, stk. 1, til, at justitsministeren på Danmarks vegne i  

 Rådet for Den Europæiske Union kan medvirke til vedtagelsen af  

 rådsafgørelsen.  

 Mens Danmark deltager i vedtagelsen af rådsafgørelsen, vil Danmark som følge  

 af  

 forbeholdet vedrørende retlige og indre anliggender ikke deltage i  

 vedtagelsen  

 af forordningsforslaget.
Da forordningen imidlertid udbygger  

 Schengen-reglerne,  

 træffer Danmark, inden 6 måneder efter at Rådet har vedtaget forordningen,  

 afgørelse om, hvorvidt Danmark vil gennemføre forordningen i dansk ret.
 De ændringer af de gældende regler for SIS, som følger af  

 rådsafgørelsen og forordningen, jf. ovenfor under pkt. 1-6, vil efter  

 Justitsministeriets opfattelse samlet set indebære en styrkelse af  

 samarbejdet  

 mellem medlemslandene inden for efterforskning og retsforfølgning af  

 grænseoverskridende kriminalitet samt i relation til udlændingemyndighedernes  

 bekæmpelse af svig i forbindelse med ansøgninger om opholdstilladelse.  

 Samtidig  

 hermed øges kontrollen med oplysninger i SIS, hvorved der sikres et fortsat  

 højt beskyttelsesniveau for oplysningerne i SIS.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
