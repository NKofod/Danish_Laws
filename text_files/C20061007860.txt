Vejledning om  

 indtægtsrammer for netvirksomheder og regionale transmissionsvirksomheder  

 omfattet af elforsyningsloven Afsnit I Indledning Bekendtgørelse nr. 1520 af 23. december 2004 om indtægtsrammer  

 for netvirksomheder og regionale transmissionsvirksomheder omfattet af lov om  

 elforsyning trådte i kraft den 1. januar 2005. Bekendtgørelsen blev ændret  

 med  

 bekendtgørelse nr. 151 af 10. marts 2005, der også har virkning fra den 1.  

 januar 2005, da der alene var tale om en teknisk ændring.
Bekendtgørelsen bygger på helt nye principper i forhold til den  

 tidligere indtægtsrammeregulering, derfor blev der udsendt en vejledning den  

 1. februar 2005. Vejledningen skaber ikke ny ret.
Det gør kun  

 bekendtgørelsen.  

 Vejledningen skal ses som et fortolkningsbidrag til de berørte virksomheders  

 beslutningstagere, administration, ledelse m.fl.
Vejledningens første udgave tog udgangspunkt i de  

 problemstillinger og spørgsmål, der blev rejst i forbindelse med vedtagelsen  

 af  

 bekendtgørelsen.
Vejledningen er efterfølgende blevet revideret som følge af  

 ændringsbekendtgørelsen af 10. marts 2005, jf. afsnit 7. I lyset af de  

 indhøstede erfaringer med administration af bekendtgørelsen har der vist et  

 behov for mere detaljerede forklaringer på en række punkter.
Det er  

 baggrunden  

 for denne revision af vejledningen, der er udbygget i afsnit 10 - 12.  

 Endvidere  

 er reglerne om udskillelse af aktiviteter, som ligger uden for bevillingen,  

 blevet ændret, jf. § 47 i lov nr. 520 af 7. juni 2006. Dette er kort  

 behandlet i  

 afsnit 7.
 Vejledningen findes elektronisk på  

  

 Energistyrelsens  

  

 hjemmeside,  

  

 www.energistyrelsen.dk  

  

 under publikationer.
 Herudover henvises til  

  

 Energitilsynets  

  

 hjemmeside,  

  

 www.energitilsynet.dk  

,  

 hvor tilsynets retningslinier, indberetningsskemaer og konkrete afgørelser om  

 indtægtsrammerne findes.
Afsnit II Hovedlinierne i den nye indtægtsrammeregulering Siden 1. januar 2000 har elnetvirksomheder og regionale  

 transmissionsvirksomheder været underlagt en indtægtsrammeregulering, der  

 tog udgangspunkt i de nødvendige  

  

 omkostninger  

  

 ved en effektiv drift af virksomheden.  

 Ved lov nr. 494 af 9. juni 2004 er der blevet fastlagt nye vilkår for  

 netselskabernes indtægtsrammer, der tager udgangspunkt i, at virksomhedernes  

  

 indtægter  

  

 ikke må stige i forhold til  

 tarifferne pr. 1. januar 2004, regnet i faste priser og ved uændret  

 aktivitetsniveau, og under forudsætning af effektiv drift.
Energitilsynet fastsætter årligt en indtægtsramme for hver  

 enkelt virksomhed ud fra virksomhedens budgetterede omsætning.
Indtægtsrammen  

 er produktet af en såkaldt  

  

 reguleringspris  

  

 ,  

 der udtrykker den tilladte gennemsnitlige indtægt pr. leveret kWh, og  

 virksomhedens budgetterede leverance af elektricitet til slutbrugere eller  

 andre aftagere.
Reguleringen af indtægtsrammen sker via reguleringsprisen.  

 Indtægtsrammen ændrer sig således frit i takt med ændringer i virksomhedens  

 aktivitet.
Reguleringsprisen omfatter både driftsmæssige indtægter fra  

 bevillingspligtige aktiviteter og andre indtægter, som virksomheden opnår ved  

 den bevillingspligtige aktivitet.
Eventuel viderefakturering fra et andet  

 selskab, typisk betaling for net- og systemydelser fra overordnede net og  

 betaling for PSO, indgår ikke i reguleringsprisen.
Betaling for prioriteret  

 produktion i 2004 indgår heller ikke.
Ved regnskabsaflæggelsen beregner virksomheden sin  

 gennemsnitlige indtægt pr. leveret kWh.
Hvis virksomhedens gennemsnitlige  

 indtægt afviger fra reguleringsprisen, taler bekendtgørelsen om en  

 »difference«.  

 Virksomheden vedlægger regnskabet et forslag til justering af priserne, som  

 sikrer at differencen bringes ud af verden inden udgangen af det næstfølgende  

 regnskabsår.
Der er således tale om en regulering, der sigter på hurtig  

 afvikling af differencer.
Derudover er det en regulering, der sætter nogle  

 overordnede mål ud fra lovens bestemmelser, men som ikke går i detaljer i  

 forhold til virksomhedernes daglige drift.
Indtægtsrammen til virksomheder, der stiller deres net til  

 rådighed for den systemansvarlige virksomhed, indeholder ikke en  

 reguleringspris, men derimod et  

  

 rådighedsbeløb  

  

 ,  

 der er uafhængigt af den transporterede mængde strøm.
Virksomheder, der både  

 modtager rådighedsbetaling fra den systemansvarlige virksomhed og leverer  

 strøm til slutbrugere eller andre aftagere får to indtægtsrammer.  

 Indtægtsrammereguleringen er i øvrigt ens for  

 de to typer aktiviteter.
For overskuelighedens skyld fokuserer vejledningen på  

 virksomheder, der leverer strøm til slutbrugere eller andre aftagere.
De  

 særlige forhold for transmissionsvirksomheder, der stiller net til rådighed  

 for den systemansvarlige virksomhed er opsummeret i afsnit 4,  

 Transmissionsnet  

 med rådighedsbetaling.
Afsnit III Det tidsmæssige forløb i reguleringen 2004 Netvirksomhedens indtægter for 2004 reguleres i henhold til  

 bekendtgørelse nr. 899 af 30. august 2004 om indtægtsrammer for  

 netvirksomheder  

 og transmissionsvirksomheder (  

 »overgangsbekendtgørelsen«  

 ). Den forudsætter, at tarifferne pr. 1.  

 januar 2004 holdes uændret i 2004. Dette grundlag kan dog korrigeres efter  

 kapitel 3 i overgangsbekendtgørelsen.
2005-rammen 2005 er det første år under den nye regulering.
Da  

 indtægtsrammereguleringen efter loven tager udgangspunkt i virksomhedernes  

 indtjening på baggrund af tarifferne pr. 1. januar 2004, er det nødvendigt  

 med  

 en særlig håndtering af reguleringsprisen for 2005, indtil regnskabstallene  

 for 2004 foreligger.
Senest den 1. februar 2005 skal virksomhederne indsende  

 budgetoplysninger for 2005 til Energitilsynet om de forventede driftsmæssige  

 indtægter og leverede kWh.
For virksomheder, der stiller transmissionsnet til  

 rådighed for den systemansvarlige virksomhed indsendes oplysninger for den  

 budgetterede rådighedsbetaling.
Energitilsynet udmelder krav til  

 budgetoplysningerne.
 På basis af budgetoplysningerne for 2005 beregner Energitilsynet  

 en foreløbig reguleringspris (henholdsvis rådighedsbeløb) pr. 1. januar 2005  

 for hver enkelt virksomhed.
 Når virksomhedens regnskab for 2004 foreligger, har  

 Energitilsynet det nødvendige grundlag for at beregne en korrigeret  

 reguleringspris pr. 1. januar 2005. Denne korrigerede reguleringspris er  

 udgangspunktet for den fremtidige indtægtsrammeregulering.  Bemærk at  

 regnskabsaflæggelsen for 2004 sker i henhold til bekendtgørelse nr. 899 af  

 30.  

 august 2004,  

 »overgangsbekendtgørelsen«.
 Energitilsynet pristalsregulerer reguleringsprisen kvartårligt  

 efter et vejet indeks, jf. § 7. Pristalsreguleringen for januar 2005  

 afspejler prisudviklingen fra 1. januar 2004 til 31. december 2004. Alle  

 efterfølgende prisreguleringer afspejler pristalsudviklingen i det foregående  

 kvartal.
 Reguleringsprisen kan endvidere ændres i medfør af §§ 13 og 14.
 Virksomheden kan selv afgøre, om pristalsreguleringen af  

 reguleringsprisen skal udløse en tarifjustering, og i givet fald hvornår.  

 Tarifferne anmeldes på sædvanlig vis til Energitilsynet i medfør af  

 elforsyningslovens  

 § 76, stk. 2.
Efter udgangen af et reguleringsår, der altid er et kalenderår,  

 udmelder Energitilsynet en såkaldt  

 »årlig  

 reguleringspris«, der er et tidsvægtet  

 gennemsnit af virksomhedens reguleringspriser i det forgangne år.
Den årlige  

 reguleringspris afspejler såvel årets pristalsregulering som eventuelle  

 ændringer  

 i reguleringsprisen jf. §§ 13 og 14. Denne årlige reguleringspris skal  

 eventuelt efterfølgende sænkes i medfør af § 14, på baggrund af oplysninger i  

 virksomhedens årsrapport.
 Virksomheden indsender sit regnskab for reguleringsåret 2005 senest  

 den 31. maj 2006. Ved regnskabsaflæggelsen viser det sig, om der er opstået  

 en  

 difference mellem virksomhedens  

 »årlige  

 reguleringspris«  

 og den gennemsnitlige  

 indtægt pr. kWh leveret til slutbruger eller anden aftager, som virksomheden  

 har opnået i regnskabsåret.
 Regnskabet vedlægges et forslag til justering af priserne (op  

 eller ned), således at en eventuel difference for 2005 bringes ud af verden  

 senest ved udgangen af 2007.
2006-rammen og følgende  

 år Fastlæggelse af indtægtsrammer for 2006 og senere år, sker efter  

 følgende procedure:
   

 	  

 Virksomheden indsender  

 hvert år, senest den 10. december, et budget for det følgende reguleringsår.  

 Budgettet  

 indeholder bl.a. oplysning om de forventede leverede kWh for det kommende år.
   

 	  

 Med udgangspunkt i  

 virksomhedens reguleringspris på anmeldelsestidspunktet og virksomhedens  

 budget for det kommende års leverede kWh udmelder Energitilsynet en  

 indtægtsramme for det nye reguleringsår.
   

 	  

 Reguleringsprisen for  

 et nyt reguleringsår svarer til reguleringsprisen ultimo året før.  

 Reguleringsprisen pristalsreguleres kvartårligt, første gang med virkning pr.  

 1. januar, når pristallet foreligger for december i året før.
 Virksomheden kan således i sit budget indregne den forventede  

 prisudvikling for året.
Beregningen af indtægtsrammen sker automatisk, når virksomheden  

 inddaterer de nødvendige budgetoplysninger.
Såfremt en virksomhed ønsker en  

 tidligere beregning af sin indtægtsramme for det nye regnskabsår, inddaterer  

 virksomheden sine budgetoplysninger tilsvarende tidligere.
 I vedlagte Bilag 1 er angivet beregningseksempler for opgørelse  

 af indtægtsrammen (§ 3, stk. 1), den foreløbige reguleringspris (§ 3, stk.  

 3),  

 og den korrigerede reguleringspris (§ 3, stk. 4).
 I bilagets skema A er beregnet den foreløbige reguleringspris  

 pr. 1. januar 2005 baseret på virksomhedens indberetning i januar 2005.
Når regnskabet for 2004 foreligger, kan den korrigerede reguleringspris  

 opgøres.
Elementerne heri fremgår af skema B.
Den korrigerede reguleringspris  

 pristalsreguleres for pristalsudviklingen i 2004 samt kvartalsvis herefter.
Reguleringsprisen fastsættes ud fra den leverede mængde elektricitet  

 (§ 2, nr. 8), der skal baseres på faktiske målinger.
I den udstrækning, der  

 ikke foreligger en faktisk måling for en leverance for perioden, må denne  

 skønnes.
Et sådant skøn opgøres i praksis som indkøbt mængde i regnskabsåret  

 fratrukket nettabet.
Da indtægtsrammen er fastsat ud fra en given mængde leveret  

 elektricitet, vil ændringer i leveret mængde påvirke netselskabets samlede  

 indtægtsramme.
Reguleringsprisen påvirkes derimod ikke af stigninger i  

 leveret  

 mængde elektricitet.
Det indebærer, at virksomheden har mulighed for øgede  

 indtægter, såfremt der tilsluttes nye kunder, eller de eksisterende kunder  

 øger forbruget.
 I bilagets skema C opgøres differencen for 2005, som  

 virksomheden skal tage stilling til ved regnskabsaflæggelsen, jf. nærmere  

 nedenfor.  

 I skema D opgøres indtægtsrammen for 2006.
 Såfremt særlige forhold i en netvirksomhed medfører, at  

 virksomheden ikke vil kunne gennemføre aktiviteter, der er nødvendige, for at  

 den skal kunne varetage sine bevillingspligtige opgaver, vil virksomheden  

 kunne anmode Energitilsynet om en forhøjelse af virksomhedens  

 reguleringspris,  

 jf. § 13, stk. 5.
Afsnit IV Transmissionsnet med rådighedsbetaling Indtægtsrammen for virksomheder med transmissionsnet, der  

 stilles til rådighed for den systemansvarlige virksomhed, fastsættes som en  

 rådighedsbetaling dvs. en fast betaling, der er uafhængig af aktiviteten i  

 form  

 af transporterede mængder.
Dette er begrundet i transmissionsnettenes  

 særlige funktion i den samlede elforsyning, hvor udnyttelsesgraden i de  

 enkelte net varierer som følge af forhold i det samlede forsyningssystem.
For  

 disse net er det derfor ikke meningsfuldt at inddrage den transporterede  

 mængde i den økonomiske regulering.
 Virksomheder, der både har distributionsnet og net, som stilles  

 til rådighed for den systemansvarlige virksomhed, får tildelt to  

 indtægtsrammer  

 på samme måde som hidtil.
 Regionale transmissionsvirksomheder, der tillige har egne  

 aftagere, får som noget nyt også tildelt to indtægtsrammer:
  

 	  

 en mængdebaseret  

 indtægtsramme vedrørende leverancer til slutbrugere eller andre aftagere,   

 	  

 en indtægtsramme, der  

 omfatter det beløb, virksomhederne opnår for at stille transmissionsnet til  

 rådighed for den systemansvarlige virksomhed.
 Den mængdebaserede indtægtsramme beregnes som for  

 netvirksomhederne, jf. afsnit 3 ovenfor.
 Indtægtsrammen for at stille nettet til rådighed for den  

 systemansvarlige virksomhed kaldes rådighedsbeløbet.
2004 Transmissionsvirksomhedens indtægter for 2004 reguleres i  

 henhold til bekendtgørelse nr. 899 af 30. august 2004 om indtægtsrammer for  

 netvirksomheder og transmissionsvirksomheder (  

 »overgangsbekendtgørelsen«  

 ). Den forudsætter, at tarifferne pr. 1.  

 januar 2004 holdes uændret i 2004. Dette grundlag kan dog korrigeres efter  

 kapitel 3 i overgangsbekendtgørelsen.
2005-rammen Energitilsynet fastsætter et foreløbigt rådighedsbeløb med  

 virkning pr. 1. januar 2005 ud fra transmissionsvirksomhedens budgetterede  

 betaling fra den systemansvarlige virksomhed, for at stille sit net til  

 rådighed for den systemansvarlige virksomhed i 2005.
Når virksomhedens regnskab for 2004 foreligger, beregner  

 Energitilsynet et korrigeret rådighedsbeløb med virkning pr. 1. januar 2005.  

  Bemærk at regnskabsaflæggelsen for 2004 sker i henhold til  

 bekendtgørelse nr.  

 899 af 30. august 2004,  

 »overgangsbekendtgørelsen«.
Dette korrigerede rådighedsbeløb er  

 udgangspunktet for den fremtidige indtægtsrammeregulering.
 Såfremt særlige forhold i en transmissionsvirksomhed medfører,  

 at virksomheden ikke vil kunne gennemføre aktiviteter, der er nødvendige, for  

 at den skal kunne varetage sine bevillingspligtige opgaver, vil virksomheden  

 kunne anmode Energitilsynet om en forhøjelse af virksomhedens rådighedsbeløb,  

 jf. § 13, stk. 5.
 Rådighedsbeløbet for 2005 reguleres i forhold til pristalsudviklingen  

 og nyinvesteringer mv. efter samme regler som reguleringsprisen for  

 virksomheder,  

 der leverer elektricitet til slutbrugere eller andre aftagere.
2006-rammen og følgende  

 år Rådighedsbeløbet fastsættes og udvikler sig efter samme mønster  

 og principper som netvirksomhedernes reguleringspriser.
Afsnit V Indtægtsloft og forrentningsloft Den nye indtægtsrammeregulering sigter mod en fastfrysning af  

 virksomhedens driftsmæssige indtægter, regnet i faste priser pr. 1. januar  

 2004  

 og ved uændret aktivitetsniveau.
Virksomheden får mulighed for en rimelig  

 overskudsdannelse gennem effektivisering af den bevillingspligtige aktivitet.
Den nye indtægtsrammeregulering indeholder to lofter.
Dels et loft  

 over virksomhedens gennemsnitlige indtægter, dels et loft over forrentningen.
Indtægtsloftet  

  

 indebærer, at virksomhedens driftsmæssige indtægter fastfryses, regnet i  

 faste  

 priser pr. 1. januar 2004 og ved uændret aktivitetsniveau.
Indtægtsloftet  

 afspejler sig i reguleringsprisen.
Indtægtsloftet stiger i takt med  

 pristalsudviklingen,  

 samt når Energitilsynet i særlige tilfælde forhøjer en virksomheds  

 reguleringspris, jf. § 13, hvorved virksomheden får økonomisk rum til  

 forhøjelse  

 af sine priser.
I særlige tilfælde kan Energitilsynet også nedsætte reguleringsprisen,  

 jf. § 14. Senest ved regnskabsaflæggelsen gør virksomheden opmærksom på  

 forhold, som begrunder en sænkning af reguleringsprisen.
Sænkningen af  

 reguleringsprisen har virkning fra det tidspunkt, hvor det forhold  

 indtræffer,  

 som begrunder, at prisen skal sænkes.
Det betyder, at reguleringsprisen kan  

 sænkes med tilbagevirkende kraft.
Dette kan virksomhederne imidlertid undgå  

 ved at give Energitilsynet meddelelse om forhold, der indebærer, at  

 reguleringsprisen skal sænkes, så snart disse indtræffer.
Forrentningsloftet  

  

 indebærer, at Energitilsynet nedsætter en virksomheds reguleringspris,  

 såfremt  

 virksomheden opnår en forrentning, der overstiger den lange byggerente plus 1  

 procentpoint.
Virksomheden skal da regulere sin gennemsnitlige indtægt pr.  

 kWh, og dermed sine tariffer, tilsvarende.
Nedsættelsen af reguleringsprisen  

 som følge af forrentningsloftet kan dog højst være på 2 procent om året.
 Nedsættelsen af reguleringsprisen har virkning fra den 1. januar  

 i det reguleringsår, der følger efter tidspunktet for regnskabsaflæggelsen.  

 Det  

 betyder, at en høj forrentning i f.eks. 2005 vil blive konstateret ved  

 regnskabsaflæggelsen den 31. maj 2006, og reduktionen i reguleringsprisen vil  

 ske med virkning fra den 1. januar 2007.
I beregningen af virksomhedens forrentning henregnes justering  

 af differencer til det år, hvor differencen er opstået.
Hvis eksempelvis en  

 virksomhed i et år har en reguleringspris på 10 mio. kr., men alene har  

 opkrævet 9 mio. kr., vil den det følgende regnskabsår kunne opkræve 10 + 1  

 mio.  

 kr., i alt 11 mio. kr.
Ved beregningen af virksomhedens opnåede forrentning  

 henregnes  

 differencen på 1 mio. kr. til det år, den er opstået.
Det forudsættes, at  

 virksomheden klart redegør for disse forhold i sit regnskab.
 Da forrentningsloftet højst kan medføre en årlig reduktion af  

 reguleringsprisen  

 med 2 procent, vil det være muligt for en virksomhed at fastholde det høje  

 forrentningsniveau, såfremt virksomheden gennemfører effektiviseringer af  

 mindst samme omfang, som de pålagte reduktioner af reguleringsprisen.
Afsnit VI Håndtering af differencer I den hidtidige pris- og indtægtsrammeregulering har man opereret  

 med over- og underdækning.
I 2005-bekendtgørelsen arbejder man med begrebet  

 »differencer«.  

 Der foreligger en difference,   

 	  

 når der er en forskel  

 mellem en virksomheds gennemsnitlige indtægt pr. kWh og dens årlige  

 reguleringspris,  

 eller   

 	  

 når de faktiske  

 indtægter fra den systemansvarlige virksomhed for at stille net til rådighed  

 afviger fra virksomhedens rådighedsbeløb.
 Virksomheden vedlægger regnskabet (dvs. årsrapporten), der  

 sendes til Energitilsynet, et forslag til justering af priserne, således at  

 den opståede difference afvikles senest ved udgangen af det reguleringsår,  

 der  

 følger efter tidspunktet for regnskabsaflæggelsen.
En difference i forbrugernes favør pålægges en strafrente,  

 svarende til den lange byggerente plus 1 procentpoint.
Strafrenten har  

 virkning  

 fra den 1. januar i det regnskabsår, der følger efter tidspunktet for  

 regnskabsaflæggelsen.
Ved en hurtig afvikling af differencen kan virksomheden  

 således undgå at betale strafrenter.
Differencer i selskabets favør forrentes  

 ikke.
 Eksempelvis vil en realiseret difference vedrørende 2005 blive  

 konstateret ved regnskabsudarbejdelsen i maj 2006. § 22, stk. 2, fastslår, at  

 selskabet i denne situation skal vedlægge et forslag til justering af  

 virksomhedens priser, således at denne difference senest er afviklet ved  

 udgangen  

 af 2007. Principielt kan afviklingen allerede ske i 2006 eller fordelt over  

 2006 og 2007.  

 Strafrenten for  

 differencer i forbrugernes favør vil have virkning fra den 1. januar 2007.
 Energitilsynet skal godkende virksomhedens forslag til  

 prisjustering, for at sikre at det tidsmæssige krav er opfyldt.
I de tilfælde, hvor en virksomhed i årsrapporten redegør for  

 forhold, der kræver en nedsættelse af reguleringsprisen efter § 14, er det  

 nødvendigt, at Energitilsynet genberegner virksomhedens  

 »årlige reguleringspris«  

 for regnskabsåret, idet reduktion af  

 reguleringsprisen efter § 14 har virkning fra det tidspunkt, hvor  

 begivenheden  

 indtræffer.
Virksomhedens difference for regnskabsåret må tilsvarende  

 genberegnes, og et nyt forslaget til justering af priserne må udarbejdes.
 Såfremt virksomheden ønsker at undgå dette ekstra regnskabsmæssige  

 besvær, sørger den for at meddele Energitilsynet ændringer, der er omfattet  

 af  

 § 14, så snart det konstateres, at begivenheden er indtruffet.
Såfremt virksomhedens gennemsnitlige indtægt pr. kWh er lavere  

 end reguleringsprisen, og virksomheden i sit forslag til justering af  

 priserne  

  

 ikke  

  

 ønsker at opkræve hele eller  

 dele af differencen, anses prisreduktionen som udgangspunkt for varig (jf. §  

 22, stk. 5). Hermed menes, at differencebeløbet ikke senere vil kunne  

 opkræves, og at reguleringsprisen nedsættes tilsvarende.
Energitilsynet  

 beregner i så fald en ny reguleringspris, der afspejler virksomhedens  

 prisreduktion, jf. dog nedenfor om ikke-varige  

 prisreduktioner.
 Såfremt en virksomhed eksempelvis i år 2006 har en negativ difference  

 på 900.000 kr., og den i sit forslag til justering af priserne tilkendegiver,  

 at denne difference ikke ønskes krævet op, bortfalder retten hertil  

 permanent.  

 Virksomheden kan vælge at opkræve et mindre beløb f.eks. 500.000 kr.   

 hvilket  

 i givet fald skal fremgå af virksomhedens forslag til justering af priserne.  

 Reguleringsprisen vil da blive reguleret i forhold til det ikke opkrævede  

 beløb  

 på 400.000 kr.
 Såfremt faldet i den gennemsnitlige indtægt skyldes prisfald,  

 der er sikret gennem forbedret effektivitet, er udgangspunktet, at prisfaldet  

 anses for varigt, og at reguleringsprisen derfor reduceres tilsvarende.
 Såfremt virksomheden kan godtgøre over for Energitilsynet, at  

 differencen skyldes forhold, der  

  

 ikke  

  

 har varig karakter, nedsætter Energitilsynet  

  

 ikke  

  

 virksomhedens reguleringspris, jf. § 22, stk. 6. Det  

 indebærer, at virksomheden på et senere tidspunkt atter vil kunne øge sin  

 gennemsnitlige indtægt pr. kWh til et niveau svarende til reguleringsprisen.  

 Virksomheden vil derimod  

  

 ikke  

  

 kunne  

 sætte differencen til side til en senere forhøjelse af sine indtægter, som  

 ville medføre, at reguleringsprisen overskrides.
 Hvis f.eks. virksomheden har nedsat forbrugerprisen, fordi den  

 ønsker at lade modtagne udbytter eller renter komme forbrugerne til gode,  

 eller  

 den har opnået indtægter/likviditet fra salg af kraftværksaktier, særlig stor  

 udlodning fra et selskab, eller salg af væsentlige aktiver, vil det være en  

 grund til at betragte prisnedsættelsen, og dermed den lavere gennemsnitlige  

 indtægt pr. kWh, som ikke-varig  

 med den konsekvens,  

 at reguleringsprisen ikke nedsættes.
 Såfremt virksomheden  

  

 ikke  

 kan godtgøre  

  

 , at en prisnedsættelse skyldes forhold af ikke-varig karakter,  

 og Energitilsynet derfor ikke kan tiltræde, at prisnedsættelsen kan anses for  

 ikke-varig, får virksomheden mulighed for at ændre sin disposition af  

 differencen, inden den reducerede reguleringspris beregnes og udmeldes.
Afsnit VII Andre indtægter opnået ved driften af den  

 bevillingspligtige aktivitet Bekendtgørelsen sondrer i § 2, nr. 1 og 2, mellem indtægter fra  

 den bevillingsmæssige aktivitet og  

 »andre  

 driftsindtægter, som opnås ved driften af den bevillingspligtige aktivitet«.  

 Begge typer af indtægter indgår ved opgørelsen af virksomhedens  

 driftsindtægter for det pågældende år, og dermed i opgørelsen af årets  

 gennemsnitlige  

 indtægter.
Andre driftsindtægter, som opnås ved driften af den  

 bevillingspligtige aktiviteter, omfatter ydelser, som fremkommer i  

 tilknytning  

 til den bevillingspligtige aktivitet, og hvor omkostningerne bæres af den  

 bevillingspligtige aktivitet, dvs. hvor driftsomkostningen eller  

 investeringen  

 primært er afholdt med henblik på den bevillingspligtige aktivitet.
Der vil  

 typisk være tale om ydelser, som skabes samtidig med udførelsen af den  

 bevillingspligtige aktivitet, og som giver mulighed for udnyttelse af en  

 økonomisk fordelagtig synergi-effekt, f.eks. ved udnyttelse af ledig  

 kapacitet  

 i anlæggene.
 Nedenfor gives en række eksempler på andre indtægter, som opnås  

 ved driften af den bevillingspligtige aktivitet (  

 »andre  

 driftsindtægter«  

 ), og hvor indtægten  

 vil være omfattet af indtægtsrammereguleringen:
   

 	  

 Netselskabet graver en  

 kabelrende med det primære formål at nedlægge elkabler, men samtidig bliver  

 der plads til, at en bredbåndsvirksomhed kan nedlægge bredbåndsnet i renden.  

 De indtægter, som netselskabet opnår ved at stille renden til rådighed for  

 bredbåndsvirksomheden, vil indgå i opgørelsen af  

 »andre  

 driftsindtægter«.
  

 	  

 I forbindelse med  

 netvirksomhedens administrative funktioner foretages postudsendelser, som  

 giver mulighed for, at andre virksomheder kan udsende materiale til den samme  

 personkreds i samme forsendelse.
Indtægten fra denne serviceydelse vil indgå  

 under  

 »andre driftsindtægter«.
   

 	  

 Indtægter, som et  

 netselskab opnår ved at sælge overskydende kapacitet i lyslederkabler, hvis  

 primære formål er at understøtte driften af nettet, vil indgå under  

 »andre driftsindtægter«.
   

 	  

 Hvis et netselskab,  

 der udlejer en andel af sin domicilejendom til andre, herunder til et  

 koncernselskab, og hvor netselskabet afholder alle udgifter forbundet med  

 driften,  

 vil hele netselskabets indtægt i form af husleje, refusion af varmeudgifter,  

 bidrag  

 til vicevært mv. indgå under  

 »andre  

 driftsindtægter«.
   

 	  

 Goodwill indtægter kan  

 efter virksomhedens eget valg indtægtsføres over en periode på op til 5 år.  

 Såfremt goodwill indtægterne er af væsentligt omfang i forhold til  

 virksomhedens  

 øvrige driftsmæssige indtægter, kan Energitilsynet tillade, at perioden  

 forlænges  

 ud over 5 år.
  

 	  

 Hvis en virksomhed  

 sælger ud af sine aktiver, vil et eventuelt tab eller gevinst i forhold til  

 bogført værdi skulle konteres over  

 afskrivningskontoen,  

 jf.
Energitilsynets vejledning til indberetning af reguleringsregnskaber for  

 2005.
 Andre indtægter, som i 2004 er opnået ved driften af den  

 bevillingspligtige aktivitet, indgår som en del af de indtægter i 2004, som  

 udgør grundlaget for fastsættelsen af den korrigerede reguleringspris pr. 1.  

 januar 2005.
Såfremt der i de følgende år sker ændringer i disse andre  

 indtægter, berører det ikke indtægtsrammen.
Den vil alt andet lige være  

 uændret, jf. bekendtgørelse nr. 151 af 10. marts 2005. Men det vil få  

 indflydelse på tarifferne, der skal reduceres, hvis andre indtægter stiger i  

 forhold til 2004. Tilsvarende kan tarifferne sættes op, hvis andre indtægter  

 bliver reduceret.
Salget af de ydelser, som ligger til grund for  

 »andre indtægter, som opnås ved driften af  

 den bevillingspligtige aktivitet«, er  

 omfattet af elforsyningslovens § 46. Det fremgår heraf, at aftaler, som  

 kollektive elforsyningsvirksomheder indgår med andre virksomheder, skal  

 indgås på  

 markedsbestemte vilkår, og at aftalerne skal foreligge i skriftlig form på  

 aftaletidspunktet.
Dette gælder også aftaler med koncernforbundne  

 virksomheder.  

 Der har også under den tidligere elforsyningslov været krav om, at aftalerne  

 skulle være indgået på markedsbestemte vilkår.
Det nye er, at aftalerne skal  

 være skriftlige.
Energitilsynet kan kræve dokumentation for, hvordan priser  

 og  

 vilkår for væsentlige aftaler er fastsat.
Indtægter fra aktiviteter, der ikke udføres som led i den  

 bevillingspligtige aktivitet, indgår ikke i indtægtsrammereguleringen, men  

 reguleres efter elforsyningslovens regler om udskillelse af aktiviteter, jf.  

 lovens § 47. Ifølge § 47 skal aktiviteter, som ligger uden for bevillingen -  

 for eksempel bredbåndsaktiviteter - udskilles i selvstændige selskaber med  

 begrænset ansvar.
Der er dog hjemmel i § 47, stk. 6, til at undtage mindre  

 omfattende aktiviteter fra kravet om selskabsmæssige adskillelse, når der er  

 tale om netvirksomheder, der har færre end 100.000 tilsluttede forbrugere.  

 Aktiviteterne skal i så fald holdes regnskabsmæssigt adskilt fra  

 netvirksomhedens øvrige aktiviteter.
Der vil snarest blive udarbejdet en ny  

 bekendtgørelse med hjemmel i § 47, stk. 6. Bekendtgørelsen vil afløse  

 bekendtgørelse nr. 358 af 20. maj 2003 om undtagelse af anlæg og sideordnede  

 aktiviteter fra elforsyningsloven.
Indtil den nye bekendtgørelse foreligger,  

 fortolkes bekendtgørelse nr. 358 i overensstemmelse med loven.
 Udskillelsen indebærer, at hverken indtægter eller omkostninger  

 ved disse aktiviteter påvirker netvirksomhedens årsrapport i medfør af  

 indtægtsrammebekendtgørelsen, og således heller ikke opgørelsen af årets  

 gennemsnitlige indtægt og årets forrentning efter bekendtgørelsen.
 Det skal dog bemærkes, at i de tilfælde, hvor aktiviteter, som  

 ligger uden for bevillingen, modtager ydelser fra den bevillingspligtige  

 aktivitet, jf. eksemplerne ovenfor, skal sådanne ydelser prissættes efter  

 elforsyningslovens § 46, og indtægten herfra skal indgå under  

 »andre driftsindtægter«.
Afsnit VIII Tilslutningsbidrag Der har i branchen været forskellig praksis for, hvordan tilslutningsbidrag  

 er behandlet i virksomhedens regnskaber.
Et anlæg, der etableres ved  

 tilslutning af en ny kunde (eller grupper af kunder), vil normalt blive  

 afskrevet over f.eks. 40 år.
Nogle elselskaber har indtægtsført  

 tilslutningsbidraget  

 fuldt ud i tilslutningsåret, medens andre har passiveret beløbet og afskrevet  

 dette over samme levetid som det anlæg, der etableres.
Årsregnskabsloven sigter mod at skabe periodisk sammenhæng mellem  

 indtægter og udgifter.
Det indebærer, at modtagne tilslutningsbidrag som  

 udgangspunkt passiveres og indtægtsføres over samme periode som de anlæg, de  

 vedrører.
 I nogle situationer er der imidlertid begrænset behov for  

 etablering af nye anlæg ved tilslutning af en ny kunde set i forhold til  

 tilslutningsbidraget, hvilket kan tale for en løbende indtægtsførsel.
 Det regnskabsmæssigt indtægtsførte tilslutningsbidrag indgår som  

 en del af de driftsmæssige indtægter, og dermed i opgørelsen af virksomhedens  

 gennemsnitlige  

 indtægter pr. leveret kWh.
Bekendtgørelsen indeholder ikke regler om den regnskabsmæssige  

 behandling af tilslutningsbidrag.
Virksomhederne bør vælge den fremgangsmåde,  

 der giver det mest retvisende resultat.
Fremgangsmåden skal fremgå af  

 årsrapporten.
 Eventuel ændring af princip fra løbende indtægtsførsel til  

 periodisering over de underliggende aktivers løbetid, eller omvendt, kan ske  

 fremadrettet.
Afsnit IX Pensionsforpligtelser En række netvirksomheder har i medfør af bekendtgørelse nr. 944  

 af 29. oktober 2001 optaget deres pensionsforpligtelser som et aktiv i  

 balancen, der modsvarer forpligtelser til betaling af tjenestemandspensioner,  

 som er optjent i perioden før 1. januar 2000. Efter bekendtgørelse nr. 944  

 kunne forpligtelsen afvikles over tarifferne som et særligt element i  

 indtægtsrammen.
Der var endvidere fastsat vilkår for afviklingsperioden og  

 dermed afskrivningen af pensionsaktivet.
Den nye bekendtgørelse opererer med en samlet indtægtsramme og  

 reguleringspris.
De berørte virksomheder vil fra 2005 fortsat kunne opkræve  

 2004-tariffen inkluderet den sum, der var indregnet til dækning af  

 pensionsforpligtelserne.
Bekendtgørelsen tager ikke selvstændigt stilling til den  

 regnskabsmæssige behandling af pensionsforpligtelserne.
Såfremt virksomheden  

 ønsker det, vil den derfor kunne ændre den regnskabsmæssige behandling af  

 pensionsforpligtelserne og afskrivningsprofilen for pensionsaktivet.  

 Ændringen  

 forelægges Energitilsynet til godkendelse, idet den valgte metode og  

 afskrivningsprofilen som udgangspunkt skal afspejle selve forpligtelsen.
 Når pensionsforpligtelserne er afviklet, vil virksomheden kunne  

 opnå en tilsvarende forbedring i sin forrentning, eller den vil kunne  

 reducere  

 sine priser.
Afsnit X Nødvendige nyinvesteringer Energitilsynet kan efter anmodning hæve reguleringsprisen for at  

 sikre rum til forrentning og afskrivning af nødvendige nyinvesteringer.  

 Bekendtgørelsen sondrer mellem ordinære investeringer  

 (f.eks. reinvesteringer) og  

 »nødvendige  

 nyinvesteringer«.
Ordinære investeringer  

 kan ikke give anledning til forhøjelse af reguleringsprisen.
Nødvendige nyinvesteringer omfatter investeringer i net og  

 tilhørende tekniske anlæg, der tilfører det samlede anlæg nødvendig og  

 væsentligt øget kapacitet og ydeevne.
Hertil kommer investering i  

 kabellægning, der gennemføres ud fra væsentlige samfundsmæssige hensyn, jf.  

 nedenfor.
 Under hensyn til net- og transmissionsvirksomheders pligt til at  

 sikre en tilstrækkelig og effektiv transport af elektricitet med tilhørende  

 ydelser, og herunder blandt andet en pligt til at vedligeholde, om- og  

 udbygge  

 forsyningsnettet, jf. elforsyningslovens § 20, stk. 1, forudsættes det, at  

 der løbende sker en vedligeholdelse og tilpasning af anlæggene til et  

 tidssvarende  

 teknologisk niveau inden for de gældende indtægtsrammer.  

 Ændringer og renoveringer af distributionsnet,  

 transmissionsnet og tilhørende tekniske anlæg, som primært udføres af hensyn  

 til anlæggenes løbende drift og vedligeholdelse, kan derfor ikke begrunde en  

 forhøjelse af reguleringspris eller rådighedsbeløb, heller ikke selv om de, i  

 kraft af den teknologiske udvikling, medfører en vis opgradering af anlægget.
 Nødvendige nyinvesteringer omfatter (§ 2, nr. 13):
 Kabellægning, der sker af hensyn til forsyningssikkerheden eller  

 ud fra andre væsentlige samfundsmæssige hensyn.
 Andre netinvesteringer, der gennemføres i samarbejde med den  

 systemansvarlige virksomhed, jf. elforsyningslovens § 28, stk. 2, nr. 8.
 Nyinvesteringer, dvs. investeringer i helt nye forsyningsområder  

 og væsentlige forstærkninger af nettet, der er begrundet i forsyning af nye  

 og/eller større forbrugere samt begrundet i aftag af elektricitet fra nye  

 og/eller større produktionssteder.
Ad a)  

  

 Kabellægning  

 vil som udgangspunkt være omfattet af begrebet nødvendige nyinvesteringer,  

 medmindre der er tale om kabellægning, der strider mod væsentlige  

 samfundsmæssige  

 hensyn.
Kabellægning af hensyn til eksempelvis sikkerhedsmæssige forhold  

 generelt eller landskabelige forhold vil være omfattet af begrebet  

 »væsentlige samfundsmæssige hensyn«, mens samfundsnytten af f.eks. parallel  

 nedlægning af kabler vil være tvivlsom, hvorfor denne i givet fald skal  

 dokumenteres særskilt.
I forbindelse med en kabellægning kan det besluttes at udskifte  

 den transformerstation, hvortil kablet tilsluttes.
Udskiftningen af  

 transformerstationen er som udgangspunkt ikke en nødvendig nyinvestering i  

 bekendtgørelsens forstand, men en reinvestering, der ikke i sig selv kan  

 udløse  

 en forhøjelse af reguleringsprisen eller rådighedsbeløbet. Ændringer eller  

 etablering af transformerstationer, der er en teknisk forudsætning for  

 anvendelsen af det nye kabelnet, vil dog kunne anses som en del af  

 kabellægningen.
 Ad b)  

  

 Virksomheden  

 skal dokumentere, at investeringerne bygger på en fælles forståelse med den  

 systemansvarlige  

 virksomhed på baggrund af bestemmelserne i elforsyningslovens § 28, stk. 2,  

 nr.  

 8. For investeringer i transmissionsnet over 100 kV gælder tillige, at de  

 kræver ministerens godkendelse, jf. § 21, stk. 1, i elforsyningsloven.
Denne fælles forståelse skal afspejles i de anlægsplaner, som  

 udarbejdes af Energinet.dk i samarbejde med de regionale  

 transmissionsselskaber.
Anlægsplanerne omhandler samlede langsigtede planer  

 for  

 udbygningen og vedligeholdelsen af transmissionskapaciteten i det  

 sammenhængende  

 net, herunder planer for renovering samt om- og udbygninger af systemet.  

 Inden  

 for denne fælles ramme træffer de enkelte transmissionsvirksomheder  

 principbeslutning  

 om konkrete investeringer, der skal gennemføres inden for de nærmeste år.  

 Energinet.dk  

 godkender efterfølgende beslutningen ved en anlægsaftale.
 Det forudsættes i denne forbindelse, at der i anlægsaftalerne  

 skelnes klart mellem  

 »nødvendige  

 nyinvesteringer«, der giver mulighed  

 for en forhøjelse af rådighedsbeløbet, og andre investeringer, herunder  

 f.eks.  

 reinvesteringer og levetidsforlængelser.
 »Nødvendige  

 nyinvesteringer«  

 er investeringer, der  

 sikrer nødvendig ny kapacitet, samt væsentlige omlægninger af den overordnede  

 netstruktur, som er nødvendige for at sikre forsyningssikkerheden, og som er  

 omfattet af de nævnte fælles planer og anlægsaftaler.
 Ad c)  

  

 Ikke alle  

 nyinvesteringer er omfattet af bekendtgørelsens bestemmelse om investeringer,  

 der kan begrunde en forhøjelse af virksomhedens reguleringspris eller  

 rådighedsbeløb.
Nyinvesteringer i helt nye forsyningsområder er omfattet, men  

 ikke investeringer til brug for tilslutning af enkelte mindre aftagere inden  

 for eksisterende forsyningsområder.
Væsentlige forstærkninger af nettet vil  

 være omfattet, såfremt disse er begrundet i forsyning af nye forbrugere,  

 eller et væsentligt øget aftag fra eksisterende større forbrugere.
Endelig er  

 væsentlige forstærkninger af nettet omfattet, såfremt de er begrundet i aftag  

 af elektricitet fra helt nye og/eller større produktionssteder.  

 Forstærkninger  

 af nettet kan efter denne bestemmelse omfatte transformerstationer, som  

 indgår  

 i forstærkningen.
Forstærkninger af nettet, der  

  

 ikke  

  

 er begrundet i servicering af konkrete nye eller større  

 forbrugere eller produktionssteder, må betragtes som reinvesteringer.
De er  

 dermed ikke omfattet af bekendtgørelsen bestemmelser om nødvendige  

 nyinvesteringer, der kan udløse en forhøjelse af reguleringsprisen eller  

 rådighedsbeløbet.
 Endelig er investeringer i andre anlæg, som ikke er en del af  

 nettet eller de tilhørende tekniske anlæg, f.eks. administrationsbygninger,  

 ikke omfattet.
Såfremt der med investeringen opnås indtægter eller besparelser  

 i et omfang, der i sig selv sikrer den fulde forrentning og afskrivning af  

 investeringen, vil investeringen ikke kunne medføre en forhøjelse af  

 reguleringsprisen.
I dette tilfælde gennemfører virksomheden sin investering  

 uden inddragelse af Energitilsynet.
 En stigning i reguleringsprisen eller rådighedsbeløbet ved  

 nødvendige nyinvesteringer skal være begrundet i, at selskabet kun ved en  

 prisstigning fuldt ud vil kunne afskrive investeringen og forrente den med en  

 forrentning svarende til den lange byggerente plus 1 procentpoint.  

 Forhøjelsen  

 af reguleringsprisen eller rådighedsbeløbet skal således sikre, at mankoen  

 kan  

 dækkes, jf. § 13, stk. 2, 2. sidste punktum.
 Såfremt anlægget ikke er omfattet af reglerne om nødvendige  

 nyinvesteringer, vil ændringen ikke påvirke  

 reguleringsprisen/rådighedsbeløbet.
 Forhøjelse af reguleringsprisen sker efter ansøgning til Energitilsynet.  

 Med henblik på at sikre en smidig administration af reglerne, som giver  

 virksomheden et oplyst grundlag at træffe sin investeringsbeslutning på,  

 anbefales virksomhederne at følge den nedenfor beskrevne procedure:
   

 	  

 En virksomhed, der  

 påtænker en nyinvestering, anmoder Energitilsynet om en  

 forhåndstilkendegivelse  

 af, om investeringen falder inden for bekendtgørelsens definition af  

 nødvendige  

 nyinvesteringer.
  

 	  

 Såfremt der er tale om  

 en nødvendig nyinvestering i bekendtgørelsens forstand, fremsender  

 virksomheden, når investeringen er gennemført, dokumentation for  

 omkostningerne  

 ved investeringen, samt en beregning af forventede fremtidige indtægter,  

 besparelser og driftsomkostninger som følge af investeringen.
Med  

 udgangspunkt  

 i dette materiale beregner virksomheden endvidere behovet for en forøgelse af  

 reguleringsprisen, således at virksomheden vil kunne opnå den fulde  

 forrentning og afskrivning af investeringen fra idriftsættelsestidspunktet.
  

 	  

 Energitilsynet  

 vurderer den fremsendte dokumentation.
Såfremt dokumentationen og beregningen  

 kan godkendes, hæver Energitilsynet virksomhedens reguleringspris fra  

 idriftsættelsestidspunktet  

 for investeringen.
   

 	  

 Ved længerevarende  

 projekter (f.eks. omfattende kabellægning eller omfattende udbygninger), kan  

 virksomheden aftale en periodisk anmeldelse, således at de ovenfor nævnte  

 beregninger kan foretages for grupper af investeringer.
Energitilsynet kan fastsætte nærmere regler for ansøgningerne og  

 for formen og indholdet i den nødvendige dokumentation.
Når disse foreligger,  

 vil der her blive etableret et link til reglerne på Energitilsynets  

 hjemmeside.
Energitilsynet kan endvidere pålægge virksomheden efterfølgende  

 at dokumentere, at de forventede indtægter og besparelser ved investeringen  

 er  

 realistiske i forhold til de faktisk opnåede.
Herudover er der ikke krav om,  

 at  

 virksomheden efterfølgende skal honorere særlige dokumentationskrav for  

 gennemførte nyinvesteringer, der har medført en forøgelse af  

 reguleringsprisen.
Afsnit XI Anlæg gennemført i regning for 3. mand I forbindelse med byudvikling eller ud fra andre lokale eller  

 regionale hensyn kan 3. mand have behov for, at der sker ændringer i et  

 anlæg.  

 I så fald kan det aftales, at denne 3. mand betaler anlægsændringerne, når  

 arbejdet er udført.
Væsentlige anlægsinvesteringer, der betales af 3. mand, holdes  

 regnskabsmæssigt adskilt fra virksomhedens øvrige aktiviteter.
Energitilsynet  

 kan udforme skemaer til indberetning af disse oplysninger.
 Indtægter, som en netvirksomhed eller en regional transmissionsvirksomhed  

 oppebærer som betaling fra 3. mand til dækning af omkostninger ved  

 anlægsinvesteringer, og som alene dækker medgåede omkostninger, indgår ikke i  

 beregningen af differencer i forbindelse med virksomhedens indtægtsrammer,  

 ligesom de ikke indgår i beregningen af virksomhedens forrentning.
 Anlæg, der betales af 3. mand indgår ikke i virksomhedens  

 afskrivningsgrundlag, idet de anses som straks-afskrevet.
I det tilfælde et sådant anlæg afløser et eksisterende anlæg,  

 der samtidig skrottes  og dermed udgår af afskrivningsgrundlaget   

 skal  

 netvirksomheden eller den regionale transmissionsvirksomhed give meddelelse  

 til  

 Energitilsynet, såfremt virksomheden ønsker, at det nye anlæg skal indgå i  

 beregningen  

 af virksomhedens forrentningsprocent.
I så fald indgår anlægget med en værdi,  

 der højst svarer til værdien af det skrottede anlæg på skrotningstidspunktet,  

 og med en afskrivningsperiode, der højst svarer til det, der ville have været  

 den resterende afskrivningsperiode for det skrottede anlæg, således at  

 virksomheden ved beregningen af virksomhedens forrentning ikke stilles  

 ringere  

 end før etableringen af det nye anlæg.
Energitilsynet kan udforme skemaer til  

 anmeldelse af disse oplysninger.
 Såfremt der er tale om delvis omkostningsdækning fra 3. mand,  

 skal dette klart fremgå af såvel en skriftlig aftale herom som af  

 virksomhedens  

 regnskaber, idet der skal være den nødvendige regnskabsmæssige adskillelse  

 mellem de dele, der betales af 3. mand, og resten af anlægget.
 Ved væsentlige anlægsinvesteringer forstås investeringer, hvor  

 betalingerne fra 3. mand i forbindelse med omkostningsdækningen medfører en  

 forøgelse af virksomhedens indtægter på det mindste beløb af henholdsvis 3  

 pct.  

 eller 250.000 kr., jf. bekendtgørelsens § 13, stk. 4.
Afsnit XII Råderummet i §§ 12  14 »Råderummet«  

 er et udtryk for den uudnyttede del af den  

 samlede indtægtsramme for sektoren for 2004 med efterfølgende justeringer.  

 Råderummet kan anvendes til omfordeling mellem virksomhederne under den  

 samlede  

 ramme.
 Råderummet beregnes som den samlede værdi af pålagte eller  

 frivillige nedsættelser af reguleringspriserne, hhv. rådighedsbeløbene.
Råderummet administreres af Energitilsynet til gavn for nødlidende  

 virksomheder.
En virksomhed anses for nødlidende, hvis den over for  

 Energitilsynet  

 kan dokumentere, at den ikke inden for sin reguleringspris eller  

 rådighedsbeløb  

 kan gennemføre nødvendige aktiviteter, dvs. aktiviteter, der er en  

 forudsætning  

 for, at den kan løse sine bevillingspligtige opgaver.
For at kunne sikre en effektiv drift på længere sigt bør enhver  

 virksomhed inden for sin indtægtsramme kunne dække nødvendige  

 driftsomkostninger samt afskrivninger af net og øvrige tekniske anlæg, idet  

 afskrivningerne udgør en del af det økonomiske grundlag for nødvendige  

 reinvesteringer.
I udgangspunktet bør en virksomheds indtægtsramme derfor  

 kunne dække disse omkostninger.
Hvis en virksomhed kan dokumentere, at den  

 har  

 haft særligt lave indtægter i 2004, og dermed en tilsvarende lav  

 indtægtsramme  

 for de følgende år, således at indtægterne ikke kan dække nødvendige  

 omkostninger til drift og afskrivninger, vil virksomheden kunne søge  

 Energitilsynet om en opskrivning af reguleringsprisen eller rådighedsbeløbet  

 med virkning pr. den 1. januar 2005.
Såfremt en virksomhed herudover kan dokumentere, at den ikke kan  

 gennemføre aktuelle nødvendige aktiviteter, vil den kunne søge Energitilsynet  

 om en forøgelse af indtægtsrammen.
Ved behandling af en ansøgning tager  

 Energitilsynet hensyn til mulighederne for lånefinansiering, således at  

 indtægtsrammen alene hæves til et niveau, der sikrer forrentning og afdrag på  

 et lån.
 Et synspunkt om, at virksomheden ikke kan opnå den tilladte  

 forrentning, kan ikke begrunde en forhøjelse af reguleringsprisen eller  

 rådighedsbeløbet.
En forhøjelse af reguleringsprisen eller rådighedsbeløbet under  

 henvisning til § 13, stk. 5, er varig, medmindre helt særlige hensyn i den  

 konkrete situation tilsiger, at Energitilsynet giver tilladelse til en  

 forhøjelse i form af et engangsbeløb.
Det kunne f.eks. være relevant til  

 afhjælpning  

 af omkostninger i forbindelse med ulykker.
Inden for den nye varige  

 reguleringspris  

 eller rådighedsbeløb vil virksomheden kunne opnå en forrentning gennem  

 effektivisering.
 »Nødlidende virksomheder«  

 vil på lige fod med alle andre blive  

 benchmarket og pålagt effektiviseringskrav fra 2008, jf. afsnit 16.
 Råderummet skal ikke nødvendigvis udnyttes.
 Hvor forsyningssikkerhedsmæssige hensyn taler for det, kan råderummet  

 i et år overskrides.
Afsnit XIII Forrentning og afskrivninger på aktiver Virksomheden har mulighed for gennem effektivisering at opnå og  

 forbedre sin forretning.
Beregningen af forrentningen tager udgangspunkt i  

 det regnskabsmæssige resultat før finansielle poster og skat.
 Forrentningsprocenten beregnes som forholdet mellem den opnåede  

 forrentning og virksomhedens nødvendige kapital, jf. § 2, nr. 12, opgjort  

 ultimo  

 reguleringsåret.
Når virksomheden opnår en forrentningsprocent, der overstiger  

 den lange byggerente plus 1 procentpoint, vil virksomhedens reguleringspris  

 blive  

 reduceret med en procentsats, der modsvarer overskridelsen.
Dog kan  

 reguleringsprisen højst blive reduceret med 2 procent pr. år.
For at sikre en korrekt beregning af virksomhedens forrentning,  

 skal virksomheden være opmærksom på en korrekt sondring mellem ordinære  

 driftsposter og finansielle poster.
Det præciseres, at gebyr ved for sen  

 betaling indgår under driftsindtægterne.
I den udstrækning der opkræves  

 renter  

 ved for sen betaling, indgår disse derimod under finansielle indtægter,  

 forudsat at de opkræves særskilt, at de er beregnet som en andel af det  

 skyldige beløb, og at de er beregnet procentuelt i forhold til varigheden af  

 restancen.
I koncernforhold skal virksomhederne være opmærksomme på, at de  

 interne afregningsvilkår fastsættes på en sådan måde, at reelle finansielle  

 omkostninger ikke afregnes som driftsomkostninger  f.eks. gennem  

 fastsættelse af meget usædvanlige betalingsbetingelser.
I givet fald kan  

 disse  

 vilkår blive tilsidesat som omgåelse, idet virksomhederne skal tilrettelægge  

 interne aftaler ud fra markedsbestemte vilkår, jf. elforsyningslovens § 46.
Forrentningsgrundlaget udgøres som nævnt af den nødvendige  

 kapital (§ 2, nr. 12) svarende til den opgjorte værdi af virksomhedens  

 netaktiver ved udgangen af regnskabsåret med et tillæg på 2 procent, som  

 udtryk  

 for virksomhedens omsætningskapital.
Procenttillægget kompenserer i nogen  

 grad virksomhedens pengebinding i arbejdskapital (bl.a. til reservedelslager,  

 debitorer, leverandørgæld).
 Værdiopgørelse og afskrivninger sker efter reglerne i § 16.
Principperne for værdiopgørelse og afskrivning svarer til  

 årsregnskabsloven med visse præciseringer.
Aktiver med en anskaffelsessum  

 under den skattemæssige bundgrænse kan udgiftsføres i anskaffelsesåret, men  

 virksomheden kan frit vælge at aktivere alle aktiver.
 Afskrivninger på aktiver, som er idriftsat forud for den 1.  

 januar 2005, opgøres på grundlag af aktivets værdi ultimo 2004 opgjort efter  

 §§  

 15 og 16 i bekendtgørelse nr. 899 af 30. august 2004. Afskrivning foretages  

 med  

 lige store årlige beløb over den restlevetid, som aktivet havde ultimo 2004.
 Anskaffelser efter den 31. december 2004, herunder  

 idriftsættelse af anlæg, der ultimo 2004 var under opførelse, aktiveres og  

 afskrives med lige store årlige beløb over anlæggenes restlevetid.  

 Afskrivningerne  

 beregnes på grundlag af de bogførte anskaffelsespriser inkl. byggerenter, jf.  

 §  

 16, stk. 3.
 Netaktiver, der skrottes, udgår af afskrivningsgrundlaget, jf. §  

 16, stk. 5.
Afsnit XIV Afvikling af underdækning for årene 2000   

 2003 Virksomheder, der i årsrapporten for 2003 har opgjort en  

 akkumuleret underdækning for perioden 1. januar 2000 til 31. december 2003,  

 kan  

 afvikle denne over indtægterne, under forudsætning af at reguleringsprisen  

 henholdsvis rådighedsbeløbet ikke overskrides.
Afviklingen skal være  

 afsluttet  

 senest ved udgangen af 2010.
 En eventuel overdækning ved udgangen af 2003 har ingen  

 indvirkning på indtægtsrammerne efter dette tidspunkt.
Afsnit XV Regnskabsaflæggelse Der skal årligt aflægges regnskab til Energitilsynet.
Regnskabet  

 hedder  

 »årsrapport«  

 i den nye bekendtgørelse  og skal i  

 forhold til årsregnskabslovens årsrapport indeholde en række supplerende  

 oplysninger til brug for tilsynet med virksomhedens prisfastsættelse.
 Årsrapporten til Energitilsynet skal i det omfang, det er  

 relevant for virksomheden, redegøre for afvikling af historisk underdækning,  

 afvikling af differencer, afvikling af pensionsforpligtelser,  

 forrentningsforhold  

 samt en fyldestgørende redegørelse for de forhold, der fremgår af  

 bekendtgørelsens  

 § 14, der kan begrunde en sænkning af reguleringsprisen.
Der kan principielt godt være forskel mellem årsrapporten, der  

 anmeldes til Energitilsynet, og virksomhedens eksterne årsrapport.
F.eks. vil  

 en værdiregulering i en ekstern årsrapport af netaktiverne ved en  

 virksomhedsoverdragelse ikke få indflydelse på værdien af de netaktiver, der  

 efter bekendtgørelsen kan indgå i forrentningen, jf. § 16, stk. 3. Såfremt  

 virksomheden udøver sideordnet aktivitet, der ikke er udskilt i et andet  

 selskab, jf. bkg. nr. 358 af 20. maj 2003 om sideordnede aktiviteter, vil  

 disse  

 indtægter og udgifter  der skal holdes regnskabsmæssigt adskilt fra de  

 bevillingspligtige aktiviteter - ligeledes skulle holdes uden for den  

 årsrapport,  

 som anmeldes til Energitilsynet.
I helt særlige tilfælde kan en virksomhed afholde omkostninger  

 eller indtægter direkte over egenkapitalen  f.eks. i form af  

 omkostninger ved  

 en kapitalforhøjelse eller korrektion af fundamentale fejl.
Sådanne  

 posteringer  

 på egenkapitalen skal i årsrapporten behandles som driftsmæssige indtægter  

 henholdsvis driftsomkostninger før skat.
Kontrollen med årsrapportens korrekthed sker først og fremmest  

 ved den krævede revisionsmæssige gennemgang og revisionspåtegning, der  

 foretages af en statsautoriseret eller registreret revisor.
Den  

 revisionsmæssige gennemgang og revisorpåtegningen af årsrapporten udelukker  

 ikke, at Energitilsynet kan foretage en selvstændig vurdering af  

 virksomhedens  

 forhold.
 Energitilsynet vil efter behov kunne udmelde en revisorinstruks  

 i medfør af bekendtgørelsens § 22.
 Tidsfristen for fremsendelse af årsrapporten til Energitilsynet  

 er 31. maj i året efter afslutning af reguleringsåret.
 Energitilsynet offentliggør årsrapporterne via Tilsynets hjemmeside.
 Regnskabsaflæggelsen for 2004 sker i henhold til bekendtgørelse  

 nr. 899 af 30. august 2004 om indtægtsrammer for netvirksomheder og  

 transmissionsvirksomheder  

 (  

 »overgangsbekendtgørelsen«  

 ).
Kommunal  

 elforsyningsvirksomhed § 23 indeholder en bestemmelse om regnskabsføringen i kommunale  

 elforsyninger, der drives som en del af den kommunale forvaltning.  

 Bestemmelsen  

 præciserer, at disse aktiviteter regnskabsmæssigt skal holdes adskilt fra den  

 øvrige forvaltning.
Samtlige direkte og indirekte omkostninger og indtægter i  

 forbindelse med driften af virksomheden skal opføres som en del af  

 netvirksomhedens  

 regnskab.
 Eventuelle betalinger fra elforsyningsvirksomheden til kommunen,  

 der ikke afspejler andele i faktiske omkostninger, skal fremgå af regnskabet  

 som kapitalbevægelser.
Afsnit XVI Benchmarking Energitilsynet gennemfører årligt en sammenligning af  

 virksomhedernes økonomiske effektivitet, en såkaldt benchmarking.
Resultatet  

 af  

 benchmarkingen og den anvendte metode offentliggøres på Energitilsynets  

 hjemmeside.
For 2005 og 2006 vil virksomhederne fortsat alene blive  

 benchmarket på deres økonomiske effektivitet, men fra 2007 vil benchmarkingen  

 tillige omfatte kvalitet i leveringen.
For løbende at kunne forbedre  

 grundlaget  

 for benchmarkingen og de elementer der indgår heri, vil benchmarkingen fra og  

 med regnskabsåret 2007 blive taget op til overvejelse og eventuel justering  

 mindst hvert 4 år.
Efter bekendtgørelsens §§ 19-20 udmelder Energitilsynet individuelle  

 effektiviseringskrav til virksomhederne fra og med reguleringsåret 2008,  

 baseret på benchmarkingen af virksomhederne.
Effektiviseringskravet vil blive  

 udmøntet i form af en individuelt fastsat procentvis reduktion af  

 virksomhedens  

 reguleringspris.
Energistyrelsen, den 28. november  

 2006 Ib Larsen /Thomas Bastholm Bille Bilag 1 Skema A Opgørelse af den  

 foreløbige reguleringspris for 2005 (§ 3, stk. 3) Budgetterede  

 driftsmæssige indtægter for 2005 (tDKK):
15.500 Budgetteret mængde  

 el Kundetype MWh 0,4 normal 50.000,0 0,4 treled 40.000,0 10 kv 15.000,0 60 kv 8.000,0 I alt 113.000,0 Foreløbig  

 reguleringspris for 2005 (øre/kWh) 13,717 Inden 1. februar  

 2005 anmelder virksomheden de forventede driftsmæssige indtægter og budgetterede leverede  

 kWh for 2005. På baggrund af de indsendte oplysninger fastsætter Energitilsynet en  

 foreløbig reguleringspris for 2005.
Skema B Opgørelse af  

 korrigeret reguleringspris for 2005 (§ 3, stk. 4) Realiserede driftsmæssige  

 indtægter for 2004 14.950 Andre indtægter 2.505 Faktiske elmængder  

 for 2004 Kundetype MWh tarif ø/kWh tDKK 0,4 normal 49.000,0 16,0 7.840,0 0,4 treled 41.000,0 9,0 3.690,0 10 kv 15.000,0 4,5 675,0 60 kv 8.000,0 3,0 240,0 113.000,0 12.445,0 Korrigeret  

 reguleringspris for 2004 (øre/kWh) 13,230 Pristalsregulering  

 1.1.2004 - 31.12.2004 øre/kWh 0,200 Pristalsregulering  

 1.1.2005 - 30.06.2005 øre/kWh 0,100 Reguleringspris  

 1.7.2005 - efter pristalsregulering  

 (øre/kWh) 13,530 Virksomheden  

 indsender senest 31. maj 2005 årsrapporten for 2004 til Energitilsynet.
På  

 baggrund heraf beregner  

 Energitilsynet korrigeret reguleringspris, der afspejler faktiske leverings-  

 og indtægtsforhold i  

 2004. Denne pristalsreguleres for udviklingen i 2004 og kvartalvis herefter.
Skema C Opgørelse af  

 difference i årsrapporten for 2005  

 (§  

 22), indsendt 31. maj 2006.
Årlig  

 reguleringspris for 2005 beregnet af Energitilsynet - øre/kWh 13,600 Virksomhedens  

 realiserede gennemsnitspris beregnes Kundetype MWh tarif ø/kWh tDKK 0,4 normal 50.000,0 16,1 8.050,0 0,4 treled 40.000,0 9,1 3.640,0 10 kv 15.000,0 4,5 675,0 60 kv 8.000,0 3,0 240,0 113.000,0 11,2 12.605,0 Andre  

 driftsindtægter 2.900,0 Driftsmæssige  

 indtægter i alt 15.505,0 Gennemsnitspris -  

 øre/kWh 13,721 Difference (i  

 forbrugernes favør) - tDKK (137,0) Årsrapporten  

 vedlægges forslag til afvikling af differencen, der skal være afviklet senest 31. december 2007.
 Resterende dele af  

 differencen pålægges en strafrente fra 1. januar 2007.
Skema D Opgørelse af  

 indtægtsramme for 2006 Reguleringspris, 10.  

 december 2005 13,800 Budgetteret mængde  

 el Kundetype MWh 0,4 normal 50.000,0 0,4 treled 40.000,0 10 kv 15.200,0 60 kv 8.000,0 I alt 113.200,0 Indtægtsramme for  

 2006 (tDKK) 15.621,6 Senest 10. december  

 2005 inddaterer virksomheden oplysninger om forventede leverede kWh.
 Reguleringsprisen på  

 inddateringsdatoen indgår i beregningen.
Energitilsynet  

 fastsætter en indtægtsramme ud fra den gældende reguleringspris og  

 budgetterede mængde el.  

 Reguleringsprisen pristalsreguleres kvartalsvis.
