Skriftlig fremsættelse (12. april 2007) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
 Forslag til lov  

 om  

 ændring  

 af tonnageskatteloven (Justering af tonnageskatteordningen).
(Lovforslag nr.
L 211).
Lovforslaget er en opfølgning på Økonomi- og  

 Erhvervsministeriets handlingsplan: Danmark som Europas førende  

 søfartsnation  

 (Det Blå Danmark), som blev udsendt den 14. marts 2006. Det fremgår af  

 rapporten, at Danmark har  

 tilfredsstillende rammebetingelser, der giver erhvervet mulighed for at kunne  

 foretage investeringer og konkurrence på det globale marked.
Organisationer i  

 Det Blå Danmark har dog peget på enkelte forhold, der er behov for at se  

 nærmere på.
Det drejer sig om beskatning af pool-fees, der betales til det  

 rederi, der administrerer en given pool, avancebeskatning ved salg af  

 tonnagebeskattede skibe samt beskatning af kabelskibe.
Konkret vil  

 regeringen tage initiativ til at analysere konsekvenserne af at lade de  

 udpegede områder omfatte af tonnageskatteordningen med henblik på regeringens  

 overvejelser om et evt. behov for ændringer.
Analysearbejdet skal gennemføres  

 i  

 løbet af  

 2006. Regeringen har efter at have afsluttet sine analyser indgået  

 aftale med Dansk Folkeparti og Det Radikale Venstre om rammebetingelserne for  

 søfartserhvervet.
Parterne er som tilkendegivet i aftale af 30. marts 2007  

 bl.a. enige om, at:
Justere  

 tonnageskatteordningen, således at den omfatter pool-fees samt avancer ved  

 salg  

 af skibe.
For avancer med den begrænsning, at den alene vil gælde ved salg af  

 skibe, der omfattes af tonnageskatteordningen fra 1. januar 2007 eller  

 senere,  

 og kontrakter om levering af skibe, hvor skibet er leveret den 1. januar 2007  

 eller senere.
Ligeledes justeres  

 tonnageskatteordningen om forholdet mellem egen og lejet tonnage, således at  

 bruttotonnagen fra lejede skibe kan være op til 10 gange større end den  

 bruttotonnage, rederiet selv ejer.
Endvidere ændres den øvre tidsgrænse for  

 time-chartrede skibe med en købsoption, således at lejeperioden kan være op  

 til  

 7 år. Lovforslaget fremsættes med henblik på at sikre  

 konkurrencedygtige rammebetingelser for rederierhvervet.
 Forslaget skønnes samlet set at ville være provenuneutralt  

 for det offentlige.
 Den sene fremsættelse af lovforslaget skyldes, at der først  

 er indgået aftale om rammebetingelserne for søfartserhvervet den 30. marts  

 2007.
 Idet jeg i øvrigt henviser til bemærkningerne til  

 lovforslaget, skal jeg anbefale lovforslaget til Folketingets velvillige  

 behandling.
