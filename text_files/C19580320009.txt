 I henhold til § 47, stk. 3, og § 58, stk. 1, i lov nr. 226 af 11. juni  

 1954 om almindelig arbejderbeskyttelse, jfr. § 25 i lov nr. 227 af 11. juni  

 1954 om arbejderbeskyttelse indenfor handels- og kontorvirksomhed og § 24 i  

 lov nr. 228 af 11. juni 1954 om arbejderbeskyttelse indenfor landbrug,  

 skovbrug og gartneri, fastsættes herved efter forhandling med ministeren for  

 offentlige arbejder følgende retningslinjer for  samarbejde  mellem  

 arbejdstilsynet og elektricitetsrådet og om dettes  bistand  ved  

 gennemførelse af lovgivningen om arbejderbeskyttelse.
 Stk. 1.  Bliver en af arbejdstilsynets tilsynsførende  

 under inspektion af en virksomhed opmærksom på forhold, der strider mod  

 elektricitetslovgivningen, indberetter han dette til elektricitetsrådet eller  

 til administrationen for det strømforsynende anlæg, der har fået overdraget  

 tilsynet med installationer i henhold til stærkstrømslovens § 19. Hvis  

 fabrikinspektøren ønsker det, holder rådet eller vedkommende administration  

 ham underrettet om, hvad der passerer i sagen.
 Strider forholdene tillige imod arbejderbeskyttelseslovgivningen, afgiver  

 fabrikinspektøren straks i henhold til denne fornødent påbud om, at  

 forholdene bringes i orden.
 Stk. 2.  Arbejdstilsynets tilsynskredse indsender til  

 direktoratet indberetninger i 2 eksemplarer om  ulykkestilfælde , der 
skyldes elektricitet . Direktoratet sender det ene eksemplar til  

 elektricitetsrådet, der giver direktoratet meddelelse om, hvad der passerer i  

 sagen.
Stk. 3.  Undersøgelse af elektriske anlæg med  

 henblik på eftersporing af en ulykkesårsag bør under hensyn til  

 stærkstrømsreglementet af 1. oktober 1946, § 102, kun foretages med bistand  

 af en repræsentant for vedkommende elektricitetsværk.
Dog bør  elektriske  

 apparater  såsom håndværktøjer o. lign, når det er praktisk muligt,  

 indsendes til  Danmarks elektriske Materielkontrol, Vognmagergade 8,  

 København K. , til undersøgelse i den stand, hvori de forefindes.
Stk. 4.  Bliver elektricitetsrådet under udførelse af  

 sin tjenestegerning opmærksomt på forhold, der må antages at stride mod  

 arbejderbeskyttelseslovgivningen, afgiver elektricitetsrådet anmeldelse herom  

 til direktoratet for arbejdstilsynet.
Hvis elektricitetsrådet ønsker det,  

 holder direktoratet for arbejdstilsynet rådet underrettet om, hvad der  

 passerer i sagen.
 Stk. 5.  Bliver direktoratet for arbejdstilsynet bekendt  

 med oprettelsen af et privat elektricitetsværk eller med udvidelse af et  

 sådant, giver direktoratet elektricitetsrådet meddelelse herom.
 Ved et privat elektricitetsværk forstås i denne forbindelse et  

 strømproducerende anlæg, der udelukkende eller fortrinsvis forsyner ejerens  

 egen virksomhed.
 Stk. 6.  Elektricitetsrådet holder direktoratet for  

 arbejdstilsynet underrettet om, hvilke elektricitetsværker der har tilsyn med  

 installationer i henhold til strækstrømslovens § 19.
 Socialministeriet, den 26. juli 1958.
Jul.
Bomholt.
/ H.
W.
Saxild.
