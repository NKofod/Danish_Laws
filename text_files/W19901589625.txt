 Kvinde klager over at hun på trods af indgreb m.h.p. sterilisation  

 blev gravid, og over at hun ikke var bekendt med denne risiko.
Patientklagenævnet fandt ikke der var grundlag for at antage at der  

 skulle være begået fejl i f.m. indgrebet.
Der var tale om en hændelig  

 komplikation.
Der var modstridende oplysninger m.h.t. om lægen havde  

 informeret om denne risiko, hvorfor nævnet ikke fandt at kunne tage stilling  

 til dette punkt, men sagen illustrerer efter nævnets opfattelse hvor vigtigt  

 det er at sikre, at patienten modtager og forstår den fornødne information,  

 hvis klager skal forebygges.
 5.1.3. Information om mulig graviditet trods sterilisation.
Patientklagenævnet har i 1989 behandlet et par sager, hvor der klages over  

 graviditet trods sterilisation.
I en af disse sager klagede patienten både  

 over, at hun på trods af indgrebet blev gravid og over, at hun ikke var  

 bekendt med denne risiko.
 Patientklagenævnet kunne tilslutte sig Sundhedsstyrelsens vurdering,  

 hvorefter der ud fra de foreliggende oplysninger om selve  

 sterilisationsoperationen ikke fandtes grundlag for at antage, at der skulle  

 være begået fejl i henhold til lægeloven, og at der således forelå en  

 hændelig komplikation.
Det fremgik desuden af sagen, at egen læge i forbindelse med henvisningen  

 til sterilisation havde benyttet en ældre udgave af en »Vejledning om  

 Sterilisation« fra Komiteen for Sundhedsoplysning, der ikke indeholdt  

 oplysning om risikoen for graviditet trods sterilisationindgreb.
Der var i  

 sagen modstridende oplysninger om, hvorvidt lægen herudover mundtligt havde  

 informeret om den nævnte risiko.
På grund af de modstridende oplysninger om, hvorvidt der var givet  

 fyldestgørende information, fandt nævnet ligesom Sundhedsstyrelsen ikke at  

 kunne tage stilling hertil.
Men sagen illustrerer efter nævnets opfattelse,  

 hvor væsentligt det er at sikre, at patienten modtager og forstår den  

 fornødne information, hvis klager skal forebygges.
