Indledning Som led i finanslovsforliget for 1995 blev det aftalt at afsætte en pulje  

 på 150 mill. kr. i 1995 og 1996 til en forsøgsordning inden for ældreservice.  

 Formålet er dels at øge de lediges muligheder for ordinær beskæftigelse, dels  

 at imødekomme uopfyldte servicebehov på ældreområdet.
 På denne baggrund er arbejdsministeren i lov om en aktiv  

 arbejdsmarkedspolitik bemyndiget til at fastsætte regler om, at der kan ydes  

 refusion af lønudgifter, når Arbejdsformidlingen medvirker ved etableringen  

 af nye offentlige servicejob.
Hovedbetingelserne er således, at der skal være tale om nye faste  

 ansættelser inden for ældreservice, at det er ledige, der ansættes i  

 stillingerne, samt at Arbejdsformidlingen medvirker hertil.
Kommunerne kan i  

 disse tilfælde få refunderet 50 % af merudgifterne til løn.
Puljen Den afsatte pulje på 150 mill. kr. fordeles til AF-regionerne efter  

 antallet af personer, som er fyldt 67 år.
Den regionale pulje fordeles på kommunerne i regionen efter ansøgning.  

 Ansøgning indgives til Arbejdsformidlingen, som giver tilsagn til den enkelte  

 kommune om antal tilskudsberettigende ansættelser.
Arbejdsformidlingen skal  

 sikre sig, at den regionale pulje ikke overskrides.
 Anvendelsen af ældreserviceordningen bør selvfølgelig samstemmes med den  

 øvrige arbejdsmarkedsindsats i regionen og det regionale arbejdsmarkedsråds  

 retningslinier om målgruppen.
Betingelser Til den ansatte Det er en betingelse for refusion, at det er en ledig, der ansættes i  

 stillingen.
Arbejdsformidlingen formidler kontakten mellem kommunen og den  

 ledige.
Kommunen fastsætter selv de nærmere uddannelsesmæssige krav til den  

 ledige.
Det er en betingelse, at den ledige forud for ansættelsen  

 introduceres og kvalificeres til arbejdsområdet.
Dette kan f.eks. ske ved  

 deltagelse i et kortere introduktionskursus inden ansættelsen.
Arbejdsgiveren  

 er ansvarlig for, at den fornødne introduktion/opkvalificering sker, men  

 Arbejdsformidlingen kan indgå i et samarbejde med arbejdsgiveren herom,  

 herunder anvende aktiveringsmidler hertil, såfremt der er tale om forsikrede  

 ledige.
Til ansættelsen De ledige, der ansættes i henhold til bekendtgørelsen, skal ansættes i  

nye ordinære faste stillinger inden for kommunens ældreservice  

 . Ved ældreservice forstås plejeforanstaltninger og omsorgsarbejde i og uden  

 for eget hjem samt praktisk bistand.
 Betingelsen om, at det skal være ordinære faste stillinger, medfører  

 blandt andet, at løn- og arbejdsvilkår skal være overenskomstmæssige, samt at  

 ansættelsesforholdet ikke må tidsbegrænses.
Ansættelse i elevpladser på social- og sundhedsuddannelsen er tillige  

 omfattet af bekendtgørelsen.
Elevansættelser vil kunne afhjælpe problemet med  

 rekruttering af uddannet arbejdskraft inden for ældreservice.
Ved alle ansættelser gælder, at der skal ske en nettoudvidelse af antallet  

 af ansatte inden for ældreservice i kommunen, jf. betingelsen om at der skal  

 være tale om »nye« ansættelser.
Hvis det efterfølgende viser sig,  

 at de ansættelser, Arbejdsformidlingen har givet tilsagn om, ikke har medført  

 den tilsigtede udvidelse af kommunens ældreservice, vil det betyde, at  

 kommunen ikke kan få refunderet lønudgifterne.
Dette bliver reguleret af  

 refusionsbestemmelserne i bekendtgørelsen, jf. nedenfor.
Fremgangsmåde ved ansættelser Hvis en kommune ønsker at ansætte ledige med lønrefusion inden for  

 ældreservice, skal kommunen søge Arbejdsformidlingen om det antal  

 tilskudsberettigende ansættelser, kommunen har brug for.
 Arbejdsformidlingen giver tilsagn, hvis der er »plads« til  

 ansættelserne inden for den regionale pulje, jf. § 4, stk. 2. Hvis kommunen  

 eksempelvis ønsker at udvide med 4 ansatte, skal Arbejdsformidlingen sikre  

 sig, at der mindst er 360.000 kr. i puljen, som der ikke er disponeret over,  

 idet refusionen højest kan udgøre 90.000 kr. pr. ansat, jf. § 5, stk. 4.
 Når Arbejdsformidlingen har givet tilsagn om ansættelserne, er det  

 ligeledes Arbejdsformidlingen, der på ganske normal vis formidler ledige til  

 ansættelserne, jf. § 4, stk. 3.
Lønudgifterne ved de ansættelser, som der er givet tilsagn om, registreres  

 på en særskilt funktion 5.29 Ældreserviceordning i det kommunale budget- og  

 regnskabssystem.
Denne særlige registrering er fastsat for at adskille  

 lønudgifter efter denne ordning fra lønudgifter efter Indenrigsministeriets  

 tilsvarende refusionsordning på ældreområdet.
Beregning af refusion Arbejdsformidlingen udbetaler refusionen en gang årligt.
 Refusionen opgøres på følgende måde:
 For det første kan der kun ydes refusion for den reale stigning i  

 kommunens lønudgifter til ældreservice fra budget 1995 til regnskab 1995,  

 henholdsvis 1996, jf. § 5, stk. 3. Ved opgørelse af stigningen i lønudgiften  

 opregnes således de budgetterede lønudgifter for 1995 til lønniveau 1996.
 For det andet kan der kun udbetales 50 % af lønudgiften på den særskilte  

 funktion 5.29, jf. § 5, stk. 2.
 I budget 1995 er funktion 5.29 (naturligvis) ikke med, mens funktion 5.29  

 skal medregnes i regnskab 1995 og 1996. Hvilke funktioner, der medregnes til  

 ældreservice efter denne ordning, fremgår af bilag 1 (budget 1995) og bilag 2  

 (regnskab 1995 og 1996).
 For det tredje kan der højest udbetales 90.000 kr. pr. formidlet ledig  

 efter denne ordning, jf. § 5, stk. 4.
 Der er således tre »lofter« ved opgørelsen af den refusion,  

 kommunen kan få udbetalt.
Eksempel på beregning af refusion X-købing har en real stigning i kommunens lønudgifter til ældreservice fra  

 budget 1995 til regnskab 1995 på 1,5 mill. kr.
Refusionen kan derfor som  

 udgangspunkt højest udgøre 50 % heraf, nemlig 750.000 kr.
Dette følger af, at  

 der kun kan ydes refusion for den reale stigning i kommunens lønudgifter til  

 ældreservice.
Lønudgiften på funktion 5.29 i regnskab 1995 udgør imidlertid kun 1 mill.  

 kr.
Refusionen kan som følge heraf alligevel ikke udgøre 750.000 kr., men  

 derimod kun 500.000 kr.
Dette følger af, at der kun kan ydes refusion for  

 lønudgiften på funktion 5.29.
Kommunen har af Arbejdsformidlingen fået tilsagn om og formidlet 4 ledige  

 til de ekstra ansættelser.
Refusionen kan som følge heraf alligevel ikke  

 udgøre 500.000 kr., men derimod kun 360.000 kr.
Dette følger af, at der  

 højest kan udbetales 90.000 kr. pr. formidlet ledig.
 Det kan naturligvis også forekomme, at der er formidlet 4 ledige, men at  

 refusionen bliver mindre end 360.000 kr., fordi stigningen fra budget til  

 regnskab er mindre end 720.000 kr. og/eller fordi lønudgiften på funktion  

 5.29 er mindre end 720.000 kr.
 Arbejdsformidlingen udbetaler refusionen på baggrund af en  

 revisionspåtegnet opgørelse af kommunens lønudgifter, som skal være  

 Arbejdsformidlingen i hænde senest den 15. august i året efter regnskabsåret.  

 Endelig afregning skal ske inden den 1. oktober i året efter regnskabsåret.
 Tilbagebetaling m.v.
 Arbejdsformidlingen kan bestemme, at refusionen skal tilbagebetales helt  

 eller delvist, hvis det viser sig, at forudsætningerne for udbetalingen ikke  

 har været opfyldt.
 Bestemmelsen tager sigte på situationer, hvor det på trods af, at  

 udbetalingen skal ske på baggrund af en revisionspåtegnet opgørelse,  

 alligevel viser sig, at en eller flere betingelser ikke har været opfyldt.  

 Som eksempel kan nævnes, at en af stillingerne ikke i hele tilskudsperioden  

 har været besat med en formidlet ledig.
