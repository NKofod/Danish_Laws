Udtalt, at et amtsrådsmedlem, der var overlæge ved en afdeling på  

 Århus Kommunehospital, ikke var inhabil i en sag om amtskommunens  

 sygehusplanlægning og specielt et bestemt sygehusbyggeri.
Bl.a.
udtalt, at der ikke ved behandlingen af det pågældende punkt på  

 dagsordenen forelå forslag, der mere konkret vedrørte amtsrådsmedlemmets  

 afdeling på Århus Kommunehospital, og at den omstændighed, at der muligvis  

 ville ske en forbedring af afdelingens forhold, når udflytning til det nye  

 sygehus i 1989 havde fundet sted, efter indenrigsministeriets opfattelse ikke  

 kunne medføre, at der forelå en så væsentlig interesse hos den pågældende, at  

 der af denne årsag var grund til at anse medlemmet for inhabil ved sagens  

 behandling i amtsrådet.
Ejheller antaget, at den pågældendes hverv som dekan  

 for det medicinske fakultet på Århus Universitet kunne bevirke inhabilitet,  

 idet indenrigsministeriet måtte lægge det af amtsrådet oplyste til grund,  

 hvorefter forbindelsen mellem den pågældendes interesse i universitetets  

 forsknings- og undervisnigsforhold og spørgsmålet om opførelse af det nye  

 sygehus var så svag, at der ikke kunne siges at foreligge en væsentlig  

 interesse.
 I øvrigt givet en almindelig redegørelse for inhabilitetsproblemer i  

 forbindelse med kommunal ansættelse.
De mener, at det pågældende medlem var inhabilt og har til støtte for  

 Deres opfattelse henvist til, at amtsrådsmedlemmet er overlæge ved Århus  

 Kommunehospital, som det er hensigten at aflaste ved opførelse af sygehuset i  

 Skejby, samt at han tillige er dekan for det medicinske fakultet ved Århus  

 Universitet.
Der er derfor - da opførelse af et sygehus i Skejby vil bedre  

 forskningens og universitetsundervisningens vilkår - efter de 2 gruppers  

 opfattelse tale om et ikke ubetydeligt interessesammenfald, når det  

 lægevidenskabelige fakultets dekan i sin egenskab af amtsrådsmedlem deltager  

 i amtsrådets sagsbehandling.
 De har endvidere anført, at der også i fremtiden vil komme sager  

 vedrørende Skejby sygehus til behandling i amtsrådet, og at det derfor er af  

 interesse at få afklaret, om Palle Juul-Jensen vil være inhabil i disse  

 sager.
Århus amtsråd, som man har brevvekslet med om sagen, jfr. skrivelse herfra  

 af 4. august 1982, har bl.a. udtalt, at amtsrådsmedlem Palle Juul-Jensen er  

 overlæge på neurofysiologisk afdeling på Århus Kommunehospital, og at denne  

 afdeling efter planen ikke skal udflyttes til det nye hospital i Skejby.
Der  

 er dog for denne afdeling som for andre afdelinger efter udflytningen i 1989  

 mulighed for generelle forbedringer, men der er intet planlagt herom.  

 Amtsrådet har endvidere oplyst, at der i amtsrådet er bred enighed om, at det  

 er nødvendigt, at forholdene på Århus Kommunehospital forbedres.
Mulighederne  

 for en forbedring af neurofysiologisk afdelings forhold må derfor anses for  

 at være de samme, uanset om udbygningen af Århus Kommunehospital sker på  

 Skejby mark, på kommunehospitalets egen grund eller på en nærliggende grund.  

 Amtsrådet har endelig oplyst, at der siden 1970 har været overlæger som  

 medlemmer af Århus amtsråd, og at man har fulgt den praksis, at de  

 pågældende, hvis der ikke forelå specielle forhold, udelukkende var inhabile,  

 når sagerne berører deres egne afdelinger.
Denne praksis, som hænger sammen  

 med sygehusenes størrelse, har aldrig tidligere været bestridt.
Den omstændighed, at amtsrådsmedlem Palle Juul-Jensen som nævnt er dekan  

 for det medicinske fakultet, kan efter amtsrådets opfattelse kun få betydning  

 for så vidt angår spørgsmålet om universitetets fortsatte lokalemæssige  

 muligheder for undervisning og forskning.
Forbindelsen mellem byggeriet af  

 Skejby Sygehus og universitetets forsknings- og undervisningsforhold er  

 imidlertid så svag, at amtsrådets flertal er af den opfattelse, at  

 amtsrådsmedlem Palle Juul-Jensen ejheller i sin egenskab af dekan kan anses  

 som inhabil.
Hertil kommer, at universitetets vilkår ikke er afhængige af, om  

 der sker udflytning til Skejby, eller om Århus Kommunehospital udbygges på  

 anden vis.
 I denne anledning skal man meddele, at formålet med habilitetsreglerne i  

 styrelseslovens § 14 ikke alene er at sikre, at den enkelte sag behandles  

 korrekt, men også at sikre offentlighedens tillid til de afgørelser, som  

 træffes af kommunalbestyrelsen.
Reglerne om inhabilitet er baseret på, om det ud fra en generel  

 vurdering kan antages, at et medlem vil kunne deltage i behandlingen af  

 en foreliggende sag uden at være under indflydelse af uvedkommende  

 interesser.
Spørgsmålet om, hvorvidt der i en given situation under  

 behandlingen af en sag hos et medlem foreligger en uvedkommende interesse af  

 en sådan art og styrke, at denne interesse kan karakterisers som væsentlig,  

 og at det derfor kan befrygtes, at vedkommendes stillingtagen til sagen vil  

 være påvirket heraf, således at medlemmet må anses for inhabilt, må  

 imidlertid afgøres ud fra en konkret vurdering af omstændighederne i  

 det enkelte tilfælde.
 Indenrigsministeriet ser sig således ikke i stand til endeligt og generelt  

 at tage stilling til, i hvilket omfang amtsrådsmedlem Palle Juul-Jensen vil  

 være inhabil under behandlingen af sager vedrørende sygehusvæsenet i Århus  

 amt og specielt sygehuset i Skejby.
Indenrigsministeriet kan dog oplyse, at der i tidligere praksis ved en  

 stillingtagen til, om en kommunalt ansat kan anses for inhabil ved  

 behandlingen af sager i kommunalbestyrelsen, har været lagt vægt på, om sagen  

 vedrørte medlemmets tjenestested.
Det har således været antaget, at den  

 pågældende, uanset at hans egne forhold ikke berøres, dog må formodes at være  

 undergivet visse loyalitetshensyn både over for institutionen og over for  

 sine kolleger og derfor måtte anses for inhabil ved behandlingen af sager,  

 der vedrørte hans tjenestested.
 I de senere år har indenrigsministeriet imidlertid haft lejlighed til at  

 tage stilling til spørgsmålet om inhabilitet i sager, hvor det drejede sig om  

 kommunalbestyrelsens stillingtagen til udbygningsplanen for en forvaltning, i  

 hvilken det pågældende kommunalbestyrelsesmedlem var ansat.  

 Indenrigsministeriet har i disse tilfælde foretaget en nærmere vurdering af  

 arten og styrken af den interesse, den pågældende havde i disse sager af mere  

 generel karakter.
Efter indenrigsministeriets opfattelse må det i sådanne sager være en  

 forudsætning for at kunne statuere inhabilitet, at medlemmet - ud over at  

 være ansat i den pågældende forvaltning - efter en generel vurdering må  

 antages at have en personlig og/eller økonomisk interesse af en sådan art og  

 styrke, at vedkommende ikke bør kunne deltage i kommunalbestyrelsens  

 forhandling og afstemning om sagen.
Indenrigsministeriet mener således ikke,  

 at tilliden til kommunalbestyrelsens afgørelser i modsat fald vil kunne lide  

 skade, og at en kommunalt ansats professionelle interesse i en sag, der  

 behandles i kommunalbestyrelsen, således ikke i sig selv vil kunne  

 skabe mistillid til kommunalbestyrelsens afgørelser.
Det må således bero på  

 en konkret vurdering af omstændighederne i det enkelte tilfælde, om den  

 pågældende vil kunne anses for inhabil, fordi der foreligger en væsentlig  

 uvedkommende interesse hos den pågældende.
Det er indenrigsministeriets opfattelse, at en overlæge, der er ansat ved  

 amtskommunens sygehusvæsen, som hovedregel ikke vil være inhabil ved  

 amtsrådets behandling af sager om amtskommunens sygehusplanlægning og i det  

 hele sager vedrørende amtskommunale sygehuse.
Dette gælder dog ikke, hvis det  

 må antages, at amtsrådets beslutning i sagen umiddelbart vil kunne få afledet  

 virkning på den pågældendes arbejde inden for sygehusvæsenet eller for  

 forholdene på den afdeling, som den pågældende gør tjeneste ved.
 Det er således ikke tilstrækkeligt til at antage inhabilitet, at  

 amrtrådets beslutning vil kunne få afledet virkning for andre afdelinger på  

 det sygehus, hvor den pågældende er ansat, og loyalitetshensyn over for  

 kolleger på disse afdelinger kan således ikke i sig selv begrunde  

 inhabilitet.
 For så vidt der er tale om, at amtsrådets beslutning i sagen umiddelbart  

 vil kunne få afledet virkning på det pågældende medlems arbejde inden for  

 sygehusvæsenet eller for forholdene på den afdeling, hvor den pågældende gør  

 tjeneste, må der, jfr. den ovenfor omtalte nyere praksis, der indebærer en  

 mere nuanceret behandling af inhabilitetsspørgsmål, efter  

 indenrigsministeriets opfattelse som forudsætning for at statuere inhabilitet  

 være tale om en interesse af en vis art og styrke, således at interessen kan  

 karakteriseres som væsentlig.
 I det foreliggende tilfælde, hvor det drejer sig om en sag om  

 amtskommunens sygehusplanlægning og specielt sygehusbyggeriet i Skejby, er  

 det indenrigsministeriets opfattelse, at sagen efter sit indhold er af en  

 sådan generel karakter og af generel betydning for amtskommunen, at dette  

 taler imod at antage inhabilitet.
Indenrigsministeriet har i denne forbindelse bemærket, at der ikke ved  

 behandlingen af det pågældende punkt på dagsordenen forelå foreslag, der mere  

 konkret vedrørte amtsrådsmed~ lem Palle Juul-Jensens afdeling på  

 kommunehospitalet.
Den omstændighed, at der muligvis, når udflytning i 1989  

 har fundet sted, kan blive tale om en forbedring af afdelingens forhold -  

 hvilket efter amtsrådets oplysning også kunne komme på tale, selv om  

 udflytning ikke skete til Skejby - kan efter indenrigsministeriets opfattelse  

 ikke antages at medføre, at det pågældnede amtsrådsmedlem vil være så  

 væsentligt interesseret i sagens udfald, at der af denne årsag kan være grund  

 til at anse den pågældende for inhabil ved den foreliggende behandling i  

 amtsrådet.
Indenrigsministeriet er derfor enigt med amtsrådet i, at  

 amtsrådsmedlem Palle Juul-Jensen ikke som følge af sin ansættelse på  

 neurofysiologisk afdeling på kommunehospitalet kan betragtes som inhabil i  

 den sag, der blev behandlet på amtsrådets møde den 15. juni 1982 (pkt. 10).
For så vidt angår spørgsmålet om, hvorvidt  

 amtsrådsmedlem Palle Juul-Jensen måtte kunne anses for inhabil som følge af  

 hvervet som dekan for det medicinske fakultet ved Århus Universitet, finder  

 indenrigsministeriet at måtte lægge vægt på det af amtsrådet oplyste,  

 hvorefter forbindelsen mellem den pågældendes interesse i universitetets  

 forsknings- og undervisningsforhold og spørgsmålet om opførelse af Skejby  

 Sygehus er så svag, at der ikke kan siges at foreligge en væsentlig  

 interesse.
Palle Juul-Jensen kan derfor efter indenrigsmnisteriets opfattelse  

 heller ikke i sin egenskab af dekan anses som inhabil.
Indenrigsministeriet  

 har i denne forbindelse bemærket sig, at amtsrådet har oplyst, at  

 universistetets vilkår ikke er afhængige af, om der sker udflytning til  

 Skejby, eller om Århus Kommunehospital udbygges på anden vis.
P.
M.
V.
 E.B.
Johan Erichsen B.
Ramlau-Hansen eksp.sekr.
