I medfør af bestemmelserne i mønstringsbekendtgørelsen skal  

 hyrekontrakt/bemandingsskema udfyldes og indsendes for hver på- eller  

 afmønstring.
Søfartsstyrelsen kan i medfør af bekg.'s § 12, stk. 3, tillade  

 afvigelser for så vidt angår passagerskibe i regelmæssig fart og skibe til  

 særlige formål med hyppige havneophold.
Hyrekontrakter/bemandingsskemaer, M/S »PETER FABER« Med henvisning til derom fremsat anmodning af 24. januar 1991 fremsendes  

 vedlagt Søfartsstyrelsens tilladelse til at selskabet kan fravige visse  

 bestemmelser i bekendtgørelse nr. 351 af 10. juli 1978 om søfartsbøger og om  

 mønstring af søfarende m.v..
Som det fremgår af tilladelsen, skal hyrekontrakt/bemandingsskema udfyldes  

 og indsendes ved fratræden som følge af bl.a. ferie.
Opmærksomheden skal i  

 den anledning henledes på, at bestemmelserne i ferielovgivningen bevirker, at  

 hyrekontrakter/bemandingsskemaer med en påmønstringsdato, der er ældre end et  

 år, næppe kan forekomme i skibsbemandingslisten.
 En fotokopi af tilladelsen skal opbevares om bord i skibet.
 Det bemærkes, at selskabet til enhver tid skal kunne stille oplysninger om  

 skibsmandskab og skib til rådighed for Søfartsstyrelsen, jfr. § 7, stk. 1, i  

 lov om mønstring af søfarende m.v., jfr. lovbekendtgørelse nr. 580 af 29.  

 september 1988.
 I medfør af § 12, stk. 3, i bekendtgørelse nr. 351 af 10. juli 1978 om  

 søfartsbøger og om mønstring af søfarende m.v., tillader Søfartsstyrelsen  

 herved, at udfyldning af hyrekontrakt/bemandingsskema undlades for det faste  

 mandskab, der er antaget til tjenste i:
M/S (kabelskib) »PETER FABER« (OZPK) af Korsør ved fratræden for afvikling af fridage samt i tilfælde af sygdom af  

 kortere varighed.
 Ved fratræden som følge af ferie eller sygdom af længere varighed skal  

 hyrekontrakt/bemandingsskema udfyldes og indsendes i overenstemmelse med  

 reglerne i nævnte bekendtgørelse.
 Det er en forudsætning for tilladelsen, at skibet er beskæftiget som  

 beskrevet i selskabets skrivelse af 24. januar 1991, samt at  

 ansættelsesforholdet i henhold til den ved forhyringen indgåede aftale  

 fortsat består.
 Det bemærkes, at skibets besætning til enhver tid i søen skal være i  

 overensstemmelse med de derom gældende regler, at personer under 16 år ikke  

 må ansættes til tjeneste om bord, at skibsfører og søfarende skal være  

 lægeundersøgt som foreskrevet i den til enhver tid gældende bekendtgørelse om  

 lægeundersøgelse af søfarende, for tiden bekendtgørelse nr. 400 af 7. juni  

 1989, samt at søfartsbøger skal udfyldes, således at de udviser den effektive  

 fartstid, eller denne skal fremgå af et ved fratrædelsen udfyldt  

 fartstidsbevis, der indsættes i søfartsbogen.
 Tilladelsen er gældende indtil videre, og vil kunne tilbagekaldes, såfremt  

 forholdene efter Søfartsstyrelsens skøn giver anledning dertil.
