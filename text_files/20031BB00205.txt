Fremsat den 4. maj 2004 af Tove Videbæk (KD),  

 Bodil Kornbek (KD),  

 Mogens Nørgård Pedersen (KD) og Jann&nbsp  

 ;Sjursen (KD) Forslag til folketingsbeslutning om  

 fleksibel børnepasning Folketinget pålægger regeringen snarest muligt og inden udgangen  

 af 2004 at fremsætte lovforslag, der pålægger alle kommuner at etablere  

 mulighed for deltidspasning i daginstitutioner for børn.
Bemærkninger til forslaget Baggrunden for beslutningsforslaget er, at  

 Kristendemokraterne ønsker at give børnefamilier mulighed for at nedsætte  

 deres  

 arbejdstid i en kortere eller længere periode efter familiens ønsker og  

 behov.
 Formålet med beslutningsforslaget er at give forældre, der  

 ønsker det, mulighed for at få deres børn passet i daginstitutionerne på  

 deltid  

 uden at optage og betale for en fuldtidsplads.
Socialministeren kom i februar 2004 med et idékatalog  

 (Politiken den 10. februar 2004), som bl.a. indeholdt en slags  

 taxameterordning, hvor forældre kun betaler institutionstakst efter konkret  

 forbrug.
Forslagsstillerne er enige i forslaget, som også har en rød tråd til  

 statsministerens nytårstale, hvor statsministeren udtalte, at der skal være  

 »perioder, hvor det er muligt at arbejde lidt mindre og bruge kræfterne på  

 familien og børnene, og andre perioder, hvor vi bare kan give den en  

 ordentlig  

 skalle.« Forslagsstillerne finder det vigtigt, at forældre i alle  

 kommuner får ret til fleksible pasningsmuligheder for deres børn, og foreslår  

 derfor, at alle kommuner ved lov pålægges at oprette mulighed for  

 deltidspasning.
Forældrebetalingen skal stå i forhold til den tid, som  

 barnet passes i, og i forhold til de driftsomkostninger, som pasningen giver  

 anledning til.
Af hensyn til en pædagogisk forsvarlig tilrettelæggelse af  

 pasningen foreslår Kristendemokraterne, at institutionen bør inddele  

 åbningstiden  

 i moduler.
Forældre skal have mulighed for at vælge pasning i de moduler, der  

 passer bedst til deres behov.
 Kristendemokraterne mener, at forslaget vil nedbringe  

 ventelisterne til institutionerne, da det bliver muligt at udnytte den ledige  

 kapacitet, der er i institutionerne som følge af, at ikke alle børn passes i  

 fuld tid.
I 1999 kom rapporten »Fleksibilitet og betalingssystemer  

 inden for dagtilbud til børn«, Socialministeriet, 1999, som en arbejdsgruppe  

 med repræsentanter for blandt andre Kommunernes Landsforening,  

 Finansministeriet og Socialministeriet havde udarbejdet.
Arbejdsgruppen var  

 nedsat på baggrund af et løfte i kommuneaftalen for 1998 med henblik på at  

 undersøge mulighederne for mere fleksibilitet og alternative  

 betalingssystemer,  

 hvor benyttelsesgrad og betaling i større grad knyttes sammen.
I rapporten  

 kan  

 man læse flere forslag til, hvordan mere fleksible pasningsordninger kan  

 strikkes sammen.
Skriftlig fremsættelse Tove Videbæk  

  

  

 (KD):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om fleksibel børnepasning.
(Beslutningsforslag nr.
B 205).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
