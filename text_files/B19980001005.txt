 I medfør af § 12, stk. 1, 2. pkt. i lov om aktiv socialpolitik, jf. lov  

 nr. 455 af 10. juni 1997, fastsættes følgende:
§ 1.  Hvis lovens betingelser i øvrigt er opfyldt, kan  

 der ydes hjælp efter §§ 25 og 34 til en uddannelsessøgende, Stk. 2.  Til en uddannelsessøgende, der har orlov fra  

 uddannelsesinstitutionen, kan der kun ydes hjælp, såfremt den  

 uddannelsessøgende godtgør, at vedkommende ikke har uudnyttede muligheder for  

 støtte efter lov om statens uddannelsesstøtte, herunder adgang til forlænget  

 støttetid i forbindelse med fødsel og adoption samt til at optage slutlån.
 § 2.  En person, der modtager hjælp efter §§ 25 og 34,  

 kan med godkendelse af kommunalbestyrelsen deltage i undervisning svarende  

 til folkeskolens 8.-10. klassetrin, i HF-enkeltfagsundervisning under 23  

 timer om ugen samt i anden undervisning, som ikke er godkendt som  

 støtteberettigende efter lov om statens uddannelsesstøtte, og som ikke er led  

 i en uddannelse, der berettiger til optagelse i en arbejdsløshedskasse, jf. §  

 41 i lov om arbejdsløshedsforsikring m.v.
 Stk. 2.  Det er en forudsætning for deltagelse i  

 undervisning efter stk. 1, at kontanthjælpsmodtageren er indstillet på at  

 afbryde undervisningen for at udnytte et tilbud om arbejde eller  

 beskæftigelsesfremmende foranstaltning.
 § 3.  En person, der deltager i en uddannelse, som er  

 led i en uddannelsesplan efter § 32 a i lov om aktiv arbejdsmarkedspolitik,  

 og hvortil der enten udbetales uddannelsesgodtgørelse efter lov om aktiv  

 arbejdsmarkedspolitik eller godtgørelse efter lov om  

 arbejdsmarkedsuddannelser, har ret til supplerende hjælp, såfremt  

 betingelserne herfor i øvrigt er opfyldt.
§ 4.  Bekendtgørelsen træder i kraft den 1. juli 1998.  

 Samtidig bortfalder Socialministeriets bekendtgørelse nr. 58 af 6. februar  

 1996 om uddannelsessøgendes ret til kontanthjælp efter bistandsloven i  

 særlige tilfælde.
Personer, der den 31. marts 1996 modtog kontanthjælp og  

 deltog i en uddannelse, hvor undervisningen foregår efter kl. 16 eller på  

 lørdage og søn- og helligdage, bevarer retten til kontanthjælp ved fortsat  

 deltagelse i denne uddannelse.
