Teknisk forskrift om transport af farligt gods  

 i skibe   

 (Ændring af IMDG-koden)1) I medfør af § 1, stk. 3, § 3, § 17, stk. 5, og § 32, stk. 4, i lov  

 om sikkerhed til søs, jf. lovbekendtgørelse nr. 627 af 26. juli  

 2002, og anordning nr. 607 af 25. juni 2001 om ikrafttræden for  

 Grønland af lov om sikkerhed til søs, efter samråd  

 Grønlands Hjemmestyre og efter bemyndigelse fra økonomi- og  

 erhvervsministeren, fastsættes:
 § 1. Farligt gods skal transporteres som  

 foreskrevet i »International Maritime Dangerous Goods Code, Amdt. 31-02  

2)« (IMDG-koden).
 § 2. Overtrædelse af denne forskrift  

 straffes med bøde eller fængsel i indtil 1 år.
Stk. 2. Straffen kan stige til fængsel i indtil 2  

 år, hvis der )	ved overtrædelsen er sket skade på liv  

 eller helbred eller fremkaldt fare herfor, 2)	tidligere er afgivet forbud eller påbud for samme eller  

 tilsvarende forhold eller 3)	ved overtrædelsen er opnået eller tilsigtet en  

 økonomisk fordel for den pågældende selv eller  

 andre.
 Stk. 3. Det skal betragtes som en særlig  

 skærpende omstændighed, at der for unge under 18 år er sket  

 skade på liv eller helbred eller fremkaldt fare herfor, jf. stk. 2, nr.  

 1.
 Stk. 4. Sker der ikke konfiskation af udbytte, som er  

 opnået ved overtrædelsen, skal der ved udmåling af  

 bøde, herunder tillægsbøde, tages særligt hensyn  

 til størrelsen af en opnået eller tilsigtet økonomisk  

 fordel.
 Stk. 5. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 3. Såfremt forholdet er omfattet af  

 anordning om ikrafttræden for Grønland af lov om sikkerhed til  

 søs, kan der fastsættes foranstaltninger i henhold til  

 kriminalloven for Grønland.
 Stk. 2. De i § 2, stk. 2 og 3, nævnte forhold skal  

 anses som skærpende omstændigheder.
 Stk. 3. Sker der ikke konfiskation af udbytte, jfr.  

 kriminallovens § 116, stk. 1, som er opnået ved overtrædelsen,  

 skal der ved udmåling af bøde, herunder  

 tillægsbøde, tages særligt hensyn til størrelsen af  

 en opnået eller tilsigtet økonomisk fordel.
Stk. 4. Er en overtrædelse begået af  

 selskaber m.v. (juridiske personer), kan der pålægges den  

 juridiske person som sådan bødeansvar.
Er overtrædelsen  

 begået af staten, Grønlands Hjemmestyre, en kommune, et  

 kommunalt fællesskab, der er omfattet af § 64 i Landstingslov om  

 kommunalbestyrelser og bygdebestyrelser m.v., eller en bygdebestyrelse, kan  

 der pålægges vedkommende offentlige myndighed som sådan  

 bødeansvar.
 Stk. 5. Såfremt den pågældende ikke er  

 bosat i Grønland, eller hans tilknytning til det grønlandske  

 samfund i øvrigt har en sådan
  

 løsere karakter, at forudsætningerne for anvendelse af  

 foranstaltninger ikke er til stede, kan sagen anlægges eller henvises  

 til forfølgning i Danmark.
 § 4. Forskriften træder i kraft den 1.  

 januar 2003.
 Stk. 2. I perioden frem til den 31. december 2003 kan farligt gods  

 fortsat transporteres i henhold til IMDG-koden Amdt. 30-00.
 Stk. 3. Teknisk forskrift nr. 14 af 14. november 2000 om  

 transport af farligt gods i skibe (Ændring af IMDG-koden)  

 ophæves.
