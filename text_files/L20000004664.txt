Bekendtgørelse af europæisk  

 konvention af 5. februar 1992 om udlændinges politiske deltagelse  

 på lokalt niveau Danmark har den 6. april 2000 godkendt en den 5. februar  

 1992 i Strasbourg undertegnet europæisk konvention om udlændinges  

 politiske deltagelse på lokalt niveau.
 Konventionens ordlyd er som følger:
Konvention om udlændinges politiske deltagelse på lokalt  

 niveau Præambel Europarådets medlemsstater, som har undertegnet  

 denne konvention, som tager i betragtning, at Europarådets mål  

 er at tilvejebringe en fastere enhed mellem dets medlemmer til  

 befæstelse og virkeliggørelse af de idealer og  

 grundsætninger, som er deres fælles arv, og at lette deres  

 økonomiske og sociale udvikling under hensyntagen til  

 menneskerettigheder og grundlæggende frihedsrettigheder; som på ny bekræfter deres forpligtelser i  

 forhold til menneskerettighederne og de grundlæggende  

 frihedsrettigheders universelle og udelelige natur baseret på alle  

 menneskers værdighed; som tager hensyn til artikel 10, 11, 16 og 60 i  

 konventionen til beskyttelse af menneskerettigheder og grundlæggende  

 frihedsrettigheder; som tager i betragtning, at det i dag er almindeligt i de  

 europæiske samfund, at udlændinge har bopæl på det  

 nationale territorium; som tager i betragtning, at udlændinge i  

 almindelighed har samme pligter på lokalt niveau som statsborgere; som er bevidste om udlændinges aktive deltagelse i  

 lokalsamfundet og i udviklingen af dets velstand, og overbeviste om  

 nødvendigheden af at forbedre deres integration i lokalsamfundet,  

 især ved at forøge deres muligheder for at deltage i lokale  

 offentlige anliggender, er blevet enige om følgende:
Afsnit I Artikel 1 1.	Hver part skal anvende bestemmelserne i kapitel A, B og C.
 Dog kan enhver kontraherende stat ved deponering af sit  

 ratifikations-, accept-, godkendelses- eller tiltrædelsesinstrument  

 forbeholde sig retten til ikke at anvende bestemmelserne i enten kapitel B  

 eller kapitel C eller i begge kapitler.
 2.	Hver part, som har erklæret, at den kun vil anvende et  

 eller to kapitler, kan på et hvilket som helst senere tidspunkt meddele  

 Generalsekretæren, at den er indforstået med at anvende  

 bestemmelserne i det eller de kapitler, som den ikke havde accepteret ved  

 deponeringen af sit ratifikations-, accept-, godkendelses- eller  

 tiltrædelsesinstrument.
Artikel 2 I denne konvention betyder udtrykket »udlændinge«  

 personer, som ikke er statsborgere i den pågældende stat, og som  

 opholder sig lovligt med fast bopæl på statens territorium.
Kapitel A Ytrings- , forsamlings- og foreningsfrihed Artikel 3 Hver part forpligter sig til, under iagttagelse af  

 bestemmelserne i artikel 9, at garantere udlændinge på samme  

 vilkår som landets egne statsborgere:
a.	ret til ytringsfrihed; denne ret skal omfatte meningsfrihed  

 og ret til at modtage og videregive informationer eller tanker uden  

 indblanding fra offentlige myndigheder og uden hensyn til landegrænser.  

 Denne bestemmelse forhindrer ikke stater i at forlange tilladelse til at  

 drive radio-, TV- og biografvirksomhed; b.	ret til frit at deltage i fredelige forsamlinger og til  

 foreningsfrihed, herunder ret til at oprette og indmelde sig i fagforeninger  

 for at beskytte deres interesser.
Retten til foreningsfrihed indebærer  

 i særdeleshed udlændinges ret til at danne deres egne lokale  

 foreninger med henblik på at yde hinanden gensidig bistand, bevare og  

 udtrykke deres egen kulturelle identitet eller varetage deres interesser i  

 anliggender, der henhører under den lokale myndigheds  

 ansvarsområde, såvel som retten til at indmelde sig i foreninger  

 af enhver art.
Artikel 4 Hver part skal tilstræbe, at der gøres en  

 passende indsats for at inddrage udlændinge i offentlige  

 undersøgelser, planlægningsprocedurer og andre  

 rådgivningsprocesser om lokale anliggender.
Kapitel B Rådgivende organer som repræsentanter for  

 udlændinge på lokalt niveau Artikel 5 1.	Hver part forpligter sig til, under iagttagelse af  

 bestemmelserne i artikel 9, stk. 1:
 a.	at sikre, at der ikke er nogen juridiske eller andre  

 hindringer, som forhindrer lokale myndigheder, på hvis område et  

 betydeligt antal udlændinge er bosat, i at oprette rådgivende  

 organer eller andre passende institutionelle ordninger med henblik  

 på:
i.	at etablere en forbindelse mellem dem selv og sådanne  

 udlændinge, ii.	at skabe et forum for debat og formulering af  

 udlændinges synspunkter, ønsker og bekymringer, som navnlig har  

 betydning for dem i relation til lokalsamfundet, herunder den  

 pågældende lokale myndigheds opgaver og ansvar, iii.	at fremme deres almindelige integration i samfundet, b.	at støtte og lette etableringen af sådanne  

 rådgivende organer eller andre passende institutionelle ordninger, der  

 kan repræsentere udlændinge ved lokale myndigheder, på hvis  

 område et betydeligt antal udlændinge er bosat.
 2.	Hver part skal sikre, at repræsentanter for  

 udlændinge, som deltager i de i stk. 1 omtalte rådgivende  

 organer eller andre institutionelle ordninger, kan vælges af  

 udlændingene inden for den lokale myndigheds område eller udpeges  

 af særskilte foreninger for udlændinge.
Kapitel C Stemmeret ved valg til lokale myndigheder Artikel 6 1.	Hver part forpligter sig til, under iagttagelse af  

 bestemmelserne i artikel 9, stk. 1, at tillægge enhver  

 udlænding valgret og valgbarhed ved valg til lokale myndigheder,  

 forudsat at den pågældende opfylder samme juridiske krav, som  

 gælder for statsborgere, og endvidere har haft lovligt og  

 sædvanligt ophold i den pågældende stat i de seneste fem  

 år forud for valget.
 2.	Dog kan enhver kontraherende stat ved deponeringen af sit  

 ratifikations-, accept-, godkendelses- eller tiltrædelsesinstrument  

 erklære, at den har til hensigt at begrænse anvendelsen af  

 stk. 1 til valgretten alene.
Artikel 7 Hver part kan enten ensidigt eller ved bilateral eller  

 multilateral aftale fastsætte, at de i artikel 6 indholdte opholdskrav  

 er opfyldt ved ophold af kortere varighed.
Afsnit II Artikel 8 Hver part skal bestræbe sig på at sikre, at  

 udlændinge har adgang til oplysninger om deres rettigheder og pligter i  

 relation til det lokale politiske liv.
Artikel 9 1.	I krigstid eller ved anden almen krisesituation, der truer  

 nationens eksistens, kan de rettigheder, som er tilstået  

 udlændinge i henhold til afsnit I, indskrænkes yderligere i det  

 omfang forholdene gør sådanne indskrænkninger strengt  

 påkrævede, forudsat at disse begrænsninger ikke er  

 uforenelige med partens øvrige forpligtelser i henhold til  

 folkeretten.
 2.	Da den i artikel 3.a. anerkendte ret medfører pligter  

 og ansvar, kan den underkastes sådanne formaliteter, betingelser,  

 indskrænkninger eller sanktioner, som måtte være  

 foreskrevet ved lov og er nødvendige i et demokratisk samfund af  

 hensyn til statens sikkerhed, territorial integritet eller offentlig  

 sikkerhed, for at forebygge uroligheder eller kriminalitet, beskytte  

 sundheden eller sædeligheden, beskytte andres omdømme eller  

 rettigheder, forhindre udspredelse af fortrolige oplysninger eller sikre den  

 dømmende myndigheds autoritet og upartiskhed.
 3.	Den i artikel 3.b. anerkendte ret kan ikke undergives andre  

 begrænsninger end dem, der er foreskrevet ved lov og er  

 nødvendige i et demokratisk samfund af hensyn til statens sikkerhed  

 eller offentlig sikkerhed, for at forebygge uroligheder eller kriminalitet,  

 beskytte sundheden eller sædeligheden eller beskytte andres rettigheder  

 eller frihed.
4.	Enhver foranstaltning truffet i henhold til  

 nærværende artikel skal meddeles Europarådets  

 Generalsekretær, som skal underrette de øvrige parter.
Samme  

 fremgangsmåde skal anvendes, når sådanne foranstaltninger  

 bringes til ophør.
 5.	Intet i denne konvention må fortolkes som en  

 begrænsning af eller en afvigelse fra nogen af de rettigheder, som  

 måtte være garanteret i den enkelte parts lovgivning eller i en  

 anden traktat, hvori parten deltager.
Artikel 10 Hver part skal underrette Europarådets  

 Generalsekretær om enhver lovbestemmelse eller anden foranstaltning,  

 som de kompetente myndigheder inden for landets territorium vedtager, og som  

 vedrører landets forpligtelser i henhold til denne konventions  

 bestemmelser.
Afsnit III Artikel 11 Denne konvention er åben for undertegnelse af  

 Europarådets medlemsstater.
Den skal ratificeres, accepteres eller  

 godkendes.
Ratifikations-, accept- eller godkendelsesinstrumenterne skal  

 deponeres hos Europarådets Generalsekretær.
Artikel 12 1.	Denne konvention træder i kraft den første dag i  

 den måned, som følger efter udløbet af et tidsrum  

 på tre måneder efter den dato, da fire af Europarådets  

 medlemsstater har afgivet tilsagn om at være forpligtet af konventionen  

 i henhold til bestemmelserne i artikel 11.
 2.	For andre medlemsstater, som efterfølgende afgiver  

 tilsagn om at være forpligtet af konventionen, skal denne træde i  

 kraft den første dag i den måned, som følger efter  

 udløbet af et tidsrum på tre måneder efter datoen for  

 deponeringen af ratifikations-, accept- eller  

 godkendelsesinstrumentet.
Artikel 13 1.	Efter denne konventions ikrafttræden kan  

 Europarådets Ministerkomité opfordre enhver stat, der ikke er  

 medlem af Europarådet, til at tiltræde konventionen ved  

 beslutning vedtaget med det i artikel 20.d. i Europarådets statut  

 fastsatte flertal og efter opnåelse af enstemmighed blandt de  

 repræsentanter for de kontraherende stater, der er berettiget til at  

 tage sæde i komitéen.
 2.	For enhver tiltrædende stat træder konventionen i  

 kraft den første dag i den måned, som følger efter  

 udløbet af et tidsrum på tre måneder efter datoen for  

 deponeringen af tiltrædelsesdokumentet hos Europarådets  

 Generalsekretær.
Artikel 14 Tilsagn, som afgives senere af konventionens parter i  

 henhold til artikel 1, stk. 2, skal anses som værende en  

 integrerende del af den pågældende parts ratifikation, accept,  

 godkendelse eller tiltrædelse og skal have samme virkning fra den  

 første dag i den måned, som følger efter udløbet  

 af et tidsrum på tre måneder efter datoen for  

 Generalsekretærens modtagelse af meddelelsen.
Artikel 15 Bestemmelserne i denne konvention skal finde anvendelse  

 på alle typer af lokale myndigheder inden for hver parts territorium.  

 Hver kontraherende stat kan dog ved deponeringen af sit ratifikations-,  

 accept-, godkendelses- eller tiltrædelsesdokument angive, hvilke typer  

 af territoriale myndigheder den ønsker omfattet af eller undtaget fra  

 denne konventions anvendelsesområde.
Artikel 16 1.	Enhver stat kan ved undertegnelsen eller ved deponeringen af sit  

 ratifikations-, accept-, godkendelses- eller tiltrædelsesdokument  

 angive, hvilket eller hvilke områder, der skal være omfattet af  

 denne konvention.
 2.	Enhver stat kan på et hvilket som helst senere  

 tidspunkt ved en erklæring stilet til Europarådets  

 Generalsekretær udvide denne konventions anvendelse til yderligere at  

 omfatte et hvilket som helst andet i erklæringen angivet område.  

 For så vidt angår et sådant område træder  

 konventionen i kraft den første dag i den måned, som  

 følger efter udløbet af et tidsrum på tre måneder  

 efter datoen for Generalsekretærens modtagelse af  

 erklæringen.
 3.	Enhver erklæring, der er afgivet i henhold til  

 stk. 1 eller 2, kan, for så vidt angår et hvilket som helst  

 område, der er angivet i den pågældende erklæring,  

 tilbagekaldes ved en meddelelse stilet til Generalsekretæren.  

 Tilbagekaldelsen får virkning fra den første dag i den  

 måned, som følger efter udløbet af et tidsrum på  

 tre måneder efter datoen for Generalsekretærens modtagelse af den  

 pågældende meddelelse.
Artikel 17 Der kan ikke tages andre forbehold over for denne  

 konventions bestemmelser end det i artikel 1, stk. 1, nævnte.
Artikel 18 1.	Enhver part kan når som helst opsige denne konvention ved  

 meddelelse herom til Europarådets Generalsekretær.
 2.	En sådan opsigelse har virkning fra den første  

 dag i den måned, som følger efter udløbet af et tidsrum  

 på seks måneder fra datoen for Generalsekretærens  

 modtagelse af meddelelsen.
Artikel 19 Europarådets Generalsekretær skal underrette  

 Europarådets medlemsstater og enhver stat, som har tiltrådt denne  

 konvention, om:
a.	enhver undertegnelse; b.	deponeringen af ethvert ratifikations-, accept-,  

 godkendelses- eller tiltrædelsesinstrument; c.	enhver ikraftttrædelsesdato for denne konvention i  

 henhold til artikel 12, 13 og 16; d.	enhver meddelelse modtaget i henhold til artikel 1,  

 stk. 2; e.	enhver meddelelse modtaget i henhold til artikel 9,  

 stk. 4; f.	enhver akt, tilkendegivelse eller meddelelse  

 vedrørende denne konvention.
 Til bekræftelse heraf har undertegnede dertil  

 behørigt befuldmægtigede underskrevet denne konvention.
Udfærdiget i Strasbourg den 5. februar 1992 på  

 engelsk og fransk, hvilke tekster begge har samme gyldighed, i ét  

 eksemplar, som deponeres i Europarådets arkiv.
Europarådets  

 Generalsekretær skal fremsende bekræftede genparter til hver af  

 Europarådets medlemsstater og til enhver stat, der er opfordret til at  

 tiltræde denne konvention.
 Konventionen trådte i medfør af art. 12,  

 stk. 1.a i kraft den 1. maj 1997.
 For Danmarks vedkommende trådte konventionen i  

 medfør af art. 12, stk.1.b i kraft den 1. august 2000.
 Der blev i forbindelse med godkendelsen, jf. art. 15 og  

 16, afgivet en erklæring, hvorefter konventionen ikke finder anvendelse  

 for Færøerne og Grønland, og hvorefter konventionen  

 omfatter samtlige kommuner og amtskommuner i Danmark.
 Oplysninger om andre landes tiltrædelse m.v. kan fås hos  

 Europarådet på adressen:
 http://conventions.coe.int.
