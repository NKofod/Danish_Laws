 Efter indstilling fra fællesudvalget for butikslærlinge fastsætter  

 lærlingerådet herved i medfør af § 24, stk. 5, i lov nr. 261 af 2. oktober  

 1956 om lærlingeforhold nedenstående uddannelsesregler, som angiver  

 mindstemålet for oplæring af butikslærlinge inden for nævnte brancher som  

 bindende for fagets læremestre.
Ved ansættelse af en lærling skal der drages omsorg for, at denne for en  

 alsidig og grundig oplæring i de varegrupper, som forretningen omfatter.  

 Lærlingens oplæring skal tilrettelægges således, at der gennem en turnus i  

 virksomhedens forskellige afdelinger gives viden om de forskellige  

 vareområder, oplæringen skal omfatte.
På samme måde skal lærlingen bibringes  

 indgående kendskab til de specielle funktioner, de enkelte afdelinger dækker,  

 herunder kontorfunktioner.
Det er virksomhedens opgave, at alle discipliner  

 skal gøres aktuelle og interessebefordrende.
Oplæringen skal i det omfang,  

 virksomhedens størrelse og funktion giver mulighed herfor, omfatte følgende:
Kendskab til virksomheden Ved sin tiltræden skal lærlingen bibringes kendskab til virksomhedens  

 interne organisation og det ansatte personale.
Lærlingen skal informeres om  

 virksomhedens målsætning og de midler, der anvendes for at opnå denne  

 målsætning, herunder anlægs- og salgspolitik.
Lærlingen skal informeres om de  

 regler, pligter og rettigheder, som lærlingen er omfattet af.
Lærlingen skal  

 informeres om det øvrige personales ansvars- og myndighedsområde og om,  

 hvilke medarbejdere der sammen med læremestren skal overvåge og vejlede  

 lærlingen under dennes praktiske uddannelse.
---------- Første læreår, prøvetiden:
 Områder:
Varekundskab kolonial, vin og tobak, frugt og grønt, dybfrostvarer, kød og viktualier.
 Oplæring i:
Kendskab til varens oprindelse, benævnelse, kvalitet, holdbarhed og  

 fabrikat.
Kendskab til prismærkningsmetoder, indpakning samt evt.  

 lagerfunktioner.
Udpakning af varer, opfyldning af reoler, gondoler samt  

 vareopbevaring på lager.
 Lærlingen må efter det første halve år være fuldt orienteret om  

 forretningsgangen og have prøvet mindre kundeekspeditioner, således at  

 læremesteren ved årøvetidens udløb kan skønne, om læreforholdet med udbytte  

 vil kunne fortsættes, ligesom lærlingen skal være fortrolig med, hvad  

 oplæringen går ud på og herudfra vurdere, om læreforholdet ønskes fortsat.
 Efter prøvetiden:
 Områder:
 Kolonial, vin, tobak, frugt og grønt, dybfrostvarer, kød og viktualier  

 m.v.
 Oplæring i:
Lærlingen oplæres til en dybere indsigt i firmaets forretningsgang og  

 varesortiment, herunder bibringes viden om de anvendte råmaterialer,  

 fabrikationsmetoder, forarbejdning, varens benævnelse, varebehandling og  

 anvendelse.
Lærlingen gives nærmere kendskab til varebestilling, forsendelse  

 af varer og anvendelse af priskataloger.
 Efter 1. læreår:
 Kundebetjening og salg:
 Kolonial, vin, tobak, frugt og grønt, dybfrostvarer, kød og viktualier  

 m.v.
Lærlingen oplæres til ekspedition af skriftlige ordrer,  

 telefonekspedition, udskrivning af eventuelle papirer, (f. eks.  

 rekvisitionsblanketter) samt kendskab til hele forsendelsesproceduren.  

 Endvidere kundebetjening i øget omfang, herunder information og rådgivning  

 over for kunden inden for vareområdet.
Behandling af kundereklamationer,  

 tilrettelægning af vareudbringning, vareplacering i butikken, deltagelse i  

 vinduesudstilling, salgsudstilling og andre former for salgsoplæg.
 En videreførelse af de i foregående havlår gennemførte discipliner.  

 Fortrolighed med føring af virksomhedens lovpligtige bøger, opgørelse af  

 lagerbeholdning, kasseopgørelse, vareindkøb, kalkulation, selvstændig  

 kundebetjening ved disk, kassesluse eller ved telefonordreekspedition.
 Butiksindretning og anvendelse af teknisk inventar: Reoler, gondoler,  

 kassediske, trådvarer, kurve og vogne, podier, køle- og frostbokse,  

 kasseapparater og regnemaskiner, vægte, kaffemøller, doseringsapparater,  

 diverse lyskinder, el-tavler og automater samt tyverialarmanlæg.
 Lærlingen skal indføres i principperne for inventarets placering,  

 udskiftning og indkøb samt lære at betjene de nævnte tekniske hjælpemidler og  

 forstå de forskriftsmæssige foranstaltninger med hensyn til placering.
 Områder:
 Kontormæssige opgaver, regnskaber, lageroptællingssystemer,  

 kontrolfunktioner, lageromsætningshastighed, slagsstatistikker,  

 korrespondance vedrørende køb og salg, kasseoptælling, bankærinder,  

 kalkulation af varer.
 Oplæring i:
Lærlingen bør gives grundig indføring i regnskabsmæssig forståelse,  

 behandling af statistisk materiale, omgangen med penge og checks, udformning  

 af breve.
Lærlingen skal indføres i butikkens kalkulationsteknik, bekæmpelse  

 og kontrol med svindkilder, herunder butikstyveri.
 For lærling med 2 1/2 år eller længere læretid bør sidste del af læretiden  

 anvendes til helt selvstændigt arbejde og en gennemgang af samtlige de  

 discipliner, der er oplært i.
 Der lægges vægt på, at lærlingen gennem det praktiske arbejde i  

 virksomheden får fornøden støtte i vejledning om rette brug af håndbøger,  

 kataloger og faglitteratur m.v.
 Den afsluttende gennemgang af disciplinerne skal sikre faget, læremesteren  

 og lærlingen selv, at der med udstedelse af lærebrev er opnået den dygtighed,  

 som forventes af en faglært butiksfunktionær.
 Der faglige udvalg lægger vægt på, at der tilrettelægges en turnus, så  

 lærlingen får adgang til at gennemgå samtlige discipliner, som oplæringen  

 skal omfatte, uden at det dermed forpligter virksomheden til at følge en  

 bestemt rækkefølge i disciplinerne, idet arbejdsforholdne kan variere fra  

 virksomhed til virksomhed.
 Lærlingerådet den 24. februar 1971.
P.
Hermann / Carl Jørgensen sekr.
