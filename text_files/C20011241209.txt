CIRKULÆRE OM ÆNDRING AF CIRKULÆRE OM AFTALE OM LOKALLØN OG  

 CHEFLØN (Perst.nr. 019-01) 1.  

  

 Finansministeriet og  

 Akademikernes Centralorganisation har opnået enighed om at ændre pkt. 5 i  

 bilag  

 2 om indbetaling af pensionsbidrag for tjenestemænd m.fl. i cirkulære af 19.  

 oktober 1999 om aftale om lokalløn og chefløn. Ændringen omfatter alene  

 bibliotekarer og organister, der er ansat som tjenestemænd eller med  

 tjenestemandspensionsret.
 2.  

  

 Eventuelle pensionsbidrag,  

 der lokalt aftales af varige og midlertidige tillæg af lokal- og  

 cheflønspuljen, indbetales til følgende supplerende pensionsordninger:
For tjenestemænd og andre ansatte med  

 tjenestemandspensionsret, som er omfattet af Bibliotekarforbundets  

 forhandlingsret, indbetales eventuelle pensionsbidrag til Supplerende Pension  

 for Tjenestemandsansatte Bibliotekarer i Staten i Din Bank A/S.
Dog  

 indbetales pensionsbidragene til Supplerende Pension i Kommunernes  

 Pensionsforsikring A/S, hvis den ansatte er fyldt 60 år på det tidspunkt,  

 første indbetaling af pensionsbidrag foretages.
 For  

 tjenestemænd og andre ansatte med tjenestemandspensionsret, som er omfattet  

 af Forbundet af Kandidatforeninger fra Musikkonservatoriernes  

 forhandlingsret, indbetales eventuelle pensionsbidrag til DOKS-rate-pension i  

 Danica Pension.
 3.  

  

 Cirkulæret har virkning fra  

 den 1. januar 2001.
