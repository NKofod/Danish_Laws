Landsskatteretskendelse af 15/11 2001 A klager for indkomståret 1998 over, at skatteankenævnet ikke  

 har godkendt fradrag for renteudgifter vedrørende ejendom i Portugal.  

 Endvidere  

 vedrører klagen skatteberegningen, herunder behandlingen af personfradraget.
Det fremgår af sagen, at klageren i perioden fra den 1. januar  

 1998 til den 22. april 1998 har været beskæftiget i Danmark, samt at hun har  

 haft bolig i Danmark.
Umiddelbart forud for denne periode har klageren ikke  

 haft indtægter fra Danmark, ligesom hun efter fraflytning til Portugal den  

 22.  

 april 1998 ikke har haft indtægter fra Danmark.
Skatteforvaltningen har den  

 13.  

 maj 1998 meddelt, at den fulde skattepligt i medfør af kildeskattelovens § 1,  

 stk. 1, nr. 1, er ophørt den 22. april 1998.
Skatteankenævnet har ikke godkendt fradrag for renteudgifter på  

 49.720 kr. vedrørende ejendommen i Portugal.
Som begrundelse har  

 skatteankenævnet bl.a. anført, at der er fremsendt et ikke oversat dokument  

 på  

 portugisisk, som er oplyst at være skøde på ejendommen i Portugal.
Begge  

 ægtefællers navne figurerer på dokumentet.
Der er imidlertid ikke fremsendt  

 dokumentation for, at klageren er debitor i skyldforholdet, og nævnet må  

 derfor  

 lægge debitorforholdet, jf. de fremsendte papirer fra Banco B, til grund,  

 hvoraf det fremgår at klagerens ægtefælle alene hæfter for gælden.
Der er  

 således ikke fradragsret for renteudgifter, idet det ikke er godtgjort, at  

 klageren hæfter for gælden.
Det fremsendte skøde er ikke dokumentation for,  

 at  

 klageren er debitor i skyldforholdet.
 Endvidere er det bl.a. anført, at fordelingsreglen i  

 kildeskattelovens § 24 A, 2. pkt., ikke kan anvendes mellem klageren og  

 dennes  

 ægtefælle, idet det forudsætter, at begge ægtefæller er fuldt skattepligtige  

 her til landet, at skatteberegningen herunder behandlingen af skatteværdien  

 af  

 personfradraget er sket korrekt i medfør af reglerne i personskatteloven §§  

 14,  

 10, stk. 1 og 12, samt at de relevante lovbestemmelser på alle områder lever  

 op  

 til de gældende regler om ensartet behandling af alle EU-borgere i samme  

 situation, hvorfor der ikke er grundlag for at høre EU-retten i nærværende  

 sag.
Skatteankenævnet har derudover bl.a. anført, at der er sket  

 beskatning efter reglerne for fuldt skattepligtige personer i medfør af  

 kildeskattelovens § 1, stk. 1, nr. 1, idet klageren har etableret bopæl i  

 Danmark.
At der ikke skal ske omregning til helårsindkomst i medfør af  

 personskattelovens § 14, såfremt personen har valgt beskatning efter  

 kildeskatteloven §§ 5A  5D, er således ikke relevant.
Klagerens repræsentant har nedlagt påstand om, at der skal  

 indrømmes fradrag for alle renteudgifterne på 49.720 kr. vedrørende  

 ejendommen  

 i Portugal.
Hertil har repræsentanten bl.a. anført, at skatteankenævnet ikke  

 bestrider, at klager er medejer af ejendommen i Portugal, ligesom nævnet ikke  

 bestrider, at renteudgifterne er vedrørende ejendommen.
Der hersker således  

 ingen tvivl om, at klager er debitor i skyldforholdet.
I relation til at  

 henføre renteudgifterne til en eller begge ægtefæller, har Landsskatteretten  

 i  

 sine tidligere afgørelser alene lagt vægt på, hvem der er ejer af en fast  

 ejendom.
I den sammenhæng kan henvises til TfS 1992.138 LSR, hvor  

 Landsskatteretten  

 lagde afgørende vægt på, hvem der var ejer af de pågældende faste ejendomme.  

 Klager er således berettiget til at fratrække renteudgift vedrørende  

 ejendommen  

 beliggende i Portugal.
Klageren er enig i, at såfremt kildeskattelovens § 24 A, 2.  

 punktum, alene betragtes isoleret og uafhængigt af EU-retten, er det ikke  

 muligt at anvende reglen imellem klageren og klagerens ægtefælle.
Dertil skal  

 dog fremhæves, at EF-domstolen i flere domme har fremhævet:
   at alle traktatens bestemmelser vedrørende den frie  

 bevægelighed for personer skal gøre det lettere for fællesskabsborgerne at  

 udøve erhvervsmæssig beskæftigelse af enhver art på hele fællesskabsområdet,  

 og  

 at disse bestemmelser indeholder et forbud mod foranstaltninger, som kan  

 skade  

 disse borgere, såfremt de ønsker at udøve erhvervsmæssig beskæftigelse på en  

 anden medlemsstats område." (Præmis 37 - Sag C-18/95, (Terhoeve) dom  

 afsagt den 26. januar 1999).
Kildeskattelovens § 24 A, 2. punktum er isoleret set i strid med  

 EU-retten, idet den alene kan benyttes af her i landet boende personer med  

 fuld skattepligt her til landet.
Anvendelsen af reglen medfører således, at  

 personer med bopæl i et andet EU-land, og med mere end 75 % af deres indkomst  

 her i landet som fuldt skattepligtig i en periode, beskattes hårdere end  

 personer, som ikke benytter sig af arbejdskraftens frie bevægelighed.
En  

 sådan  

 retsanvendelse er ikke i overensstemmelse med EU-retten, (jfr. hertil også  

 Rådets forordning. nr. 1612/68/EØF, art. 7, stk. 2.) I den forbindelse  

 henvises  

 som eksempel til præmis 16 i sag C-224/97 (CIOLA), hvori det fastslås, at  

 nationale bestemmelser, som ikke gælder uden forskel for tjenesteydelser,  

 uanset modtagerens bopæl, og som således er diskriminerende, kun er  

 forenelige  

 med fællesskabsretten, hvis de kan henføres under en udtrykkelig  

 undtagelsesbestemmelse, fx EF-traktatens artikel 56.
I skrivelsen af 21. december 1999 fra Skatteministeriets  

 Departement anføres, at de særlige regler i kildeskattelovens §§ 5 A  5  

 D, der  

 netop omfatter lønmodtagere med bopæl i udlandet, som modtager mindst 75 % af  

 deres samlede indkomst, medfører, at de pågældende personer kan vælge at få  

 skatten af deres danske indkomst beregnet på samme måde, som gælder for  

 personer, der er bosat i Danmark.
Da klagerens indkomst alene har været  

 modtaget i Danmark, er der ingen saglig begrundelse for, at hun ikke skulle  

 kunne vælge at få skatten af sin danske indkomst beregnet på samme måde, som  

 de  

 i skrivelsen anførte personer.
Såfremt Landsskatteretten skulle være uenig i  

 denne betragtning imødeses udførlig begrundelse herfor.
Klageren er endvidere uenig i, at de i sagsfremstillingen  

 anførte lovbestemmelser på alle områder lever fuldt ud op til gældende  

 EU-regler  

 om ensartet behandling af alle EU-borgere i samme situation.
Hun er som  

 skattepligtig med bopæl i udlandet og med mere end 75 % af sin indtægt  

 stammende fra Danmark objektivt set omfattet af de særlige regler i  

 kildeskattelovens §§ 5 A  5 D.
Disse regler medfører, at de pågældende  

 personer kan vælge af få skatten af deres danske indkomst beregnet på samme  

 måde, som gælder for personer, der er bosat i Danmark.
Præmisserne for Skattedepartementets besvarelse af 21. december  

 1999 svarer i sin fulde ordlyd netop til nærværende sag, idet klager netop er  

 lønmodtager med bopæl i udlandet og modtager mindst 75 % af sin samlede  

 indkomst fra Danmark.
Såfremt Landsskatteretten anser klageren for at være  

 omfattet af reglerne for fuld skattepligtige personer i medfør af  

 kildeskattelovens § 1, stk. 1, må klager som andre fuldt skattepligtige  

 borgere  

 bosiddende i Danmark have mulighed for at trække renteudgifterne vedrørende  

 den  

 faste ejendom i Portugal fra, ligesom hun som skattepligtig må være omfattet  

 af  

 reglerne i personskattelovens § 14, § 10, stk. 1, og § 12.
Skatteankenævnet anfører i sin afgørelse, at idet der sket  

 beskatning efter reglerne for fuld skattepligtige personer i  

 kildeskattelovens  

 § 1, stk. 1, svarer præmisserne for Skattedepartementets skrivelse af 21.  

 december 1999 ikke til nærværende sag.
I denne forbindelse skal klager  

 henvise  

 til cirkulære nr. 12 af 20. januar 2000 om grænsegængere  ændret  

 praksis  

 vedrørende omregning til helårsindkomst.
I cirkulærets § 1, stk. 4, anføres,  

 at  

 det hidtil har været antaget, at selvom en begrænset skattepligtig person  

 vælger at få skatten beregnet som for en fuld skattepligtig person, skal der  

 alligevel foretages helårsomregning, hvis indkomstansættelsen for den  

 pågældende omfatter en kortere periode end 1 år.
I § 2 bestemmes, at  

 departementet nu har meddelt, at man efter fornyet overvejelse finder, at der  

 ikke skal foretages omregning til helårsindkomst for en person, der har valgt  

 at anvende reglerne i kildeskattelovens afsnit I A.
Det er klagerens opfattelse, at det faktum, at skatteankenævnet  

 har valgt at behandle klager rent skattemæssigt som værende fuld  

 skattepligtig  

 i Danmark i medfør af kildeskattelovens § 1, stk. 1, er sket uden hendes  

 accept.
Klageren er således fortsat omfattet af den personkreds, som  

 grænsegængercirkulæret retter sig til.
Klageren har en lønindkomst, som udgør  

 mindst 75 % af hendes samlede indtægt her fra landet.
I cirkulærets § 2 bestemmes, at departementet efter fornyet  

 overvejelse finder, at der ikke skal foretages omregning til helårsindkomst  

 for  

 en person, der har valgt at anvende reglerne i kildeskattelovens afsnit I A.  

 Klageren har ikke selv valgt at blive beskattet efter kildeskattelovens § 1,  

 stk. 1, idet afgørelsen blev truffet af skatteankenævnet alene uden klagers  

 ønske  

 derom.
Da klageren således har været uden indflydelse på, at skatteankenævnet  

 har anvendt kildeskattelovens § 1, stk. 1, er det klagerens opfattelse, at  

 dette spørgsmål skal forelægges præjudicielt for EF-domstolen, i medfør af  

 EU-traktatens artikel 234.
Det er ligeledes klagerens opfattelse, at spørgsmålet om retten  

 til at fratrække renteudgifter af realkreditgæld skal forelægges præjudicielt  

 for EF-domstolen, idet kravet om, at begge ægtefæller skal være fuldt  

 skattepligtige her til landet, er i strid med ligestillingsprincippet i  

 EU-retten, uanset at reglen har hjemmel i en national lov. (Se også præmis 31  

 i  

 C-224/97 CIOLA, dom afsagt den 29.04. 1999.) Klagerens repræsentant har endvidere anført, at klageren og  

 dennes ægtefælle er sambeskattede i Portugal, og at indtægterne i Portugal  

 består af ægtefællens pension samt en mindre indtægt fra udlejning af et  

 værelse.
 Landsskatteretten skal  

 udtale:
 Indledningsvis bemærker retten, at det ikke findes godtgjort, at  

 klageren p.g.a. en retlig forpligtelse hertil har afholdt renteudgifter,  

 hvorfor der allerede af denne grund ikke findes grundlag for at indrømme  

 fradrag for renteudgifter.
 Endvidere finder retten, at klageren må anses for fuldt  

 skattepligtig til Danmark i perioden fra den 1. januar 1998 til den 22. april  

 1998, jf. kildeskattelovens § 1, stk. 1, nr. 1.
 Af personskattelovens § 14 fremgår følgende:
Omfatter indkomstansættelsen for en person en kortere periode  

 end 1 år, omregnes såvel den skattepligtige indkomst som den personlige  

 indkomst og kapitalindkomsten således, at beløbene kommer til at svare til et  

 helt års indkomster.
På grundlag af de opgjorte helårsindkomster beregnes  

 helårsskat efter §§ 6-9. Den omregnede helårsskat nedsættes efter forholdet  

 mellem delårsbeløbene og helårsbeløbene. Retten finder, at det må lægges til grund, at klageren i det  

 omhandlede indkomstår i overvejende grad alene har haft indtægter fra  

 beskæftigelsen i Danmark.
Uanset at klageren som fuldt skattepligtig alene i  

 en  

 del af indkomståret er omfattet af personkredsen i personskattelovens § 14,  

 og  

 uanset at EF-domstolen ikke principielt har afvist hensynet til  

 progressionsbeskatningen hverken generelt eller i dommen af 8. maj 1990 i  

 sagen  

 C-175/88 (Biehl), finder retten herefter, at omregning til helårsindkomst i  

 et tilfælde  

 som det foreliggende må anses at stille klageren ringere end en person, der  

 er  

 fuldt skattepligtig til Danmark i hele indkomståret, og som har erhvervet  

 tilsvarende indkomster.
Da omregningen til helårsindkomst ikke findes at  

 kunne  

 retfærdiggøres af hensynet til progressionsbeskatningen, idet dette hensyn  

 kan  

 opnås ved mindre indgribende midler, finder retten, at klagerens indkomst  

 ikke  

 skal omregnes til helårsindkomst.
 Retten finder herefter, at der ved skatteberegningen alene skal  

 tages hensyn til de indtægter klageren konkret måtte have haft i udlandet i  

 det  

 omhandlede indkomstår, samt at der skal indrømmes fuldt personfradrag.
