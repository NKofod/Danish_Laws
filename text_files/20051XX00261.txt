Skriftlig fremsættelse (1. februar 2006) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov  

 om ændring af lov om spillekasinoer  

 (Hvidvask af penge og finansiering af terrorisme) (Lovforslag nr.
L 152).
Lovforslaget har til formål at gennemføre  

 Europa-Parlamentets og Rådets direktiv 2005/60/EF af 26. oktober 2005 om  

 forebyggende foranstaltninger mod anvendelse af det finansielle system til  

 hvidvask af penge og finansiering af terrorisme (3. hvidvaskdirektiv) for så  

 vidt angår spillekasinoer. 3. hvidvaskdirektiv foreslås i øvrigt gennemført i  

 dansk ret ved det forslag til lov om forebyggende foranstaltninger mod  

 hvidvask  

 af udbytte og finansiering af terrorisme, som blev fremsat for Folketinget af  

 økonomi- og erhvervsministeren den 9. november 2005 (lovforslag nr.
L 47).
 3. hvidvaskdirektiv har primært til formål at sikre, at en  

 række reviderede rekommandationer til bekæmpelse af hvidvask og  

 terrorfinansiering, der er udarbejdet af Financial Action Task Force (FATF),  

 bliver gennemført i medlemsstaterne.
Som følge heraf foreslås det for det første, at  

 spillekasinoerne og disses ansatte udover at være særlig opmærksomme på  

 transaktioner, som kan have tilknytning til hvidvask af penge, ligeledes skal  

 være særlig opmærksomme på transaktioner, som har  eller har haft  

   

 tilknytning til finansiering af terrorisme.
I givet fald skal den offentlige  

 kontrollant straks underrettes herom.
 Endvidere indebærer lovforslaget, at pligten til at  

 hemmeligholde, at der er  eller vil blive  givet kontrollanten  

 eller politiet  

 oplysninger, ligeledes omfatter oplysninger, der bliver givet på grundlag af  

 mistanke om finansiering af terrorisme.
 Med lovforslaget foreslås endvidere en præcisering af  

 indholdet af de kontrol- og kommunikationsprocedurer om bl.a.  

 kundelegitimation, underretning, opbevaring af registreringer, kommunikation  

 og  

 kontrol, som spillekasinoet i samarbejde med den offentlige kontrollant skal  

 udarbejde med henblik på at forebygge og forhindre hvidvask af penge og  

 finansiering af terrorisme.
Endelig indebærer lovforslaget, at Statsadvokaten for særlig  

 økonomisk kriminalitet  såfremt efterforskningsmæssige hensyn ikke  

 taler imod  

  kan give kontrollanten og spillekasinoets ledelse meddelelse om status  

 i en  

 sag, hvori der er givet underretning om mistanke om hvidvask af penge eller  

 finansiering af terrorisme, herunder om der er rejst sigtelse i sagen.  

 Desuden  

 kan der gives underretning om sletning i hvidvaskregistret hos Statsadvokaten  

 for særlig økonomisk kriminalitet og om endelig afgørelse i sagen.
Disse  

 oplysninger må efter lovforslaget ikke uberettiget videregives, idet  

 uberettiget videregivelse samtidig foreslås strafbelagt.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
