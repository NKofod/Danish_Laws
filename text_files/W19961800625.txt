Ligningsrådet afslog en ansøgning om efterfølgende afskrivninger på en  

 afhændet bygning, uanset at der ikke var foretaget en endelig  

 avanceopgørelse.
Rådet fandt, at der som udgangspunkt måtte meddeles afslag  

 på ansøgningen, da bygningen var afhændet, og lagde til grund at der ikke  

 forelå særlige omstændigheder, der kunne medføre, at dette udgangspunkt blev  

 fraveget.
 Ejeren af ejendom, der var udlejet til en industrivirksomhed, ansøgte i  

 mdfør af afskrivningslovens § 30, stk. 3, om Ligningsrådets tilladelse til  

 for indkomstårene 1993 og 1994 at foretage efterfølgende afskrivninger på en  

 bygning med 120.115 kr. pr. år, svarende til 6 pct.
 Det var oplyst, at skatteyderen i begge indkomstår havde gjort brug af  

 reglerne om fremførsel af underskud, og at hans skattepligtige indkomst for  

 indkomståret 1993 var negativ, men hans skattepligtige indkomst for 1994  

 udgjorde 40.828 kr.
 Det var endvidere oplyst, at den omhandlede ejendom var blevet solgt ved  

 skøde af 19/4 1996 til overtagelse pr. 1/6 1996, og at der på tidspunktet for  

 indgivelse af ansøgningen til Ligningsrådet endnu ikke var blevet foretaget  

 en endelig avanceopgørelse i forbindelse med salget.
Til støtte for imødekommelse af ansøgningen henviste skatteyderens revisor  

 til, at den pågældende bygning var blevet afhændet for en salgssum, der var  

 400.000 kr. mindre end den værdi, hvortil bygningen var nedskrevet.
Der kunne  

 således have været foretaget maksimale afskrivninger i indkomstårene 1993 og  

 1994, uden at dette ville have medført beskatning af genvundne afskrivninger  

 efter afskrivningslovens § 29, stk. 1.
Da ejendommen var afhændet, fandt Ligningsrådet, at udgangspunktet måtte  

 være, at efterfølgende afskrivninger ikke tillades.
Da der ikke forelå  

 særlige omstændigheder, der kunne begrunde, at dette udgangspunkt blev  

 fraveget, afslog Ligningsrådet ansøgningen, selv om der på  

 ansøgningstidspunktet ikke var foretaget en endelig avanceopgørelse.
