I Søfartsstyrelsens tekniske forskrift nr. 4 af 4. september 1992 er det  

 krævet, at rederen i sin drift af passagerskibe skal anvende et af  

 Søfartsstyrelsen godkendt system.
Denne vejledning formulerer minimumskrav  

 til systemets elementer.
A.
Systemets elementer 1. Sikkerheds- og miljøpolitik Der udarbejdes en hensigtserklæring, der beskriver rederiets politik.  

 Erklæringen skal være kendt af alle ansatte.
2. Ulykkesrapportering Der skal foreligge en skriftlig instruktion vedrørende følgende  

 procedurer:
- rapportering af haveri - rapportering af arbejdsulykker - Rapportering af forureningsulykker Vedrørende havari kan den skriftlige instruktion udgøres af/være baseret  

 på »Vejledning i tilfælde af havari« udgivet af Foreningen af  

 Danske Søassurandører, såfremt rederiet ikke i forvejen har en skriftlig  

 instruktion på dette område.
 Vedrørende arbejdsulykker kan den skriftlige instruktion udgøres af en  

 henvisning til Bekendtgørelse nr. 713 af 11. november 1987 om anmeldelse af  

 arbejdsulykker til Søfartsstyrelsen samt Bekendtgørelse nr. 273 af 30. maj  

 1984 om regler for anmeldelse af arbejdsskader, såfremt rederiet ikke i  

 forvejen har yderligere instruktion på området.
Vedrørende forureningsulykker kan den skriftlige instruktion udgøres af en  

 henvisning til »Vejledning i førelse af oliejournaler« udgivet af  

 Miljøstyrelsen samt til Bekendtgørelse nr. 311 af 12. juni 1981 om  

 indberetning iht.
Lov om beskyttelse af havmiljøet, såfremt rederiet ikke har  

 yderligere instruktion på området.
3. Procedurer 3.1 Båd- og brandøvelser Båd- og brandøvelser udføres iht.
Meddelelser fra Søfartsstyrelsen  

 »B«, Kap.
III.
3.2 Beredskabstræning Ved tiltrædelse om bord i rederiets skibe gives en generel oplæring af  

 personalet tilpasset deres faglige uddannelse og de opgaver, de skal bestride  

 om bord.
Denne generelle oplæring/træning skal kontinuerligt følges op, så  

 længe tjenesteforholdet består.
 Oplæring/træning bør indeholde:
- generelt skibskendskab - besætningens sammensætning og kompetence - sikkerhedsorganisation - mønstringsruller - redningsmidler - brandbekæmpelse - gennemgang af det skib, de skal påmønstre 3.3 Broprocedure Industriministeriets Bekendtgørelse nr. 163 af 10. april 1984 om vagthold  

 i skibe og Søfartsstyrelsens vejledning nr. 3 af 2. juni 1992 om  

 broorganisation og brodisciplin i færger følges.
 Herudover skal der findes generelle regler for sikker navigering i  

 rederiets skibe samt tilpassede broprocedurer for hvert enkelt skib. (ref.:  

 »ICS - Bridge Procedure Guide«).
 Følgende procedurer/instruktioner kan indgå:
- rederiets generelle broprocedure - broprocedure tilpasset det enkelte skib - regler for sikker navigering i rederiets skibe - grundprincipper for vagthold på broen - retningslinier for vagthavende navigatør ved vagthold på broen - krav til menig, der indgår i brovagten - ansvarsfordeling for brovagtholdet - overfartens sejladsforskrifter - brocheckliste - opstartprocedure - stående ordrer fra skibsføreren 3.4 Sikkerhedsinformation Der skal være etableret et system for sikkerhedsinformation af passagerer.
3.5 Forureningsbegrænsende foranstaltninger 3.5.1 Bunkersoperationer Der bør udarbejdes en skriftlig instruks vedrørende bunkersoperationer for  

 det enkelte skib.
Der skal føres oliejournaler i alle rederiets passagerskibe  

 over 400 BRT iht.
Bekendtgørelse nr. 428 af 7. september 1983 om anvendelse  

 af oliejournal, og der henvises til »Vejledning i førelsen af  

 oliejournaler« udgiver på foranledning af Miljøstyrelsen.
 Vejledningen indeholder:
- regler for udledning af olie og olieholdige blandinger - operationer, der skal optages i oliejournalen - beskrivelse og førelse af oliejournaler - kontrol af oliejournaler Ved uheld rapporteres som angivet under pkt. 2,  

 ulykkes-ulykkesrapportering.
3.5.2 Kloakspildevand Der bør udarbejdes en skriftlig instruks vedrørende tømning af  

 spildevandstanke.
3.6 Brandpatruljering Brandpatruljering foretages iht.
Meddelelser fra Søfartsstyrelsen B, kap.  

 II-2, regel 40 eller Skibstilsynets Meddelelser D, kap.
II-2, regel 39.
3.7 Transport af farligt gods På rejser, hvor der overføres farligt gods, følges bestemmelserne herom i  

 »Memorandum om transport af farligt gods med ro/ro skibe i  

 Østersøområdet« eller IMDG-koden.
3.8 Passagerkontrol Passagerkontrol foretages iht.
Søfartsstyrelsens tekniske forskrift nr. 3  

 af 4. maj 1991 om optælling og registrering af passagerer.
3.9 Øvrige sikkerhedsforhold 1. Der skal være fastlagt rutiner for operation af  

 bovporte, ramper mv.
 2. Der skal være fastlagt rutiner for kontrol af  

 skibets stabilitet.
4. Dokumentation For at sikre systemets gennemførelse og overholdelse skal der foreligge en  

 form for dokumentation, der vil afhænge af det enkelte rederis i forvejen  

 etablerede procedurer på området.
5. Revision af systemet Gennemgang og eventuel revision af systemet foretages af rederiet ved  

 hjælp af checklister eller lignende, som sikrer, at alle dele af systemet  

 gennemgås regelmæssigt.
B.
Systemoversigt Som bilag er optrykt et eksempel på en systemoversigt, som i skematisk  

 form beskriver de elementer, som indgår i et rederis system for opfyldelse af  

 kravene i Søfartsstyrelsens tekniske forskrift nr. 4 af 4. september 1992 om  

 sikker drift af passagerskibe.
Systemoversigten giver endvidere oplysning om,  

 hvor og i hvilken form dokumentationen foreligger.
