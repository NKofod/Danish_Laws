 Tilladelse til dyrkning af cannabinolfattig  

 hamp.
Den 4. april 1998 trådte  

 bekendtgørelse om ændring af bekendtgørelse om  

 euforiserende stoffer i kraft.
Ifølge denne bekendtgørelse, der  

 vedlægges til orientering, kan der af Lægemiddelstyrelsen gives  

 tilladelse til dyrkning af cannabinolfattige hampeplanter.
Det fremgår af § 2 a, stk. 2, at mit embede skal  

 høres, før end der tages stilling til en ansøgning om  

 tilladelse til dyrkning af cannabinolfattig hamp.
Med henblik på, at  

 jeg kan afgive en udtalelse til Lægemiddelstyrelsen, vil jeg  

 høre den stedlige politimester (Politidirektøren i  

 København) om, hvorvidt der er vandelsmæssige eller andre  

 forhold, der taler imod, at der meddeles tilladelse til dyrkning af  

 cannabinolfattig hamp.
Sundhedsministeriet har orienteret om, at man - under  

 hensyn til bekendtgørelsens ikrafttrædelsestidspunkt sammenholdt  

 med den umiddelbart forestående tilsåningsperiode - har anmodet  

 Lægemiddelstyrelsen om at medvirke til den hurtigst mulige behandling  

 af ansøgninger.
Under henvisning hertil skal jeg anmode om, at  

 ansøgninger om tilladelse til dyrkning af cannabinolfattig hamp  

 ekspederes forlods.
Lægemiddelstyrelsen skal efter  

 bekendtgørelsens § 2 a, stk. 3, underrette mit embede om, hvilke  

 tilladelser der bliver meddelt.
Jeg vil underrette den stedlige politimester  

 (Politidirektøren i København) om, hvilke tilladelser der  

 bliver meddelt inden for politikredsen.
Jeg vil endvidere samle oplysningerne  

 om, hvilke tilladelser der bliver meddelt, i Kommunikationscenteret,  

 således at der til enhver tid vil kunne søges oplysninger om  

 meddelte tilladelser her.
 Såfremt der opstår forhold, der gør, at  

 det findes betænkeligt, at personer, der har fået tilladelse til  

 dyrkning af cannabinolfattig hamp, fortsat dyrker denne afgrøde, bedes  

 dette meddelt til min Afdeling A.
