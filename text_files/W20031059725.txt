Klage  

 over at patient med mulig kræftsvulst i tyktarmen blev udskrevet fra sygehus  

 og  

 henvist til ambulant kikkertundersøgelse Patientklagenævnet fandt ikke grundlag for kritik af de  

 involverede læger, idet det var nævnets vurdering, at patientens symptomer på  

 tarmslyng var meget diskrete, hvorfor der ikke var tvingende indikation for  

 at  

 foretage en akut røntgenoversigtsundersøgelse.
 Endvidere fandt nævnet, at det på baggrund af den  

 genetablerede tarmfunktion var i overensstemmelse med almindelig anerkendt  

 faglig standard at udskrive patienten og ordinere ambulant  

 kikkertundersøgelse  

 af tyktarmen inden for 14 dage, selv om hendes ændrede afføringsvaner og den  

 følelig udfyldning af tarmen gav mistanke om en svulst i højre side af  

 tyktarmen.
