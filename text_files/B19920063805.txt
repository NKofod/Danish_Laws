I medfør af §§ 116, 117, stk 1, sidste pkt. og § 118, stk. 2, i bistandsloven, jf. lovbekendtgørelse nr. 817 af 6. december 1990, som ændret senest ved lov nr. 238 af 8. april 1992 fastsættes:
Ydelse af beløb til personlige  

 fornødenheder på institutioner efter bistandslovens § 112, stk. 1, og 2 § 1.  Til beboere fra 21 år til 59 år ydes der et  

 beløb inden for rammerne af det til enhver tid fastsatte beløb til personlige  

 fornødenheder til beboere under 60 år på plejehjem mv., jf. bistandslovens §  

 84.
 Stk. 2.  Til beboere over 60 år svarer ydelsen til det  

 til enhver tid fastsatte beløb til personlige fornødenheder til beboere over  

 60 år på plejehjem mv., jf. bistandslovens § 84.
 § 2.  Til beboere fra 18 år til 20 år, der deltager i  

 undervisning eller oplæring med henblik på etablering af en mere selvstændig  

 tilværelse uden for institution, ydes der et beløb efter samme regler som til  

 beboere mellem 21 år og 59 år, jf. § 1.
 Stk. 2.  Til andre beboere fra 18 år til 20 år kan der  

 udbetales ydelser inden for rammerne af nedennævnte procentsatser af beløbet  

 til beboere fra 21 år til 59 år, jf. § 1:
 § 3.  Til beboere under 60 år på særlige plejehjem for  

 yngre efter bistandslovens § 112, stk. 2, ydes et særligt forhøjet beløb til  

 personlige fornødenheder, jf. bistandslovens § 118.
Reduktion af beløb til personlige  

 fornødenheder samt betaling for § 4.  Til beboere under 60 år, der får udbetalt  

 folkepension, førtidspension eller invaliditetsydelse, udbetales der ikke et  

 beløb til personlige fornødenheder.
 § 5.  Beboere, der har en lønindtægt, som overstiger  

 halvdelen af beløbet til personlige fornødenheder, får reduceret deres ydelse  

 med halvdelen af den overskydende indtægt.
§ 6.  Beboere under 60 år, der har lønindtægt, betaler  

 for opholdet med 50 % af lønindtægten, jf. bistandslovens § 117, stk. 1, når  

 indtægten udgør 2,5 gange det maksimale beløb til personlige fornødenheder,  

 der svarer til ydelsen til personer på plejehjem, jf. bistandslovens § 84,  

 stk. 1, 3. pkt.
Betaling for opholdet kan ikke overstige 2,75 gange beløbet  

 til personlige fornødenheder.
 § 7.  Ved beregning af reduktion af beløbet til  

 personlige fornødenheder og betaling for ophold, jf. §§ 5 og 6, lægges  

 beboerens nettolønindtægt til grund, det vil sige indtægten efter fradrag af  

 skat, ATP, mv.
 Stk. 2.  Ved lønindtægt forstås indtægter ved personligt  

 arbejde samt ydelser i henhold til lov om arbejdsformidling og  

 arbejdsløshedsforsikring mv., lov om dagpenge ved sygdom eller fødsel eller  

 arbejdsskadeforsikringslovgivningen.
 § 8.  Beboere over 60 år betaler for opholdet efter  

 bestemmelsen i bistandslovens § 117, stk. 2, jf. bistandslovens § 84.
 § 9.  Personer, der midlertidigt opholder sig på et  

 under bistandslovens § 112, stk 2, hørende særligt plejehjem, der er bestemt  

 for ophold i hjem til rekreation eller behandling, betaler for opholdet med  

 50,- kr. pr. døgn.
§ 10.  Beregning af betalingen for den enkelte beboer  

 foretages af amtsrådet.
Betalingen indgår til amtskommunen.
Overgangsbestemmelser og ikrafttræden § 11.  De i denne bekendtgørelse nævnte beløb og  

 takster er optrykt som bilag 1. Beløb og takster er gældende fra 1. juli  

 1992.
 Stk. 2.  De i dennne bekendtgørelse nævnte beløb til  

 personlige fornødenheder og de i § 6 og § 9 nævnte takster offentliggøres i  

 forbindelse med offentliggørelsen af den årlige regulering af visse sociale  

 ydelser, fradragsbeløb, takster mv. pr. 1. juli med satsreguleringsprocenten.  

 Beløbene og taksterne vil blive reguleret efter Socialministeriets regler om  

 bl. a. årlig regulering af visse sociale ydelser, fradragsbeløb, takster mv.  

 med satsreguleringsprocenten.
 § 12.  Bekendtgørelsen træder i kraft den 29. juli  

 1992 og har virkning fra den 1. juli 1992.
 Stk. 2.  Samtidig ophæves bekendtgørelse nr. 301 om  

 betaling for personer under 60 år med højere lønindtægter for ophold på de i  

 bistandslovens § 112, stk. 1, nævnte institutioner.
Socialministeriet, den 20. juli 1992 Else Winther Andersen / Idamarie Leth Svendsen Bilag 1 Bilag til bekendtgørelse om ydelse af beløb til personlige fornødenheder  

 til voksne med ophold på de i Bistandslovens § 112, stk. 1, og § 112, stk. 2,  

 nævnte institutioner, samt om betaling for ophold.
Beløb og takster pr. 1. juli 1992 Tabel 1.
 Beløb til personlige fornødenheder til personer over 18 år.
------------------------------------------------------ Tabel 2.
 Reduktion i lommepenge for personer under 60 år.
