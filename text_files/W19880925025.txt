Et ligningskommissionsmedlem vedtog en bøde på 4500 kr. for  

 overtrædelse af kildeskatteloven ved som direktør og daglig leder af et ApS  

 under stiftelse at have undladt at indeholde A-skat med 19.915 kr. af sin  

 egen løn.
Valgbarhedsnævnet fandt, at den pågældende var valgbar.
I skrivelse af 23. august 1988 har kommunalbestyrelsen i henhold til den  

 kommunale valglovs § 50 a, stk. 2, indberettet, at ligningskommissionsmedlem  

 N.
N. har vedtaget et af Statsskattedirektoratet den 4. februar 1988 meddelte  

 bødeforlæg på 4.500 kr. for overtrædelse af kildeskattelovens § 74, stk. 1,  

 nr. 1, jf. lovbekendtgørelse nr. 892 af 22. december 1987.
 Det fremgår af sagen, at den pågældende som direktør, daglig leder og  

 indehaver af halvdelen af anpartskapitalen i et ApS under stiftelse har  

 foretaget udbetaling af A-indkomst i perioden 1. august 1985 til 31. december  

 1985 til sig selv uden indeholdelse af A-skat, idet der burde være indeholdt  

 A-skat med 19.915 kr.
 I denne anledning skal man meddele, at Valgbarhedsnævnet har fundet, at  

 den begåede forseelse uanset de krav der må stilles til personer, der  

 beklæder hverv som medlem af kommunale råd ikke i almindeligt omdømme gør den  

 pågældende uværdig til at være medlem af kommunale råd, jf. den kommunale  

 valglovs § 2. Den pågældende må derfor anses for valgbar.
 (*) I den tidligere lov var bestemmelserne i § 2 og § 50 a, stk. 2.  

 Skrivelsen er optaget i Ministerialtidende.
