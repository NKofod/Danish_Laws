 I medfør af bestemmelsen i arbejdsløshedslovens § 58, stk. 1, fastsættes  

 følgende:
 § 1.  I tilfælde, hvor dagpengene efter gældende  

 regler skal nedsættes på grund af indtægter under ledighed, foretages fradrag  

 efter forholdet mellem indtægtens størrelse og den i § 2 nævnte  

 omregningssats.
 § 2.  Omregningssatsen svarer til den af Danmarks  

 Statistik offentliggjorte timeløn inclusive dyrtidstillæg for faglærte  

 arbejdere inden for håndværk og industri i hele landet.
 Stk. 2.  Regulering af omregningssatsen finder sted pr.  

 1. april på grundlag af timefortjenesten i nærmeste forudgående juli kvartal,  

 og pr. 1. oktober på grundlag af timefortjenesten i nærmeste forudgående  

 januar kvartal.
 § 3.  Bekendtgørelsen træder i kraft den 1. januar  

 1983.
