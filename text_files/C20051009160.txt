Løft,  

 træk og skub  

  

 At-vejledning D.3.1 September 2005  

  

 Erstatter 2. udgave oktober 2004 At-vejledningen:
   

 	  

 Oplyser om  

 arbejdsmiljøreglerne for manuel håndtering.
   

 	  

 Giver retningslinjer  

 for, hvordan man kan vurdere risikoen ved manuel håndtering.
   

 	  

 Vejleder om, hvordan  

 man kan undgå eller imødegå risikoen for sundhedsskader ved manuel  

 håndtering.
  

 	  

 Handler om manuel  

 håndtering af ting.
At-vejledningen gælder således ikke for manuel håndtering  

 af personer eller levende dyr.
Manuel håndtering forekommer i stort set alle brancher  

 og omfatter alle former for flytning af byrder, der helt eller delvist  

 udføres  

 med muskelkraft.
Det drejer sig fx om løft, vipning, bæring, støtte, træk,  

 skub, slæbning, læsning, skovling og sortering.
Manuel håndtering kan udføres  

 af én person eller af flere personer i fællesskab.
Ved løft forstås håndtering af en byrde, så byrden helt  

 eller delvist slipper underlaget.
Løft kan foregå opad, nedad og i andre  

 retninger.
Et løft består altid af en optagning og en afsætning, hvorimellem  

 der fx kan ligge længere eller kortere tids bæring.
 Håndteringen/løftet mv. er manuelt, når det primært  

 udføres med muskelkraft.
Løftet er tungt, når det indebærer risiko for  

 helbredsskader.
Løft af byrder på under ca.  

 3 kg  

 vurderes normalt ikke som tunge  

 løft.
Manuel håndtering er årsag til de fleste skader på  

 bevægeapparatet.
Skaderne kan være ulykker, pludselige løfteskader eller  

 nedslidningsskader, der opstår efter længere tids arbejde med manuel  

 håndtering.
Manuel håndtering bør derfor indgå i virksomhedens  

 arbejdspladsvurdering (APV), hvor det er relevant.
Der er stor forskel på de ansattes fysiske, videns- og  

 erfaringsmæssige forudsætninger for at udføre manuel håndtering på en måde,  

 der  

 er sikkerheds- og sundhedsmæssigt forsvarlig.
At-vejledningens retningslinjer  

 er vejledende for en stor del af de erhvervsaktive, voksne og raske  

 mennesker,  

 der er velinstruerede, oplærte og trænede i manuel håndtering.
Der gælder særlige regler og retningslinjer for manuel  

 håndtering, der fx udføres af unge under 18 år og gravide.
Der kan desuden  

 være  

 behov for, at der i perioder tages hensyn til ansattes øgede sårbarhed, fx  

 efter skader, nedslidning eller sygdom.
At-vejledningen indeholder ikke  

 retningslinjer for ansatte med øget sårbarhed.
1. Belastning og risiko for skader Manuel håndtering kan være årsag til skader på kroppens  

 led, muskler, sener, kredsløb og nerver.
Især rygskader ses hyppigt.
Det er  

 navnlig store, hyppigt gentagne, uventede og langvarige belastninger af  

 kroppen, der kan give skader.
 Risikoen for skader hænger sammen med:
  

 	  

 Den vægt, der skal  

 flyttes   

 	  

 Den kraft, der skal  

 præsteres   

 	  

 Den metode, der  

 bruges - fx om der løftes, bæres, slæbes, trækkes eller skubbes   

 	  

 Hvordan kroppen  

 bruges, herunder arbejdsstilling og -bevægelser, kraftretning og acceleration   

 	  

 Om der bruges egnede  

 tekniske hjælpemidler, der helt eller delvist aflaster under hele eller dele  

 af  

 flytningen   

 	  

 Arbejdets planlægning  

 og tilrettelæggelse, fx hvor tit og hvor lang tid den manuelle håndtering  

 foregår,  

 og om der er passende pauser til restituering.
 Der er særlig stor risiko for skader:
  

 	  

 Når belastningerne  

 er uventede   

 	  

 Ved uvant arbejde   

 	  

 Når man er udsat for  

 vibrationer eller arbejder i en foroverbøjet arbejdsstilling inden starten på  

 løftearbejde.
En passende mængde af bevægelse, muskelarbejde og hvile  

 (restitution) er nødvendig for at holde kroppen stærk og funktionsdygtig og  

 vedligeholde en god kondition.
Det kan anbefales at varme op, inden man  

 starter  

 på manuel håndtering.
 Skader på grund af manuel håndtering kan bl.a. være  

 diskusprolaps, hold i ryggen, slidgigt, uspecifikt rygbesvær, knoglebrud og  

 forstuvninger samt muskel- og senelidelser i ryg, nakke, skuldre, arme og  

 ben.  

 Skaderne vil i første omgang ofte hindre, at man kan udføre manuel  

 håndtering,  

 men kan føre til varige lidelser, invaliditet og tab af arbejdsevne, hvis der  

 ikke træffes foranstaltninger.
2. Regler om manuel håndtering Reglerne om manuel håndtering gælder for alt arbejde,  

 der er omfattet af arbejdsmiljøloven, herunder arbejde i private hjem og  

 arbejde, der udføres af arbejdsgiveren selv.
 Arbejde med manuel håndtering skal planlægges og  

 tilrettelægges, så det kan udføres sikkerheds- og sundhedsmæssigt  

 forsvarligt.
Manuel håndtering, der kan indebære risiko for  

 sikkerhed eller sundhed, skal undgås.
Hvis det ikke er muligt, skal der  

 træffes  

 effektive foranstaltninger, der imødegår risikoen.
 Der skal tages hensyn til byrdens beskaffenhed.
 Der skal desuden tages hensyn til den fysiske  

 anstrengelse, der kræves, til arbejdsstedet og arbejdsforholdene i øvrigt.
 Der skal så vidt muligt ske en afpasning mellem byrdens  

 vægt, form, overflade, dens placering før og efter håndteringen og det antal  

 gange, den flyttes.
 Der skal bruges egnede tekniske hjælpemidler, når det  

 er muligt og hensigtsmæssigt og altid, når den manuelle håndtering indebærer  

 sundhedsfare.
Byrden skal være emballeret, hvis det er nødvendigt for  

 at udføre håndteringen uden risiko.
Emballagen skal være forsvarlig.
 Stabling skal kunne foregå i en forsvarlig  

 arbejdsstilling og uden fare for, at byrderne skrider.
Transportveje skal så vidt muligt være ryddet for  

 generende genstande og må ikke være glatte.
Transportveje skal desuden have  

 tilstrækkelig frihøjde og bredde, så håndteringen kan foretages i fuldt  

 oprejst  

 stilling.
Transportveje skal være godt belyst.
Der skal være  

 tilstrækkeligt lys til, at man kan orientere sig og opfatte personer,  

 genstande  

 og eventuelle ujævnheder i underlaget.
 Ansatte, der udfører vedvarende manuel håndtering, skal  

 have passende afbrydelser i arbejdet i form af andet arbejde eller pauser.  

 Det  

 samme gælder ved manuel håndtering under særligt høje eller lave  

 temperaturer.
Unødige fysiske belastninger og uhensigtsmæssige  

 arbejdsstillinger eller -bevægelser skal undgås.
Belastningen under arbejdet  

 skal være så lille, som det er rimeligt under hensyntagen til den tekniske  

 udvikling.
Fastsatte grænser skal overholdes.
Arbejdsgiveren skal sørge for, at de ansatte får fodværn,  

 hvis der er risiko for fodskader, og handsker, hvis der er risiko for  

 håndskader.
Arbejdsgiveren skal sørge for de nødvendige personlige  

 værnemidler,  

 hvis den manuelle transport medfører kontakt med emner, der kan forvolde  

 skade,  

 fx skarpe, varme eller kolde genstande, sundhedsfarlige stoffer og  

 materialer,  

 biologiske agenser og støv.
De ansatte er forpligtet til at bruge de  

 udleverede  

 værnemidler.
 Arbejdsgiveren skal sørge for, at arbejde med manuel  

 håndtering planlægges, tilrettelægges og udføres forsvarligt i  

 overensstemmelse  

 med reglerne.
Arbejdsgiveren skal endvidere sørge for, at ansatte,  

 der udfører manuel håndtering, instrueres om, hvordan arbejdet udføres på en  

 forsvarlig måde.
De ansatte skal have alle oplysninger, der er nødvendige for  

 arbejdets udførelse.
De skal fx om muligt oplyses om vægten af de byrder, der  

 skal løftes, trækkes eller skubbes eller på anden måde håndteres.
 De ansatte skal have gennemgået en passende oplæring og  

 instruktion i god arbejdsteknik og korrekt brug af tekniske hjælpemidler,  

 hvis  

 arbejdet kan indebære risiko for sikkerhed og sundhed.
3. Vurdering af løft Udgangspunktet for vurderingen af løft er byrdens vægt  

 og dens afstand fra ryggen under løftet (rækkeafstanden). Man kan bruge  

 vurderingsskemaet på side 9 til støtte for vurderingen.
Ved vurderingen skal der endvidere tages højde for en  

 række andre faktorer, som enkeltvis eller især i kombination kan forværre  

 belastningen.
Disse faktorer beskrives i afsnit 6 i denne At-vejledning.
3.1. Vægt og rækkeafstand Rækkeafstanden (R) ganget med byrdens vægt giver et  

 udtryk for den ydre belastning på ryggen.
Det skal tages i betragtning, hvis den, der løfter, kun  

 belastes af en del af byrdens vægt.
Det kan fx være tilfældet, når byrden  

 vippes over den ene ende, eller når man er flere om løftet.
 Vurderingsskemaet på side 9 giver retningslinjer for,  

 hvornår belastningen anses for sundhedsskadelig, og der dermed skal træffes  

 foranstaltninger.
Rækkeafstanden (R) fremgår af illustrationen. (R) er  

 den vandrette afstand mellem byrdens tyngdelinje og løfterens lænderyg -  

 nærmere betegnet et punkt i midten af de nederste ryghvirvler ud for  

 lændesvajet.
Punktet vil for personer med en normal vægt ligge ca. midt i  

 kroppen i højde med hoftekammen.
Tyngdelinjen er den linje, der går lodret gennem  

 byrdens tyngdepunkt.
Den vil normalt gå midt mellem gribepunkterne på byrden.
 Ved vip af en byrde over dens ene ende samt ved løft,  

 der udføres af to personer, er rækkeafstanden afstanden fra løfterens  

 lænderyg  

 til linjen gennem gribepunktet på byrden.
 Det er den største rækkeafstand under løftet, der skal  

 bruges ved vurderingen efter skemaet på side 9. Den største rækkeafstand ses  

 ofte i starten eller ved afslutningen af løftet (ved frasætningen).
 Der skelnes mellem tre rækkeafstande:
Løft tæt ved kroppen*) Løft i underarmsafstand (ca.  

 30 cm  

 ) Løft i 3/4-armsafstand (ca.  

 45 cm  

 ).
 *) En byrde  

 løftes sjældent tæt ved kroppen, bortset fra når der bruges bæreseler og  

 andre  

 hjælpemidler.
Løft, der foregår i længere rækkeafstand fra ryggen end  

 3/4-armsafstand, er ikke omfattet af skemaet.
Sådanne løft vil normalt  

 indebære  

 risiko for sundhedsskader og bør altid vurderes særskilt.
Rødt område:  

  

 Løft i det røde område anses for klart sundhedsskadelige.
Der  

 skal umiddelbart træffes foranstaltninger for at imødegå risikoen.
 Gult område:  

  

 Løft i det gule område betyder, at der skal foretages en nærmere  

 vurdering af de øvrige faktorer (se senere) for at afgøre, om de forværrer  

 belastningen, så løftet må anses for sundhedsskadeligt.
I den øverste del af det gule område er løftet kun  

 acceptabelt, hvis det udføres under optimale forhold.
Det vil sige, at hele  

 løftet foregår midt foran kroppen, mellem midtlår- og albuehøjde, at byrden  

 er  

 beregnet til håndtering, at der er mindst to minutter mellem løftene, at der  

 ikke  

 udføres bæring, at fodfæstet er stabilt, og at klimaet er passende.
 I den midterste del af det gule område er antallet og  

 graden af forværrende faktorer afgørende for, om løftet kan være  

 sundhedsskadeligt.
Hvis belastningen ved løftet ligger i nærheden af det  

 grønne område, skal der normalt være flere forværrende faktorer til stede,  

 før  

 løftet betragtes som sundhedsskadeligt.
I nogle tilfælde kan en enkelt  

 faktor,  

 fx arbejdsstillingen, være så belastende, at løft nederst i det gule område  

 kan  

 medføre sundhedsskade.
 Grønt område:  

  

 Løft i det grønne område er normalt ikke sundhedsskadelige på  

 grund af vægt og rækkeafstand.
Der kan dog være andre - og i sig selv så  

 belastende - faktorer, som gør, at arbejdet kan være sundhedsskadeligt.  

 Det er fx dårlige arbejdsstillinger, høj løftefrekvens og stor samlet  

 fysiologisk belastning.
Ved gentagne løft i grønt område vil det oftest være  

 relevant at bruge en anden vurderingsmodel - fx vurdering af ensidigt,  

 gentaget  

 arbejde (EGA) eller vurdering af arbejdsstillinger og -bevægelser.
3.2. Helhedsvurdering Der skal altid udarbejdes en helhedsvurdering af  

 arbejdet, inden der iværksættes foranstaltninger.
Ved en helhedsvurdering  

 skal  

 alle faktorer tages i betragtning.
 De faktorer, der indgår i vurderingen, er:
Vægt, rækkeafstand og de øvrige faktorer (se senere),  

 der er bestemmende for belastningen Om løfte- og bærearbejdet er en hovedfunktion i den  

 ansattes daglige arbejde, eller om der kun er lejlighedsvise løft, der  

 efterfølges af perioder, hvor kroppen kan restitueres.
4. Vurdering af samlet vægt Ved arbejde, hvor der udføres mange løft pr.  

 arbejdsdag, skal den samlede vægt tages i betragtning i vurderingen af, om  

 arbejdet kan være sundhedsskadeligt.
 Vurderingen tager udgangspunkt i, at byrdernes vægt  

 lægges sammen.
 Hvis de enkelte byrder løftes flere gange, skal byrdens  

 vægt ganges med det antal gange, den løftes.
 Der skal træffes foranstaltninger for løftearbejde,  

 hvis den samlede vægt pr. ansat pr. dag overstiger nedenstående  

 retningslinjer:
  

 	  

 Ca. 10 ton pr. dag  

 for løft tæt ved kroppen   

 	  

 Ca.  6 ton pr.  

 dag for løft i underarmsafstand   

 	  

 Ca.  3 ton pr.  

 dag for løft i 3/4-armsafstand.
 Tallene for den samlede vægt pr. dag skal nedsættes,  

 hvis der er forværrende faktorer, se afsnit 6.
Hvis den enkelte løfter byrder i mere end én  

 rækkeafstand, regner man ud, hvor stor en procentdel af de 10, 6 og 3 ton,  

 der  

 løftes i hver rækkeafstand.
Tallene lægges sammen.
Hvis belastningsprocenten  

 tilsammen er over 100 pct., skal der træffes foranstaltninger.  

 Belastningsprocenten nedsættes tilsvarende, hvis der er forværrende faktorer  

 ved løftene.
 Eksempel på udregning af belastningsprocent:
 Der løftes:
1 ton tæt på kroppen =   10 pct.
3 ton i underarmsafstand =   50 pct.
2 ton i 3/4-armsafstand =   67 pct.
I alt = 127 pct.
 Vægtangivelserne er vejledende for en stor del af de  

 erhvervsaktive, voksne og raske mennesker under forudsætning af, at løftene i  

 øvrigt foregår under optimale forhold.
Løft i grønt område medregnes ikke i den samlede vægt.  

 Man bruger derfor ikke den samlede vægt som grundlag for vurderingen, hvis  

 hovedparten af løftene ligger i det grønne område.
Dette arbejde vurderes ud  

 fra andre vurderingsmodeller - fx vurdering af EGA, vurdering af  

 arbejdsstillinger og -bevægelser eller ud fra en helhedsvurdering af  

 arbejdet,  

 hvor alle faktorer tages med i betragtning.
5. Vurdering af bæring Det bør så vidt muligt undgås, at byrder skal bæres.  

 Kan bæring ikke undgås, skal arbejdet vurderes.
Disse retningslinjer kan  

 bruges  

 til at vurdere bærearbejdet.
 Musklerne arbejder statisk, og kredsløbet belastes, når  

 en byrde bæres (holdes løftet i længere tid). Det er derfor afgørende for  

 vurderingen af helbredsrisikoen, hvor lang tid der bæres, og hvordan  

 arbejdsstillingen er.
Desuden er det af betydning, om personen, der bærer,  

 står stille eller bevæger sig med byrden.
Når personen går, forskydes vægten  

 fra side til side, samtidig med at der sker en vridning i kroppen.
Desuden er  

 der risiko for, at man glider eller snubler med byrden.
Når byrden bæres under gang - det vil sige over en  

 afstand på mere end ca.  

 2 m  

 - kan skemaet på side 9 ikke bruges direkte ved vurderingen af belastningen,  

 men den maksimale vægt for gult område skal nedsættes væsentligt.
Grænsen  

 mellem rødt og gult område vil så gå ved:
  

 	  

 Ca.  

 20 kg  

 tæt ved kroppen   

 	  

 Ca.  

 12 kg  

 i underarmsafstand   

 	  

 Ca.  6 kg i  

 3/4-armsafstand.
 Rækkeafstanden ved bæring vil ofte være mindre end ved  

 selve løftet.
 De vejledende vægtgrænser forudsætter, at de øvrige  

 faktorer ikke forværrer belastningen.
Transportvejens længde og beskaffenhed skal tages i  

 betragtning.
Bæring på trapper er særligt belastende og rummer desuden risiko  

 for uventede belastninger, hvis man snubler.
Ved bæring af byrder med en  

 vægt,  

 der falder inden for skemaets gule område (med ovennævnte nedsættelse af  

 grænsen mellem rødt og gult område), bør transportvejen højst være ca.  

 20 m  

 på plant underlag.
Et almindeligt  

 trappetrin på transportvejen sidestilles med en bæreafstand på ca.  

 1 m.
Transportveje, hvor der udføres bæring, skal være  

 plane, ryddelige og veloplyste.
Underlaget skal være stabilt og må ikke være  

 glat.
Når bærearbejdet varer længe eller gentages flere gange  

 i løbet af en arbejdsdag, er der tale om forværrende faktorer.
Det er derfor  

 vigtigt at begrænse vægten mest muligt ved arbejde, der er forbundet med  

 bæring  

 af arbejdsudstyr, værktøj o.l.
Forekomst af øvrige faktorer skal indgå i  

 vurderingen.
Ved bæring kan der være tale om langvarig statisk belastning, og  

 der kan ikke angives noget grønt område for længerevarende bærearbejde, der  

 svarer til skemaet side 9.
6. Vurdering af øvrige faktorer ved løft og bæring Ved vurdering af et løftearbejde efter skemaet eller  

 efter de retningslinjer, der er nævnt i afsnittene om vurdering af samlet  

 vægt  

 og vurdering af bæring, skal der tages hensyn til de øvrige faktorer, der kan  

 forværre belastningen.
 De øvrige faktorer opdeles i fire hovedgrupper:
  

 	  

 Byrdens beskaffenhed   

 	  

 Den fysiske  

 anstrengelse   

 	  

 Arbejdsstedets  

 beskaffenhed   

 	  

 Arbejdsforhold i  

 øvrigt.
6.1. Byrdens beskaffenhed Det er en forværrende faktor, hvis:
   

 	  

 Byrden har en  

 størrelse eller form, der giver en uhensigtsmæssig arbejdsstilling for arme  

 eller ryg eller begrænser udsynet.
   

 	  

 Byrden er  

 uhåndterlig eller vanskelig at få fat på, fx glat, varm, kold eller mangler  

 håndgreb.
   

 	  

 Byrden eller  

 emballagen let kan gå i stykker.
   

 	  

 Byrden er ustabil,  

 eller indholdet kan forskubbe sig.
   

 	  

 Byrden kan give  

 skader, når man holder på den eller rammes af den, fx fordi den har spidser,  

 skarpe kanter, er meget varm, kold eller kan ætse.
   

 	  

 Byrden er placeret,  

 så den ikke kan løftes tæt på og midt foran kroppen med hensigtsmæssige  

 arbejdsstillinger  

 for både ryg, arme og ben.
6.2. Den fysiske anstrengelse Arbejdsstilling, bevægelser, energiomsætning og  

 tidspres i forbindelse med løfte- og bærearbejde har betydning for den  

 fysiske  

 anstrengelse og for risikoen for pludselige skader.
 Det er således forværrende faktorer, hvis:
   

 	  

 Løftet skal foregå  

 skævt/asymmetrisk i forhold til kroppen.
   

 	  

 Løftet startes med  

 et ryk eller pludselig bremses.
   

 	  

 Løftearbejdet  

 foregår i højt tempo.
  

 	  

 Ryggen vrides, bøjes  

 forover eller til siden, eller især hvis ryggen foroverbøjes og vrides  

 samtidig.
Belastningen vil stige med graden af foroverbøjning, vridning og  

 varigheden, samt når der skal rækkes ud efter byrden.
   

 	  

 Armene løftes, især  

 hvis hænderne løftes til eller over skulderhøjde.
  

 	  

 Der løftes fra lave  

 højder.
Det er i så fald ikke kun byrden, der løftes, men hele kroppen.
  

 	  

 Der løftes fra siden  

 eller med én hånd.
Ryggen belastes herved ca. dobbelt så meget som ved løft  

 midt foran kroppen med to hænder.
Byrden skal sættes præcist.
Her vil varigheden af løftet og  

 dermed belastningen øges.
 Kraftbetonet løftearbejde udføres mest hensigtsmæssigt  

 i en stabil, stående arbejdsstilling, hvor kroppens store muskler kan  

 arbejde.  

 Det er derfor en forværrende faktor, hvis kraftbetonet løftearbejde udføres i  

 siddende, hugsiddende, knæliggende eller liggende stilling.
6.3. Arbejdsstedets beskaffenhed Forværrende faktorer opstår ved:
   

 	  

 Snævre pladsforhold.
   

 	  

 Utilstrækkelig plads  

 i højden.
   

 	  

 Uhensigtsmæssig  

 indretning, fx uhensigtsmæssig placering af maskiner og inventar i forhold  

 til  

 transport og emneflow.
   

 	  

 Uhensigtsmæssig  

 placering af byrder.
   

 	  

 Underlag, der er  

 ustabilt, ujævnt, glat, for hårdt eller for blødt, skråt eller  

 niveauforskudt.  

 Bæring ad trapper eller på stiger skal så vidt muligt undgås.
   

 	  

 Kulde, fugt, træk,  

 blæst eller stærk varme.
  

 	  

 Dårlig belysning  

 eller dårlige synsforhold.
Risikoen for at snuble eller for at få forkert fat  

 på byrden vil være forøget.
6.4. Arbejdsforhold i øvrigt Forværrende faktorer kan optræde ved:
  

 	  

 Hyppigt gentagne  

 løft eller langvarig bæring.
Belastningen kan være sundhedsskadelig, selv om  

 det enkelte løft ikke er det.
Vigtige faktorer er derfor, hvor hyppigt der  

 løftes, hvor langvarigt det enkelte løft/bæring er, om byrderne løftes opad,  

 nedad, mod eller væk fra kroppen, eller om de bæres over store afstande.
Det  

 er  

 samtidig afgørende, hvor meget der samlet løftes på en arbejdsdag, hvor stor  

 en  

 del af arbejdsdagen der udføres løft, om løftearbejdet er kontinuerligt, og  

 om  

 der er tilstrækkelige perioder til hvile eller restituering.
  

 	  

 Risiko for uventede  

 belastninger.
Det er en vigtig faktor, fordi uventede belastninger kan  

 medføre  

 akutte skader eller medvirke til nedslidning på længere sigt.
 Uventede belastninger kan fx opstå ved løft af byrder  

 med ukendt vægt, af byrder, der hænger fast, eller på grund af dårligt  

 fodfæste  

 under løftet.
Der kan også være risiko for uventede belastninger, når  

 flere personer løfter sammen, fx hvis ikke alle løfter eller sætter byrden  

 samtidigt, eller hvis en af personerne mister grebet under løftet.
Byrdens  

 tyngdepunkt, individuelle forskelle mellem de personer, der løfter sammen, og  

 forskelle i arbejdsteknik har også betydning for, hvor meget den enkelte  

 belastes under løftet.
Hvor to personer løfter sammen, kan belastningen  

 variere.
Vægten af byrden ved topersonersløft bør derfor ikke udgøre mere end  

 ca. 70 pct. af, hvad den enkelte ellers kunne løfte.
Det vil sige, at to  

 personer - tæt ved kroppen og under i øvrigt fuldt optimale forhold -  

 ikke  

 kan løfte  

 100 kg  

 tilsammen, men højst  

 70 kg.
 To eller flerpersoners løft kan ikke erstatte brugen af  

 egnede tekniske hjælpemidler.
 Øvrige faktorer, som kan øge risikoen for  

 sundhedsskader, er:
  

 	  

 Vibrationer fra  

 håndværktøj, maskiner og køretøjer.
Er ryggen fx udsat for vibrationer ved  

 kørsel med truck, øges risikoen for en beskadigelse ved efterfølgende  

 løftearbejde.
   

 	  

 Fremmedstyret løft,  

 fx ved samlebånd eller ved en maskine med fast takt.
   

 	  

 Dårligt psykosocialt  

 arbejdsmiljø eller travlhed, hvor der tages chancer.
   

 	  

 Løftearbejde udført  

 med manglende rutine og uhensigtsmæssig arbejdsteknik.
   

 	  

 Løft/bæring, der  

 indgår i et arbejde, som i øvrigt belaster ryggen.
7. Foranstaltninger ved løft og bæring Løft og bæring, der kan medføre sundhedsskader, skal  

 undgås ved en forsvarlig planlægning og tilrettelæggelse af arbejdet.
Der  

 skal  

 tages hensyn til byrdens beskaffenhed og de øvrige faktorer, der er nævnt  

 ovenfor.
 Der skal træffes nødvendige foranstaltninger inden  

 arbejdets udførelse.
 Ved planlægning og tilrettelæggelse af arbejdet bør det  

 navnlig tilstræbes:
   

 	  

 At der bruges egnede  

 tekniske hjælpemidler.
   

 	  

 At den byrde, der  

 skal håndteres, er af begrænset vægt, let at få fat på og stabil.
   

 	  

 At byrdens form  

 eller omfang ikke hindrer udsyn og arbejde med hensigtsmæssige  

 arbejdsstillinger og -bevægelser.
   

 	  

 At arbejdsstedet er  

 hensigtsmæssigt indrettet.
   

 	  

 At der er tid til at  

 aflaste muskler og led mellem hvert løft og hver bæring.
   

 	  

 At kontinuerligt  

 løftearbejde undgås ved at variere med andet arbejde eller pauser.
   

 	  

 At den samlede vægt,  

 der løftes, er så lille som muligt.
   

 	  

 At løftet/bæringen  

 foregår i roligt tempo, men alligevel er af kort varighed.
   

 	  

 At der er taget  

 højde for, at der uventet kan opstå situationer med særligt belastende  

 faktorer.
7.1. Tekniske hjælpemidler Tekniske hjælpemidler:
   

 	  

 Skal være til stede  

 i tilstrækkeligt antal og hensigtsmæssigt placeret i forhold til arbejdet.
   

 	  

 Skal være udformet  

 efter ergonomiske principper.
   

 	  

 Skal både passe til  

 byrden, arbejdsstedet og brugeren, så hjælpemidlet fjerner eller mindsker  

 belastningen  

 uden at påføre brugeren andre helbredsrisici.
  

 	  

 Skal være holdt ved  

 lige.
En fast procedure for vedligeholdelse kan sikre dette.
7.2. Arbejdsstedets indretning Arbejdsstedet skal så vidt muligt være hensigtsmæssigt  

 i forhold til den fysiske belastning ved arbejdet.
Det gælder alle de dele af  

 arbejdsstedet, der har betydning for løfte- og bærearbejdets udførelse, som  

 fx  

 placering i arbejdsgangen samt fast og løst inventar.
Det skal herunder  

 sikres:
   

 	  

 At der er gode  

 pladsforhold både i forhold til arbejdets udførelse og til inventar og  

 tekniske  

 hjælpemidler, samt godt udsyn.
   

 	  

 At inventaret er  

 udformet hensigtsmæssigt i forhold til arbejdet og til den, der skal bruge  

 det.  

 Ved håndtering, der ikke er kraftkrævende, er det ofte en fordel, at  

 inventaret  

 er udformet, så det giver mulighed for at skifte mellem stående og siddende  

 stilling.
   

 	  

 At inventar og  

 tekniske hjælpemidler er udformet, så rækkeafstanden er så lille som muligt,  

 når byrden løftes og sættes.
  

 	  

 At arbejdshøjden kan  

 tilpasses, så arbejdet foregår i gode arbejdsstillinger.
Det vil sige, at  

 byrden skal befinde sig tæt på kroppen, mellem midtlår- og albuehøjde, så der  

 ikke kommer vrid og bøjning af ryggen.
   

 	  

 At løft fra siden  

 samt løft og bæring med én hånd undgås eller begrænses.
   

 	  

 At underlaget er  

 jævnt, stabilt, skridsikkert og støddæmpende samt fri for generende  

 genstande.
   

 	  

 At belysningen er  

 hensigtsmæssig i forhold til arbejdets art, arbejdspladsens placering og  

 rummet  

 i almindelighed.
   

 	  

 At temperaturen,  

 kulde/varmestråling, lufthastighed og luftfugtighed er passende.
7.3. Andre foranstaltninger En bæresele kan give en mere central og symmetrisk  

 vægtfordeling af byrden på kroppen.
Bæreselen kan dermed nedsætte den fysiske  

 anstrengelse ved løfte- og bærearbejde samt sikre et mere stabilt greb om  

 byrden.
 Arbejdsbeklædningen må ikke hindre hensigtsmæssige  

 arbejdsstillinger og -bevægelser og skal kunne tilpasses de klimatiske  

 forhold  

 og det fysiske aktivitetsniveau.
 Personlige værnemidler skal være udformet  

 hensigtsmæssigt i forhold til bevægelsesfrihed og vægtbelastning.
 8. Vurdering af træk og skub mv.
 Træk og skub med forskellige kørende tekniske  

 hjælpemidler er normalt en hensigtsmæssig foranstaltning over for løft og  

 bæring af tunge eller mange byrder.
Træk og skub forekommer hyppigst i transportbranchen, i  

 bygge- og anlægsbranchen samt inden for tjenesteydelser og service.
Træk og  

 skub med kørende hjælpemidler kan indebære risiko for helbredsskader især i  

 skuldrene, men også ulykkesrisiko - fx risiko for at blive klemt, påkørt,  

 snuble eller falde.
Træk, skub og slæbning forekommer også i mange andre  

 situationer.
Fx:
   

 	  

 Som start på et  

 løft, hvor byrden trækkes frem.
   

 	  

 Ved flytning af  

 genstande, som står i vejen, fx møbler ved rengøringsarbejde.
   

 	  

 Ved udtrækning af  

 søm af brædder eller brædder af en bræddestabel.
   

 	  

 Ved  

 slæbning/glidning af sække eller byrder hen ad underlaget.
   

 	  

 Ved byrder, der er  

 ophængt i conveyoranlæg.
   

 	  

 Ved vipning af  

 tønder.
 Belastningen i disse situationer afhænger ikke kun af  

 emnernes vægt, men også af friktionen med underlaget og eventuelt af  

 spændingen/friktionen mellem emnerne.
Træk og skub er manuel håndtering og skal vurderes i  

 forhold til risikoen for helbredsskadelige belastninger.
Lovgivningen stiller  

 krav om, at der bruges egnede tekniske hjælpemidler, når det er muligt og  

 hensigtsmæssigt, og altid når den manuelle transport indebærer fare for  

 sikkerhed eller sundhed.
8.1. Vurdering af træk og skub med tekniske  

 hjælpemidler Følgende elementer skal indgå i vurderingen:
  

 	  

 Transportmateriellets  

 design   

 	  

 Transportmateriellets  

 vedligeholdelse   

 	  

 Underlagets  

 beskaffenhed   

 	  

 Pladsforhold   

 	  

 Synsforhold   

 	  

 Uforudsete hændelser   

 	  

 Vægt og stabilitet  

 af materiel og byrde/læs   

 	  

 Hastigheds- og  

 retningsændringer   

 	  

 Arbejdsmetode  

 (træk/skub, byrden foran/bag ved personen)   

 	  

 Arbejdsstillinger og  

 -bevægelser   

 	  

 Arbejdets frekvens  

 og varighed.
8.1.1. Transportmateriellets design Der er mange forskellige former for manuelt  

 transportmateriel med et, to eller fire hjul.
De mest almindelige former er  

 trillebør, sækkevogn, løftevogn, trådbur, rullecontainer, små  

 "hunde", palleløfter og rullebord.
Desuden findes der en række  

 selvkørende  

 tekniske hjælpemidler, som er egnede løsninger i en række situationer.
Transportmateriellet skal passe til de byrder, der skal  

 transporteres, og stedet, hvor transporten skal foregå.
Der skal kunne ske  

 af-  

 og pålæsning efter retningslinjerne for løftearbejde.
Hjuldiameter, hjulbredde, faste eller luftfyldte dæk og  

 mulighed for drejelige/retningsfastlåste hjul skal vurderes i forhold til  

 underlag, pladsforhold og øvrige faktorer.
Små hjul forudsætter et perfekt  

 underlag.
Hjul på rullepaller og -containere bør være mindst  

 10 cm  

 i diameter.
Håndgrebene skal være hensigtsmæssigt placeret og  

 udformet i forhold til arbejdsmetoden og personen.
Ved skub fremad svarer en  

 hensigtsmæssig håndgrebshøjde til ca. 70 pct. af personens skulderhøjde eller  

 ca.  

 100 cm  

 's  

 højde med mulighed for regulering ca.  

 10  

 cm  

 op og ned.
Ved træk baglæns med transportvognen foran  

 kroppen vil en lavere placering ofte være mest hensigtsmæssig.
Ved vending og  

 drejning kan det være hensigtsmæssigt at kunne tage fat lidt højere.
Det  

 anbefales, at der kan skiftes mellem forskellige håndgrebshøjder.
Bredden på kørehåndtag til to hænder bør være ca.  

 45 cm  

 og tykkelsen 3-  

 4 cm.
Kørehåndtag skal placeres, så man  

 ikke støder ben og fødder imod vognen eller læsset, når man går med vognen.
8.1.2. Transportmateriellets vedligeholdelse Hjulene skal vedligeholdes, så friktionen er lav.  

 Dårligt vedligeholdte hjul kan give skæv trækretning og være en stor  

 belastning  

 for krop og arme.
Defekte tekniske hjælpemidler medfører desuden risiko  

 for ulykker.
Det kan fx undgås ved en fast procedure for tilsyn og  

 vedligeholdelse af de tekniske transporthjælpemidler.
8.1.3. Underlagets beskaffenhed Underlag, hvor der skal foregå træk og skub, skal så  

 vidt muligt have lille køremodstand og være stabilt, jævnt og vandret samt  

 fri  

 for generende genstande og rod.
Der kan eventuelt kompenseres for små  

 ujævnheder med store, luftfyldte hjul.
Det kan være nødvendigt at ændre  

 belægningen, hvis transporten foregår på ujævnt eller blødt underlag som fx  

 grus.
Der kan eventuelt bruges et egnet selvkørende teknisk hjælpemiddel med  

 store hjul.
 Underlaget skal sikre godt fodfæste og være stabilt.  

 Friktionen mellem fodtøjet og underlaget er afgørende for, hvor stor  

 skub/trækkraft der kan præsteres.
 Hvis man bruger et manuelt skubbet eller trukket  

 teknisk hjælpemiddel på skråt underlag, skal det i fornødent omfang være  

 forsynet med bremse.
 Træk og skub på underlag der hælder, øger belastningen.  

 Ved hældende underlag vil det meget ofte være nødvendigt at erstatte det  

 manuelt tekniske hjælpemiddel med et selvkørende teknisk hjælpemiddel.
8.1.4. Pladsforhold Der skal være tilstrækkelig plads til, at  

 transportmateriel med læs kan placeres, så materiellet ikke sidder i spænd.  

 Sidder  

 materiellet i spænd, giver det unødig fysisk belastning ved igangsætning.  

 Manglende plads kan desuden medføre risiko for klemning og fald.
 Der skal være mulighed for at arbejde i hensigtsmæssige  

 arbejdsstillinger ved træk og skub.
 Der skal være tilstrækkelig friplads til at undgå  

 beskadigelse af hænderne ved manøvrering med det tekniske hjælpemiddel.  

 Desuden  

 skal der være tilstrækkelig plads til, at manøvrering ikke medfører unødig  

 belastning.
8.1.5. Synsforhold Transportmateriel og læs må ikke begrænse udsynet i  

 bevægelsesretningen.
Det skal sikres, at man har godt udsyn, samtidig med at  

 man arbejder i hensigtsmæssige arbejdsstillinger.
Der skal være tilstrækkelig  

 belysning til, at man klart kan se underlag og pladsforhold samt eventuelle  

 ujævnheder og forhindringer.
8.1.6. Uforudsete hændelser Uforudsete hændelser som fx en pludselig opbremsning  

 eller en pludselig retningsændring eller acceleration kan fx opstå i  

 forbindelse  

 med uhensigtsmæssigt underlag, rod, snavs, der kan sætte sig i hjulene,  

 dårlige  

 belysningsforhold og udefra kommende påvirkninger.
8.1.7. Vægt og stabilitet af materiel og byrde/læs Vægten af materiellet og læsset har stor betydning for  

 den kraft*, der skal præsteres for at igangsætte, vedligeholde, stoppe og  

 dreje  

 med et læs.
Et selvkørende teknisk hjælpemiddel vil normalt være bedst egnet  

 ved store og tunge læs.
Der kan ikke angives nogen specifik vægtgrænse for,  

 hvornår det er påkrævet med et selvkørende transportmiddel, idet de øvrige  

 faktorer også er af væsentlig betydning.
* Ifølge Newtons anden lov er kraften lig med massen  

 gange med accelerationen.
Dertil kommer, at friktionen i hjul og modstanden  

 fra  

 underlaget også kan øges med stigende vægt.
Arbejdstilsynets retningslinjer  

 for  

 skub og træk, hvor igangsætningskraften ikke bør overstige 400 N, og  

 vedligeholdelseskraften  

 ikke bør overstige 200 N, bruges ikke længere i praksis, fordi der er for  

 stor  

 måleusikkerhed ved målinger "i marken". Disse værdier ligger  

 imidlertid til grund for retningslinjerne for træk og skub bl.a. på skråt  

 underlag, hvor de kan baseres på beregninger.
I dag foretages  

 risikovurderingen  

 i forhold til en helhedsvurdering.
Der kan ikke foretages en risikovurdering  

 baseret på kun én faktor.
Praktiske erfaringer peger på, at løftevogne,  

 rullecontainere, trådbure o.l. med en totalvægt (vogn plus eventuel palle  

 plus  

 last) på under  

 200 kg  

 sjældent vil volde problemer ved kortvarig transport på jævnt, vandret,  

 kørefast underlag og under gode pladsforhold.
Er totalvægten på mellem 200 og  

 500 kg, kan det være kritisk,  

 afhængigt af de øvrige faktorer, der er til stede, mens totalvægte på  

 500 kg  

 eller derover næsten altid vil  

 være problematiske.
Ved skub og træk på skråt underlag er tyngdekraftens  

 påvirkning væsentlig for den kraft, der skal præsteres: Jo mere skråt og jo  

 tungere læs, desto større kraft skal der præsteres, og desto større er  

 helbredsrisikoen.
Ved en stigning på fx 1:4 har målinger vist, at en  

 totalvægt  

 på  

 40 kg  

 kan være  

 kritisk.
 Læsset skal være pakket stabilt, så det ikke vælter  

 eller forskubber sig under transporten.
8.1.8. Hastigheds- og retningsændringer Igangsætning, opbremsning og retningsændring giver  

 store kraftpåvirkninger ved træk og skub.
Det kan være nødvendigt med  

 selvkørende materiel, når arbejdet kræver hyppige igangsætninger,  

 opbremsninger  

 og retningsændringer.
Hjul og håndgreb kan også have stor betydning ved  

 hyppige  

 retningsændringer.
Risikoen for pludselig overbelastning ved  

 retningsændring og opbremsning samt for ulykker som fx påkørsel er særlig  

 stor  

 ved tunge læs på letkørende vogne uden bremse og ikke mindst, hvis underlaget  

 samtidig er skrånende.
Det skyldes, at vognen får for stor fart på og derfor  

 bliver tung at stoppe.
8.1.9. Arbejdsmetode Belastningen af ryg, skuldre og arme er afhængig af den  

 arbejdsmetode, der bruges.
Arbejdsstillinger og kraftretninger er  

 forskellige.  

 Det skal indgå i vurderingen.
 Arbejdsmetoden kan ikke altid vælges frit, men vil  

 bl.a. afhænge af:
   

 	  

 Designet af det tekniske  

 hjælpemiddel.
   

 	  

 Placeringen af  

 læsset i starten af transporten.
   

 	  

 Om det er muligt at  

 udnytte egen kropsvægt (ved skub fremad), eller om der er behov for at lette  

 på  

 friktionen i hjul eller med underlag (baglæns træk).
Nogle tekniske hjælpemidler er kun egnede til at  

 skubbe - andre kun til at trække.
Hjælpemidlet kan være foran eller bag  

 ved personen.
Ved brug af det tekniske hjælpemiddel kan en eller flere  

 funktioner  

 være automatiseret, fx højdeindstilling eller fremdrift.
 Endelig kan træk og skub forekomme i forbindelse med  

 conveyoranlæg, hvor byrden ophænges, eventuelt over hovedhøjde, og fremføres  

 ved skub direkte på byrden eller ved brug af trækstang e.l.
Ved træk og skub af byrder, der er ophængt i conveyor  

 over skulderhøjde, udnytter man egen kropsvægt ved baglæns træk, mens man kan  

 lette friktionen ved forlæns skub.
Der kan dog meget let komme et element af  

 løft ind i arbejdet, hvilket giver en øget risiko for ryg- og skulderskader.
8.1.10. Arbejdsstillinger og -bevægelser Når man vurderer belastningen på kroppen ved træk og  

 skub, skal man sammenholde de ydre kraftpåvirkninger fra arbejdet og de  

 kraftpåvirkninger, der stammer fra kroppens stilling.
 Ofte er det skulderbelastningen, der er kritisk - fx på  

 grund af arbejde i yderstilling eller på grund af kraftretningen.
 I en række situationer bruges arbejdsstillingen og  

 kroppens egenvægt til at lette arbejdet, fx når man læner sig fremad ved  

 forlæns skub af en byrde eller ved træk af en byrde bag ved kroppen.
Kroppens skrå stilling kan således bruges til at  

 vurdere, hvor stor kraft der skal bruges.
Ved skrå arbejdsstillinger er der  

 risiko for at glide, snuble, falde og miste kontrollen over hjælpemidlet.
En  

 skrå stilling af kroppen vil ofte være tegn på, at kraftkravet er for stort,  

 og  

 at det fx kan være hensigtsmæssigt at bruge et selvkørende teknisk  

 hjælpemiddel.
8.1.11. Arbejdets frekvens og varighed Ved træk og skub kan der være tale om hyppige  

 igangsætninger og langvarige arbejdsopgaver, der giver statiske belastninger.  

 Det giver risiko for helbredsskader både på kort og længere sigt.  

 Kontinuerlig  

 manuel transport skal afbrydes af andet arbejde, eller der skal indlægges  

 pauser til restituering.
 9. Foranstaltninger ved træk og skub mv.
 For at forebygge helbredsskader skal de tekniske  

 hjælpemidler, der stilles til rådighed, være egnede både til personen,  

 arbejdsstedet  

 og opgaven.
 Arbejdsstedet skal være hensigtsmæssigt indrettet både  

 med hensyn til underlag og pladsforhold.
 Er ansvaret fordelt på flere arbejdsgivere - fx en  

 vognmand og en butiksindehaver - stiller loven krav om, at de  

 samarbejder  

 om at løse eventuelle problemer.
Tekniske hjælpemidler skal læsses forsvarligt, så  

 læsset er stabilt og ikke skrider under transporten.
Læsset må ikke være for  

 tungt og ikke begrænse udsynet til transportvejen.
 De tekniske hjælpemidler skal i nødvendigt omfang være  

 selvkørende.
9.1. Slæbning af byrder Slæbning af byrder minder meget om træk og skub og kan  

 vurderes efter samme kriterier.
Friktion med underlaget er en vigtig faktor  

 sammen med arbejdsstillingen.
Friktionen kan ofte reduceres ved brug af fx  

 glat  

 mellemlag, glidesøm, ruller eller tekniske hjælpemidler.
9.2. Instruktion Ansatte, der udfører løfte- og bærearbejde, træk og  

 skub og andre former for manuel håndtering, skal forinden have modtaget  

 tilstrækkelig  

 instruktion og oplæring i brug af tekniske hjælpemidler og i god  

 arbejdsteknik.  

 De ansatte skal følge instruktionen.
Instruktion i arbejdsteknik skal indeholde alle  

 oplysninger, der er nødvendige, for at arbejdet kan udføres forsvarligt.
De  

 ansatte skal, når det er muligt, informeres om vægten af de byrder, der skal  

 håndteres.
Instruktion i arbejdsteknik bør både gives som teori og  

 som en afprøvning under de faktiske arbejdsforhold.
Ved arbejde, hvor der er  

 risiko for uventede belastninger, skal instruktion og oplæring omfatte  

 hensigtsmæssig adfærd i sådanne situationer.
 Instruktionen skal gentages efter behov.
 Virksomhedens sikkerhedsorganisation eller de ansatte  

 skal deltage i planlægningen af arbejdet vedrørende sikkerhed og sundhed.
 Læs også branchearbejdsmiljørådenes vejledninger mv.
