 I henhold til § 2, stk. 2, nr. 3, i lov om universiteter m.fl. jf.  

 lovbekendtgørelse nr. 334 af 27. maj 1993, fastsættes:
Almindelige bestemmelser § 1.  Ansættelsessager behandles efter nedenstående  

 regler og de bestemmelser, der i øvrigt er gældende, herunder bestemmelserne  

 i den enkelte institutions statut.
 Stk. 2.  Ansættelse er betinget af, at den pågældende  

 har erhvervet de grundlæggende generelle kvalifikationer, der er forudsat for  

 vedkommende stilling i bestemmelser om stillingsstrukturen, og herudover  

 opfylder de kvalifikationskrav, der er fastsat for den konkrete stilling.
 Stk. 3.  Om tidsbegrænsede ansættelser i  

 heltidsstillinger gælder bestemmelserne i kapitel 7.
 Stk. 4.  Om ansættelse i deltidsstillinger gælder  

 bestemmelserne i kapitel 8.
Opslag § 2.  Stillingerne skal besættes efter opslag,  

 medmindre der i medfør af andre bestemmelser kan ses bort herfra.
§ 3.  I opslaget gives oplysning om stillingens  

 indhold og krav til kvalifikationer og om, atansøgerne skal angive, på  

 hvilket grundlag de-res videnskabelige, undervisningsmæssige og eventuelt  

 andre kvalifikationer ønskes bedømt.
Det skal desuden fremgå, at  

 bedømmelsesudvalgets indstilling i sin helhed vil blive sendt til alle  

 ansøgere.
 Stk. 2.  En stillings indhold må ikke beskrives så  

 specifikt, at kvalifikationskravene reelt kun kan opfyldes af en enkelt.
Stk. 3.  Om videnskabelige kvalifikationer skal det  

 anføres i opslaget, at ansøgerne skal medsende en publikationsliste og skal  

 angive, hvilke arbejder de ønsker at påberåbe sig.
Det skal tillige anføres,  

 at bedømmelsesudvalget kan kræve yderligere materiale inddraget under  

 bedømmelsen, og at det påhviler ansøgerne at tilvejebringe det antal  

 eksemplarer af videnskabeligt materiale, som er nødvendigt, for at  

 bedømmelsesudvalget kan foretage bedømmelsen, jf. også § 5, stk. 3 og 4.
 Stk. 4.  Om undervisningsmæssige kvalifikationer skal  

 det anføres i opslaget, at ansøgerne skal medsende oplysninger om tidligere  

 undervisningsvirksomhed.
Bedømmelsesudvalg og dettes indstilling § 4.  Efter ansøgningsfristens udløb nedsættes et  

 fagkyndigt udvalg (bedømmelsesudvalg) til at afgive indstilling om besættelse  

 af stillingen.
Samtidig udpeges udvalgets formand, og der fastsættes en frist  

 for udvalgets afgivelse af indstilling.
Ingen andre end medlemmerne kan  

 deltage i udvalgets arbejde, jf. dog § 6, stk. 2.
 Stk. 2.  Bedømmelsesudvalget skal bestå af 3 eller 5  

 personer, der må anses for fagkyndige inden for stillingens område mindst på  

 et niveau, der svarer til det, der forudsættes for stillingen, dog ikke under  

 lektorniveau.
Stk. 3.  Mindst 1 medlem og ved bedømmelsesudvalg på 5  

 medlemmer mindst 2 medlemmer skal være personer, der ikke er ansat ved den  

 pågældende institution.
Hvis ganske særlige forhold gør sig gældende i  

 enkelte tilfælde, kan rektor fravige bestemmelsen.
 Stk. 4.  Når et tidligere besat professorat skal  

 besættes, kan den afgående professor kun indtræde i bedømmelsesudvalget, hvis  

 det er nødvendigt på grund af særlige krav om fagkyndighed.
Stk. 5.  Umiddelbart efter, at sammensætningen af  

 bedømmelsesudvalget er besluttet, meddeles dette til ansøgerne, og der  

 fastsættes en frist på mindst 8 og højst 14 hverdage bortset fra lørdage,  

 inden hvilken ansøgerne skriftligt kan gøre indsigelse.
Eventuelle  

 indsigelser behandles snarest herefter.
Hvis det besluttes at ændre  

 bedømmelsesudvalgets sammensætning, skal ansøgerne på tilsvarende måde  

 underrettes og have mulighed for indsigelse.
§ 5.  Hvis bedømmelsesudvalget efter en gennemgang af  

 ansøgningerne og de oplysninger, der i øvrigt foreligger, finder, at der er  

 grund til at antage, at der ved fornyet opslag vil komme ansøgninger fra mere  

 kvalificerede ansøgere, kan udvalget fremsætte forslag herom.
Hvis forslaget  

 følges, skal det fremgå af det fornyede opslag, at de tidligere indgivne  

 ansøgninger vil blive taget i betragtning, medmindre de tilbagekaldes.
Stk. 2.  Udvalget kan i særlige tilfælde bestemme, at  

 ansøgerne skal have lejlighed til at påberåbe sig yderligere videnskabeligt  

 materiale.
Der skal i så fald fastsættes en frist herfor, som alle ansøgere  

 skal underrettes om.
 Stk. 3.  Bedømmelsesudvalget skal lade det materiale,  

 som er påberåbt af ansøgerne, indgå i bedømmelsen i det omfang, udvalget  

 anser det for nødvendigt for at afgive indstilling i overensstemmelse med §§  

 8-10.
Stk. 4.  Hvis udvalget finder det nødvendigt at inddrage  

 materiale under bedømmelsen, som en ansøger ikke selv har påberåbt sig, skal  

 ansøgeren underrettes herom og inden for en frist, der svarer til fristen i §  

 4, stk. 5, have lejlighed til at kommentere udvalgets beslutning og/eller  

 trække ansøgningen tilbage.
Hvis materialet ikke i forvejen er til udvalgets  

 disposition, skal det meddeles ansøgeren, at denne inden fristens udløb skal  

 indsende et nærmere angivet antal eksemplarer af materialet, medmindre  

 ansøgningen trækkes tilbage.
Hvis ansøgeren ikke indsender materialet eller i  

 det hele ikke reagerer på udvalgets henvendelser, kan udvalget undlade at  

 bedømme den pågældende ansøger.
§ 6.  Før bedømmelsesudvalget tager stilling til, om  

 ansøgere er kvalificerede til stillingen, eller før det tager stilling til,  

 hvem der skal indstilles til ansættelse, kan udvalget indkalde en eller flere  

 ansøgere til samtale.
Hvis det vil medføre ikke uvæsentlige udgifter, skal  

 der på forhånd indhentes godkendelse fra institutionen.
Stk. 2.  Samtalen kan overværes af en eller flere  

 personer, der udpeges af institutionens ledelse.
Det skal fremgå af  

 bedømmelsesudvalgets indstilling, hvilke oplysninger der er fremkommet under  

 samtalen.
 § 7.  Hvis den ledige stilling er et professorat eller  

 et lektorat, kan bedømmelsesudvalget indstille til institutionens ledelse, at  

 der afholdes prøveforelæsning(er) af en eller flere ansøgere, hvis udfaldet  

 heraf skønnes at have betydning for udvalgets indstilling om, hvem blandt de  

 kvalificerede der bør foretrækkes ved besættelsen, jf. §§ 8 og 10.
Stk. 2.  Hvis forslaget godkendes, underrettes de  

 pågældende ansøgere, der inden for en frist svarende til fristen i § 4, stk.  

 5, skal have lejlighed til at trække ansøgningen tilbage.
Hvis ansøgningerne  

 ikke trækkes tilbage, tilrettelægger institutionens ledelse afholdelsen af  

 prøveforelæsningerne og bestemmer herunder, hvem der ud over  

 bedømmelsesudvalgets medlemmer kan overvære disse.
 § 8.  Bedømmelsesudvalgets indstilling, der skal  

 betragtes som fortrolig, skal angive, dels om de enkelte ansøgere anses for  

 kvalificerede til den opslåede stilling, dels hvem der blandt flere  

 kvalificerede bør ansættes i stillingen.
§ 9.  Bedømmelsen af, om en ansøger kan anses for  

 kvalificeret til den ledige stilling, skal begrundes.
Hvis stillingen ikke er  

 et professorat, kan udvalget, hvis der er enighed om, at en eller flere af  

 ansøgerne ikke er kvalificeret til stillingen, for disse indskrænke sig til  

 kort at angive, hvilke kvalifikationskrav der ikke er opfyldt.
 § 10.  Bedømmelsesudvalgets indstilling om, hvem  

 blandt flere kvalificerede ansøgere der ud fra en samlet vurdering bør  

 foretrækkes, skal begrundes.
 § 11.  Bedømmelsesudvalgets indstilling skal være  

 affattet i en passende objektiv form og skal udgøre et tilfredsstillende  

 beslutningsgrundlag.
Stk. 2.  Bedømmelsesudvalgets indstilling kan enten være  

 enstemmig eller en indstilling fra et flertal og/eller mindretal.
Er der  

 meningsforskelle mellem udvalgets medlemmer, skal dette klart fremgå af  

 udvalgets indstilling.
Dette gælder både, hvis det drejer sig om vurderingen  

 af, om ansøgerne er kvalificerede, og om hvem der indstilles til ansættelse.
§ 12.  Bedømmelsesudvalget afgiver sin indstilling til  

 institutionens ledelse, der påser, at de formelle krav er opfyldt.
Er dette  

 ikke tilfældet, sendes indstillingen tilbage til bedømmelsesudvalget til  

 omarbejdelse eller supplering.
 § 13.  Når en formelt korrekt indstilling foreligger,  

 sendes den til ansøgerne med besked om, at materialet skal betragtes som  

 fortroligt, for så vidt angår medansøgere.
Stk. 2.  Inden for en frist, der ikke må være kortere  

 end 8 hverdage bortset fra lørdage, skal ansøgerne have lejlighed til at  

 fremføre deres bemærkninger til indstillingen.
Når fristen er udløbet, sendes  

 indkomne bemærkninger til bedømmelsesudvalget med henblik på eventuelle  

 kommentarer.
Vedkommende ansøger underrettes om disse.
Den videre behandling af sagen § 14.  Institutionens ledelse træffer beslutning om,  

 hvem der skal ansættes henholdsvis indstilles til ansættelse, hvis sagen  

 efter gældende regler skal forelægges for ministeriet.
 Stk. 2.  Det kan kun besluttes at ansætte en ansøger,  

 hvis et flertal af bedømmelsesudvalgets medlemmer har anset den pågældende  

 for at være kvalificeret til stillingen, og vedkommende desuden - afhængigt  

 af, om udvalget har bestået af 3 eller 5 medlemmer - af mindst 1 medlem  

 respektive 2 medlemmer er indstillet til ansættelse.
Stk. 3.  Hvis stillingen ikke besættes på det  

 foreliggende grundlag, og har bedømmelsesudvalget bestået af 3 medlemmer, kan  

 det besluttes, at udvalget udvides med 2 medlemmer.
I så fald finder  

 bestemmelserne i kapitel 3 tilsvarende anvendelse, ligesom bestemmelserne i  

 stk. 2 også gælder i forhold til indstillingen fra det udvidede  

 bedømmelsesudvalg.
§ 15.  Hvis den person, som det efter foranstående er  

 besluttet at ansætte, frasiger sig stillingen eller fratræder efter mindre  

 end 3 måneders ansættelse, og hvis det fremgår af indstillingen fra  

 bedømmelsesudvalget, at et flertal har vurderet andre ansøgere som  

 kvalificerede, kan det besluttes at lade det bedømmelsesudvalg, der  

 oprindeligt afgav indstilling, afgive en ny indstilling på grundlag af de  

 ansøgninger, der forelå i forbindelse med opslaget.
I så fald skal ansøgerne  

 underrettes herom.
Ansættelse uden opslag (kaldelse) af  

 professorer § 16.  Et professorat kan i ganske særlige tilfælde  

 besættes uden opslag, hvis der af et fagkyndigt udvalg, jf. § 17, i enighed  

 er afgivet indstilling herom.
 § 17.  Hvis der fremsættes forslag om besættelse af et  

 professorat med en bestemt person uden opslag, og ledelsen ønsker dette  

 nærmere overvejet af et fagkyndigt udvalg, nedsættes et udvalg, der  

 sammensættes i overensstemmelse med reglerne i § 4, stk. 2-4.
Stk. 2.  Udvalget kan afgive indstilling om besættelse  

 uden opslag, når det må antages, at stillingen på fuldt forsvarlig måde kan  

 besættes med den foreslåede person.
Den pågældendes kvalifikationer skal i så  

 fald efter udvalgets skøn være tilstrækkelig godtgjort forud enten ved  

 virksomhed i en tilsvarende eller beslægtet stilling eller på anden måde, og  

 da således, at vedkommende må anses for at være klart bedre kvalificeret end  

 andre, der kunne komme i betragtning.
Indstillingen skal være begrundet, jf.  

 tillige § 11, stk. 1.
Kliniske professorater § 18.  Ved besættelse af professorater ved de  

 sundhedsvidenskabelige hovedområders kliniske undervisning anvendes  

 bekendtgørelsen med de modifikationer, der følger af særlige aftaler.
Tidsbegrænset ansættelse i  

 heltidsstillinger § 19.  Ansættelse i adjunktstillinger og tidsbegrænset  

 ansættelse i professorater, herunder vikaransættelser, sker efter reglerne i  

 kapitel 2-5. Professorater kan dog besættes uden opslag og bedømmelsesudvalg,  

 hvis ansættelsesperioden ikke er ud over et år, og hvis der foreligger en  

 positiv udtalelse om vedkommendes kvalifikationer fra en fagkyndig på  

 professorniveau.
Forlængelse af ansættelsen ud over et år kan ikke ske efter  

 denne bestemmelse.
Stk. 2.  Tidsbegrænsede ansættelser i andre stillinger -  

 bortset fra kandidat- og forskningsstipendier - kan, hvis ansættelsesperioden  

 ikke er ud over et år, ske uden opslag og bedømmelsesudvalg, hvis der  

 foreligger en positiv udtalelse fra en fagkyndig på mindst lektorniveau om  

 vedkommendes kvalifikationer til ansættelsen.
Forlængelse af ansættelsen ud  

 over et år kan ikke ske efter denne bestemmelse.
Stk. 3.  Hvis ansættelsesperioden er længere end et år,  

 eller hvis ansættelsen vedrører et kandidat- eller forskningsstipendium, skal  

 der foretages opslag efter bestemmelserne i kapitel 2, bortset fra § 3, stk.  

 1, 2. pkt.
Der skal endvidere nedsættes bedømmelsesudvalg, der skal bestå af  

 2 eller flere medlemmer på mindst lektorniveau.
En ansøger, der fremsætter  

 ønske herom, skal underrettes om udvalgets indstilling om vedkommende selv,  

 men ikke om medansøgerne, og skal have lejlighed til at fremsætte  

 bemærkninger hertil inden en frist, der ikke må være kortere end 8 hverdage  

 bortset fra lørdage.
Ansættelse kan kun ske, hvis vedkommende af begge  

 henholdsvis et flertal af udvalgets medlemmer er anset for kvalificeret til  

 ansættelse i stillingen.
 Stk. 4.  Institutionen kan fastsætte supplerende  

 bestemmelser om fremgangsmåden ved tidsbegrænset ansættelse i  

 heltidsstillinger.
Ansættelse i deltidsstillinger § 20.  Ved besættelse af eksterne lektorater og  

 tilsvarende anvendes de regler, der er nævnt i § 19, stk. 3. Genansættelse  

 ved udløbet af en ansættelsesperiode og vikaransættelse for en kortere  

 periode kan dog ske efter reglerne i § 19, stk. 2.
Stk. 2.  Ansættelse i andre timelønnede stillinger sker  

 efter opslag.
Opslag kan dog undlades, hvis ansættelsen kun omfatter en  

 kortere periode eller et mindre antal timer, hvis der er tale om  

 genansættelse ved udløbet af en ansættelsesperiode, eller hvis institutionen  

 efter gældende bestemmelser er forpligtet til at tilbyde ansættelse.  

 Ansættelse forudsætter, at der foreligger en positiv udtalelse fra en  

 fagkyndig på mindst lektorniveau om vedkommendes kvalifikationer til  

 ansættelsen.
 Stk. 3.  Institutionen kan fastsætte supplerende  

 bestemmelser om fremgangsmåden ved ansættelse i deltidsstillinger.
Dispensationer og klager § 21.  Ministeriet kan dispensere fra bekendtgørelsens  

 bestemmelser, når det findes begrundet i usædvanlige forhold.
 § 22.  Klager over afgørelser i henhold til  

 bekendtgørelsen kan kun indbringes for Undervisningsministeriet, hvis de  

 vedrører retlige spørgsmål.
 Ikrafttræden m.v.
 § 23.  Bekendtgørelsen træder i kraft den 1. oktober  

 1993.
 Stk. 2.  For stillinger, der på dette tidspunkt er under  

 besættelse, anvendes bekendtgørelsens bestemmelser for den del af  

 ansættelsesproceduren, der ligger efter ikrafttrædelsesdatoen.
 § 24.  Bekendtgørelse nr. 597 af 3. december 1975 om  

 ansættelse i professorstillinger, videnskabelige adjunkt/lektorstillinger og  

 eksterne lektorater ved de højere uddannelsesinstitutioner under  

 Undervisningsministeriet og bekendtgørelse nr. 184 af 14. maj 1975 om  

 ansættelse af deltidsbeskæftigede undervisningsassistenter og hjælpelærere  

 ved de højere uddannelsesinstitutioner ophæves.
