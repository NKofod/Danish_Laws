 (Til samtlige dyrlæger).
 I medfør af § 20 i lov nr. 156 af 14. april 1920 om smitsomme sygdomme hos  

 husdyrene som affattet ved lov nr. 139 af 1. juli 1927, jfr. lov nr. 326 af  

 23. december 1925 om ændring i fornævnte lov af 14. april 1920, fastsættes  

 herved nedenstående bestemmelser.
 § 1.  Der tilkommer dyrlægen 16,00 kr. for hver  

 forretning, ved hvilken han konstaterer en ondartet smitsom sygdom og i  

 henhold til gældende instruks afgiver indstilling til politimesteren om  

 etablering af offentligt tilsyn med den pågældende besætning  eller - for  

 de ved destruktionsanstalterne tilsynsførende dyrlægers vedkommende - afgiver  

 skriftlig obduktionsberetning om konstateringen til den i  

 oprindelsesbesætningen praktiserende dyrlæge eller til veterinærdirektoratet.
 Stk. 2.  For anordnede tilsynsbesøg, d.v.s. de i  

 gældende instruks fastsatte ugentlige eller månedlige tilsyn, besøg ved  

 sygdommens afslutning, desinfektionseftersyn m.v. i de i stk 1. nævnte  

 besætninger, tilkommer der dyrlægen 8,00 kr. pr. besøg.
 Stk. 3.  For andre offentlige forretninger, f.eks. i  

 anledning af smittefarligt samkvem - herunder i stambetaling ved  

 prøveudtagninger, tuberkulinprøver, undersøgelser m.v., som offentlig  

 myndighed har anmodet dyrlægen om at foretage, og som ikke er udført under de  

 i stk. 1 og 2 nævnte besøg - tilkommer der dyrlægen 5,50 kr. pr. forretning.
 Stk. 4.  To eller flere forretninger, der under samme  

 besøg udføres i samme besætning, betragtes som særskilte forretninger,  

 såfremt de angår forskellige smitsomme sygdomme, og intet andet er fastsat.
Stk. 5.  For tilsyn med de herfra godkendte  

 markeder for heste og kvæg, herunder eksportmarkeder, tilkommer der  

 dyrlægen henholdsvis 15,00 kr. og 20,00 kr., eftersom der til markedet er  

 tilført henholdsvis 0-100 dyr og over 100 dyr.
Til dyr henregnes kun heste og  

 kvæg.
Samme betaling tilkommer dyrlægen af det offentlige for tilsyn med de  

 ekstra markeder for heste og kvæg, der efter markedsstyrelsens afgørelse  

 afholdes uden for de i markedsfortegnelsen fastsatte markedsdage.
Stk. 6.  For tilsyn med et dyrskue tilkommer der  

 dyrlægen 25,00 kr. pr. dag.
Er der påbudt enkeltvis undersøgelse af de til  

 skuet førte dyr, tilkommer der endvidere dyrlægen af det offentlige  

 stykbetaling i overensstemmelse med den betaling, der for det tilsvarende  

 arbejde oppebæres af markedsdyrlægerne.
For tilsyn med de såkaldte  

 kåringsskuer, afkomsskuer og »børnedyrskuer« ydes der ingen  

 betaling af det offentlige.
 Stk. 7.  For tilsyn med desinfektionen af en  

 rejsestald, handelsstald el. lign. tilkommer der dyrlægen honorar for 2  

 besøg af 6,00 kr.
Stk. 8.  For forretninger udført om aftenen eller på  

 søn- og helligdage tilkommer der ikke dyrlægen noget tillæg.
Dog  

 tilkommer der dyrlægen et tillæg på 50 pct. til honoraret, men ikke til  

 stykbetalingen, for hver forretning, ved hvilken han på søn- og helligdage  

 konstaterer en ondartet smitsom sygdom eller i henhold til gældende instruks  

 udtager og indsender en efterbyrdsprøve til undersøgelse for smitsom  

 kalvekastning.
Det samme gælder for forretninger, der af  

 veterinærdirektoratet påbydes udført i tiden mellem kl. 18 og kl. 7 eller på  

 søn- og helligdage.
 § 2.  Stykbetaling, ud over den i § 1 nævnte  

 stambetaling, ydes i følgende omfang:
a.
Obduktioner (inkl. udtagning og indsendelse af organmateriale af  

 det pågældende dyr til laboratoriemæssig undersægelse): 10,00 kr. for  

 obduktion af en hest eller et stykke hornkvæg, 5,00 kr. for et føl, en kalv,  

 et svin, en hund eller en kat, og 3,00 kr. for obduktion af en pattegris, en  

 kanin, et pelsdyr eller et stykke fjerkræ. Dog tilkommer der dyrlægen for  

 flere på samme dag og samme ejendom eller destruktionsanstalt foretagne  

 obduktioner kun fuld betaling for den første og derefter halv betaling for  

 hver af de følgende.
b.
Udtagelse og indsendelse af blodprøver : Heste: 0,60 kr. pr.  

 dyr.
Kvæg: 0,60 kr. pr. dyr.
Svin: 1,00 kr. pr. dyr.
Andre pattedyr: 1,00 kr.  

 pr. dyr.
Høns: de første 100: 0,15 kr. pr. dyr, resten i samme besætning:  

 0,10 kr. pr. dyr.
Kalkuner, gæs og ænder: 0,20 kr. pr. dyr.
Duer: 0,15 kr.  

 pr. dyr.
c.
Udtagelse og indsendelse af fæcesprøver til bakteriologisk  

 undersøgelse uden manuel rectalisering: fjerkræ og pelsdyr: 0,15 kr. og andre  

 dyr: 0,25 kr. pr. prøve.
Er dyrlægen samtidig anmodet om at udtage blodprøver  

 i besætningen, nedsættes stambetalingen for udtagelse af fæcesprøverne med 50  

 pct.
d.
Udtagelse og indsendelse af mælkeprøver (ABR): 0,60 kr. pr. dyr.
e.
Udtagelse og indsendelse af andet materiale f.eks.  efterbyrdsprøve,  

 fæcesprøve med manuel rectalisering, børflåd, MK-blærevægge: 2,50 kr. pr.  

 dyr.
f.
Udtagelse og indsendelse af kadavere af mindre dyr såsom  

 pattegrise, hunde, katte, kaniner, pelsdyr, fjerkræ og lign.: 2,50 kr. pr.  

 forsendelse fra samme besætning.
g.
Isætning af øremærke : 0,30 kr. pr. stk. ekskl. øremærke, der  

 udleveres vederlagsfrit fra veterinærdirektoratet.
h.
Seruminjektioner, vaccinationer: 0,65 kr. pr. dyr.
i.
Malleinprøver på heste: 0,60 kr. pr. hest, samt et honorar på  

 6,00 kr. pr. besætning for hver af øjenundersøgelserne  

 (temperaturmålingerne).
j.
Tuberkulinprøver på kvæg og heste.
Prøve med 1 tuberkulin: 0,75  

 kr. pr. dyr; med 2 tuberkuliner ( dobbeltprøve ): 1,00 kr. pr. dyr.  

 Ved straks foretagen omprøve (dobbeltprøve) af dyr, der viste reaktion  

 ved prøven: Ingen stykbetaling for injektionen, men et honorar på 5,50 kr.  

 pr. besætning for måling ved omprøven.
Er der undtagelsesvis krævet og udført  

 2 målinger, tilkommer der yderligere dyrlægen et honorar på 5,50 kr. pr.  

 besætning for den ekstra måling.
k.
Tuberkulinprøver på svin (dobbeltprøve): 1,50 kr. pr. dyr.
Er  

 dyrlægen samtidig anmodet om at tuberkulinprøve kvæget på ejendommen,  

 nedsættes stambetalingen for prøven på svinene med 50 pct.
l.
Tuberkulinprøver på fjerkræ: 0,30 kr. pr. dyr.
Er der krævet og  

 udført 2 aflæsninger, tilkommer der dyrlægen et honorar på 5,50 kr. for den  

 sidste aflæsning.
Er dyrlægen samtidig anmodet om at tuberkulinprøve kvæg-  

 og/eller svinebesætningen på ejendommen, nedsættes stambetalingen for prøven  

 på fjerkræet med 50 pct.
m.
Undersøgelser af får for ondartet klovesyge: 0,35 kr. pr. dyr.
n.
Såfremt de i pkt. b, h, j og m nævnte arbejder vedrørende kvæg og får  

 påbydes udført i samtlige besætninger inden for et område omfattende mere end  

 20 besætninger med mindst 200 dyr, bortfalder for samtlige deltagende  

 dyrlægers vedkommende såvel den i § 1, stk. 3, nævnte stambetaling som den i  

 § 6 nævnte befordringsgodtgørelse.
Dog bortfalder det foran i pkt. j.  

 omhandlede honorar for måling ved omprøven ikke.
§ 3.  Dyrtidsregulering.
De i §§ 1 og 2 nævnte beløb  

 reguleres med det for honorarlønnede personer i statens tjeneste til enhver  

 tid gældende dyrtidstillæg, for tiden 120 pct., fra 1. april 1962 128 pct.  

 Dyrtidstillægget skal påføres regningen med eet samlet beløb sidst på  

 regningen.
 § 4.  Betaling ydes ikke for:
a.
Undersøgelse i anledning af mistanke om ondartet smitsom sygdom,  

når mistanken ikke bekræftes.
Såfremt diagnosen ikke kan stilles uden  

 obduktion (såsom miltbrand, leukose hos kvæg, svinepest, infektiøs anæmi hos  

 hesten m.m.), er dyrlægen dog berettiget til at få obduktionen betalt af det  

 offentlige, selv om diagnosen ikke bekræftes.
Sådan betaling ydes dog kun,  

 såfremt dyrlægen rettidigt har indsendt tjenstlig indberetning til  

 veterinærdirektoratet, indeholdende fornøden begrundelse for den foretagne  

 obduktion samt en obduktionsbeskrivelse.
b.
Der ydes dog betaling for undersøgelsen i de nævnte tilfælde, såfremt  

 veterinærdirektoratet (kredsdyrlægen) eller politimesteren har beordret  

 undersøgelsen foretaget, hvorom dyrlægen skal gøre bemærkning på regningen,  

 eller såfremt offentligt tilsyn dekreteres i anledning af grundet mistanke om  

 ondartet smitsom sygdom.
c.
Ligeledes er dyrlægen, selv om mistanken ikke bekræftes, berettiget til  

 betaling for undersøgelser i anledning af mistanke om smitsom kastning hos  

 svin i et statsanerkendt svineavlscenter eller i en besætning inden for en  

 landsdel, at amt eller en politikreds, for hvis vedkommende der i henhold til  

 herom udstedt bekendtgørelse er truffet foranstaltninger til bekæmpelse af  

 smitsom kastning hos svin.
d.
Om bortfald af stambetaling og befordringsgodtgørelse, når mere end 20  

 besætninger med mindst 200 dyr i et samlet område påbydes tuberkulinprøvet,  

 undersøgt, vaccineret m.v., se § 2, pkt. n.
e.
Såfremt blod- eller mælkeprøver fremkommer til laboratoriet i uegnet  

 eller rådden tilstand, eller hvis glasset er itu ved modtagelsen på  

 laboratoriet, ydes intet vederlag til dyrlægen, såfremt prøvernes uegnethed,  

 forrådnelse eller knusning kan lægges dyrlægen til last.
f.
Mikroskopiske, bakteriologiske eller serologiske undersøgelser.  

  Dyrlægen kan om fornødent lade disse foretage på Statens veterinære  

 serumlaboratorium.
g.
De i anledning af offentlige forretninger udstedte attester og  

 indberetninger.
h.
Udstedelse af sundhedspas eller passersedler for og undersøgelse  

 af dyr, der føres til slagtning fra besætninger, der står under offentligt  

 tilsyn for smitsom sygdom eller som mistænkes for at være lidende af smitsom  

 sygdom.
i.
Kontrol på slagterier med dyr, hidrørende fra besætninger, der står  

 under offentligt tilsyn.
j.
Såfremt prøveudtagning (tuberkulinprøve) på en del af en besætning  

 efter ejerens ønske tillades foretaget på et senere tidspunkt, er  

 stambetaling og befordringsgodtgørelse for den udsatte prøve det offentlige  

 uvedkommende.
k.
Udgifterne til tilsyn med auktioner over samt bortsalg og opkøb  

 af heste, kvæg, får og svin, markeder for får og svin (grise) samt  

 samlestalde, hvis samlinger af heste og kvæg ikke er tilladt afholdt som  

 markeder, jfr. § 1 i bekendtgørelse af 20. juli 1948 om markedsordningen, er  

 det offentlige uvedkommende.
§ 5.  Antal tilsyn.
Dyrlægen må ved bekæmpelsen af de  

 nedenfor angivne sygdomme i almindelighed kun foretage det ud for hver sygdom  

 angivne antal besøg:
a.
Leukose hos kvæg: 1 konstateringsbesøg samt tilsyn højst 1 gang  

 månedlig bl.a. for øremærkning af kalve.
Har øremærkning af hele besætningen  

 ikke kunnet ske samtidig med blodprøveudtagningen, beregnes yderligere 1  

 besøg.
b.
Miltbrand: 1 konstateringsbesøg samt 2 tilsyn (1 tilsyn få dage  

 efter konstateringen og 1 slutningseftersyn). Henstår der syge dyr i  

 besætningen, må de tilses 1 gang ugentlig.
Foretager dyrlægen obduktionen på  

 en destruktionsanstalt, tilkommer der dyrlægen foruden obduktionsvederlag  

 (stykbetaling) også betaling for besøget på destruktionsanstalten.
c.
Mund- og klovesyge: 1 konstateringsbesøg og 2 tilsyn  

 (raskmelding og desinfektionseftersyn). Særlige tilsyn for at konstatere, om  

 sygdommen har bredt sig fra een del af besætningen på selve ejendommen til en  

 anden, kan ikke foretages for offentlig regning.
Ved smittefarligt  

 samkvem skal dyrlægen tilse besætningen 2 gange (indledende og  

 afsluttende undersøgelse), dog kun i tilfælde, hvor faren for  

 smitteoverførelse har været særlig stor, såsom ved bedækning, indkøb af  

 smittede dyr eller direkte berøring med smittefarlige dyr.
Hvor den  

 smittefarlige forbindelse har været af ringere grad, skal dyrlægen kun  

 aflægge 1 besøg (afsluttende undersøgelse).
d.
Smitsom svælglamhed: 1 konstateringsbesøg, samt 1 tilsyn  

 ugentligt så længe der henstår syge dyr. 6 uger efter dyrenes død eller  

 helbredelse skal foretages et slutningseftersyn.
e.
Rygmarvstyfus: Som under d, dog skal slutningseftersynet  

 foretages 3 uger efter dyrenes død eller helbredelse.
f.
Hestens ondartede lungesyge: 1 konstateringsbesøg samt 1  

 slutningseftersyn 5 uger efter dyrenes død eller helbredelse.
g.
Skab hos heste, æsler, mulddyr: 1 konstateringsbesøg samt tilsyn  

 og behandling så ofte det skønnes nødvendigt, dog ikke ud over 1 gang  

 ugentlig.
h.
Snive: Veterinærdirektoratet træffer i hvert enkelt tilfælde  

 afgørelse om tilsynets omfang.
i.
Ondartet klovesyge hos fåret: 1 konstateringsbesøg samt et antal  

 tilsyn efter veterinærdirektoratets afgørelse i hvert enkelt tilfælde.
j.
Svinepest og smitsom kastning hos svin: 1 konstateringsbesøg  

 samt et antal tilsyn efter veterinærdirektoratets afgørelse i hvert enkelt  

 tilfælde.
k.
Salmonellainfektioner hos husdyr: 1 konstateringsbesøg samt et  

 antal tilsyn efter veterinærdirektoratets afgørelse i hvert enkelt tilfælde.
l.
Hvalpesyge hos pelsdyr og virus enteritis hos mink: 1  

 konstateringsbesøg samt 1 tilsyn (raskmelding og samtidig godkendelse af  

 desinfektionen).
m.
Angående omfanget af tilsynet med sjældnere forekommende sygdomme eller  

 med sygdomme, der senere måtte blive underkastet offentlig behandling,  

 henvises til de pågældende instruktioner.
Stk. 2.  Ud over de i stk. 1 omhandlede besøg kan  

 dyrlægen - såfremt ondartet smitsom sygdom konstateres i materiale indsendt  

 til laboratoriemæssig undersøgelse - beregne sig betaling for det besøg,  

 hvorunder det pågældende materiale blev udtaget.
Når det af særlige  

 bestemmelser om de enkelte sygdomme fremgår, at diagnosen på grundlag af  

 laboratorieundersøgelser eller diagnostiske prøver skal fastslås af  

 veterinærdirektoratet, og direktoratet i tilslutning hertil afgiver  

 indstilling til politimesteren om etablering af offentligt tilsyn og  

 overtager en væsentlig del af arbejdet med tilsynets etablering, kan dyrlægen  

 ikke beregne sig honorar for konstatering, jf. § 1, stk. 1.
 Stk. 3.  Såfremt dyrlægen i særlige tilfælde måtte have  

 foretaget flere tilsyn end anordnet for den pågældende sygdom, skal grunden  

 hertil angives på regningen.
§ 6.  Befordringsgodtgørelse.
Såfremt egen befordring  

 benyttes, tilkommer der den dyrlæge, der foretager rejser i det offentliges  

 tjeneste ud over 2 km fra sin bopæl og uden for den by, i hvilken han  

 er bosat, befordringsgodtgørelse efter de for statens tjenestemænd gældende  

 regler.
 Stk. 2.  Der fastsættes en mindstebefordringsgodtgørelse  

 pr. dag på 3 kr., der dog kun kan beregnes, såfremt der enten på en dag kun  

 er foretaget een rejse i offentlig tjeneste og denne rejse er gået  ud  

 over 2 km fra dyrlægens bopæl (rejsens samlede længde over  4  

 løbende km), eller der på een dag er foretaget flere rejser i offentlig  

 tjeneste, hvis samlede godtgørelse beregnet efter kilometertakst ville  

 andrage mindre end 3 kr.
 Stk. 3.  Når dyrlægen aflægger flere besøg under samme  

 rejse, vil der ikke kunne beregnes befordringsgodtgørelse for afstanden fra  

 hans bopæl til hvert af de pågældende steder, men kun en  

 befordringsgodtgørelse svarende til den virkelig tilbagelagte vejlængde.
 Stk. 4.  Det pålægges dyrlægerne af hensyn til det  

 offentliges udgifter i størst muligt omfang at udføre en dags forretninger  

 for det offentlige på så få rejser som det efter klienternes bopæl og  

 forretningens art er gørligt.
Stk. 5.  Benyttes lejet befordring, betales denne efter  

 regning, dog ikke ud over den almindelige lokale vognmandstakst.
Sådanne  

 regninger skal vedlægges dyrlægens regning.
 Stk. 6.  Benyttes jernbane, tilkommer der dyrlægens  

 befordringsgodtgørelse efter taksten på 1. klasse.
 Stk. 7.  Benyttes færge, skib eller båd er dyrlægen  

 ligeledes berettiget til godtgørelse for rejse på 1. klasse og udgiften  

 hertil refunderes, såfremt billet (kvittering) vedlægges regningen.
§ 7.  Befordringsgodtgørelse ydes ikke.
Der ydes ikke  

 befordringsgodtgørelse for en vejlængde ud over 10 km ad nærmeste vej fra  

 dyrlægens bopæl til stedet, såfremt der bor en anden dyrlæge nærmere ved  

 dette, medmindre rejsen er foretaget til en besætning uden for dyrlægens  

 sædvanlige klientel efter politimesterens eller veterinærdirektoratets  

 udtrykkelige ordre.
Bor der ingen dyrlæge inden for 10 km fra stedet, ydes  

 der befordringsgodtgørelse for afstanden fra stedet til den nærmest boende  

 dyrlæges bopæl.
 Stk. 2.  Der ydes ikke befordringsgodtgørelse i de  

 tilfælde, hvor der ikke ydes betaling, jfr. § 4, dog ydes der  

 befordringsgodtgørelse for besøg i anledning af måling ved tuberkulinprøver  

 foretaget på offentlig regning, se dog § 4, j.
 Stk. 3.  Der ydes ikke befordringsgodtgørelse for de i §  

 2, stk. 2 og 3, i bekendtgørelse af 11. august 1953 om vaccination mod  

 hundegalskab nævnte vaccinationer.
 Stk. 4.  Endvidere bortfalder befordringsgodtgørelsen i  

 de foran i § 2, pkt. n anførte tilfælde.
§ 8.  Emballage og porto m.v.
Ved indsendelse af  

 materiale til diagnostisk undersøgelse i anledning af mistanke om ondartet  

 smitsom sygdom samt, når indsendelsen sker i henhold til gældende instruks  

 eller efter påbud fra veterinærdirektoratet, har dyrlægen krav på godtgørelse  

 for de afholdte udgifter til rimelig emballage og porto.
Emballage og  

 prøveglas til påbudt indsendelse af blodprøver af hele besætninger vil kunne  

 rekvireres fra Statens veterinære serumlaboratorium uden betaling.
Ikke  

 benyttede glas m.v. skal returneres samtidig med de benyttede.
Stk. 2.  Portoudgifter til indsendelse af tjenstlige  

 indberetninger til veterinærdirektoratet eller kredsdyrlægen kan godtgøres  

 efter regning.
For det til attester og indberetninger medgåede papir og  

 kuverter kan dyrlægen ikke beregne sig nogen betaling.
Stk. 3.  Udgifter til telegrammer og telefonsamtaler til  

 veterinærdirektoratet og kredsdyrlægen i anledning af smitsomme  

 husdyrsygdomme, der bekæmpes i henhold til gældende lovgivning, godtgøres,  

 når kvittering vedlægges regningen.
Andre telegrammer og telefonsamtaler  

 herunder sådanne i anledning af rekvisition af tryksager, vacciner m.v.  

 betales ikke af det offentlige.
§ 9.  Lægemidler, desinfektionsmidler m.v.
Lægemidler  

 til behandling af heste og får lidende af skab, jfr. § 14, stk. 2, i  

 midlertidig instruks for veterinærpolitiet af 17. juni 1920, betales i  

 overensstemmelse med veterinær-medicintaksten af det offentlige, der i øvrigt  

 ikke udreder udgifterne til de lægemidler, der anvendes til behandling af  

 syge dyr.
Stk. 2.  Godtgørelse for desinfektionsmidler, der af  

 dyrlægen er udleveret til anvendelse mod tilfælde af ondartede smitsomme  

 sygdomme, udredes af det offentlige efter indsendt regning i overensstemmelse  

 med veterinær-medicintaksten.
Udgifter ved forsendelse af desinfektionsmidler  

 samt emballage til disse betales ikke af det offentlige.
 Stk. 3.  Omkostninger ved desinfektion af dyrlægernes  

 eget tøj, instrumenter, vogne m.v. er det offentlige uvedkommende.
§ 10.  Indsendelse af regninger.
Betaling for udførte  

 forretninger, befordringsgodtgørelse m.v. skal opføres på samme  

 regningsblanket, uanset i hvilket amt og i hvilken politikreds (eller  

 købstad) forretningerne er udført.
Posterne skal opføres i kronologisk orden,  

 og blanketterne skal udfyldes nøjagtigt med oplysning om hver forretnings  

 art, og således at hver besætning opføres med sit særlige løbenummer.
Ved  

 forretninger i anledning af smittefarligt samkvem skal angives med hvilken  

 besætning den smittefarlige forbindelse har fundet sted.
Såfremt det  

 offentlige tilsyn med en besætning endnu ikke er hævet på det tidspunkt, da  

 regningen indsendes skal dato for det eller de forudgående besøg anføres i  

 bemærkningsrubrikken på den efterfølgende regning.
Forretninger i anledning  

 af måling af tuberkulinprøver anføres på datoen for målingen.
Såfremt der på  

 en rejse kun er udført 1 forretning, skal den herved tilbagelagte vejlængde  

 angives for sig.
Er der derimod udført flere forretninger på samme rejse,  

 skal den samlede vejlængde, som derved er tilbagelagt, angives, jfr. § 6,  

 stk. 3.
Stk. 2.  Kun de gennem veterinærdirektoratet udleverede  

 blanketter må benyttes.
Der kan rekvireres dels blanketter vedrørende  

 regninger for tilsyn med markeder og dyrskuer, dels regningsblanketter  

 vedrørende forretninger i anledning af smitsomme sygdomme.
Som almindelig  

 regel fastsættes, at regning for samtlige i en måned udførte forretninger  

 skal indsendes direkte til veterinærdirektoratet (politimesteren, for så vidt  

 angår regninger for tilsyn med markeder og dyrskuer) umiddelbart efter  

 udgangen af den forløbne måned.
Dog tillades det, at regning indsendes samlet  

 for 1/4 evt. 1/2 år.
Regninger for forretninger udført i et kalenderår vil  

 i almindelighed ikke blive honoreret, såfremt de indgår til  

 veterinærdirektoratet senere end 1. marts i det følgende år.
Stk. 3.  Udlæg til lægemidler og desinfektionsmidler,  

 der er indkøbt på det offentliges vegne, jfr. § 9, skal påføres regningen.
De  

 originale kvitteringer fra leverandøren skal vedlægges, såfremt midlerne ikke  

 er udleveret fra dyrlægens beholdning.
 § 11.  For forretninger, der ifølge det foran  

 fastsatte betales af det offentlige, kan dyrlægen intet vederlag kræve af  

 vedkommende dyrs ejer eller andre, ligesom dyrlægen ikke af ejeren eller  

 andre kan kræve refusion for udgifter, som ifølge det foran fastsatte kan  

 kræves refunderet af det offentlige.
§ 12.  Dette cirkulære træder straks i kraft, og  

 samtidig ophæves cirkulære nr. 26 af 6. marts 9136 vedrørende betaling for  

 offentlige forretninger samt tillæg af 19. september 1949, 23. juni 1951, 28.  

 januar 1953, 16. juni 1959, 26. august 1959 og 22. marts 1961 til nævnte  

 cirkulære.
Det i cirkulære herfra af 16. januar 1931 vedrørende desinfektion  

 i anledning af mund- og klovesyge fastsatte honorar på 2 kr. for udlevering  

 af natronhydrat m.v. bortfalder.
 Landbrugsministeriet, den 15. marts  

 1962.
 P.M.V.
