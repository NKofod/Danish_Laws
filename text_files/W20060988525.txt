 Pressenævnet fandt, at offentliggørelsen af  

[K]s navn i forbindelse med artikelserien vedrørende Danmarks dårligste  

 læger  

 kunne være skadeligt, krænkende eller virke agtelsesforringende for  

 jordemoder  

[K], hvorfor Ekstra Bladet burde have forelagt hende oplysningerne inden  

 offentliggørelsen, og Nævnet udtalte kritik af det bragte.
Pressenævnets  

 kendelse i sag 2006-6-374 [K] har klaget til  

 Pressenævnet over en artikelserie i Ekstra Bladet den 5. august 2006, idet  

 hun  

 mener, at god presseskik er tilsidesat.
1. Sagsfremstilling Ekstra Bladet bragte den 5.  

 august 2006 forsiden  

  

 Doktor skræk  

  

 og med mindre typer  

  

 kup! afslører  

 Danmarks dårligste læger  er din med?.  

  

 Under overskriften  

  

 Lægegabestok til grin  

  

 og  

 underoverskriften  

  

 INKOMPETENCE: Danmarks  

 værste læger holdes skjult af sundhedsminister Lars Løkke  

  

 bragte avisen en  

 artikel, hvoraf følgende blandt andet fremgår:
De 20 andre sundhedspersoner  

 ligger i Sundhedsstyrelsens register.
De har alle begået alvorlige eller  

 gentagne  

 fejl og er sat under skærpet tilsyn, men disse personer kan du kun læse om,  

 hvis du i forvejen kender navnet. Under overskriften  

  

 Se navnene  

  

 fremgik følgende  

  

 :
 I dagens kup! kan du se  

 navnene på landets værste sundhedspersoner.
I Sundhedsstyrelsens register  

 på sundhed.dk skal man ellers kende navnet på behandleren for at kunne læse  

 om  

 dem.
Men kup! har i samarbejde med Dicar (Center for analytisk journalistik)  

 sat et computerprogram til at køre alle danske navne igennem registret, så du  

 får mulighed for at se klamphuggerne i sundhedsvæsenet. Samme dag bragte Ekstra  

 Bladet med overskriften Danmarks værste læger og under  

 overskriften Kup!  

 afslører Sundhedsstyrelsens skjulte liste over de værste sundhedspersoner  

  er  

 din læge med? følgende artikel:
 Manden på billedet til højre  

 er [A] og er tandlæge.
I Haderslev er han frygtet af  

 mange.
Især af dem, der har været under hans særdeles ukyndige hænder i  

 tandlægeklinikken.
 Det har skaffet ham en plads  

 blandt de 25 sundhedspersoner, som kup! i dag kan afsløre befinder sig på  

 myndighedernes liste over de personer i sundhedsvæsenet, du bør gå en stor  

 bue  

 uden om.
 Listen med de 25 navngivne  

 personer skulle i princippet være fuldt offentlig, så borgerne har mulighed  

 for  

 at fravælge de mest inkompetente behandlere.
 Men sandheden er en helt  

 anden.
 Oplysningerne om  

 sundhedspersonerne ligger nemlig spredt rundt omkring på den offentlige  

 sundhedsportal, www.sundhed.dk, og langt størsteparten af navnene er  

 hemmeligholdte.
Klamphuggere Således ligger kun fem af  

 sundhedspersonernes navne frit fremme.
De stammer fra offentliggjorte  

 afgørelser fra Patientklagenævnet.
De 20 andre sundhedspersoner ligger i  

 Sundhedsstyrelsens register over behandlere, der har begået så graverende  

 fejl,  

 at de har fået et skærpet tilsyn eller har mistet deres autorisation.
Men  

 disse  

 personer kan du kun læse om, hvis du i forvejen kender navnet.
Kup! har derfor i samarbejde  

 med Dicar (center for undersøgende journalistik) sat et computerprogram til  

 at  

 køre alle danske navne igennem registret, så du kan få oplyst samtlige  

 klamphuggere i sundhedsvæsenet, der er på myndighedernes liste.
Er din læge  

 på  

 listen? I artikelserien var indsat  

 følgende tekstboks:
Www.sundhed.dk Pr. 1.1. 2006 trådte en  

 ordning i kraft, der giver borgeren mulighed for at tjekke på www.sundhed.dk,  

 om sundhedspersoner har modtaget klager eller er i Sundhedsstyrelsens  

 søgelys.  

 Det kan ske på to måder.
Patientklagenævnet offentliggør sager, hvor  

 sundhedspersoner har modtaget kritik, fordi de har overtrådt lovgivningen.  

 Derudover skal Sundhedsstyrelsen offentliggøre navnene på sundhedspersoner,  

 der  

 enten har fået et skærpet tilsyn, hvilket vil sige, at man i en periode er  

 særligt opmærksom på vedkommende eller helt eller delvist har mistet  

 autorisation. I artikelserien var herudover  

 indsat en tekstboks under overskriften Er din læge på listen? og  

 underoverskriften DANMARKS VÆRSTE: Kup! afslører Sundhedsministeriets  

 skjulte  

 liste med registrerede sundhedspersoner.
Af teksten fremgik navn,  

 titel,  

 arbejdssted og afgørelse vedrørende tyve personer.
Af teksten fremgik blandt  

 andet følgende:
[K]  Jordemoder  Ukendt,  

 men bopæl i Danmark  Tidligere mistet autorisation, men har nu fået den  

 tilbage. Ekstra Bladet bragte den 6.  

 august 2006 under overskriften  

  

 Ekstra  

 Bladet præciserer  

  

 følgende artikel på klagers foranledning:
 Ekstra Bladet bragte i går  

 listen over sundhedspersoner, der er registreret på den offentlige  

 sundhedsportal  

 sundhed.dk.
 Listen indeholder personer,  

 der er under skærpet tilsyn, har fået påbud eller har ændringer i deres  

 autorisationsforhold.
Jordemoder [K] optræder ved  

 en fejl på listen i Ekstra Bladet.
Ganske vist er hun registret på  

 sundhed.dk,  

 men dette skyldes alene, at hun har fået sin autorisation tilbage efter  

 tidligere at have afleveret den frivilligt.
Hun har således aldrig fået  

 frataget sin autorisation.
[K] er altså ikke  

 registreret, fordi der er problemer med hendes faglige virke.
Ekstra Bladet  

 beklager derfor, at hun optrådte på listen i avisen. 2. Parternes synspunkter [K] har anført, at det var i  

 strid med god presseskik at offentliggøre hendes navn på listen over  

 landets  

 værste sundhedspersoner.
 Hun har videre anført, at  

 offentliggørelsen af hendes navn har udsat hende for så nedsættende omtale,  

 at  

 det kan skade hendes ry og omdømme.
 [K] har endelig anført, at  

 Ekstra Bladet ukritisk og i uoverensstemmelse med sandheden har bragt hendes  

 navn på listen uden på noget tidspunkt at have talt med hende.
 Ekstra Bladet har anført, at  

 det var en fejl, at [K] var medtaget på listen, idet der alene var tale om,  

 at  

 hun selv havde deponeret sin autorisation og senere fået den tilbage.
 Ekstra Bladet har videre  

 anført, at avisen burde have spurgt nærmere om årsagen til hendes placering  

 på  

 listen.
 Ekstra Bladet beklager fejlen  

 og gør opmærksom på, at avisen rettede fejlen i bladet dagen efter, at  

 artikelserien var bragt.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
Axel Kierkegaard, Finn  

 Rowold, Kaare R.
Skou og Marianne Druedahl.
 Det fremgår af de Vejledende  

 regler for god presseskik, at oplysninger, som kan være skadelige, krænkende  

 eller virke agtelsesforringende for nogen, skal efterprøves i særlig grad,  

 inden de bringes, først og fremmest ved forelæggelse for den pågældende.
 Pressenævnet finder, at  

 offentliggørelsen af [K]s navn i forbindelse med artikelserien vedrørende  

 Danmarks dårligste læger kan være skadeligt, krænkende eller  

 virke  

 agtelsesforringende for jordemoder [K], hvorfor Ekstra Bladet burde have  

 forelagt hende oplysningerne inden offentliggørelsen, og Nævnet udtaler  

 kritik  

 af det bragte.
 I medfør af medieansvarsloven  

 § 49 pålægger Pressenævnet herefter den ansvarshavende redaktør af Ekstra  

 Bladet at offentliggøre følgende:
   

  

 Kendelse fra Pressenævnet  

  

 :
Ekstra Bladet bragte den 5. august 2006 en artikelserie med afsløring  

 af Danmarks dårligste læger.
I artikelserien var bl.a. en liste med  

 overskriften   afslører Sundhedsministeriets skjulte liste med  

 registrerede  

 sundhedspersoner.
Jordemoder [K]s navn fremgik ved en fejl af den  

 optrykte  

 liste.
Ekstra Bladet har efterfølgende bragt en berigtigelse i bladet. [K]  

 har  

 klaget til Pressenævnet, idet hun mener, at god presseskik er tilsidesat.
 Pressenævnets afgørelse og begrundelse:
 Det fremgår af de Vejledende regler for god presseskik, at oplysninger,  

 som kan være skadelige, krænkende eller virke agtelsesforringende for nogen,  

 skal efterprøves i særlig grad, inden de bringes, først og fremmest ved  

 forelæggelse for den pågældende.
 Pressenævnet finder, at offentliggørelsen af [K]s navn i forbindelse  

 med artikelserien vedrørende Danmarks dårligste læger kan være  

 skadeligt,  

 krænkende eller virke agtelsesforringende for jordemoder [K], hvorfor Ekstra  

 Bladet burde have forelagt hende oplysningerne inden offentliggørelsen, og  

 Nævnet udtaler kritik af det bragte.
København, den 11. oktober 2006 Axel Kierkegaard, Finn Rowold, Kaare R.
Skou og Marianne Druedahl.
