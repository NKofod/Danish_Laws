 På grundlag af betænkning af 23. marts 1970 om stillingsstrukturen ved  

 universiteterne og de højere læreanstalter har undervisningsministeriet og  

 økonomi- og budgetministeriet (nu finansministeriet) ført forhandlinger om  

 indførelse af en ændret stillingsstruktur for det videnskabelige personale  

 ved handelshøjskolerne, og der er ligeledes mellem disse ministerier på den  

 ene side og Akademikernes Centralorganisation på den anden side ført  

 forhandlinger om ordningens økonomiske og stillingsmæssige konsekvenser.  

 Disse forhandlinger er nu afsluttet, og den nedenfor beskrevne  

 stillingsstruktur indføres herefter med virkning fra den 1. august 1973.  

 Bestemmelserne finder også anvendelse for ansættelser, der er foretaget på et  

 tidligere tidspunkt, men med virkning fra 1. august 1973.
I.
Stillingskategorier.
----------------------- A.
De ordinære stillingskategorier for heltidsansatte videnskabelige  

  medarbejdere.
Den ordinære struktur består af følgende 3 stillingsgrupper: Adjunkt,  

 lektor og professor.
Stillingerne som adjunkt/lektor betragtes i  

 bevillingsmæssig henseende som en helhed og betegnes amanuensisgruppen.
Ved  

 ledighed opslås stillingerne som adjunkt/lektor.
 Når der nedenfor tales om stillinger som adjunkt/lektor, menes der  

 stillinger i den ordinære stillingsstruktur.
 De nævnte ansættelsesperioder er ikke til hinder for, at  

 ansættelsesforholdet bringes til ophør med sædvanligt varsel efter de normalt  

 gældende regler.
 Såfremt ansættelsen ikke bør forlænges ved udløbet af en  

 ansættelsesperiode, skal der gives adjunkten underretning herom senest 3  

 måneder forinden.
 Senest 6 måneder før udløbet af 4. ansættelsesår skal den adjunkt, der  

 ønsker at overgå til ansættelse som lektor, anmode om at få sine  

 kvalifikationer bedømt, jfr. nedenfor under 2).
Resultatet af bedømmelsen skal meddeles den pågældende senest 3 måneder  

 efter, at begæring om bedømmelse er fremsat.
En adjunkt, der ved bedømmelsen  

 er anset for kvalificeret til lektoransættelse, overgår ved udløbet af  

 ansættelsesperioden til sådan ansættelse.
Er bedømmelsen ikke positiv, og ansættes adjunkten for yderligere en  

 periode på indtil 2 år, kan han senest 6 måneder før periodens udløb atter  

 fremsætte anmodning om bedømmelse af sine kvalifikationer med henblik på  

 ansættelse som lektor.
Er heller ikke denne bedømmelse positiv, skal  

 adjunkten forlade stillingen ved periodens udløb.
Såfremt en ansøger til en adjunkt/lektorstilling har haft et universitets-  

 eller højskolestipendium eller har fuldført et licentiatstudium eller på  

 anden måde kvalificeret sig uden dog at være kvalificeret til straks at kunne  

 ansættes som lektor, kan adjunktansættelse finde sted for kortere tidsrum end  

 normalt og lektorbedømmelsen ske på et tidligere tidspunkt end efter de  

 almindelige regler.
Som hovedregel må det dog i disse tilfælde kræves, at  

 vedkommende i mindst et år virker som adjunkt, før han ansættes som lektor.
Det er ikke en betingelse for ansættelse som lektor, at vedkommende forud  

 har været ansat som adjunkt, omend dette vil være det typiske forløb.
Det er  

 derimod en betingelse for lektoransættelse, at den pågældendes  

 kvalifikationer i overensstemmelse med de for vedkommende institution  

 fastsatte styrelsesregler er bedømt af sagkyndige med positivt resultat.
Ved bedømmelsen skal der foretages en helhedsvurdering af den pågældendes  

 kvalifikationer inden for såvel undervisning som forskning (i det omfang  

 begge funktioner henhører under vedkommende område), således at en betydelig  

 indsats inden for et af disse felter vil kunne opveje en mindre betydelig,  

 men dog tilfredsstillende indsats inden for det andet felt.
Det fremhæves i  

 denne forbindelse, at en lektor skal kunne honorere væsentlig højere krav end  

 de nu med amanuensisstillingen forbundne.
 Finder ansættelse som lektor sted med tjenestemandslignende løn, og har  

 vedkommende ikke forud været ansat som adjunkt i mindst 2 år eller på anden  

 måde udstået mindst 2 års prøvetid, sker ansættelse i lektorstillingen på  

 prøve i overensstemmelse med de herom fastsatte regler, jfr. økonomi- og  

 budgetministeriets bekendtgørelse af 20. marts 1972.
 Det må understreges, at der ikke i forbindelse med indførelse af et  

 bredere bedømmelsesgrundlag ved professorudnævnelser må ske nogen  

 niveausænkning, idet alle inden for gruppen kvalifikationsmæssigt bør ligge  

 på linie, hvadenten deres hovedindsats har ligget på det forskningsmæssige  

 eller inden for andre områder af nyskabende karakter.
B.
Andre stillingskategorier for heltidsansatte.
C.
Stillingskategorier for deltidsansatte.
D.
Bortfald af eksisterende stillingskategorier.
 Efter nyordningens indførelse kan der ikke finde ansættelse sted i  

 stilling som amanuensis (idet betegnelsen amanuensis som nævnt under A er en  

 fællesbetegnelse for adjunkt/lektorgruppe, afdelingsleder, docent og  

 studieleder.
 Deltidslektorater vil ikke længere kunne besættes med personer, som er  

 ansat ved samme institution (interne lektorater), og de lektorater, der ved  

 ordningens ikrafttræden er besat med interne lektorer, kan ikke nybesættes  

 med udefra kommende, men må betragtes som bortfaldet.
 Betegnelsen »højskoleadjunkter« ændres til betegnelsen  

 »seniorstipendium«.
II.
Indholdet af stillingerne i den nye struktur.
------------------------------------------------- A.
Kvantitativt.
 Omfanget af de arbejdsmæssige forpligtelser, der på årsbasis påhviler de  

 heltidsansatte, fremgår af de herom fastsatte bestemmelser.
B.
Kvalitativt.
 1) Inden for den ordinære stillingsstruktur vil de enkelte  

 stillingskategorier typisk have følgende arbejdsopgaver:
 Adjunkter: Egen videreuddannelse og forskning samt undervisning der  

 fortrinsvis vil omfatte indføring i vedkommende fag.
Lektorer: Forskning.
Undervisningsopgaver af mere selvstændig karakter,  

 herunder deltagelse i vejledningen af adjunkter, specialestuderende,  

 stipendiater m.fl., udvikling af nye undervisningsprogrammer, deltagelse i  

 eksaminer, tilrettelæggelse og bedømmelse af prøver og kurser.
Administrative  

 opgaver.
Professorer: Forskning, videreudvikling af faget.
Undervisningsopgaver -  

 ikke mindst med sigte på uddannelse af forskere.
Deltagelse i eksaminer.  

 Bedømmelse af forskningsresultater.
Administrative opgaver.
Dette er imidlertid som nævnt kun det forventede typiske indhold af  

 stillingerne.
Generelt skal nemlig alle arbejdsopgaver, der er henlagt til et  

 område, kunne varetages af ansatte inden for alle stillingskategorier i den  

 ordinære stillingsstruktur efter arbejdsstedets nærmere bestemmelse i  

 overensstemmelse med de for dette gældende styrelsesordninger.
Det  

 forudsættes herved, at der ved fordelingen af opgaverne tages hensyn dels til  

 de ansattes kvalifikationer, dels til, at der tilvejebringes en rimelig  

 balance mellem de enkelte ansatte i forholdet mellem de opgaver af  

 undervisningsmæssig og administrativ art, der pålægges dem, og den tid, der  

 bør være til rådighed til forskning.
Den eneste begrænsning, der bør gælde  

 med hensyn til arbejdsopgavernes frie fordeling, vil være, at adjunkter kun  

 undtagelsesvis kan deltage i eksaminer, og at det af hensyn til den  

 bedømmelse, der forudsættes afholdt før overgang til lektorstilling, bør  

 sikres disse, at de har en lige stor andel af arbejdstiden til rådighed til  

 forskningsopgaver som til undervisning og andet arbejde.
Som anført foran vil  

 iøvrigt ingen ansat inden for den ordinære struktur kunne nægte at påtage sig  

 at holde forelæsninger eller at deltage i eksaminer.
Som det fremgår af det ovenfor anførte om det typiske indhold af de  

 enkelte stillingskategorier, kan de arbejdsopgaver, der påhviler  

 institutionerne, groft taget opdeles i undervisning, forskning og  

 administration.
For grupperne inden for den ordinære stillingsstruktur  

 tilstræbes der - gældende for et større fagområde - ved budgetteringen en  

 fordeling af den samlede arbejdstid med 50% til undervisning, 40% til  

 forskning og 10% til administration.
For så vidt angår universitetscentrene, foreligger der en række særlige  

 problemer, som det er hensigten snarest at søge afklaret.
Foranstående gælder  

 under forbehold heraf.
III.
Overgangsordning for de inden 1. august 1973 ansatte.
---------------------------------------------------------- Amanuenser, der er ansat i videnskabelige heltidsstillinger, men som endnu  

 ikke har været beskæftiget i sådan stilling i 4 år, betegnes adjunkter.
Efter  

 4 års samlet beskæftigelse i videnskabelig heltidsstilling overgår de til  

 ansættelse som lektor, med mindre en forudgående faglig bedømmelse i  

 overensstemmelse med det under I 2) anførte må anses for påkrævet.
 Amanuenser, der ved ordningens ikrafttræden har været beskæftiget i  

 heltidsstilling i 4 år, overgår direkte til ansættelse som lektor.
Hidtidige afdelingsledere og docenter samt amanuenser i lønramme 35 eller  

 på tilsvarende overenskomstniveau overgår ligeledes til ansættelse som  

 lektor.
Afdelingsledere og docenter kan dog fortsat, såfremt de ønsker det,  

 anvende de hidtidige stillingsbetegnelser.
 Studieledere i lønramme 37 bevarer deres stillingsbetegnelse.
 Det foran under II nævnte om stillingernes kvantitative og kvalitative  

 indhold finder anvendelse også for så vidt angår de allerede ansatte.
IV.
Bestemmelser om aflønning og klassifikation ved nyansættelser.
------------------------------------------------------------------ Bortset fra stillingerne som adjunkt/lektor sker der ingen ændring i de  

 gældende aflønningsforhold m.v. for de enkelte stillingskategorier inden for  

 den ordinære stillingsstruktur.
 For adjunkter og lektorer gælder, indtil andet måtte blive bestemt,  

 følgende:
A.
Overenskomstansatte.
 Ud over skalalønnen efter vedkommende overenskomst ydes der generelle  

 overenskomstmæssige tillæg efter følgende regler, idet de først angivne beløb  

 er de pr. 1. august 1973 gældende.
 Til adjunkter ydes et tillæg på 2.590 kr. (pr. 1. oktober 1973 2.630 kr.,  

 1. april 1974 2.660 kr. og 1. oktober 1974 2.700 kr.), som efter 3 års samlet  

 ansættelse ved universitet eller højere læreanstalt forhøjes til 3.330 kr.  

 (pr. 1. oktober 1973 3.380 kr., 1. april 1974 3.430 kr. og 1. oktober 1974  

 3.480 kr.).
 Til lektorer ydes et tillæg på 4.960 kr. (pr. 1. oktober 1973 5.040 kr.,  

 1. april 1974 5.110 kr. og 1. oktober 1974 5.180 kr.).
 Som adjunkt: 1. år 2.410 kr. (pr. 1. oktober 1973 2.440 kr., 1. april 1974  

 2.480 kr. og 1. oktober 1974 2.510 kr.), 2. år 2.530 kr. (pr. 1. oktober 1973  

 2.560 kr., 1. april 1974 2.600 kr. og 1. oktober 1974 2.640 kr.), 3. år 2.590  

 kr. (pr. 1. oktober 1973 2.630 kr., 1. april 1974 2.660 kr. og 1. oktober  

 1974 2.700 kr.), 4. og følgende år 3.330 kr. (pr. 1. oktober 1973 3.380 kr.,  

 1. april 1974 3.430 kr. og 1. oktober 1974 3.480 kr.).
 Som lektor: 4.960 kr. med reguleringer som anført under 1.
B.
Ansatte med tjenestemandslignende løn.
 Til stillingen som lektor knyttes et særligt tillæg med grundbeløb 2.400  

 kr., som efter 2 års ansættelse som lektor forhøjes til 2.700 kr., efter i  

 alt 4 år til 3.000 kr., efter i alt 8 år til 3.300 kr. og efter i alt 10 års  

 ansættelse som lektor til 3.600 kr.
V.
Bestemmelser om aflønning og klassifikation for allerede ansatte.
-------------------------------------------------------------------- A.
Overenskomstansatte.
 Grundbeløbet for det særlige tillæg, der ydes i henhold til foranstående,  

 afkortes med fremtidige grundbeløbsstigninger for andre tillæg  

 (adjunkttillæg, lektortillæg, individuelt tillæg) og med stigninger  

 fremkommet ved oprykning fra lavere til højere sats for disse tillæg.
For ansatte, der i 1972-73 har modtaget betaling, svarende til mindre end  

 260 undervisningstimer, ydes der et forholdsvis mindre tillæg.
I specielle  

 tilfælde kan der efter forhandling fastsættes et højere tillæg end det, der  

 følger af ovennævnte regler, dog ikke ud over det tillæg, der ville kunne  

 ydes, hvis den pågældende havde haft 260 undervisningstimer i 1972-73.
 Det særlige tillæg nedsættes eller bortfalder efter samme regler som  

 anført under punkt 5).
B.
Ansatte med tjenestemandslignende løn.
Ansatte med under 4 års anciennitet aflønnes efter de hidtil gældende  

 regler.
Ved overgang til ansættelse som lektor aflønnes disse i  

 overensstemmelse med det under IV B 2) anførte.
 Til amanuenser med mere end 4 års anciennitet, der indplaceres som  

 lektorer, ydes der tillæg i overensstemmelse med det ligeledes under IV B 2)  

 anførte på grundlag af vedkommendes anciennitet som tjenestemand i  

 videnskabelig heltidsstilling med fradrag af 4 år.
Til personer, der ved indplaceringen i overensstemmelse med det foran  

 anførte og ved samtidigt bortfald af hidtidigt lektorhonorar udsættes for en  

 indtægtsnedgang, ydes der til udligning heraf et personligt,  

 ikke-pensionsgivende tillæg.
Dette tillæg bortfalder helt eller delvis ved  

 opnåelse af højere pensionsgivende lønningsindtægt, højere generelle eller  

 særlige tillæg eller højere stedtillæg.
For ansatte, der i undervisningsåret 1972-73 har modtaget betaling  

 svarende til mindst 260 undervisningstimer, udgør det personlige tillæg  

 forskellen mellem betalingen for 260 timer af 32,90 kr. + 292,4% + feriepenge  

 og det beløb, de pågældende efter nyordningen vil få i lønfremgang ved  

 opnåelse af adjunkt- eller lektortillæg.
For ansatte, der i 1972-73 har  

 modtaget betaling svarende til mindre end 260 undervisningstimer, ydes der et  

 forholdsmæssigt mindre tillæg.
I specielle tilfælde kan der efter forhandling  

 fastsættes et højere personligt, ikke-pensionsgivende tillæg end det, der  

 følger af foranstående regler, dog ikke ud over det tillæg, der vil kunne  

 ydes, hvis den pågældende havde haft 260 undervisningstimer i 1972-73.
 Nedsættelse eller bortfald af de personlige tillæg sker efter samme regler  

 som anført under punkt 3).
IV.
Særlige bemærkninger.
------------------------- Eventuelle tvivlsspørgsmål i forbindelse med nyordningen forventes  

 forelagt for ministeriet.
 P.M.V.
 E.B.
