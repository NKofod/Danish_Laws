Nr BTL 168 Betænkning over Forslag til lov om ændring af lov om skattemæssig  

 behandling af gevinst og tab på fordringer, gæld og finansielle kontrakter  

 (kursgevinstloven) (Omgåelse af overkursreglen m.v.)   

 Nr L 168 1994-95, 1. samling Afgivet af Skatteudvalget Afgivet: 19950322 Udvalget har behandlet lovforslaget i nogle møder.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller udvalget lovforslaget til vedtagelse med  

 de stillede ændringsforslag.
 ÆndringsforslagAf skatteministeren, tiltrådt af udvalget:
 Til § 1 1) I det under nr. 4 foreslåede § 5, stk. 6,  

 indsættes efter 1. pkt. som nyt punktum:
»Reglen i 1. pkt. gælder ikke, hvis renten varierer månedsvis og  

 lånet er baseret på fast forrentede realkreditobligationer eller værdipapirer  

 og fordringshaveren er et af de i § 7, stk. 5, 1. pkt., nævnte  

 institutter.« Til § 2 2) Stk. 2 affattes således:
»Stk. 2. Personer, som før den 1. februar 1995 har overtaget  

 en forpligtelse, der er stiftet på de vilkår, som er nævnt i  

 kursgevinstlovens § 5, stk. 5, 1. pkt., skal den 1. februar 1995 medregne  

 gevinst opgjort efter § 1, nr. 3, til den skattepligtige indkomst.
Den  

 skattepligtige kan ved opgørelse af gevinsten vælge at anvende forpligtelsens  

 værdi den 1. februar 1995 i stedet for forpligtelsens værdi på  

 overtagelsestidspunktet.
Har gevinsten ved stiftelsen af den overtagne  

 forpligtelse skullet medregnes til den skattepligtige indkomst efter de  

 hidtidige regler i kursgevinstlovens § 5, stk. 5, finder 1. og 2. pkt. ikke  

 anvendelse, hvis overtagelsen er sket før den 1. februar 1995.« Bemærkninger Til nr. 1 Formålet med at indføre beskatning af gevinster ved frigørelse  

 af knæklån, der er stiftet med varierende rentesatser, er at forhindre en  

 omgåelse af overkursreglen i kursgevinstlovens § 5, stk. 5.
 Realkredit Danmark A/S etablerede i august 1994 et nyt produkt inden for  

 realkreditlånsmarkedet, der går ud på, at låntagere i stedet for at betale 2  

 eller 4 gange om året betaler ydelser månedsvis mod at få en rabat på  

 bidraget til Realkredit Danmark A/S.
 Lånet er dog fortsat baseret på obligationer med 2 eller 4 årlige  

 terminer.
Den varierende rentesats over lånets løbetid fremkommer inden for den  

 enkelte ordinære obligationstermin, idet den månedlige rentesats skal svare  

 til månedens rentebeløb i forhold til den aktuelle restgæld ved udgangen af  

 den forudgående måned.
Den første måned i hver ordinær termin udgør  

 rentesatsen den samme i hele lånets løbetid, mens rentesatsen er svagt  

 stigende i de følgende måneder inden for hver ordinær termin.
Det har ikke været hensigten med lovforslagets fremsættelse at beskatte  

 kursgevinster i sådanne situationer.
Det foreslås derfor, at låntageren  

 fritages for den foreslåede beskatning ved indfrielse af knæklån, når  

 fordringshaveren er et dansk realkreditinstitut, Dansk Landbrugs  

 Realkreditfond, Danmarks Skibskreditfond, Kongeriget Danmarks Fiskeribank,  

 Finansieringsinstituttet for Industri og Håndværk A/S eller Kreditforeningen  

 af Kommuner i Danmark.
Det foreslås dog, at det kun er lån, hvor rentesatsen  

 varierer månedsvis og lånet er baseret på fast forrentede  

 realkreditobligationer eller værdipapirer, der skal undtages fra beskatning  

 ved indfrielse.
 Med ændringsforslaget bortfalder et utilsigtet merprovenu.
 Til nr. 2 Lovforslaget indeholder regler om, at der også skal ske en  

 beskatning af overkursen på eksisterende lån, der er overdraget til en ny  

 debitor før den 1. februar 1995. Beskatningen omfatter alene den kursgevinst,  

 der vedrører tiden efter den 1. februar 1995.
Overkursen på lån, der er overdraget før den 1. februar 1995, og som  

 fortsat eksisterer den 1. februar 1995, kan imidlertid allerede være  

 beskattet efter de hidtil gældende regler ved lånets stiftelse.
Indtil den 1.  

 januar 1994 var selskaber således omfattet af overkursreglen i  

 kursgevinstlovens § 5, stk. 5.
 Det foreslås derfor, at beskatningen af de eksisterende lån ved  

 lovforslagets fremsættelse den 1. februar 1995 lempes således, at der ikke  

 sker beskatning hos den nye debitor af de eksisterende lån den 1. februar  

 1995, såfremt der allerede er sket en beskatning af overkursen ved lånets  

 stiftelse.
 Ændringsforslag nr. 1 og 2 skønnes ikke at have nævneværdige  

 administrative konsekvenser.
