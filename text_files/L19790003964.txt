 Ved noteveksling i Dar es Salaam den 8. og 16. december 1978 har Danmark  

 og Tanzania indgået en overenskomst om dansk teknisk bistand til en  

 projekteringsenhed i det tanzanianske undervisningsministerium.
Ifølge overenskomsten rekrutterer den danske regering tekniske eksperter  

 til at bistå nævnte ministerium ved planlægning og gennemførelse af et  

 skolebyggeprogram, ligesom den afholder udgifterne til eksperternes  

 lønninger.
Endvidere finansieres fra dansk side inden for et beløb af  

 1.100.000 kroner indkøb, drift og vedligeholdelse af køretøjer og udstyr til  

 brug for eksperterne.
