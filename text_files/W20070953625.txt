Landsskatteretskendelse  

 vedr.
Fradrag for advokatudgifter - insidersag Klagen skyldes, at selskabet A  

 A/S er nægtet fradrag for advokatudgifter i forbindelse med insidersag.
Landsskatterettens afgørelse Indkomstårene 2001, 2002  

 og 2003 - Skattepligtig indkomst SKAT har nægtet fradrag for  

 advokatudgifter i forbindelse med insidersag med hhv. 116.500 kr., 210.000  

 kr.  

 og 591.189 kr.
 Landsskatteretten stadfæster  

 afgørelserne.
Sagens oplysninger A/S B blev overtaget af C AB  

 den 14. maj 2001. Selskabets bankaktivitet blev den 1. januar 2002 overdraget  

 til en filial af den svenske bank, hvorefter selskabets aktiviteter bestod af  

 ejendomsbesiddelse og administration.
Selskabet skiftede herefter navn til A  

 A/S.
 A/S B erhvervede efter  

 kontakt til D A/S 10.000 stk. egne aktier til børskursen 277 den 16. november  

 2000, 15.000 stk. egne aktier til børskursen 277 den 27. november 2000 og  

 104.288 stk. egne aktier til børskursen 330 den 6. februar 2001.
 A/S Bs generalforsamling  

 havde tidligere vedtaget og bemyndiget selskabets bestyrelse til at  

 gennemføre  

 et aktietilbagekøbsprogram, idet tilbagekøbte aktier skulle annulleres som  

 led  

 i en tilpasning af selskabets kapitalgrundlag.
Aktiehandlerne førte til, at  

 Rigsadvokaten ved anklageskrift af 2. oktober 2002 rejste tiltale mod A/S B,  

 den administrerende direktør, en direktør samt bestyrelsesformanden og  

 næstformanden i bankens bestyrelse.
Både bestyrelsesformanden og  

 næstformanden  

 var repræsenteret af egne advokater under sagen.
 Tiltalen omhandlede  

 overtrædelse af reglen om insiderhandel ved, at banken bl.a. den 6. februar  

 2001 havde købt 104.288 stk. egne aktier til kurs 330 fra D A/S på et  

 tidspunkt,  

 hvor A/S B få måneder forinden havde afvist et købstilbud fra C AB.
 Under sagen blev der nedlagt  

 påstand om overtrædelse af værdipapirhandelslovens § 35, stk. 1,  

 sammenhængende  

 med § 94, stk. 1, 2. pkt., i forbindelse med A/S Bs køb af 104.288 stk.  

 egne aktier  

 til kurs 330, hvorved A/S B teoretisk set havde opnået en kursgevinst på ca.  

 68.554.000 kr.
 Endvidere blev der nedlagt  

 påstand om bødestraf overfor A/S B samt konfiskation af gevinsten på kr.  

 68.554.000 kr.
 Endelig blev der nedlagt  

 påstand om fængselsstraf overfor selskabets direktører og bestyrelsesformand  

 og  

 næstformand i anledning af, at de i udøvelsen af deres normale ledelseshverv  

 havde godkendt bankens køb af egne aktier.
A/S B og dets ledelse blev  

 frifundet af såvel Vestre Landsret som Højesteret, jf. dommen refereret i UfR  

 2005.984 H.
Ved dommen blev Statskassen tilpligtet at betale sagens  

 omkostninger for Højesteret.
Ifølge repræsentanten omfatter dette alene  

 udgifter til beskikket advokat.
Da selskabet havde fravalgt beskikket  

 advokat,  

 har selskabet selv måtte afholde udgifter til advokat.
De to  

 bestyrelsesmedlemmer  

 havde beskikket advokat.
Udgifter hertil blev dækket af Statskassen.
 Selskabet har således betalt  

 advokatudgifter i indkomstårene 2001, 2002 og 2003 med henholdsvis 116.500  

 kr.,  

 jf. faktura af 28. december 2001, 210.000 kr., jf. faktura af 16. juli 2002  

 og  

 1.591.189 kr. afholdt i 2003.
Ved selskabets overdragelse  

 den 1. januar 2002 af bankaktiviteten til E bank blev ikke indgået aftale om  

 betaling af udgifter i relation til insidersagen.
Disse udgifter er derfor  

 endeligt afholdt af selskabet.
SKAT, Store selskaber - kontrol SKAT har ikke anset selskabet  

 for berettiget til fradrag for advokatudgifter i forbindelse med insidersag.
 Efter SKATs opfattelse kan  

 omkostninger betalt i forbindelse med tiltale for overtrædelse af reglerne om  

 insiderhandel rejst mod selskabet, enkelte medarbejdere og  

 bestyrelsesmedlemmer  

 ikke anses for naturlige eller sædvanlige driftsomkostninger for selskabet,  

 idet udgifterne er afholdt i forbindelse med en retssag, der ikke vedrører  

 selskabets normale indkomstskabende aktiviteter.
 Omkostningerne vedrører en  

 retssag, der udspringer af en disposition vedrørende selskabets  

 kapitalgrundlag,  

 hvorfor de må karakteriseres som udgifter i forbindelse med en  

 formuedisposition, for hvilket der ikke kan indrømmes fradrag, jf.  

 statsskattelovens § 6. stk. l, litra a.
 Det er endvidere SKATs  

 vurdering, at der, i det omfang banken har afholdt omkostninger til advokat i  

 forbindelse med tiltale af navngivne personer for overtrædelse af reglerne om  

 insiderhandel, er tale om privatudgifter, som er bankens indkomstopgørelse  

 uvedkommende.
Selskabets påstand og argumenter Selskabets repræsentant har  

 fremsat påstand om, at der godkendes fradrag for de i 2001, 2002 og 2003  

 afholdte advokatudgifter i forbindelse med insidersag.
 Repræsentanten har henvist  

 til, at udgifterne må anses for pådraget i forbindelse med almindelig drift  

 af  

 og udøvelse af ledelseshverv i en børsnoteret bank, der som led i sin  

 virksomhed har foretaget helt sædvanlige driftsmæssige dispositioner til gavn  

 for selskabets virke.
I den afgjorte sag mod A/S B  

 m.fl. har retten som en del af begrundelsen for frifindelsen henvist til, at  

 bankens køb var begrundet i ønsket om at realisere det  

 aktietilbagekøbsprogram  

 for egne aktier, der var nødvendigt for at gennemføre bestyrelsens forslag  

 til  

 generalforsamling om kapitalnedsættelse.
Heri ligger en anerkendelse af, at  

 det  

 er et legitimt mål at købe egne aktier, selvom man måtte besidde en eller  

 anden  

 form for insiderviden.
 Da insiderproblematik kan  

 opstå i disse situationer, må dette anses for at være en risiko, der er  

 forbundet  

 med normal drift af en virksomhed.
 Repræsentanten har henvist  

 til EU Kommissionens forordning nr. 2273 af 22. december 2003, hvorefter der  

 nu  

 er etableret regler for, hvornår børsnoterede selskabers køb af egne aktier  

 ikke anses for at være i strid med insiderforbuddet.
 Udgifternes afholdelse havde  

 til formål at afværge tab, herunder sikre mod større erstatningskrav.
 A/S B blev mødt med krav om  

 konfiskation af ca. 68 mio. kr., ligesom der var overhængende fare for, at  

 banken i tilfælde af, at sagen blev tabt, efterfølgende ville blive mødt med  

 erstatningssøgsmål fra D A/S samt tillige fra utilfredse aktionærer.
 Repræsentanten har henvist  

 til Højesterets afgørelse offentliggjort i Ugeskrift for Retsvæsen (UfR)  

 1942.335 H, Landsskatterettens afgørelser refereret i Tidsskrift for Skatter  

 og  

 Afgifter (TfS) 1995.49 og TfS 2002.731.
 Endvidere havde udgifterne  

 til formål at bevare bankens almindelige omdømme i omverdenen.
Selv om det antages, at  

 udgiften har en vis forbindelse med selskabets kapitalgrundlag, er  

 fradragsret  

 ikke udelukket.
Herved er henvist til Ligningsvejledningen 2006-2 afsnit E.A.  

 2.1.6, samt til Højesterets afgørelse refereret i Uf R 1980.712  

 (Trælastdommen).
Flere børsnoterede selskaber  

 afholder udgifter i relation til imagepleje/investorpleje i form af udgifter  

 til ansatte i Investor Relationship afdelinger, herunder til flere gange  

 årligt  

 at udarbejde og udsende brochurer om selskaberne til aktionærer samt opdatere  

 websites med henblik på at pleje selskabernes image og kursværdier.
Sådanne  

 udgifter anerkendes der i praksis fradragsret for.
 Banken blev frikendt af  

 Højesteret, hvorfor udgifter til advokatbistanden må være fradragsberettiget.
Der ses ikke offentliggjort  

 praksis, hvor en virksomhed frifindes, og hvor der efterfølgende nægtes  

 fradrag  

 for de udgifter, som virksomheden har anvendt med henblik på at afværge  

 sagen,  

 herunder undgå erstatningskrav og konfiskation mv.
Dette forhold bekræfter,  

 at  

 der i praksis anerkendes fradragsret for forsvarsudgifter, når  

 der er sket  

 frifindelse.
 Repræsentanten har bestridt,  

 at nogen del af de afholdte advokatudgifter kan anses for private udgifter  

 for  

 bankens ledelse.
Det primære formål med den  

 juridiske assistance var at få frikendt banken, og sekundært bankens ledende  

 medarbejdere, der var blevet inddraget i sagen som et led i udførelsen af  

 deres  

 hverv.
Bestyrelsesformanden og næstformanden var under sagen repræsenteret af  

 egen advokat.
 De pågældende medarbejdere  

 (direktører) har ikke opnået vinding ved handlerne.
 Repræsentanten har henvist  

 til Ligningsvejledningen 2006-2 afsnit E.B.3.9.
 Sammenfattende er herefter  

 gjort gældende, at udgifterne er almindelige driftsudgifter for banken,  

 hvorfor  

 der skal anerkendes fuld fradragsret for de afholdte udgifter.
Landsskatterettens bemærkninger og begrundelse I henhold til  

 statsskattelovens § 6, stk. 1, litra a, kan udgifter, som i årets løb er  

 anvendt til at erhverve, sikre og vedligeholde indkomsten, herunder ordinære  

 afskrivninger, fradrages.
Der skal således foreligge en direkte og umiddelbar  

 forbindelse mellem afholdelsen af udgiften og erhvervelsen af indkomsten.  

 Dette  

 kræver, dels at udgiftsafholdelsen ligger inden for de naturlige rammer af  

 virksomheden, dels at udgiften ikke kan karakteriseres som en privat udgift,  

 som er indkomstopgørelsen uvedkommende.
 Udgifter til advokatbistand  

 kan fradrages, såfremt bistanden vedrører erhvervelsen af indtægter, som skal  

 medregnes ved indkomstopgørelsen, eller afholdelsen af udgifter, som kan  

 fradrages ved indkomstopgørelsen, jf. statsskattelovens § 6, stk. 1, litra a.
Selskabet erhvervede i 2000  

 og 2001 egne aktier med henblik på annullering af disse som led i en  

 tilpasning  

 af selskabets kapitalgrundlag.
Anklagemyndigheden rejste i den forbindelse  

 tiltale mod selskabet m.fl. for insiderhandel.
Denne sag blev afgjort  

 endeligt  

 af Højesteret med dom af 22. december 2004 (UfR 2005.984), idet selskabet  

 m.fl.  

 blev frifundet.
Selskabets bankvirksomhed blev frasolgt den 1. januar 2002.
 De afholdte omkostninger til  

 advokat i forbindelse med insidersag kan ikke anses for at vedrøre selskabets  

 løbende drift eller for en sædvanlig eller naturlig driftsomkostning for  

 selskabet, jf. selskabsskattelovens § 6, stk. 1, litra a, men må anses for et  

 ikke fradragsberettiget formuetab.
Ved afgørelsen er lagt vægt  

 på, at omkostningerne, som for den største dels vedkommende blev afholdt  

 efter  

 salg af bankvirksomheden, vedrører insidersagen.
Denne sag blev rejst efter  

 selskabets opkøb af egne aktier som led i tilpasning af selskabets  

 kapitalgrundlag.
Under sagen blev rejst krav om konfiskation af ca. 68 mio.  

 kr.  

 At selskabet blev frifundet i Højesteret ændrer ikke ved, at der ikke er tale  

 om  

 driftsomkostninger.
 Landsskatteretten stadfæster  

 således den af SKAT trufne afgørelse.
