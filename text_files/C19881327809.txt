 I henhold til Landbrugsministeriets bekendtgørelse nr. 789 af 9. december  

 1987, § 4, fastsættes følgende for pakning af fersk fjerkrækød her til  

 landet:
1. Pakning i transportemballage a.
I en transportemballage må kun nedpakkes fjerkrækød, der er af samme  

 art, og som er henført til samme kvalitetsklasse og samme vægtgruppe.
Detailemballeret fjerkrækød, der er henført til forskellige vægtgrupper,  

 kan dog pakkes i samme transportemballage, såfremt nettovægten er anført på  

 detailemballagen.
Kvalitetskontrollens inspektør kan i tilfælde, hvor køberen  

 skriftligt har anmodet derom, tillade at ikke detailemballeret fjerkrækød,  

 der er henført til forskellige vægtgrupper, pakkes i samme  

 transportemballage.
2. Mærkning af transportemballage a.
Transportemballagen skal på det ene endestykke i samme synsfelt være  

 forsynet med følgende oplysninger:
 - Stykantal, vægtgruppe, kartonens samlede nettovægt i kg og/eller LB OZ  

 samt kvalitetsbetegnelsen.
- Fjerkrækødets art og præsentationsform.
Angivelserne skal anføres på  

 indførselslandets sprog eller et sprog, der kun ved uvæsentlige forskelle  

 adskiller sig fra dette.
 - Virksomhedens autorisationsnummer.
 - »Danmark«.
 - »Frosset«, »kølet« oversat til samme sprog som de  

 øvrige angivelser.
 - Slagteriets navn og adresse eller for hvem fjerkrækødet er pakket.
b.
Tallet for vægtgruppe, kvalitetsbetegnelsen og ordet  

 »Danmark«, skal trykkes med typer, der mindst er 12 mm høje.
Den  

 øvrige tekst på etiketten skal trykkes med typer af passende størrelse og  

 tydelighed.
