 Efter Indstilling af Naturfredningsraadet fastsætter Justitsministeriet  

 herved i Henhold til § 20 i Lov Nr. 245 af 8. Maj 1917 om Naturfredning  

 følgende Bestemmelser angaaende Fredning af Øen Vaarsø med Smaaholmene Vaarsø  

 Kalv og Langeøerne i Horsens Fjord:
Øerne maa ikke beplantes, afvandes eller opdyrkes udover det paa Vaarsø  

 allerede under Kultur værende Areal, stort ca. 25 Tdr.
Land, ligesom  

 Naturtilstanden ej heller paa anden Maade maa forandres.
Bebyggelse, Hugst  

 eller Jagt maa kun finde Sted efter forud indhentet Tilladelse saavel fra  

 Universitetet i København som fra Naturfredningsraadet.
Al Færdsel og Landstigning paa Øerne forbydes enhver, der ikke forud har  

 indhentet Tilladelse hos Universitetet eller dettes befuldmægtigede.
Til  

 Færdsel med Skydevaaben paa Øerne kræves tillige Tilladelse fra  

 Naturfredningsraadet.
 Endelig forbydes al Ombringning eller Indfangning af Pattedyr og Fugle  

 samt uden forud indhentet Tilladelse fra Universitetet og  

 Naturfredningsraadet al færdsel med Skydevaaben paa et Vandomraade uden om  

 Vaarsø med tilhørende Holme, der begrænses saaledes:
mod Nord af Fastlandet, mod Vest af en ret Linie fra et afmærket Punkt paa Fastlandet, beliggende  

 ca. 1250 m øst for Fyret ved Sogneskellet mellem Søvind og Vær Sogne (Haldrup  

 Fyr) til et Punkt 400 m vest for Vaarsø Kalv.
mod Syd af en Linie, der udgaar fra nævnte Punkt vest for Vaarsø Kalv  

 langs Sydkysten af Vaarsø med tilhørende Holme i en Afstand af 400 m, mod Øst af en Linie ret Nord - Syd fra Fastlandet lige øst om den  

 østligste af Langeøerne til et Punkt 400 m syd for denne Ø.
Overtrædelse af nærværende Bekendtgørelses Bestemmelser straffes i  

 Overensstemmelse med § 26 i Lov om Naturfredning, jfr.
Lov Nr. 127 af 15.  

 April 1930 § 6, 1. Stk., med Bøder fra 10 Kr.
 Denne Bekendtgørelse træder straks i Kraft.
 Hvilket herved bringes til almindelig Kundskab.
 Justitsministeriet, den 30. Juli 1934.
 Zahle.
 /Hugo Berning.
