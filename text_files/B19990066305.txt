Bekendtgørelse om større  

 dentalrøntgenanlæg (Bekendtgørelsen omfatter  

 dentalrøntgenanlæg med tomograf, cephalostat eller intraoralt  

 røntgenrør, samt dentalrøntgenanlæg til intraorale  

 optagelser med spændinger over 70 kV) INDHOLD Kapitel		side 1:	Definitioner		2 2:	Forhåndsgodkendelse		2 3:	Anmeldelse		3 4:	Godkendelse		3 5:	Krav til virksomheder/institutioner (arbejdsgiveren) 		3 6:	Krav til røntgenanlæggets ansvarlige leder		3 7:	Krav til personale der udfører  

 røntgenundersøgelser		5 8:	Krav til personer der henviser til  

 røntgenundersøgelser		5 9:	Krav til røntgenfirmaer der udfører arbejder ved  

 røntgenapparater		5 10:	Krav til personer beskæftiget ved installation,  

 reparation, vedligeholdelse og kontrol af røntgenapparater		6 11:	Principper for berettigelse og optimering		6 12:	Strålebeskyttelse af patienterne		6 13:	Strålebeskyttelse af personale m.v. i forbindelse med  

 udførelse af røntgenundersøgelser		7 14:	Retsmedicinske og forsikringsmæssige undersøgelser  

 m.v. 		7 15:	Biomedicinske forskningsprojekter		7 16:	Kvalitetsstyring		8 17:	Teknisk udførelse af røntgenapparater m.v.  

 		8 18:	Afskærmning af røntgenrum		8 19:	Besigtigelse af røntgenanlæg af  

 Sundhedsstyrelsen		9 20:	Klageadgang, straf og ikrafttræden		10 Bilag 1:	Modtagekontrol og statuskontrol af røntgenapparater m.v.  

 		11 2:	Konstanskontrol af røntgenapparater m.v. 		12 3:	Driftsbetingelser for røntgenapparater m.v. 		13 4:	Afskærmningens blyækvivalent		15 5:	Afskærmning af røntgenrum, betjeningsrum m.v.  

 		16 Bekendtgørelse om større  

 dentalrøntgenanlæg1) I medfør af § 1, § 4 og § 7 i lov nr. 147 af 15.  

 april 1930 om brugen af røntgenstråler m.v. som ændret ved  

 lov nr. 213 af 4. juni 1965 og lov nr. 368 af 6. juni 1991 og efter  

 bemyndigelse i henhold til § 8 i bekendtgørelse nr. 708 af 29.  

 september 1998 om brugen af røntgenanlæg m.v.  

 fastsættes:
Kapitel 1 Definitioner § 1. I denne bekendtgørelse forstås  

 ved:
1)	Patient Person der røntgenundersøges i forbindelse med:
 a)	diagnosticering og behandling af en sygdom.
 b)	en arbejdsmedicinsk undersøgelse.
 c)	et screeningsprogram.
 d)	et biomedicinsk forskningsprojekt.
 e)	en retsmedicinsk undersøgelse.
 f)	en forsikringsmæssig undersøgelse.
2)	Røntgenanlæg Røntgenapparat og de evt. dertil hørende bygningsdele  

 (røntgen- og betjeningsrummets vægge, loft, gulv, døre og  

 vinduer inkl. den heri indbyggede stråleafskærmning).
3)	Røntgenapparat Det sammenhørende apparatur til udførelse af en  

 røntgenundersøgelse, normalt bestående af en  

 røntgengenerator med røntgenrør, stativer, patientlejer  

 og andet tilbehør samt de evt. dertil hørende faste  

 installationer.
4)	Røntgenrør Den af indsatsrøret og rørkappen bestående  

 enhed.
5)	Røntgenundersøgelse Undersøgelse eller anden planlæggende eller vejledende  

 procedure hvortil der anvendes røntgenstråling på en  

 patient.
Kapitel 2 Forhåndsgodkendelse § 2. Etablering af røntgenanlæg og  

 ændring af bestående røntgenanlæg der kan  

 påvirke de strålebeskyttelsesmæssige forhold, må ikke  

 foretages før Sundhedsstyrelsen har forhåndsgodkendt planer  

 herover.
Ved ændring forstås ændring af  

 bygningsmæssige afskærmningsforhold, opstilling og udskiftning af  

 lejer, stativer, generatorer, billedregistrerende systemer forbundet med  

 generatoren m.v., mens udskiftning af røntgenrør,  

 højspændingstransformatorer m.v. ikke er omfattet heraf.
 § 3. Planer der indsendes med henblik på  

 forhåndsgodkendelse, skal være foldet i A-4 format og omfatte  

 følgende:
1)	Detailtegninger af de rum som forhåndsgodkendelsen skal  

 omfatte, med angivelse af sluser, døre, vinduer, ventilationskanaler  

 og andre detaljer af betydning for bedømmelsen af  

 strålebeskyttelsen.
Af tegningerne skal tydeligt fremgå  

 beliggenhed og udstrækning af strålebeskyttelsen,  

 beskyttelseslagenes materiale, tykkelse og blyækvivalent.
 2)	Oplysninger om den maksimale højspænding for de enkelte  

 røntgenrør.
 3)	Oplysning om placeringen af de betjeningspulte, stativer, lejer m.v.  

 som omfattes af ansøgningen om forhåndsgodkendelse.
 Stk. 2. Er placeringen endnu ikke endeligt fastlagt, må  

 der indhentes særskilt forhåndsgodkendelse på et senere  

 tidspunkt.
 § 4. Sammen med anmodning om  

 forhåndsgodkendelse skal der indsendes en begrundelse for berettigelsen  

 af nyt apparatur (f.eks. lange ventetider for patienter, kompliceret eller  

 uhensigtsmæssig patienttransport, nye undersøgelsesprincipper,  

 dosisreduktion, udskiftning af slidt apparatur).
 Stk. 2. Sundhedsstyrelsen kan forbyde anskaffelse af nyt  

 apparatur der ikke er berettiget, med henblik på at undgå  

 unødvendig spredning af apparatur.
 § 5. Foretages der under udførelsen af  

 anlægget ændringer i forhold til de forhåndsgodkendte  

 planer, skal reviderede planer omgående indsendes til Sundhedsstyrelsen  

 med henblik på godkendelse.
Kapitel 3 Anmeldelse § 6. Nye røntgenanlæg og  

 ændringer af bestående røntgenanlæg der kan  

 påvirke de strålebeskyttelsesmæssige forhold, skal anmeldes  

 til Sundhedsstyrelsen før anlægget er i driftsklar stand.
Ved  

 ændringer forstås ændring af bygningsmæssige  

 afskærmningsforhold, opstilling og udskiftning af lejer, stativer,  

 generatorer, billedregistrerende systemer forbundet med generatoren m.v.,  

 mens udskiftning af røntgenrør,  

 højspændingstransformatorer m.v. ikke er omfattet heraf.
 Stk. 2. Anmeldelsespligten påhviler det  

 røntgenfirma der har forestået arbejdet.
 Stk. 3. Anmeldelsesskema, der kan rekvireres fra  

 Sundhedsstyrelsen, skal være underskrevet af røntgenfirmaets  

 ansvarlige tekniske leder og af røntgenanlæggets ansvarlige  

 leder.
 Stk. 4. Samtidig med anmeldelsen indsendes gebyr for  

 godkendelse til Sundhedsstyrelsen.
 Stk. 5. De anmeldte røntgenanlæg optages i  

 Statens Institut for Strålehygiejnes register over i drift  

 værende røntgenanlæg.
 § 7. Røntgenanlæg der permanent tages  

 ud af drift, skal skriftligt afmeldes til Sundhedsstyrelsen.
 Stk. 2. Afmeldelsespligten påhviler  

 røntgenanlæggets ansvarlige leder.
Kapitel 4 Godkendelse § 8. Sundhedsstyrelsens godkendelse gives på  

 grundlag af den skete anmeldelse, og efter at besigtigelse har fundet  

 sted.
 Stk. 2. Godkendelsen kan inddrages hvis anlægget ikke  

 længere opfylder de af Sundhedsstyrelsen fastsatte bestemmelser.
Kapitel 5 Krav til virksomheder/institutioner (arbejdsgiveren) § 9. Den der er ansvarlig for  

 virksomheden/institutionen, skal sørge for at  

 røntgenanlæggene og brugen af disse er i overensstemmelse med  

 bestemmelserne i denne bekendtgørelse, herunder sørge for  

 vedligeholdelse af anlæggene samt uddannelse og efteruddannelse af  

 personalet.
 § 10. Den der er ansvarlig for  

 virksomheden/institutionen, skal sørge for at der er en ansvarlig  

 leder med kvalifikationer og ansvarsområde i henhold til kapitel 6, og  

 at dennes navn og uddannelse meddeles Sundhedsstyrelsen.
 § 11. Den der er ansvarlig for  

 virksomheden/institutionen, skal sørge for at navnet på en ny  

 ansvarlig leder meddeles Sundhedsstyrelsen inden den ansvarlige leder  

 fratræder.
Kapitel 6 Krav til røntgenanlæggets ansvarlige  

 leder § 12. Den for røntgenanlægget  

 ansvarlige leder skal have tilstrækkelig uddannelse på  

 følgende områder:
 1)	Ioniserende strålings egenskaber.
 2)	Ioniserende strålings vekselvirkning med stof.
 3)	Grundlæggende dosimetri.
 4)	Film, folier og fremkaldeproces.
 5)	Røntgenrør, generator og eksponeringsautomatik.
 6)	Tomografer.
 7)	Digitalteknik.
 8)	Strålehygiejne og strålebiologi, herunder  

 strålebeskyttelse ved undersøgelse af børn.
 Stk. 2. Den ansvarlige leder skal ligeledes være  

 tilstrækkelig uddannet og have nødvendig erfaring til at kunne  

 tage det kliniske ansvar for den diagnostiske anvendelse af  

 røntgenstråling på patienter, herunder vurdere  

 berettigelsen og det kliniske resultat af en undersøgelse.
 Stk. 3. Sundhedsstyrelsen kan fastsætte bestemmelser  

 hvorefter personer der har gennemgået en af Sundhedsstyrelsen godkendt  

 uddannelse, kan anses for kvalificerede.
 § 13. Den ansvarlige leder skal sørge for  

 at røntgenundersøgelser udføres af personer med  

 uddannelse som tandlæge, tandplejer, tandklinikassistent med  

 røntgenuddannelse, læge, radiograf, røntgensygeplejerske  

 eller personer der er under uddannelse til et af disse erhverv.
 Stk. 2. Andre personer der udfører  

 røntgenundersøgelser, skal have deres uddannelse godkendt af  

 Sundhedsstyrelsen.
 Stk. 3. Personer der udfører undersøgelser af  

 børn, skal have uddannelse heri såfremt denne ikke er  

 opnået i forbindelse med grunduddannelsen.
 § 14. Den ansvarlige leder skal sørge for  

 at alle personer der udfører røntgenundersøgelser, er  

 instrueret i procedurerne i forbindelse hermed og derved har opnået  

 tilstrækkelig kyndighed.
§ 15. Den ansvarlige leder skal sørge for  

 at personer beskæftiget med betjening og kontrol af  

 røntgenapparaterne i fornødent omfang er instrueret om  

 apparaternes indretning og brug, og om den fare der er forbundet med  

 arbejdet.
De skal desuden være instrueret om de  

 sikkerhedsforanstaltninger der skal træffes til forebyggelse af en  

 sådan fare, og derved have opnået tilstrækkelig  

 kyndighed.
 Stk. 2. Den ansvarlige leder skal føre en fortegnelse  

 over de personer der er instrueret i henhold til stk. 1. Fortegnelsen  

 skal være tilgængelig for de beskæftigede personer.
 § 16. Den ansvarlige leder skal sørge for  

 at de personer der udfører røntgenundersøgelser, har  

 adgang til efteruddannelse, særligt i forbindelse med indførelse  

 af nye teknikker.
 § 17. Den ansvarlige leder skal sørge for  

 at følgende bestemmelser overholdes:
 1)	Bestemmelserne for strålebeskyttelse af patienterne, jf.  

 kapitel 12.
 2)	Bestemmelserne for berettigelse og optimering, jf. kapitel 11.
 3)	Bestemmelserne for retsmedicinske og forsikringsmæssige  

 undersøgelser m.v., jf. kapitel 14.
 4)	Bestemmelserne for biomedicinske forskningsprojekter, jf. kapitel  

 15.
 § 18. Den ansvarlige leder skal fastsætte  

 retningslinier for henvisning til røntgenundersøgelser og skal  

 sørge for at de der henviser, har adgang til disse samt til  

 oplysninger om stråledoser.
 § 19. Den ansvarlige leder skal sørge for  

 at henvisninger til røntgenundersøgelser suppleres med de  

 oplysninger om tidligere undersøgelser som afdelingen har eller kan  

 få adgang til, inden det besluttes om undersøgelsen skal  

 udføres.
 § 20. Den ansvarlige leder eller en af denne  

 særlig bemyndiget person afgør om en  

 røntgenundersøgelse er berettiget og skal udføres.
 § 21. Den ansvarlige leder skal sørge for  

 at røntgenbilleder og andre resultater af undersøgelser  

 på anmodning kan udleveres, for at undgå unødvendige  

 dobbeltundersøgelser.
 § 22. Den ansvarlige leder skal sørge for  

 at patienterne om ønsket bliver informeret om risikoen ved  

 røntgenundersøgelser.
 § 23. Den ansvarlige leder skal sørge for  

 at der til patienter og personale anskaffes tilstrækkelige  

 strålebeskyttelsesmidler, og påse at disse anvendes som  

 foreskrevet i kapitel 12 og 13.
 § 24. Den ansvarlige leder skal sørge for  

 at anlægget opfylder bestemmelserne for teknisk udførelse af  

 røntgenapparater m.v., jf. kapitel 17, og for afskærmning af  

 røntgenrum, jf. kapitel 18.
 § 25. Den ansvarlige leder skal sørge for  

 at der etableres og vedligeholdes et effektivt kvalitetsstyringssystem, jf.  

 kapitel 16, herunder at der udføres modtagekontrol, statuskontrol,  

 konstanskontrol og anden nødvendig kontrol af apparaturet, at der  

 findes skriftlige instruktioner herfor, og at alle resultater af disse  

 kontroller protokolleres.
§ 26. Den ansvarlige leder skal sørge for  

 at røntgenanlægget er i god stand, herunder teknisk (mekanisk,  

 elektrisk) og strålehygiejnisk forsvarlig stand.
Således må  

 anlæggets sikkerhedsniveau, karakteristika og ydeevne ikke forringes i  

 væsentlig grad, og alle under driften observerede fejl og mangler skal  

 snarest muligt afhjælpes.
 § 27. Den ansvarlige leder skal sørge for  

 at røntgenanlæg der ikke opfylder de af Sundhedsstyrelsen  

 fastsatte driftsbetingelser, jf. bilag 3, tages ud af drift.
 § 28. Den ansvarlige leder skal sørge for  

 at røntgenanlæg der permanent tages ud af drift, afmeldes, jf.  

 § 7.
 § 29. Den ansvarlige leder skal sørge for  

 at billedkvalitet og patientdosis optimeres.
 § 30. Den ansvarlige leder skal sørge for  

 at der til alt apparatur findes klare dansksprogede brugsanvisninger og  

 vejledning om forebyggelse af uheldssituationer og utilsigtede doser.
 § 31. Den ansvarlige leder skal straks underrette  

 Sundhedsstyrelsen om indtrufne uheld som kan have medført utilsigtet  

 stråleudsættelse af patienter og personale.
Kapitel 7 Krav til personale der udfører  

 røntgenundersøgelser § 32. Om instruktion, uddannelse m.v. af  

 personalet henvises til §§ 13-16. Vedrørende yderligere  

 bestemmelser for personalets arbejde henvises til kapitel 12 og 13.
§ 33. Personalet skal under det daglige arbejde  

 sørge for at arbejdsgangen i enhver henseende er  

 strålebeskyttelsesmæssig forsvarlig.
Det skal benytte det  

 foreskrevne udstyr til strålebeskyttelse og underrette den ansvarlige  

 leder såfremt dette udstyr ikke er i forsvarlig stand (f.eks. må  

 genstande af blygummi ikke være krakelerede eller forrevne).
 § 34. Hvis der indtræder en faresituation  

 skal personalet snarest muligt træffe foranstaltninger til at  

 afværge og begrænse faren, samt underrette den ansvarlige  

 leder.
 § 35. Personalet skal straks underrette den  

 ansvarlige leder hvis der opstår formodning om utilsigtet  

 stråleudsættelse af patienter eller personale.
Kapitel 8 Krav til personer der henviser til  

 røntgenundersøgelser § 36. Den der henviser til en  

 røntgenundersøgelse, skal følge de retningslinier for  

 henvisning til røntgenundersøgelser som er fastsat af den  

 ansvarlige leder af røntgenanlægget.
 § 37. Den der henviser til en  

 røntgenundersøgelse, skal sørge for at  

 undersøgelsen er berettiget, idet både tilstanden hos den person  

 der røntgenundersøges i forbindelse med diagnosticering og  

 behandling af en sygdom og det forventede resultat af undersøgelsen  

 skal indgå i vurderingen af berettigelsen.
 § 38. Den der henviser til en  

 røntgenundersøgelse, skal på henvisningen oplyse om  

 tidligere relevante røntgenundersøgelser som han har kendskab  

 til.
 § 39. Den der henviser til en  

 røntgenundersøgelse, skal på henvisningen oplyse om den  

 kliniske problemstilling der berettiger undersøgelsen.
 Stk. 2. Det skal fremgå af henvisningen hvem der har  

 udfyldt den.
§ 40. På sygehusafdelinger, afdelinger  

 på tandlægeskoler og kommunale klinikker hvorfra der henvises til  

 røntgenundersøgelser, skal der findes en instruktion for hvem  

 der må henvise.
Instruktionen skal tilstilles den ansvarlige leder af  

 røntgenanlægget til accept.
Kapitel 9 Krav til røntgenfirmaer der udfører  

 arbejder ved røntgenapparater § 41. Opstilling, idriftsættelse,  

 reparationer og øvrige arbejder ved røntgenapparater må  

 kun udføres af røntgenfirmaer (herunder sygehuse m.v.) der af  

 Sundhedsstyrelsen er autoriseret hertil.
Denne autorisation gives kun  

 såfremt den ansvarlige røntgentekniske leder har en  

 elektroteknisk uddannelse og efter Sundhedsstyrelsens skøn har den  

 fornødne uddannelse og erfaring med hensyn til  

 røntgeninstallationer og strålerisiko.
 § 42. Om installation af nye apparater m.v.  

 henvises til kapitel 2-4.
§ 43. Firmaet skal sørge for at der ved  

 arbejdet kun beskæftiges personer der i fornødent omfang er  

 instrueret om apparaternes indretning og virkemåde, og om den fare der  

 er forbundet med arbejdet.
De skal desuden være instrueret om de  

 sikkerhedsforanstaltninger der skal træffes til forebyggelse af en  

 sådan fare, og derved have opnået tilstrækkelig  

 kyndighed.
 Stk. 2. Firmaet skal føre en fortegnelse over de  

 personer der er instrueret i henhold til stk. 1. Fortegnelsen skal  

 være tilgængelig for de beskæftigede personer.
 § 44. Firmaet skal straks underrette den  

 ansvarlige leder og Sundhedsstyrelsen om fejl og uheld som kan have  

 medført utilsigtet stråleudsættelse af personer.
Kapitel 10 Krav til personer beskæftiget ved installation,  

 reparation, vedligeholdelse og kontrol af røntgenapparater § 45. Om instruktion m.v. af personer der  

 udfører arbejder ved røntgenapparater, henvises til §§ 15  

 og 43.
 § 46. Konstateres der under servicearbejde  

 defekter eller fejl der medfører risiko for patienter eller personale,  

 skal oplysning herom omgående gives til røntgenanlæggets  

 ansvarlige leder og betjeningspersonalet.
 § 47. Personer der udfører arbejder ved et  

 røntgenapparat, skal sørge for at hverken de selv eller andre  

 mennesker stråleudsættes unødigt under arbejdet.  

 Således må de under ingen omstændigheder udsætte sig  

 selv eller andre for den direkte stråling (heller ikke på  

 hænder).
 § 48. Under reparations- eller justeringsarbejder  

 hvor der arbejdes med et røntgenrør i drift, skal der, selv ved  

 kortvarige eksponeringer, sørges for at kun personer der er  

 beskæftiget ved reparationen eller justeringen, får adgang til  

 røntgenrummet.
 § 49. Ved prøveoptagelser må der ikke  

 anvendes personer som objekt.
 § 50. Personer der udfører arbejder ved et  

 røntgenapparat, skal straks underrette den person under hvis ansvar de  

 arbejder, hvis der opstår formodning om utilsigtet  

 stråleudsættelse af personer.
Kapitel 11 Principper for berettigelse og optimering § 51. Inden indførelse af nye former for  

 røntgenundersøgelser eller apparatur der adskiller sig  

 væsentligt fra det eksisterende, skal der foreligge en analyse der ud  

 fra en MTV (Medicinsk Teknologivurdering)-tilgang beskriver  

 forudsætningerne for og konsekvenserne af at anvende den nye  

 undersøgelsesmetode eller det nye apparatur.
 Stk.2. Analysen bør omfatte en beskrivelse af:
 1)	Anvendelsesområde, effektivitet og risikovurdering i relation  

 til den nye form for undersøgelsesmetode eller apparatur.
 2)	Organisation, herunder struktur og personale.
 3)	Økonomi, herunder samfundsøkonomi og  

 driftsøkonomi.
 4)	Forhold i relation til patienten, herunder psykologiske, sociale og  

 etiske forhold.
 § 52. Bestående former for  

 røntgenundersøgelser skal tages op til revurdering så  

 snart der foreligger nye oplysninger om deres effektivitet eller den risiko  

 de medfører.
 § 53. Enhver røntgenundersøgelse i  

 forbindelse med diagnosticering og behandling af en sygdom skal være  

 berettiget, idet både tilstanden hos den person der  

 røntgenundersøges og det forventede resultat af  

 undersøgelsen skal indgå i vurdering af berettigelsen.
 Stk. 2. Andre former for røntgenundersøgelser  

 skal også være berettigede, idet det udbytte der opnås ved  

 undersøgelserne skal opveje den risiko som de medfører.
 § 54. Alle doser skal holdes så lave som det  

 med rimelighed er muligt under hensyntagen til de ønskede diagnostiske  

 resultater.
Kapitel 12 Strålebeskyttelse af patienterne § 55. Overflødige  

 røntgenundersøgelser skal undgås.
§ 56. Børn skal afdækkes med  

 blygummiforklæde ved optagelser med tomograf eller cephalostat.
Ved  

 andre optagelser kan en hageskærm anvendes i stedet for  

 blygummiforklædet.
Voksne bør afdækkes på en af de  

 nævnte måder.
 § 57. Ved fotografering af børns  

 hænder skal der anvendes en til formålet konstrueret kasse  

 beklædt med 1 mm bly, hvori hånd og film placeres.
 § 58. Til røntgenundersøgelser skal  

 anvendes et så ydedygtigt apparat hvad angår  

 højspænding og rørstrøm at der opnås  

 billeder af diagnostisk tilfredsstillende kvalitet.
§ 59. Ved apparater med indblændingsmulighed  

 skal der altid foretages omhyggelig indblænding af strålefeltet  

 til det område der har diagnostisk interesse.
Ved intraorale optagelser  

 skal således altid anvendes tubus.
 § 60. Indstilling på patienten skal  

 foretages med omhu.
 § 61. Røntgenrørets  

 højspænding skal ved enhver undersøgelse være  

 så høj som foreneligt med de diagnostiske krav til  

 billedet.
§ 62. Røntgenrørets totalfiltrering  

 skal være så høj som mulig.
Dette gælder især  

 ved undersøgelser af børn.
 § 63. Ved røntgenoptagelser med kassetter  

 skal der anvendes så hurtige forstærkningsskærme og  

 så følsomme film som foreneligt med de diagnostiske krav til  

 billedet.
 Stk. 2.Ved intraorale optagelser skal der anvendes så  

 følsomme film som foreneligt med de diagnostiske krav til billedet.  

 Der skal dog altid anvendes film af mindst følsomhedsklasse E, som  

 defineret i standarden DS/ISO 3665.
 § 64. Ved digitale optagelser skal dosis  

 begrænses så meget som foreneligt med de diagnostiske krav til  

 billedet.
 § 65. Bruges et røntgenapparat til  

 intraorale optagelser undtagelsesvis til ekstraorale tandoptagelser skal der  

 anvendes forstærkningsskærme.
 § 66. Ved cephalostatoptagelser skal rastere have  

 så lavt et skaktforhold som foreneligt med de diagnostiske krav til  

 billedet.
 § 67. Ved apparater hvor fokus-film-afstanden kan  

 varieres, skal det tilstræbes at anvende en lang  

 fokus-film-afstand.
 § 68. Antallet af optagelser skal begrænses  

 til det antal som netop er nødvendigt til opnåelse af det  

 forventede resultat af røntgenundersøgelsen.
Kapitel 13 Strålebeskyttelse af personale m.v. i forbindelse  

 med udførelse af røntgenundersøgelser § 69. Når det er nødvendigt at  

 støtte patienter under eksponering, skal hertil anvendes tekniske  

 hjælpemidler.
Er det undtagelsesvis nødvendigt at anvende  

 personer til at støtte, skal disse være nøje instrueret.  

 Personer der støtter, må ikke udsættes for den direkte  

 stråling, og de skal beskyttes bedst muligt mod spredt stråling  

 ved hjælp af beskyttelsesudstyr.
§ 70. Kassetter og film må kun  

 undtagelsesvis holdes af andre personer end patienten, og kun hvis brug af  

 kassette- eller filmholder er umulig.
Personer der holder, skal undgå  

 at udsætte sig for den direkte stråling, og de skal beskyttes  

 bedst muligt mod spredt stråling ved hjælp af  

 beskyttelsesudstyr.
Kapitel 14 Retsmedicinske og forsikringsmæssige  

 undersøgelser m.v.
 § 71. For omfanget af retsmedicinske  

 røntgenundersøgelser af anholdte m.v. gælder lov nr. 332  

 af 24. maj 1989 om ændring af retsplejeloven (legemsindgreb).
 Stk. 2. For andre retsmedicinske undersøgelser  

 gælder at de skal ske på frivillig basis, og de skal kunne  

 være til den undersøgtes fordel.
 § 72. For undersøgelser til  

 afgørelse af forsikringsspørgsmål gælder at de skal  

 ske på frivillig basis, og de skal kunne være til den  

 undersøgtes fordel.
 § 73. Ved alle undersøgelser der ikke  

 direkte kan gavne helbredstilstanden hos den person der undersøges,  

 skal der lægges særlig vægt på at de udføres  

 med den mindst mulige dosis (få optagelser etc.).
Kapitel 15 Biomedicinske forskningsprojekter § 74. Røntgenundersøgelser af  

 forsøgspersoner må først finde sted efter godkendelse af  

 projektet i en Videnskabsetisk Komité, jf. lov nr. 503 af 24. juni  

 1992 med ændringer om et videnskabsetisk komitésystem og  

 behandling af biomedicinske forskningsprojekter.
§ 75. Der skal for alle forsøgspersoner  

 på forhånd foretages en beregning af den effektive dosis og den  

 risiko for en stråleinduceret dødelig cancer som den beregnede  

 dosis medfører.
Både dosis og risiko skal fremgå af  

 forsøgsprotokollen.
 Stk. 2. For forsøgspersoner der ikke kan forvente nogen  

 direkte nytte af røntgenundersøgelsen, gælder de  

 dosisbindinger der er fastsat i rekommandation fra den Centrale  

 Videnskabsetiske Komité.
 § 76. Forsøgspersoner må kun  

 røntgenundersøges efter afgivelse af deres frie og skriftlige  

 samtykke, og de skal informeres om strålerisikoen.
Kapitel 16 Kvalitetsstyring § 77. Der skal etableres et effektivt  

 kvalitetsstyringssystem i henhold til §§ 78-84.
 § 78. Der skal ved ethvert røntgenapparat  

 findes en skriftlig instruktion for de typer  

 røntgenundersøgelser der udføres ved apparatet.
 § 79. Der skal for alt apparatur udføres en  

 modtagekontrol, f.eks af et autoriseret røntgenfirma, der skal sikre  

 at apparaturet er i overensstemmelse med de specifikationer der er opstillet  

 i forbindelse med anskaffelsen, samt at apparaturet vil kunne give en  

 diagnostisk tilstrækkelig billedkvalitet ved den lavest mulige  

 dosis.
 § 80. Efter reparationer eller ændringer der  

 kan have indflydelse på billedkvalitet eller dosis, skal der for alt  

 apparatur udføres en fornyet modtagekontrol eller relevante dele  

 heraf, f.eks af et autoriseret røntgenfirma, med henblik på at  

 sikre at apparaturet fortsat vil kunne give en diagnostisk  

 tilstrækkelig billedkvalitet ved den lavest mulige dosis.
 § 81. Der skal for alt apparatur med konstante  

 mellemrum udføres statuskontrol og konstanskontrol med henblik  

 på at sikre at apparaturet til stadighed giver en diagnostisk  

 tilfredsstillende billedkvalitet ved den lavest mulige dosis.
§ 82. I bilag 1 og 2 er fastsat omfanget af  

 modtagekontrol, statuskontrol og konstanskontrol.
Sundhedsstyrelsen kan som  

 følge af den tekniske udvikling og andre forhold bestemme at omfanget  

 af disse kontroller ændres.
§ 83. I bilag 3 er fastsat betingelserne for drift  

 af røntgenanlæg.
Sundhedsstyrelsen kan som følge af den  

 tekniske udvikling og andre forhold ændre bilagets betingelser.
 § 84. Der skal forefindes skriftlige instruktioner  

 for udførelse af alle kontroller og eftersyn, og alle resultater heraf  

 skal protokolleres på en ordnet og systematisk måde.
Kapitel 17 Teknisk udførelse af røntgenapparater  

 m.v.
 § 85. For udførelsen af  

 røntgenapparatur henvises til Sundhedsministeriets  

 bekendtgørelse nr. 734 af 10. august 1994 om medicinsk udstyr.
§ 86. Ved anskaffelser skal der vælges  

 apparatur der giver så lave doser som det med rimelighed er muligt  

 under hensyntagen til de ønskede diagnostiske resultater.
Dette  

 gælder især for apparatur til undersøgelse af  

 børn.
§ 87. Apparater og tilbehør skal være  

 forsvarligt fastgjort.
Stativdele og bolte m.v. skal være korrekt  

 dimensioneret, ligesom man må sikre sig at de bygningsdele hvortil  

 apparater, stativer m.v. fastgøres, er i stand til at optage alle  

 statiske og dynamiske påvirkninger fra apparaturet.
 § 88. Når der anvendes lysmarkering af  

 strålefeltet, skal lyset i rummet kunne dæmpes, så  

 markeringen kan ses på patienten.
§ 89. Ved apparater der anvendes til  

 undersøgelser af børn skal der findes afdækningsmateriel  

 med et blyækvivalent på mindst 0,25 mm.
Udskæringen i  

 blygummiforklæder til patientens hals må ikke være for  

 stor.
Kapitel 18 Afskærmning af røntgenrum § 90. Rum hvor røntgenapparater er  

 opstillet må ikke være indrettet til uvedkommende  

 aktiviteter.
 § 91. Alle afskærmninger skal udføres  

 således at de i ethvert punkt har det krævede  

 blyækvivalent, jf. bilag 4, tabel 1.
§ 92. Ved alle overgange mellem to til  

 stråleafskærmning tjenende materialer (f.eks. bly-bly,  

 bly-blyglas, bly-beton) skal overlapning finde sted i en bredde mindst lig  

 summen af de to nødvendige lagtykkelser + 2,5 gange en eventuel  

 afstand mellem dem (f.eks. ved blylag i overgang mellem dør og karm).  

 Overlapningen skal dog mindst være 1 cm.
Eksempler herpå er givet  

 i bilag 5. Undtaget fra denne bestemmelse er overgange hvor der er fuld  

 sikkerhed mod svækkelse af afskærmningen ved revnedannelse,  

 f.eks. en muret væg der hviler på et betongulv, støbte og  

 murede hjørner.
§ 93. Hvor afskærmningen svækkes ved  

 udførelsen af kabelrender, rørgennemføringer,  

 stikkontakter, afbrydere, befæstigelser med søm eller skruer,  

 dørlåse, dørhåndtag m.v., skal afskærmningen  

 retableres fuldt ud.
Eksempler herpå er givet i bilag 5.
§ 94. Blyplader skal opsættes på en  

 sådan måde at de ikke flyder på grund af deres egen  

 vægt.
Blyplader der er i berøring med mørtel, beton eller  

 lignende, skal først overstryges med et korrosionsbeskyttende lag,  

 f.eks. asfalt.
§ 95. Afskærmningsmaterialer som beton,  

 mursten, mørtel m.v. skal have den fornødne homogenitet samt  

 korrekt sammensætning og densitet.
Fuger i murede vægge skal  

 være helt udfyldt.
§ 96. Personaleadgangen til røntgenrum  

 skal, i den udstrækning det er muligt, foregå gennem sluser i  

 stedet for blybeklædte døre.
Sluser skal indrettes således  

 at de hindrer den direkte stråling og den spredte stråling fra  

 patienten i at trænge uden for rummet.
Eksempler på  

 udførelsen af sluser er givet i bilag 5.
§ 97. Der stilles store krav til udførelse  

 af døre på grund af den nødvendige overlapning mellem  

 dør og karm, anvendelsen af forskudte håndtag og retablering af  

 afskærmning ved låse.
Eksempler på overlapninger er givet i  

 bilag 5. Mellem dør og gulv kræves ingen overlapning, men  

 afstanden mellem dørens blyplade og det stråleafskærmende  

 lag i gulvet må ikke overstige 1 cm.
 § 98. Der skal ved apparatopstillinger eller  

 anbringelsen af faste skærme drages omsorg for at den direkte  

 stråling ved de påtænkte projektioner ikke rettes ud ad  

 vinduer, hvis personer derved kan træffes af strålingen i en  

 afstand af under 30 m fra røntgenrørets fokus.
 Stk. 2. For den spredte stråling er den tilsvarende  

 afstand 5 m.
§ 99. Væggene i et røntgenrum skal  

 normalt være afskærmet mod stråling i hele deres  

 udstrækning mellem de strålebeskyttende lag i gulv og loft.
Hvis  

 dette besværliggøres af installationer m.v. under loftet, skal  

 vægafskærmningen føres op til mindst 2,5 m højde,  

 og samtidig skal afskærmningen i loftet føres uden for  

 væggen i en bredde der mindst er 5 gange afstanden fra overkanten af  

 vægafskærmningen til det stråleafskærmende lag i  

 loftet.
§ 100. Et røntgenrum skal enten have et  

 særskilt betjeningsrum eller være forsynet med en foran  

 betjeningspulten fast anbragt skærm til beskyttelse af personalet.  

 Skærmen skal være således udført at den hindrer den  

 direkte stråling og den spredte stråling fra patienten i at ramme  

 betjeningspersonalet bag skærmen.
Skærmen skal være mindst  

 2 m høj og have en sådan længde at hele det i rummet  

 beskæftigede personale kan finde beskyttelse bag skærmen.
 § 101. Fra den afskærmede betjeningsplads  

 skal der være mulighed for at betragte patienten under  

 undersøgelsen.
 § 102. Røntgenrum skal afskærmes i  

 overensstemmelse med bilag 4 tabel 1.
Stk. 2. Ved tomografer hvor den direkte stråling  

 opfanges af en kassetteholder eller lignende, der ved spændinger over 70 kV til og med 100 kV ækvivalerer 1  

 mm bly, ved spændinger over 100 kV til og med 150 kV ækvivalerer  

 1,5 mm bly, kan væggenes blyækvivalent dog reduceres til 1 mm.
Det er en  

 forudsætning at den direkte stråling ikke kommer uden for  

 kassetteholder eller lignende.
Stk. 3.Ved cephalostater hvor den direkte stråling  

 opfanges af en plade bag kassetten, der ved spændinger over 70 kV til og med 100 kV ækvivalerer 1 mm  

 bly, ved spændinger over 100 kV til og med 150 kV ækvivalerer 1,5  

 mm bly, kan væggenes blyækvivalent reduceres til 1 mm.
Pladen bag  

 kassetten skal have en sådan udstrækning at den på alle  

 leder går 3 cm uden for det direkte strålefelt.
Kapitel 19 Besigtigelse af røntgenanlæg af  

 Sundhedsstyrelsen § 103. Ethvert røntgenanlæg er  

 underlagt tilsyn af Sundhedsstyrelsen, og Sundhedsstyrelsen skal til enhver  

 tid have adgang til røntgenanlæg samt til dokumentation i  

 forbindelse med kvalitetsstyring og resultater af  

 røntgenundersøgelser.
 § 104. Besigtigelse af røntgenanlæg  

 foretages af Sundhedsstyrelsen med 5-årige mellemrum.
 § 105. De ændringer af et  

 røntgenanlæg som Sundhedsstyrelsen måtte kræve ved  

 besigtigelsen, skal være udført inden udløbet af den af  

 Sundhedsstyrelsen satte frist.
 Stk. 2. Sundhedsstyrelsen kan forbyde brugen af anlægget  

 indtil disse ændringer er udført.
 § 106. Sundhedsstyrelsen kan forbyde  

 røntgenundersøgelser der ikke er berettigede.
Kapitel 20 Klageadgang, straf og ikrafttræden § 107. Sundhedsstyrelsens påbud,  

 vilkår og andre afgørelser i medfør af denne  

 bekendtgørelse kan påklages til Sundhedsministeriet.
 § 108. Overtrædelse af bestemmelserne i  

 denne bekendtgørelse straffes med bøde.
 § 109. Denne bekendtgørelse træder i  

 kraft den 1. maj 2000.
 Stk. 2. Samtidig ophæves bekendtgørelse nr. 464  

 af 25. september 1980 om større dentalrøntgenanlæg.
Sundhedsstyrelsen, den 16. august  

 1999 Einar Krag /Kaare Ulbak Bilag 1 Modtagekontrol og statuskontrol af røntgenapparater  

 m.v.
Ved udførelse af målinger i forbindelse med modtagekontrol  

 skal som minimum følgende punkter kontrolleres.
I visse tilfælde  

 vil dette ikke være hensigtsmæssigt.
Der skal da udføres  

 andre målinger som giver en tilsvarende sikkerhed for at apparaturet  

 vil kunne give en diagnostisk tilfredsstillende billedkvalitet ved den mindst  

 mulige dosis.
Hvis der er anført et interval ud for et punkt, skal  

 denne del af modtagekontrollen gentages med det anførte eller om  

 nødvendigt et kortere interval som en statuskontrol.
 Med hensyn til udførelse af målinger henvises til de af  

 Statens Institut for Strålehygiejne og Medico-teknisk afdeling,  

 Århus Amt udsendte protokoller for modtagekontrol og konstanstest samt  

 til rapport fra De Nordiske Strålebeskyttelsesinstitutter om  

 modtagekontrol.
Interval	Mørkekammer Indtrængende lys i mørkekammer og filmskuffe Mørkekammerlamper Fremkaldemaskine eller ændret kemi Optimal fremkaldetemperatur Sensitometerkurve Filmtransporthastighed Regenerering Artefakter Film Sensitometerkurve Artefakter Forstærkningsskærme Absolut følsomhed Følsomhedsvariation mellem skærme Kassetter Kompression Filmbetragtningskasser Årligt	Ensartet lysfarve Årligt	Luminans Årligt	Luminanshomogenitet Årligt	Rumbelysning Røntgengenerator Årligt	Højspænding Reproducerbarhed Årligt	Linearitet eller rørstrøm x  

 eksponeringstid Eksponeringstid Røntgenrør og blænder Filtrering Fokusstørrelse Lys- og strålefelt Centrering og feltstørrelse (ved andre blændere end  

 lysviserblændere) Bilag 2 Konstanskontrol af røntgenapparater m.v.
Ved udførelse af målinger i forbindelse med konstanskontrol  

 skal som minimum følgende punkter kontrolleres med de anførte  

 eller om nødvendigt kortere intervaller.
I visse tilfælde vil  

 dette ikke være hensigtsmæssigt.
Der skal da udføres andre  

 målinger, som giver en tilsvarende sikkerhed for at apparaturet vil  

 kunne give en diagnostisk tilfredsstillende billedkvalitet ved den mindst  

 mulige dosis.
 Med hensyn til udførelse af målinger henvises til de af  

 Statens Institut for Strålehygiejne og Medico-teknisk afdeling,  

 Århus Amt udsendte protokoller for modtagekontrol og konstanstest.
Interval	Mørkekammer årligt	Indtrængende lys og mørkekammerlys Fremkaldeproces dagligt	Fremkaldetemperatur dagligt	Grundslør dagligt	Sværtning dagligt	Kontrast Forstærkningsskærme og kassetter årligt	Følsomhedsvariation mellem skærme  

 (stikprøvevis) halvårligt	Kompression (stikprøvevis) månedligt	Støv og urenheder Røntgengeneratorer og apparatur til  

 røntgenfotografering månedligt	Sværtning med og uden  

 eksponeringsautomatik månedligt	Strålekvalitet med og uden  

 eksponeringsautomatik månedligt	Lys- og strålefelt månedligt	Opløsning Bilag 3 Driftsbetingelser for røntgenapparater m.v.
Nedenstående er angivet de betingelser som apparaturet skal opfylde  

 for at kunne tillades anvendt.
I mange tilfælde vil apparatur som lige  

 netop opfylder betingelserne ikke have en tilfredsstillende ydeevne og vil  

 derfor give anledning til dårlig billedkvalitet og for store doser.
Mørkekammer	Driftsbetingelser Indtrængende lys i mørkekammer	Intet synligt lys efter 5  

 min adaption Mørkekammerlamper	Sværtningsforøgelse [ 0,1 efter 4 min. eksponering Fremkaldemaskine Sensitometerkurve	Grundslør [ 0,25, følsomhed [  

 0,15, kontrast [ 0,15 Film Sensitometerkurve	Grundslør [ 0,25, følsomhed [  

 0,15, kontrast [ 0,15 Forstærkningsskærme Absolut følsomhed	] 200 Følsomhedsvariation mellem skærme	sværtningsforskel  

[ 0,2 Kassetter Kompression	Ingen sværtningsforskel eller uskarpe  

 områder Filmbetragtningskasser Luminans	] 1700 cd/m2 Luminanshomogenitet	[ 30% Rumbelysning	[ 50 lux 1 m fra  

 betragtningskassen Røntgengenerator Højspænding, nøjagtighed	[ 10% Reproducerbarhed	[ 10% Linearitet eller	[ 20% rørstrøm x eksponeringstid	Til og med 10 mAs [ 20% over 10 mAs [ 10% Eksponeringstid	Til og med 20 ms [  

 30%, over 20 ms til og med 50 ms [ Røntgenrør og blænder (cephalostater) Lys- og strålefelt	[ 1% af  

 FFA Centrering og feltstørrelse	[ 1% af FFA (ved andre blændere end lysviserblændere) Røntgenrør og blænder (tomografer) Centrering og feltstørrelse	Feltet inden for filmen Røntgenrør og blænder (intraorale optagelser) Feltstørrelse ved cirkulært felt	[ 60 mm Feltstørrelse ved rektangulært felt	[ 40x50 mm Bilag 4 Afskærmningens blyækvivalent Tabel 1. Krav til afskærmningens blyækvivalent Røntgenrørets maks. spænding Vægge til 2,5 m højde samt skærme til  

 beskyttelse af personalet Gulv, loft samt vægge fra 2,5 m højde*) Til og med 70 kV 1,0 mm 1,0 mm Over 70 kV til og med 100 kV 2,0 mm 1,0 mm Over 100 kV til og med 150 kV 2,5 mm 1,0 mm *) Se dog § 99 Ydervægge og lofter der kan rammes af den direkte  

 stråling, og bag hvilke personer ikke kan opholde sig nærmere end  

 30 m, kræves ikke afskærmet.
 Ydervægge og lofter der kun kan rammes af den  

 spredte stråling, og bag hvilke personer ikke kan opholde sig  

 nærmere end 5 m, kræves ikke afskærmet.
 Tabel 2. Nogle almindelige bygningsmaterialers afskærmningsevne  

 ved spændinger mellem 50 og 150 kV.
 Til l mm bly kan normalt regnes at svare:
70 mm beton (ved densitet 2,2 g/cm3) 100 mm mursten (ved densitet 1,9 g/cm3) 300 mm letbeton (ved densitet 0,6 g/cm3) Bilag 5 Afskærmning af røntgenrum, betjeningsrum m.v.
