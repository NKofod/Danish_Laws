Bekendtgørelse om ændring af bekendtgørelse om Banedanmarks opgaver og beføjelser § 1 I bekendtgørelse nr. 1276 af 20. november 2015 om Banedanmarks opgaver og beføjelser foretages følgende ændringer:
 1. Efter § 14 indsættes:
»§ 14 a.
Beføjelser, der er tillagt transport-, bygnings- og boligministeren i medfør af § 1, 2 og § 4, stk. 1., i lov nr. 1542 af 13. december 2016 om etablering af en ny jernbane til Aalborg Lufthavn med tilhørende anlæg, udøves af Banedanmark.
Stk. 2. Beføjelser, der er tillagt transport-, bygnings- og boligministeren i medfør af §§ 33-38 i jernbaneloven udøves af Banedanmark for så vidt angår de projekter, der er angivet i stk. 1.« 2. I § 22, stk. 3, 2. pkt., ændres », jf. § 20, stk. 4« til: »i henhold til § 11, stk. 4,«.
 3. I § 24, stk. 3, 1. pkt., ændres »§ 37« til: »§§ 33 og 37«.
 4. I § 24, stk. 3, 2. pkt., indsættes efter »jf.«: »§ 33, stk. 2, og«.
 5. Efter § 24 indsættes:
»§ 24 a.
Afgørelser truffet af Banedanmark i forbindelse med varetagelse af de opgaver, der er nævnt i § 14 a, kan indbringes for transport-, bygnings- og boligministeren, jf. dog stk. 3.
 Stk. 2. Klage over pålæg af byggelinjer eller nedlæg af forbud i henhold til §§ 34 og 36 i jernbaneloven, skal ske senest 4 uger efter, at meddelelsen er kommet frem til den pågældende, jf. § 113, stk. 1, i jernbaneloven.
Stk. 3. Afgørelser som Banedanmark træffer i henhold til §§ 33 og 37 i jernbaneloven kan ikke påklages til transport-, bygnings- og boligministeren.
Afgørelserne kan påklages til de ekspropriations- og taksationsmyndigheder, der er nedsat i henhold til lov om fremgangsmåden ved ekspropriation vedrørende fast ejendom, jf. § 33, stk. 2, og § 37, stk. 4, i jernbaneloven.« § 2 Klager over afgørelser nævnt i § 24, stk. 3, samt § 24 a, stk. 3, der er indgivet til Transport-, Bygnings- og Boligministeriet før denne bekendtgørelses ikrafttrædelse, behandles efter de hidtil gældende regler.
§ 3 Bekendtgørelsen træder i kraft den 10. oktober 2018.
