 I medfør af § 3, stk. 2, i skattekontrolloven (lovbekendtgørelse nr. 496  

 af 19. september 1975) fastsættes efter indstilling fra ligningsrådet  

 følgende mindstekrav til årsregnskaber, der skal vedlægges selvangivelsen, og  

 til det regnskabsmæssige grundlag.
 Krav til driftsregnskabet  

 (resultatopgørelsen).
§ 1.  Omsætningen, hvis størrelse skal fremgå af  

 driftsregnskabet, skal være opgjort under hensyntagen til tilgodehavender  

 vedrørende vare- og tjenesteydelser ved regnskabsårets begyndelse og  

 slutning.
Såfremt sådanne tilgodehavender ikke er indarbejdet i den løbende  

 bogføring, skal dette oplyses.
 Stk. 2.  Tab på debitorer og hensættelser til forventede  

 tab på debitorer må ikke påvirke omsætningen, men skal vises som særskilte  

 udgiftsposter.
 § 2.  Vareforbrug, lønninger og  

 produktionsomkostninger skal fremgå af driftsregnskabet.
 Stk. 2.  Vareforbruget skal være opgjort under  

 hensyntagen til varelagerets værdi ved regnskabsårets begyndelse og slutning,  

 før skattemæssige nedskrivninger er foretaget.
Stk. 3.  Forbrug af vare- og tjenesteydelser skal være  

 opgjort under hensyntagen til gæld vedrørende disse poster ved regnskabsårets  

 begyndelse og slutning.
Såfremt gæld vedrørende vare- og tjenesteydelser ikke  

 er indarbejdet i den løbende bogføring, skal dette oplyses.
 Stk. 4.  Er varer, lønninger og produktionsomkostninger  

 anvendt til anlægsformål, skal overførsel til vedkommende konti vises som  

 særlige poster i driftsregnskabet.
§ 3.  Hvor der ved opgørelsen af den skattepligtige  

 indkomst skal tages hensyn til værdien af igangværende arbejder, skal værdien  

 heraf ved regnskabsårets begyndelse og slutning enten indgå i opgørelsen af  

 forbruget af vare- og tjenesteydelser eller i omsætningen.
Den valgte  

 fremgangsmåde skal oplyses.
§ 4.  Omkostninger skal specificeres efter art.
Er  

 omkostninger anvendt til anlægsformål eller private formål, skal overførsel  

 til vedkommende konti for hver omkostningsart vises i driftsregnskabet.
 § 5.  Indtægter, der ikke hidrører fra omsætningen,  

 skal specificeres i driftsregnskabet.
 § 6.  Afskrivninger på afskrivningsberettigede aktiver  

 skal anføres som en særlig post i driftsregnskabet specificeret efter  

 aktivernes art.
 § 7.  Er der i årsregnskabet foretaget nedskrivninger  

 i henhold til bestemmelserne i lov om skattemæssig opgørelse af varelagre  

 m.v., skal nedskrivningerne ved regnskabsårets begyndelse og slutning vises i  

 driftsregnskabet.
 Krav til status (balance).
§ 8.  Likvide beholdninger skal specificeres med  

 angivelse af eventuelt indskudssted og kontonummer.
Beholdninger af  

 værdipapirer skal specificeres.
Har virksomheden omsætning af værdipapirer  

 som næringsvej, er det tilstrækkeligt, at specifikationen fremgår af  

 bogholderiet.
Stk. 2.  Tilgodehavender for vare- og tjenesteydelser  

 skal optages uden nedskrivning.
Andre debitorer specificeres med angivelse af  

 navn og adresse.
Hensættelser til imødegåelse af forventede tab på debitorer  

 skal vises.
 Stk. 3.  Varelagre skal opføres til dags-, indkøbs-  

 eller fremstillingspris, og skattemæssige nedskrivninger skal, såfremt de er  

 medtaget i regnskabet, anføres særskilt som foreskrevet i lov om skattemæssig  

 opgørelse af varelagre m.v.
 Stk. 4.  Igangværende arbejder skal optages som en  

 særlig post på grundlag af de i § 14, stk. 2, nævnte opgørelser.
Stk. 5.  Aktiver, hvorpå der foretages skattemæssige  

 afskrivninger, skal opføres grupperet således, at der gives de nødvendige  

 oplysninger for kontrollen med afskrivningsgrundlaget og de foretagne  

 afskrivningers beregning.
For så vidt angår skattemæssige afskrivninger på  

 aktiver, der ikke afskrives efter afskrivningslovens afsnit I, II og III,  

 skal tillige angives anskaffelsestidspunktet for aktivet.
 Stk. 6.  Er der foretaget henlæggelse til  

 investeringsfond, skal regnskabet være affattet som foreskrevet i  

 bekendtgørelse nr. 346 af 18. december 1958 om investeringsfonds.
 Stk. 7.  Gæld skal vises opdelt i:
 Kreditors navn og adresse angives.
Krav til redegørelse for ændringer i  

 egenkapitalen § 9.  I forbindelse med statusopgørelsen skal der  

 redegøres for, hvorledes egenkapitalen har ændret sig ifølge opgørelsen over  

 indtægter og udgifter, udbetaling af overskud, udtagelse af penge eller andet  

 til indehavere, eller som følge af ændringer i aktiver og passiver, som ikke  

 fremgår af opgørelsen over indtægter og udgifter, jfr. handelsministeriets  

 bekendtgørelse om bogføringspligtens omfang og indhold, § 4, stk. 6, og de af  

 ligningsrådet fastsatte mindstekrav til regnskaber for regnskabspligtige.(*  

 1) Stk. 2.  Privat vareforbrug og privatandele af  

 omkostninger m.v. overført fra driftsregnskabet, jfr. § 2, stk. 4, og § 4,  

 skal vises som særlige poster.
 Krav om supplerende oplysninger.
 § 10.  Skattepligtige, der er registreret i henhold  

 til lov om merværdiafgift, skal som supplerende oplysning til  

 driftsregnskabet oplyse størrelsen af udgående og indgående afgift i  

 regnskabsperioden.
§ 11.  Af årsregnskabet skal fremgå, i hvilke  

 regnskabsposter og med hvilke beløb lønninger, honorarer m.v., for hvilke der  

 foreligger oplysningspligt i henhold til skattekontrollovens § 7, er  

 placeret, således at der vises en afstemning mellem årsregnskab og  

 lønangivelse.
Benyttes et fra kalenderåret afvigende regnskabsår, skal  

 indsendes en specifikation, der oplyser, hvorledes de i regnskabet anførte  

 lønninger m.v. fordeler sig på de dele af kalenderår, der udgør  

 regnskabsperioden.
 § 12.  Hvis det regnskab, der vedlægges  

 selvangivelsen, ikke opfylder de i nærværende bekendtgørelse fastsatte krav,  

 kan det medsendte regnskab dog lægges til grund for skatteansættelsen,  

 såfremt supplerende oplysninger og specifikationer vedlægges og gives på en  

 sådan måde, at der er nøje sammenhæng med det tidligere års skattemæssige  

 regnskabsaflæggelse.
 Stk. 2.  Hvor forholdene taler herfor, kan ligningsrådet  

 tillade, at de i § 8 stk. 1, 2 og 7 samt i § 14 stk. 2 omtalte  

 specifikationer ikke vedlægges årsregnskabet, men gives i mere summarisk  

 form, såfremt specifikationerne fremgår af virksomhedens bogholderi.
 Krav til regnskabsgrundlaget.
 § 13.  Alle posteringer skal kunne følges gennem  

 bogføringen til årsregnskabet, hvis tal skal kunne opløses i de posteringer,  

 hvoraf de er sammensat.
Stk. 2.  Der skal føres et kasseregnskab, hvori så vidt  

 muligt dagligt optages samtlige ind- og udbetalinger særskilt for hver post.  

 Såfremt der udenfor kasseregnskabet føres specifikationer over grupper af  

 ind- og udbetalinger, kan disse optages med samlede summer.
De nævnte  

 specifikationer kan være kassestrimler, salgsnotaer, lister eller lignende,  

 der indeholder oplysninger om de enkelte beløb.
Stk. 3.  Der skal foretages daglige eller efter  

 virksomhedens art og omfang jævnlige optællinger af kassebeholdningen og  

 afstemninger af denne med kasseregnskabet.
Kassedifferencer skal bogføres som  

 differencer i kasseregnskabet, når de konstateres.
Stk. 4.  Virksomheder, der efter deres særlige  

 handelsform (f.eks. detailsalg fra vogn eller stade) ikke har mulighed for at  

 benytte kasseapparat eller føre lister over de enkelte indbetalinger  

 hidrørende fra salg, skal daglig opgøre salgsindtægten som forskellen mellem  

 de optalte kassebeholdninger ved dagens slutning og begyndelse, korrigeret  

 for indbetalinger, der ikke hidrører fra dagens salg, og for samtlige  

 udbetalinger.
Der skal foreligge opgørelser, der viser kasseoptællingerne ved  

 dagens slutning og begyndelse, og som specificerer de korrektioner, der er  

 foretaget for at beregne dagens salgsindtægt.
 Stk. 5.  Udgifter, der fradrages i årsregnskabet, skal  

 kunne dokumenteres.
 § 14.  Er tilgodehavender og gæld vedrørende vare- og  

 tjenesteydelser ikke indarbejdet i den løbende bogføring, skal der foreligge  

 opgørelser over tilgodehavender og gæld på statusdagen, visende beløb samt  

 navn og adresse på hver debitor og kreditor.
 Stk. 2.  Ved regnskabsafslutningen skal udarbejdes en  

 opgørelse over igangværende arbejder fordelt på hver enkelt ordregiver med  

 specificeret redegørelse for, hvorledes opgørelsen og værdiansættelsen er  

 foretaget.
Stk. 3.  På statustidspunktet skal foretages en fysisk  

 optælling af varelageret, hvis størrelse skal kunne dokumenteres ved en  

 optællingsliste, hvor de enkelte varer er anført og identificeret i fornødent  

 omfang.
Såfremt lagerbeholdningen til enhver tid kan udregnes på grundlag af  

 et betryggende ført lagerregnskab eller lignende, kan den fysiske optælling  

 ske på andre tidspunkter end statustidspunktet.
 § 15.  Det i §§ 13 og 14 omtalte regnskabsmateriale,  

 og de i samme bestemmelser nævnte specifikationer og bilag skal opbevares i 5  

 år efter udløbet af det pågældende regnskabsår.
 Ikrafttrædelses- og overgangsbestemmelser  

 m.v.
 § 16.  Bekendtgørelsen træder i kraft ved  

 bekendtgørelsen i Lovtidende og finder anvendelse fra og med indkomståret  

 1977. For de af lov om indkomstbeskatning af aktieselskaber m.v., jfr.  

 lovbekendtgørelse nr. 252 af 12. maj 1976, omfattede selskaber og foreninger  

 m.v., finder bekendtgørelsen anvendelse fra og med det indkomstår, der ligger  

 til grund for skatteansættelsen for skatteåret 1978/79. Er det regnskabsår,  

 som ligger til grund for de nævnte indkomstår, påbegyndt inden den 1. januar  

 1977, finder bekendtgørelsen dog først anvendelse fra og med det følgende  

 indkomstår.
 Stk. 2.  Såfremt en skattepligtig kan godtgøre, at hans  

 regnskabssystem er tilrettelagt således, at de i nærværende bekendtgørelse  

 krævede oplysninger, der ikke var foreskrevet i bekendtgørelsen af 18.  

 november 1969, kun kan udfindes ved et uforholdsmæssigt stort ekstraarbejde,  

 kan han for indkomståret 1977 undlade at give disse oplysninger.
 Stk. 3.  Bekendtgørelsen afløser finansministeriets  

 bekendtgørelse nr. 503 af 18. november 1969 om mindstekrav til  

 driftsregnskaber, der vedlægges selvangivelsen.
§ 17.  Statsskattedirektoratet kan give nærmere  

 vejledning om praktiseringen af reglerne i nærværende bekendtgørelse, ligesom  

 tvivlsspørgsmål herom kan forelægges statsskattedirektoratet.(* 2) Ministeriet for skatter og afgifter, den  

 8. september 1976.
 Svend Jakobsen.
 (* 1) Se statsskattedirektoratets meddelelser.
 (* 2) Meldahlsgade 5, 1613 København V. tlf. (01) 12 98 00.
