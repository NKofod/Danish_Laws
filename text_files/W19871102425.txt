 Tiltrådt, at registre, der føres af Dansk Flygtningehjælp, der regnes  

 for en privat organisation, men som udøver virksomhed på Socialministeriets  

 vegne, inddrages under lov om offentlige myndigheders registre.
 I forbindelse med at Dansk Flygtningehjælp påtænkte at oprette en række  

 administrative edb-registre, anmodede Socialministeriet Registertilsynet om  

 en udtalelse om, hvorvidt disse registre burde inddrages under lov om  

 offentlige myndigheders registre.
Det fremgik af sagen, at Dansk Flygtningehjælp efter Socialministeriets  

 opfattelse må anses for en privat organisation, der ikke kan henregnes til  

 »den offentlige forvaltning«, jf. § 1, stk. 1, i lov om offentlige  

 myndigheders registre.
Socialministeriet fandt imidlertid,  

 at Dansk Flygtningehjælp udøver offentlig virksomhed på ministeriets vegne,  

 ligesom Dansk Flygtningehjælps drift overvejende dækkes af offentlige midler.  

 Under henvisning hertil og til, at de omhandlede registre vil indeholde  

 personoplysninger af sensitiv karakter, fandt Socialministeriet, at  

 registrene bør omfattes af lov om offentlige myndigheders registre.
 I den anledning udtalte Registertilsynet, at tilsynet kunne tiltræde, at  

 de pågældende registre inddrages under lov om offentlige myndigheders  

 registre.
 Registertilsynets årsberetning 1986 s. 25-26.
