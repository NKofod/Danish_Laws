Ved noteveksling i New Delhi den 22. og 28. december 1989 er der indgået  

 en overenskomst mellem Danmark og Indien, ifølge hvilken den danske regering  

 yder et beløb på 35 millioner kroner til et integreret sanitets- og  

 vandforsyningsprojekt i den indiske delstat Tamil Nadu.
Ligeledes i New Delhi  

 er der ved noteveksling den 22. og 28. december 1989 indgået en overenskomst  

 mellem Danmark og Indien, ifølge hvilken der inden for et beløb af 50  

 millioner kroner ydes dansk støtte til et integreret sanitets- og  

 vandforsyningsprojekt i den indiske delstat Karnataka.
 De omhandlede projekter har til formål gennem oplysning og samarbejde med  

 lokalsamfundene at forbedre sundhedstilstanden i landsbyerne ved forbedrede  

 vandforsynings- og sanitetsforhold samt at skabe forståelse for sammenhængen  

 mellem sundhed, vand, sanitet og miljø.
 De to projekter forventes gennemført i løbet af henholdsvis 31/2 og 4 år.
