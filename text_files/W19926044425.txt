I perioden fra februar 1988 til august 1991 debiterede et  

 pengeinstitut P en klager K's udlånskonto med rykkergebyrer i alt 2.600 kr.,  

 hvoraf 500 kr. tilbageførtes i december 1990. P's gebyr var 100 kr. for  

 første rykker og 200 kr. for anden rykker.
Der var i lånedokumentet henvist  

 til P's almindelige forretningsbetingelser, hvoraf det fremgik, at P var  

 berettiget til at kræve overtræksrente eller morarente samt gebyr for  

 udsendelse af rykkerbreve, hvis en konto blev overtrukket.
Ligesom det  

 fremgik, at størrelsen af rykkergebyret fremgår af P's rykkerbrev eller  

 prisliste.
K indbragte sagen for Ankenævnet med påstand om, at P tilpligtedes  

 at tilbagebetale uretmæssigt opkrævet gebyrer.
K fik ikke medhold.
kendelse af 9. juli 1992 i sag nr. 612/1991 (Gebyr ved-rykkerskrivelser) I perioden februar 1988 til august 1991 debiterede pengeinstituttet P  

 klageren K's udlånskonto med rykkergebyrer, i alt 2.600 kr. hvoraf 500 kr.  

 tilbageførtes i december 1990. P's gebyr var 100 kr. for 1. rykker og 200 kr.  

 for 2. rykker.
I det af P udarbejdede lånedokument var på 1. side anført, at  

 P's almindelige forretningsbetingelser og de almindelige bestemmelser, der  

 var anført på bagsiden af dokumentet, var gældende.
Umiddelbart før K's  

 underskrift på dokumentet var anført, at K erklærede at have gennemlæst  

 foranstående samt at have modtaget kopi af dokumentet, ligesom der henvistes  

 til P's forretningsbetingelser: ».... der til enhver tid kan fås  

 udleveret ved henvendelse i banken«.
 Af P's almindelige forretningsbetingelser pkt. 7 om overtræksrente og  

 rykkergebyr fremgik: »Hvis en konto overtrækkes, kommer i restance eller  

 udnyttes i strid med aftalen, kan banken kræve overtræksrente eller  

 morarente, gebyr for at udsende rykkerbreve (....). Størrelsen af  

 rykkergebyret fremgår af bankens rykkerbrev (eller prisliste) (...)».
 K indbragte sagen for Ankenævnet med påstand om, at P tilpligtedes at  

 tilbagebetale uretmæssigt opkrævede gebyrer.
 P nedlagde påstand om frifindelse.
 Med stemmerne 3 - 2 bestemte Ankenævnet, at klagen ikke toges til følge:
 3 medlemmer udtalte:
 »Vi finder, at P i medfør af pkt. 7 i P's almindelige  

 forretningsbetingelser, hvortil der henvises i kreditaftalerne, har fornøden  

 hjemmel til at opkræve gebyr for rykkerskrivelser.
Det fremgår af de fremlagte kontoudtog, at P ikke har opkrævet mere end 2  

 rykkergebyrer i perioder mellem de af K foretagne indbetalinger, og således  

 som sagen foreligger oplyst, finder vi ikke grundlag for at fastslå, at  

 antallet af gebyrbelagte rykkerskrivelser har oversteget det rimelige.
Vi  

 finder heller ikke tilstrækkeligt grundlag for at fastslå, at de enkelt  

 gebyrer har været af urimelig størrelse«.
 2 medlemmer udtalte:
»Den uspecificerede henvisning i det ellers så detaljerede  

 kreditaftaledokument til P's almindelige forretningsbetingelser kan efter  

 vores opfattelse ikke antages at give tilstrækkelig hjemmel for opkrævning af  

 rykkergebyr.
Vi finder herefter, at der på det foreliggende grundlag bør  

 gives K medhold«.
 (* 1) Offentliggjort i Fagskrift for Finansvæsen og Ankenævnets  

 årsberetning for 1992.
