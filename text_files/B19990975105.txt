Teknisk forskrift om administration af Den  

 Europæiske Unions Forordning om sikkerhedsledelse af  

 ro-ro-passagerfærger1 I medfør af § 1, stk. 2, § 3, § 17, stk. 5, og § 32 i lov nr. 900  

 af 16. december 1998 om sikkerhed til søs, og i medfør af § 1,  

 stk. 2, § 11, stk. 2, § 12, stk. 2, og § 28 i lov nr. 98 af 12. marts 1980 om  

 skibes sikkerhed m.v., med senere ændringer og efter samråd med  

 Færøernes Landsstyre og Grønlands hjemmestyre,  

 fastsættes:
Administrative bestemmelser § 1. Søfartsstyrelsen administrerer  

 Rådets Forordning (EF) nr. 3051/95 om sikkerhedsledelse af  

 ro-ro-passagerfærger, EF-Tidende 1995 L 320 s. 14, som ændret ved  

 Kommissionens forordning (EF) nr. 179/98, EF-Tidende 1998 L 19 s.  

 351).
 Stk. 2. Forordningen og ændringsforordningen er  

 optrykt som bilag til denne forskrift.
 § 2. Forordningen gælder for alle selskaber,  

 der driver mindst én ro-ro-færge, som besejler en havn i  

 Fællesskabet i fast rutefart, uanset hvilket flag færgen  

 fører.
 Stk. 2. Forordningen gælder tillige for alle  

 selskaber, som driver mindst én ro-ro-færge, som besejler en  

 havn på Færøerne eller i Grønland i fast rutefart,  

 uanset hvilket flag færgen fører.
 Straffebestemmelse og ikrafttræden m.v.
 § 3. Et selskab, der overtræder artikel 4 i  

 Rådets Forordning (EF) nr. 3051/95 straffes med bøde,  

 hæfte eller fængsel i indtil 1 år.
Stk. 2. Straffen kan stige til hæfte eller  

 fængsel i indtil 2 år, hvis der 1)	ved overtrædelsen er sket skade på liv eller helbred  

 eller fremkaldt fare herfor, 2)	tidligere er afgivet forbud eller påbud for samme eller  

 tilsvarende forhold eller 3)	ved overtrædelsen er opnået eller tilsigtet en  

 økonomisk fordel for den pågældende selv eller  

 andre.
 Stk. 3. Det skal betragtes som en særlig  

 skærpende omstændighed, at der for unge under 18 år er sket  

 skade på liv eller helbred eller fremkaldt fare herfor, jf. stk. 2, nr.  

 1.
 Stk. 4. Sker der ikke konfiskation af udbytte, som er  

 opnået ved overtrædelsen, skal der ved udmåling af  

 bøde, herunder tillægsbøde, tages særligt hensyn  

 til størrelsen af en opnået eller tilsigtet økonomisk  

 fordel.
 Stk. 5. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 Stk. 6. Såfremt overtrædelsen alene omfatter  

 lov om skibes sikkerhed m.v., kan der alene idømmes straf af  

 bøde eller hæfte.
 § 4. Forskriften træder i kraft den 15. maj  

 1999.
 Stk. 2. Teknisk forskrift nr. 3 af 11. januar1996 om  

 administration af Den Europæiske Unions Forordning om sikkerhedsledelse  

 af ro-ro-passagerfærger ophæves.
