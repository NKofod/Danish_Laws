Fremsat den 3. oktober 2001 af  

 arbejdsministeren (Ove Hygum) Forslag til Lov om ændring af lov om en aktiv  

 arbejdsmarkedspolitik (Ændring af finansiering af ATP-bidrag) § 1 I lov om en aktiv arbejdsmarkedspolitik, jf. lovbekendtgørelse nr.  

 54 af 29. januar 2001, foretages følgende ændringer:
 1. I § 41 b, stk. 2, 1. pkt. ændres »mens  

 staten betaler 2/3.« til: »arbejdsløshedskasser for  

 lønmodtagere betaler 1/3 af bidraget og arbejdsgivere, der er  

 registreret efter merværdiafgiftsloven (momsloven) eller lov om afgift  

 af lønsum m.v., dog ikke offentlige arbejdsgivere betaler 1/3 af  

 bidraget«.
 2. § 41 b, stk. 4, affattes således:
 »Stk. 4. Bidraget fra arbejdsløshedskasserne  

 fastsættes som et bidrag pr. medlem, og bidragets størrelse  

 beregnes af direktøren for Arbejdsdirektoratet efter nærmere af  

 arbejdsministeren fastsatte regler.«.
 3. I § 41 b, indsættes efter stk. 4, som nyt  

 stykke:
 »Stk. 5. Bidraget fra arbejdsgivere omfattet af stk. 2,  

 finansieres, beregnes og fastsættes efter reglerne i § 41 d,  

 stk. 5.«.
 Stk. 5 og 6 bliver herefter stk. 6 og 7.
 4. I § 41 b, stk. 5, der bliver stk. 6,  

 ændres »Arbejdsløshedsforsikringen« til: »Arbejdsdirektoratet«  

 og »bidraget fra modtagere af uddannelsesgodtgørelse eller  

 aktiveringsydelse efter stk. 3 og 4« ændres til: »bidrag efter  

 stk. 2 - 5«.
§ 2 Stk. 1. Loven træder i kraft den 1. januar 2002.
 Stk. 2. Bidraget efter § 1, nr. 3, opkræves  

 første gang på baggrund af indbetalte ATP-bidrag modtaget i  

 perioden 23. februar - 22. maj 2002.
Bemærkninger til lovforslaget Almindelige bemærkninger Lov nr. 434 af 30. juni 1993 om en aktiv  

 arbejdsmarkedspolitik (Folketingstidende 1992-93, FF sp. 8335, 8771, 11401 og  

 12017, tillæg A, sp. 8789, tillæg B, sp. 1975 og 3339,  

 tillæg C, sp. 1793) er senest bekendtgjort ved lovbekendtgørelse  

 nr. 54 af 29. januar 2001.
Lovforslaget er en følge af regeringens  

 finanslovsforslag for 2002, hvor det foreslås, at statens  

 medfinansiering af ATP-bidragene for dagpengeberettigede ledige, der er  

 medlemmer af en arbejdsløshedskasse for lønmodtagere, som  

 modtager uddannelsesgodtgørelse og er over 25 år eller modtager  

 aktiveringsydelse, ophører.
Forslaget betyder således en  

 harmonisering af finansieringen af ATP-bidraget for ledige.
Ledige, der modtager dagpenge, har siden 1993 været  

 medlem af ATP-ordningen og fra og med 1997 blev også personer, der er  

 medlem af en arbejdsløshedskasse for lønmodtagere, som modtager  

 uddannelsesgodtgørelse og er over 25 år eller modtager  

 aktiveringsydelse omfattet af ATP-ordningen.
Dermed er alle ledige, der er  

 medlem af en arbejdsløshedskasse for lønmodtagere, omfattet af  

 ATP-ordningen, uanset om de er ledige eller i aktivering, dog undtagen ledige  

 under 25 år, der modtager uddannelsesgodtgørelse.
Baggrunden  

 for, at der ikke indbetales ATP for ledige under 25 år på  

 uddannelsesgodtgørelse er, at uddannelsesgodtgørelsen er  

 på 50 pct. af maksimale dagpenge.
 Efter gældende regler i lov om en aktiv  

 arbejdsmarkedspolitik betaler personer, der er medlem af en  

 arbejdsløshedskasse for lønmodtagere, som modtager  

 uddannelsesgodtgørelse og er over 25 år eller som modtager  

 aktiveringsydelse 1/3 af bidraget til ATP, mens staten betaler 2/3 af  

 bidraget.
 Det foreslås, at statens finansieringsbidrag  

 bortfalder, og at denne del af bidraget fremover finansieres af a-kasserne  

 for lønmodtagere og de private arbejdsgivere med hver 1/3 af det  

 samlede bidrag, hvilket svarer til finansieringen af ATP-bidraget for ledige  

 dagpengemodtagere.
 A-kassernes bidrag forventes finansieret ved  

 forhøjelse af medlemskontingenterne, og vil kunne betyde en  

 kontingentforhøjelse pr. medlem på knap 3 kr. pr. måned.  

 For arbejdsgiverne afhænger udgiften af antallet af ansatte, men vil  

 have en beskeden størrelse pr. ansat.
 Forslaget betyder, at arbejdsgiverne yder et  

 finansieringsbidrag til ATP-indbetalinger for personer, der forsørges  

 af staten i forbindelse med opkvalificerende foranstaltninger, der skal  

 bidrage til at sikre, at virksomhederne kan få den arbejdskraft, de har  

 behov for.
 Lovforslaget er sendt til høring i  

 Landsarbejdsrådet og i ATP, med henblik på, at deres  

 bemærkningerne kan indgå i Folketingets behandling af  

 lovforslaget.
Økonomiske og administrative konsekvenser for det  

 offentlige Forslaget indebærer en mindreudgift for staten  

 på godt 100 mio. kr. årligt og skønnes ikke at have  

 administrative konsekvenser.
Erhvervsmæssige konsekvenser Der er i samarbejde med Erhvervs- og Selskabsstyrelsen  

 foretaget en ekspertvurdering af forslaget.
 Forslaget har ikke i sig selv administrative konsekvenser  

 for erhvervslivet men vil betyde en merudgift for de private arbejdsgivere og  

 for a-kasserne for lønmodtagere på godt 50 mio. kr. for  

 hver.
Forholdet til EU-retten Forslaget indeholder ikke EU-retlige aspekter.
Miljømæssige konsekvenser Forslaget har ikke miljømæssige  

 konsekvenser.
 Vurdering af konsekvenser af  

 lovforslaget:
Positive konsekvenser/mindreudgifter Negative konsekvenser/udgifter Økonomiske konsekvenser for stat, kommuner og  

 amtskommuner Årlig mindreudgift på godt 100 mio. kr. for  

 staten Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Merudgift for private arbejdsgivere og a-kasserne for  

 lønmodtagere på godt 50 mio. kr. for hver.
Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til de enkelte  

 bestemmelser Til § 1 Til nr. 1 Efter gældende regler betaler staten 2/3 af  

 ATP-bidraget for ledige medlemmer af en arbejdsløshedskasse for  

 lønmodtagere, som modtager uddannelsesgodtgørelse og er over 25  

 år eller modtager aktiveringsydelse.
Forslaget betyder, at statens finansieringsbidrag  

 bortfalder, og at a-kasserne for lønmodtagere og de private  

 arbejdsgivere fremover skal finansiere hver 1/3 af det samlede bidrag.
Det er  

 ikke hensigten at ændre ved beregningsgrundlag for ATP eller ved  

 ATP-bidragets størrelse.
Til nr. 2, 3 og 4 Der er tale om konsekvensændringer som følge  

 af forslaget i nr. 1. Forslagene betyder, at finansieringen sker efter de  

 samme regler, som er gældende for finansieringen af ATP-bidraget for  

 ledige dagpengemodtagere og er fastsat i § 85 c, i lov om  

 arbejdsløshedsforsikring m.v.
Der er således tale om en  

 harmonisering af reglerne for finansiering af ATP-bidrag.
 Bidrag fra arbejdsgiverne bliver efter gældende  

 regler finansieret gennem modregning i kompensationsbeløbet efter lov  

 om Arbejdsmarkedets Tillægspension § 17 a forud for modregning i  

 henhold til anden lovgivning.
I et samtidigt fremsat lovforslag om ændring af  

 ATP-loven foreslås, at § 17 a, ophæves.
Der vil blive  

 fremsat lovforslag, hvori der vil blive fastsat nærmere regler for  

 opkrævning af bidrag fra arbejdsgiverne til finansiering m.v. af  

 ATP-bidraget.
Til § 2 Det foreslås, at loven træder i kraft den 1.  

 januar.
Finansieringsbidraget for 2002 fastsættes, jf.  

 § 1, nr. 3, af arbejdsministeren efter indstilling fra ATP.
Som for de  

 øvrige finansieringsbidrag i ordningen foreslås det, at  

 opkrævningen af bidraget for 2002 sker første gang på  

 baggrund af ATP-bidrag modtaget i perioden 23. februar - 22. maj 2002.
Bilag 1 Lovforslaget sammenholdt med gældende lov Gældende formulering Lovforslaget § 41 b, stk. 2, 1. pkt.
 Modtagere af uddannelsesgodtgørelse eller  

 aktiveringsydelse betaler 1/3 af bidraget, mens staten betaler 2/3.
 1. I § 41 b, stk. 2, 1. pkt. ændres »mens  

 staten betaler 2/3.« til: »arbejdsløshedskasser for  

 lønmodtagere betaler 1/3 af bidraget og arbejdsgivere, der er  

 registreret efter merværdiafgiftsloven (momsloven) eller lov om afgift  

 af lønsum m.v., betaler 1/3 af bidraget.«.
 § 41 b, stk. 4.
 2. § 41 b, stk. 4, affattes således:
 Stk. 4. Statens andel af bidraget indbetales af Direktoratet  

 for Arbejdsløshedsforsikring til Arbejdsmarkedets Tillægspension  

 efter hvert kvartals udløb.
 »Stk. 4. Bidraget fra arbejdsløshedskasserne  

 fastsættes som et bidrag pr. medlem, og bidragets størrelse  

 beregnes af direktøren for Arbejdsdirektoratet efter nærmere af  

 arbejdsministeren fastsatte regler«.
 3. I § 41 b, indsættes efter stk. 4, som nyt  

 stykke:
 »Stk. 5. Bidraget fra arbejdsgiverne omfattet af stk. 2,  

 finansieres, beregnes og fastsættes efter reglerne i § 41 d,  

 stk. 5.«.
 Stk. 5 og 6 bliver herefter stk. 6 og 7.
 Stk. 5. Arbejdsministeren fastsætter efter indstilling  

 fra direktøren for Arbejdsløshedsforsikringen og bestyrelsen  

 for Arbejdsmarkedets Tillægspension nærmere regler om indbetaling  

 af bidraget fra modtagere af uddannelsesgodtgørelse eller  

 aktiveringsydelse efter stk. 3 og 4 samt indberetning herom til  

 Arbejdsmarkedets Tillægspension.
 4. I § 41 b, stk. 5, der bliver stk. 6,  

 ændres »Arbejdsløshedsforsikringen« til: »Arbejdsdirektoratet«  

 og »bidraget fra modtagere af uddannelsesgodtgørelse eller  

 aktiveringsydelse efter stk. 3 og 4« ændres til: »bidrag efter  

 stk. 2 - 5«.
