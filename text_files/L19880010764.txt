Den 18. februar 1987 undertegnedes i Helsingfors en tillægsaftale til  

 aftalen af 9. november 1972 mellem Danmark, Finland, Island, Norge og Sverige  

 om bistand i skattesager, jf.
Udenrigsministeriets bekendtgørelse nr. 49 af  

 28. maj 1973, Lovtidende C.
 Tillægsaftalen har følgende ordlyd:
Tillægsaftale til aftalen mellem Danmark, Finland, Island, Norge og Sverige om bistand i  

 skattesager Regeringerne i Danmark, Finland, Island, Norge og Sverige, som ønsker at  

 indgå en tillægsaftale til aftalen af 9. november 1972 mellem Danmark,  

 Finland, Island, Norge og Sverige om bistand i skattesager, som ændret ved  

 tillægsaftaler af 21. juli 1976 og af 11. juni 1981, er blevet enige om  

 følgende:
Artikel I Artikel 1 får følgende ændrede ordlyd:
»Artikel 1 De kontraherende stater forpligter sig til at yde hinanden bistand i  

 skattesager med hensyn til:
Artikel II Artikel 20, stk. 1, får følgende ændrede ordlyd:
»De kompetente myndigheder i de kontraherende stater kan indgå  

 overenskomst for at gennemføre bestemmelserne i denne aftale.
De kan særligt  

 indgå overenskomst om udveksling af oplysninger i henhold til artikel 12 h),  

 om mindstebeløb, som anmodning om inddrivelse skal angå, om bistand  

 vedrørende skatter og afgifter i henhold til artikel 2 c), d), e) og f), om  

 foranstaltninger til at hindre, at forskudsskat trækkes i mere end en stat,  

 om opkrævning af skat eller om overførsel af skat, samt vedrørende renter,  

 søgsmålsomkostninger, bøder og andre lignende beløb, som pålægges i  

 forbindelse med beskatning eller inddrivelse, om fastsættelse af kurs for  

 omregning af beløb, som skal inddrives, samt om afregning af inddrevne  

 beløb.« Artikel III Denne tillægsaftale træder i kraft den tredivte dag efter den dag, da  

 samtlige kontraherende stater har meddelt det svenske udenrigsdepartement, at  

 tillægsaftalen er godkendt.
Det svenske udenrigsdepartement underretter de  

 øvrige kontraherende stater om modtagelsen af disse meddelelser og om  

 tidspunktet for tillægsaftalens ikrafttræden.
 Efter tillægsaftalens ikrafttrædelse skal dens bestemmelser finde  

 anvendelse på sager, som efter ikrafttrædelsen er indkommet til den  

 kompetente myndighed i den stat, til hvilken anmodningen er rettet.
 Originaleksemplaret til denne tillægsaftale deponeres i det svenske  

 udenrigsdepartement, som tilstiller de øvrige kontraherende stater bekræftede  

 kopier deraf.
 Til bekræftelse heraf har de dertil behørigt befuldmægtigede undertegnet  

 denne tillægsaftale.
