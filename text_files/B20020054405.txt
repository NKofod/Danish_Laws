Bekendtgørelse om sociale klausuler som  

 betingelse for modtagelse af statstilskud på selvejende  

 uddannelsesinstitutioner I medfør af § 22 b og § 24, stk. 3, i lov om Centre for  

 Videregående Uddannelse og andre selvejende institutioner for  

 videregående uddannelser m.v., jf. lovbekendtgørelse nr. 308 af  

 13. maj 2002, som ændret ved § 1 i lov nr. 417 af 6. juni 2002, § 6 a i  

 lov om handelshøjskoler og handelshøjskoleafdelinger, jf.  

 lovbekendtgørelse nr. 864 af 27. september 1996, som ændret ved  

 § 7 i lov nr. 286 af 25. april 2001, § 4 a i lov om teknika, jf.  

 lovbekendtgørelse nr. 865 af 27. september 1996, som ændret ved  

 § 8 i lov nr. 286 af 25. april 2001, § 24 og § 26, stk. 1 og 4, i lov nr.  

 418 af 6. juni 2002 om institutioner for erhvervsrettet  

 uddannelse, § 18 mm og § 18 n, stk. 1, i lov om gymnasiet m.v., jf.  

 lovbekendtgørelse nr. 178 af 15. marts 2002, § 30 nn og § 30 o, stk.  

 1, i lov om kursus til højere forberedelseseksamen og om  

 studieforberedende enkeltfagsundervisning for voksne m.v., jf.  

 lovbekendtgørelse nr. 179 af 15. marts 2002, § 12 a og § 15, stk. 5, i  

 lov om produktionsskoler, jf. lovbekendtgørelse nr. 623 af 22. juni  

 2001, § 12 a og § 39, stk. 1, i lov om folkehøjskoler, efterskoler,  

 husholdningsskoler og håndarbejdsskoler (frie kostskoler), jf.  

 lovbekendtgørelse nr. 508 af 30. maj 2001 og § 22 a og § 24, stk. 1, i  

 lov om friskoler og private grundskoler m.v., jf. lovbekendtgørelse  

 nr. 529 af 6. juni 2001, fastsættes:
§ 1. Det er en betingelse for at modtage  

 statstilskud, at institutionen udarbejder en handlingsplan, der  

 beskriver, 1)	hvorledes institutionen vil fremme formålet i lov om aktiv  

 socialpolitik og lov om en aktiv arbejdsmarkedspolitik, jf. § 2, stk. 1,  

 og 2)	hvilke foranstaltninger institutionen vil iværksætte,  

 for at 3,5 pct. af årsværkene, svarende til en fuldtidsansat  

 på 37 timer om ugen, er ansat på særlige vilkår, jf.  

 § 2, stk. 1.
 § 2. I forbindelse med den årlige  

 regnskabsaflæggelse afgiver institutionen en redegørelse for,  

 hvor mange ansatte institutionen har på følgende  

 vilkår:
 1)	Job på særlige vilkår, jf. cirkulære om job  

 på særlige vilkår (Socialt kapitel).
 2)	Fleksjob, jf. lov om aktiv socialpolitik.
 3)	Skånejob med løntilskud, jf. lov om aktiv  

 socialpolitik.
 4)	Revalidering, jf. lov om aktiv socialpolitik.
 5)	Delvist uarbejdsdygtige, jf. lov om dagpenge ved sygdom eller  

 fødsel.
6)	Servicejob, jf. lov om servicejob.1) 7)	Jobtræning for dagpengemodtagere, jf. lov om en aktiv  

 arbejdsmarkedspolitik.
 8)	Individuel jobtræning for dagpengemodtagere, jf. lov om en  

 aktiv arbejdsmarkedspolitik.
 9)	Jobtræning for kontanthjælpsmodtagere, jf. lov om en  

 aktiv arbejdsmarkedspolitik og lov om aktiv socialpolitik.
 10)	Individuel jobtræning for kontanthjælpsmodtagere, jf.  

 lov om en aktiv arbejdsmarkedspolitik og lov om aktiv  

 socialpolitik.
 Stk. 2. I forbindelse med den årlige  

 regnskabsaflæggelse skal institutionen angive ansættelsesperioden  

 for det antal personer, der er omfattet af stk. 1.
 § 3. Bekendtgørelsen gælder ikke  

 for:
 1)	Tilskud til institutioner med færre end 5 fuldtidsansatte  

 på ordinære vilkår.
 2)	Tilskudsbevillinger på under 1 mill. kr. årligt.
 3)	Midlertidige tilskud, hvor der er disponeret over de bevilgede  

 midler.
 4)	Helt eller delvist EU-finansierede tilskudsbevillinger.
 5)	Tilskud til personerstatninger efter særlig  

 lovgivning.
 § 4. For institutioner med privat revision  

 påser revisor, at institutionen overholder reglerne i denne  

 bekendtgørelse.
 § 5. Bekendtgørelsen træder i kraft  

 den 1. august 2002 og har virkning fra den 1. januar 2003.
Undervisningsministeriet, den 26. juni  

 2002 Ulla Tørnæs /Jesper Schaumburg-Müller Lov om servicejob er ophævet pr. 1. april 2002, jf. lov nr. 140 af  

 25. marts 2002 om ophævelse af lov om servicejob.
Dog kan  

 ansættelsesforhold, hvortil der er afgivet tilsagn om tilskud, eller  

 som er påbegyndt senest den 31. marts 2002, opretholdes og  

 fortsætte efter de hidtil gældende regler.
