Skriftlig fremsættelse (18. april 2007) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov  

 om  

 ændring  

 af selskabsskatteloven og forskellige andre skattelove (CFC-beskatning og  

 indgreb mod kapitalfonde m.v.) (Lovforslag nr.
L 213).
Regeringen fremlægger hermed lovforslag til opfyldelse af  

 den aftale, som regeringen og Dansk Folkeparti indgik den 2. april 2007, om  

 Indgreb mod skattespekulation.
Aftalen har følgende indhold:
 Regeringen og Dansk Folkeparti har indgået en aftale på  

 baggrund af det af regeringen fremlagte forslag vedrørende kapitalfonde og  

 CFC-regler, hvor der tages højde for høringssvarene  samtidig med at  

 målet om  

 at stoppe aggressiv skatteplanlægning fastholdes.
Formålet med forslaget er at tilpasse reglerne for  

 selskabsbeskatning med henblik på at gøre dem robuste og konkurrencedygtige  

 også i de kommende år.
Det styrker grundlaget for vækst og beskæftigelse og  

 dermed for det danske velfærdssamfund.
Selskabsskattegrundlaget er aktuelt og særligt fremover  

 under pres fra flere sider.
Danske selskaber etablerer datterselskaber i  

 udlandet og placerer renteudgifter i Danmark uden at placere tilsvarende  

 indtægter i Danmark.
De gældende regler har indtil en EU-dom i september 2006  

 udgjort et værn mod denne trafik for så vidt angår finansiel indkomst, men  

 problemet gælder i realiteten alle opkøb i udlandet.
 Udenlandske selskaber (særligt kapitalfonde) køber op i  

 Danmark, placerer omkostningerne i Danmark og placerer indtægterne i  

 udlandet.  

 Der har ikke hidtil været noget effektivt værn mod denne trafik, da den ikke  

 bliver fanget af de gældende tynd kapitaliseringsregler.
 Desuden er der en helt generel ubalance i den gældende  

 selskabsbeskatning, hvor danske og udenlandske selskaber anvender  

 afskrivningsregler og finansieringsstrukturer til at nedbringe indtægterne i  

 Danmark og forøge udgifterne i Danmark.
 De helt grundlæggende årsager til denne trafik er  

 selskabsskattesatsen og dermed størrelsen af rentefradraget og muligheden for  

 skattefrit udbytte af datterselskabsaktier.
 Aftalen vil samlet set forhindre disse mekanismer.  

 Indførelse af nye generelle værnsregler, beskæringen af rentefradrag og  

 stramningen af visse særligt gunstige afskrivningsregler samt lavere  

 selskabsskattesatser  

 skal understøtte dette formål.
Aftalens førsteårsvirkning vil give et samlet provenu efter  

 direkte afledte skatteindtægter på mindst 2 mia. kr. svarende til  

 skatteprovenuet ved kapitalfondes skattespekulation hidtil.
Det økonomiske  

 råderum er genoprettet og skattestoppet overholdt.
Aftalen fører til en mere  

 ligelig fordeling af selskabsskatten. Den sene fremsættelse af lovforslaget skyldes, at aftalen  

 først er indgået den 2. april 2007.
 Idet jeg i øvrigt henviser til bemærkningerne til  

 lovforslaget, skal jeg anbefale lovforslaget til Folketingets velvillige  

 behandling.
