 I medfør af § 3, § 4, § 5 og § 24 i lov nr. 414 af 13. juni 1990 om  

 administration af Det Europæiske Økonomiske Fællesskabs forordninger om  

 markedsordninger for landbrugsvarer m.v., som ændret ved lov nr. 380 af 6.  

 juni 1991, og efter bemyndigelse fastsættes:
 § 1.  Plantedirektoratet varetager kontrollen med  

 overholdelsen af De Europæiske Fællesskabers rådsforordning nr. 1035/72 af  

 18. maj 1972 om den fælles markedsordning for frugt og grønsager efter de  

 retningslinier, der er fastsat i kommissionsforordning nr. 2251/92 af 29.  

 juli 1992 om kvalitetskontrol af friske frugter og grønsager.
 Stk. 2.  Told- og Skattestyrelsen bistår efter nærmere  

 aftale Plantedirektoratet ved indførsel fra og udførsel til stater, der ikke  

 er medlemmer af De Europæiske Fællesskaber.
 § 2.  Enhver erhvervsdrivende skal yde  

 kontrolmyndigheden bistand ved gennemførelsen af kontrollen og skal efter  

 anmodning meddele Plantedirektoratet de oplysninger, der er nødvendige for  

 gennemførelsen af kontrollen, herunder oplysninger til brug for direktoratets  

 vurdering af, om den erhvervsdrivende opfylder betingelserne for at blive  

 fritaget for kontrol efter art. 6 i forordning nr. 2251/92.
 § 3.  Bestemmelserne om salg gælder også for udbud til  

 salg samt fordeling, levering og anden form for overdragelse.
Registrering § 4.  Erhvervsdrivende, der dyrker, emballerer,  

 sorterer, køber og sælger friske frugter og grønsager, dog ikke virksomheder,  

 der udelukkende driver detailhandel, skal registreres i Plantedirektoratet.  

 Består en virksomhed af flere driftsmæssigt adskilte enheder, skal hver enhed  

 registreres særskilt.
Driftsmæssigt adskilte virksomheder med  

 forretningsmæssigt fællesskab skal registreres særskilt.
Etablerede  

 virksomheder skal indgive skriftlig ansøgning til direktoratet senest den 1.  

 februar 1993. Nyetablerede virksomheder skal indgive ansøgning senest en  

 måned efter, at virksomheden er etableret.
 Stk. 2.  Ansøgningen skal indsendes på et særligt skema,  

 der kan rekvireres i direktoratet, og skal angive navn og adresse samt for  

 producenter, emballeringsvirksomheder og sorterecentraler, hvilke frugter og  

 grønsager der dyrkes, emballeres eller sorteres.
Stk. 3.  Til brug for direktoratet ved tilrettelæggelse  

 af kontrollen efter stk. 1 skal alle producenter, emballeringsvirksomheder og  

 sorterecentraler hvert år meddele direktoratet de oplysninger, der er nævnt i  

 stk. 2. Skema til afgivelse af oplysningerne bliver enten sendt til de  

 pågældende eller udleveret i forbindelse med et kontrolbesøg.
Skemaer, der  

 tilsendes de pågældende, skal returneres til direktoratet i udfyldt stand  

 senest en måned efter modtagelsen.
Skemaer, der udleveres i forbindelse med  

 direktoratets kontrolbesøg, skal udfyldes under besøget.
 § 5.  Registreringen gælder indtil den skriftligt  

 afmeldes over for direktoratet.
Kvalitetskontrol og kontrolfritagelse § 6.  Plantedirektoratet kontrollerer i henhold til  

 art. 3 i rådsforordning nr. 1035/72, at frugter og grønsager, der sælges til  

 forbrug i frisk tilstand, opfylder de kvalitetsnormer, der er fastsat i  

 medfør af rådsforordning nr. 1035/72.
Stk. 2.  Til brug for direktoratet ved kontrollen skal  

 registrerede erhvervsdrivende anmelde alle partier, som de agter at føre ud  

 af landet, eller som de agter at sælge til forbrug i frisk tilstand til  

 erhvervsdrivende her i landet.
Anmeldelse skal senest 24 timer før  

 afsendelsen indgives skriftligt til direktoratet på et skema, der kan  

 rekvireres i direktoratet.
Konstaterer direktoratet, at partiet er i  

 overensstemmelse med kvalitetsnormerne, udsteder direktoratet den attest, der  

 er nævnt i art. 3, stk. 9, i rådsforordning nr. 2251/92. I modsat fald  

 afvises partiet, jf. §§ 11-14.
Stk. 3.  Anmeldelsespligten efter stk. 2 gælder dog ikke  

 for produkter, der her i landet § 7.  Uanset § 6, stk. 2, kan Plantedirektoratet i  

 medfør af art. 6, stk. 1, i rådsforordning nr. 2251/92 fritage registrerede  

 erhvervsdrivende, der frembyder sikkerhed for stabil kvalitet af den  

 produktion, de afsætter, og som opfylder de yderligere betingelser, der er  

 nævnt i art 6, stk. 1, for den meddelelsespligt, der er nævnt i art. 4, stk.  

 2, i rådsforordning nr. 2251/92, jf. dog § 10, stk. 1, §§ 11-14 og 16.  

 Direktoratet udsteder en fritagelsesattest, der er gyldig for et kalenderår  

 ad gangen.
 Stk. 2.  Direktoratet vurderer bl.a. på grundlag af  

 besøg i virksomhederne, om de fortsat opfylder betingelserne i art. 6, stk.  

 1, i rådsforordning nr. 2251/92 for kontrolfritagelse, og meddeler hvert år i  

 december måned skriftligt de pågældende, om fritagelsesattestens gyldighed  

 forlænges.
 Stk. 3.  Direktoratet skal i henhold til art. 6, stk. 2,  

 i rådsforordning nr. 2251/92 tilbagekalde en fritagelsesattest, hvis det  

 konstateres, at den erhvervsdrivende ikke længere opfylder betingelserne for  

 kontrolfritagelse, eller der konstateres uregelmæssigheder, der bringer  

 produkternes overensstemmelse med kvalitetsnormerne i fare.  

 Fritagelsesattesten kan efter anmodning generhverves, når direktoratet har  

 konstateret, at den erhvervsdrivende igen er i stand til og villig til  

 løbende at opfylde betingelserne i art. 6, stk. 1.
 Stk. 4.  Direktoratet kontrollerer jævnligt ved  

 stikprøver, at frugter og grønsager, der afsættes af erhvervsdrivende, der er  

 fritaget for kontrol ved afsendelse, overholder kvalitetsnormerne.
 § 8.  Det mærke, der er nævnt i artikel 6, stk. 3, i  

 rådsforordning nr. 2251/92, skal fastgøres forsvarligt eller trykkes på samme  

 side af hver engros emballageenhed som de oplysninger, der er foreskrevet i  

 kvalitetsnormerne.
 Stk. 2.  Mærket, der skal måle mindst 1,8 cm x 4 cm,  

 skal være udformet efter modellen i bilag III i forordning nr. 2251/92 og  

 skal være udfyldt uden rettelser og med letlæselig skrift, der ikke kan  

 udviskes.
 § 9.  Tilbydes friske frugter og grønsager, der er  

 omfattet af kvalitetsnormer, til salg i annonce og reklame med angivelse af  

 pris, skal produktets kvalitetsklasse samtidig oplyses.
Frugter og grønsager, der skal forarbejdes § 10.  I henhold til art. 10, stk. 1, i rådsforordning  

 nr. 2251/92 skal frugter og grønsager, der skal forarbejdes i en anden stat,  

 være ledsaget af en »Attest for industriel anvendelse«.
Attesten,  

 der udstedes af Plantedirektoratet efter skriftlig anmodning, skal ledsage  

 partiet fra afsendelsen.
Hvis forarbejdningen sker i en stat, der ikke er  

 medlem af De Europæiske Fællesskaber, skal udførslen anmeldes i henhold til §  

 15.
Stk. 2.  Frugter og grønsager, der indføres til  

 forarbejdning her i landet fra stater, der er medlemmer af De Europæiske  

 Fællesskaber, skal i henhold til art. 10, stk. 2, i rådsforordning nr.  

 2251/92 ved indførslen være ledsaget af en »Attest for industriel  

 anvendelse«.
For frugter og grønsager, der indføres fra andre stater,  

 udsteder direktoratet den nævnte attest ved indførslen.
Indførslen skal i det  

 sidstnævnte tilfælde anmeldes efter § 17.
Stk. 3.  I henhold til art. 10, stk. 3, i rådsforordning  

 nr. 2251/92 skal forarbejdningsvirksomheden efter forarbejdning returnere  

 attesten til direktoratet.
Attesten skal være direktoratet i hænde senest 4  

 døgn efter, at forarbejdningen er tilendebragt.
Afvisning § 11.  Konstaterer Plantedirektoratet på grundlag af  

 en undersøgelse i henhold til art. 3 i rådsforordning nr. 2251/92, at et  

 parti ikke opfylder kvalitetsnormerne, afvises partiet, og direktoratet  

 udfærdiger en afvisningsrapport.
§ 12.  En erhvervsdrivende skal snarest muligt  

 skriftligt meddele Plantedirektoratet, hvorledes der agtes disponeret over et  

 afvist parti.
Meddelelsen skal indsendes på et skema, der kan rekvireres i  

 direktoratet.
For så vidt angår omsortering, skal denne være gennemført, når  

 direktoratet modtager meddelelsen.
 Stk. 2.  En erhvervsdrivende må ikke disponere over  

 nogen del af partiet, før direktoratets skriftlige godkendelse af anvendelsen  

 foreligger.
 Stk. 3.  Kan direktoratet ikke godkende anvendelsen af  

 partiet eller dele heraf, skal den erhvervsdrivende på ny give direktoratet  

 meddelelse i henhold til stk. 1 om partiets påtænkte anvendelse.
 § 13.  Agtes partiet helt eller delvist anvendt til  

 industrielle formål, udsteder Plantedirektoratet en »Attest for  

 industriel anvendelse« for den pågældende del af partiet, jf. § 10.
§ 14.  Agtes partiet tilintetgjort, skal lossepladsen  

 eller destruktionsanstalten efterfølgende attestere, at partiet er  

 tilintetgjort.
Attestationen skal ske på en genpart af det skema, der er  

 nævnt i § 11. Meddelelsen skal være Plantedirektoratet i hænde senest 4 døgn  

 efter, at tilintetgørelsen har fundet sted.
Udførsel § 15.  Udførsel af frugter og grønsager til en stat,  

 der ikke er medlem af De Europæiske Fællesskaber, skal anmeldes til  

 Plantedirektoratets nærmeste distriktskontor senest kl. 9 på dagen for  

 afsendelsen.
For sendinger, der skal afsendes på lørdage, søndage eller  

 helligdage, skal anmeldelse dog være distriktskontoret i hænde senest kl. 14  

 på sidste hverdag (undt. lørdage) før afsendelsesdagen.
 Stk. 2.  Anmeldelse skal indgives skriftligt på et  

 skema, der kan rekvireres i direktoratet.
 § 16.  Frugter og grønsager, der er bestemt til  

 forbrug i frisk tilstand, og som er omfattet af kvalitetsnormer, skal ved  

 udførsel til en stat, der ikke er medlem af De Europæiske Fællesskaber, være  

 ledsaget af den kontrolattest, der er nævnt i art. 3, stk. 9, i  

 rådsforordning nr. 2251/92. Attesten udstedes af Plantedirektoratet, når  

 direktoratet på grundlag af en undersøgelse af partiet i henhold til art. 3,  

 i rådsforordningen har konstateret, at partiet overholder kvalitetsnormerne.
§ 17.  Al indførsel af frugter og grønsager fra lande,  

 der ikke er medlem af De Europæiske Fællesskaber, skal anmeldes skriftligt  

 til Plantedirektoratet senest 24 timer før varernes ankomst til  

 grænsetoldstedet.
Anmeldelsen skal indeholde de oplysninger, der er nævnt i  

 art. 9, stk. 8, i rådsforordning nr. 2251/92, og skal indsendes på et skema,  

 der kan rekvireres i direktoratet.
 § 18.  Frugter og grønsager, der er bestemt til  

 forbrug i frisk tilstand, og som er omfattet af kvalitetsnormer, skal i  

 henhold til art. 9, stk. 5, i rådsforordning nr. 2251/92 ved indførsel her  

 til landet fra en stat, der ikke er medlem af De Europæiske Fællesskaber, og  

 hvis officielle kontrolorgan ikke er godkendt efter forordningens art. 9,  

 stk. 1, forsynes med den kontrolattest, der er nævnt i forordningens art. 3,  

 stk. 9. Attesten udstedes af Plantedirektoratet, når direktoratet på grundlag  

 af en undersøgelse af partiet i henhold til art. 3, i rådsforordning nr.  

 2251/92 har konstateret, at partiet overholder kvalitetsnormerne.
Stk. 2.  Ved indførsel fra lande, hvis officielle  

 kontrolorgan er godkendt, skal partiet i henhold til art. 9, stk. 4, i  

 rådsforordningen være ledsaget af attesten ved indførslen.
Ledsager den  

 nævnte attest ikke sendingen, eller er attesten ikke længere gyldig, udsteder  

 direktoratet attesten, når det på grundlag af en undersøgelse af partiet i  

 henhold til art. 3, i rådsforordningen har konstateret, at partiet overholder  

 kvalitetsnormerne.
Overtrædelse og ikrafttræden § 19.  I henhold til § 23, stk. 5 i lov om  

 administration af Det Europæiske Økonomiske Fællesskabs forordninger om  

 markedsordninger for landbrugsvarer m.v. straffes overtrædelse af de  

 kvalitetsnormer, der er fastsat af Det Europæiske Økonomiske Fællesskab, med  

 bøde.
 Stk. 2.  Overtrædelse af § 2, § 4, stk. 1 og 3, § 6,  

 stk. 2, §§ 8-10, § 12 og § 14 straffes med bøde, medmindre højere straf er  

 forskyldt efter lovens § 23.
 § 20.  Den, der anvender det mærke, der er nævnt i  

 art. 6, stk. 3, i rådsforordning nr. 2251/92, uden at være fritaget for  

 kontrol efter art 6, stk. 1, straffes med bøde.
 § 21.  Bekendtgørelsen træder i kraft den 1. januar  

 1993.
 Stk. 2.  Samtidig ophæves bekendtgørelse nr. 324 af 17.  

 juni 1988 om kvalitetskontrol med frugt og gartneriprodukter.
