Fraflytning til Frankrig   beskatning af  

 "opsparet løn" Spørgsmål A og hustru påtænker at fraflytte og opgive bopælen i  

 Danmark inden udgangen af 2002. A vil i så fald fratræde sit  

 arbejde den 31. januar 2003. I den anledning beder A Ligningsrådet  

 bekræfte:
1. 	at udbetaling af nedenfor omtalte opsparede løn ved  

 fratræden den 31. januar 2003 vil være skattepligtig i 2003, idet  

 det forudsættes, at B træffer afgørelsen herom i 2003 i  

 forbindelse med fratrædelsen, og når betingelserne er  

 opfyldt, 2. 	at udbetalingerne fra B i Danmark af løn for arbejde  

 udført i Danmark for tiden efter bopælsopgivelsen samt opsparet  

 lønindtægt, som anført under pkt. 1, alene er  

 skattepligtig i Danmark, idet Frankrig i henhold til  

 dobbeltbeskatningsoverenskomsten mellem Danmark og Frankrig ikke har nogen  

 beskatningsret til disse beløb, og 3. 	at der kan ses bort fra beskatningen af lønnen fra B i  

 Danmark for arbejde udført i Danmark for perioden efter  

 bopælsopgivelsen i Danmark herunder den i 2003 udbetalte opsparede  

 lønindtægt, som anført under pkt. 1, i det omfang, disse  

 beløb i stedet for udbetaling anvendes som indskud på en  

 eksisterende police, der opfylder betingelserne i pensionsbeskatningslovens §  

 19, og 4. 	at indskud af løn for januar 2003 fra Danmark for arbejde  

 udført i Danmark samt af indskud i 2003 af den under pkt. 1.  

 nævnte opsparede løn på en pensionsordning, som  

 anført under pkt. 3, ikke er omfattet af nogen begrænsning eller  

 genstand for nogen efterbeskatning i anledning af ophøret af den fulde  

 skattepligt i 2002.
Svar Ad 1) Ja Ad 2) Ja Ad 3) Ja Ad 4) Ja Der henvises i øvrigt til styrelsens nedenstående indstilling  

 og begrundelse.
Beskrivelse af de faktiske forhold A er ansat i B A/S og medejer af holdingselskabet C.
 Medejernes lønforhold varetages af D.
A og hustru overvejer at flytte til Frankrig.
Beslutningen kan  

 først endelig træffes i juli måned 2002. Når  

 beslutningen er truffet kan A seks måneder senere fratræde sin  

 stilling som medejer af C.
Det medfører, at A kan fratræde med  

 udgangen af januar 2003.
 Hvis beslutning træffes i juli måned, påbegyndes  

 overdragelsen af A's arbejdsopgaver til andre medejere, og der tages skridt  

 til afhændelse af boligen i Danmark og erhvervelse af bolig i Frankrig.  

 Erhvervelse af bolig i Frankrig og fraflytning til Frankrig vil i givet fald  

 ske inden udgangen af 2002. Det forventes samtidig, at boligen i Danmark er  

 solgt inden udgangen af 2002. Boligen i Danmark vil under alle  

 omstændigheder være fraflyttet og sat til salg inden udgangen af  

 2002.
 Efter fraflytningen af boligen vil hverken A eller hustruen have nogen  

 bolig til rådighed i Danmark, og bopælen vil være opgivet  

 ved fraflytningen i 2002.
Efter fraflytningen til Frankrig og indtil fratræden den 31. januar  

 2003 vil A fortsat passe arbejdet hos B.
Transporten til og fra arbejde vil  

 foregå ved flytranspsort, og nødvendig overnatning i Danmark vil  

 ske på hotel.
Ved fratræden den 31. januar 2003 kan A modtage en opsparet  

 lønindtægt på indtil ca. 2 mio kr.
Beløbet tildeles  

 af D.
 D's mulighed for at udbetale det nævnte beløb fremgår  

 af et årligt fastsat vederlagssystem.
Det omhandlede vederlag ca. 2 mio kr. ved A's fratræden er ikke  

 alene afhængig af A's arbejdsindsats.
Vederlaget er også  

 afhængig af alle de øvrige medejeres præstation og dermed  

 af det samlede overskud i virksomheden før medejerløn.
Ingen  

 medejere er direkte berettiget til beløbet.
Tildelingen beror  

 udelukkende på, om D bevilliger beløbet.
Når en medejer fratræder sin stilling har vedkommende pligt  

 til at sælge sin anpart i C og C er forpligtet til af købe  

 anparten eller anvise en køber.
Kursen på anparterne  

 fastsættes efter regler aftalt i anpartsoverenskomsten og beregnes  

 på basis af seneste regnskabsafslutning forud for overdragelsen af  

 anparterne.
 Efter det oplyste er der en klar forskel og uafhængighed mellem  

 fastsættelsen af fratrædelsesbeløbet og  

 fastsættelsen af kursen på anparterne ved udtræden af  

 selskabet.
 Ligningsrådet udtalte i overensstemmelse med styrelsens  

 indstilling og begrundelse:
Efter det oplyste, er der ikke noget grundlag for at anse det omhandlede  

 beløb ca. 2 mio kr. benævnt som "opsparet løn" for at  

 være hverken udlodning af udbytte fra C eller hel eller delvis betaling  

 for køb af anparter i forbindelse med udtræden.
Da ingen medejer  

 har krav på tildeling af "opsparet løn" i forbindelse med  

 fratræden, finder Ligningsrådet ikke, at vederlaget kan  

 karakteriseres som opsparet løn.
Da tildelingen på den anden  

 side er begrundet i medejerens historiske tilknytning til selskabet, samt den  

 i denne periode udviste indsats, er Ligningsrådet på det  

 foreliggende grundlag nærmest af den opfattelse, at ydelsen har  

 karakter af en tantieme, som der vindes endelig ret til ved fratræden  

 den 31. januar 2003, hvor betingelserne for tildelingen endeligt opfyldes.
 De stillede spørgsmål kan herefter besvares  

 således:
Ad 1) Under forudsætning af at A fraflytter bopælen i Danmark,  

 således som beskrevet under sagsfremstillingen, vil A være  

 begrænset skattepligtig til Danmark af den udbetalte godtgørelse  

 ca. 2 mio kr. i henhold til kildeskattelovens § 2, stk. 1, litra a). Danmark  

 vil have beskatningsretten til godtgørelsen efter  

 dobbeltbeskatningsoverenskomsten mellem Frankrig og Danmark artikel 14, stk.  

 1, idet godtgørelsen kan henføres til arbejde udført for  

 en arbejdsgiver her i landet.
Artikel 14, stk. 1 er sålydende:
"1. Under forbehold af bestemmelserne i artikel 12 skal løn,  

 honorar og andre lignende vederlag kun beskattes i den stat, på hvis  

 territorium den personlige virksomhed udøves, hvorved disse indkomster  

 er indtjent." Ad 2) Efter A's fraflytning og opgivelse af bopæl i Danmark vil løn  

 for arbejde udført for B under ophold her i landet være  

 begrænset skattepligtig efter kildeskattelovens § 2, stk. 1, litra a).  

 Danmark vil endvidere have beskatningsretten til indkomsten efter den  

 fransk-danske dobbeltbeskatningsoverenskomst artikel 14, stk. 1, jf. ovenfor  

 under Ad 1).
Ad 3) Det fremgår af pensionsbeskatningslovens § 19, at ved  

 opgørelsen af en arbejdstagers skattepligtige indkomst medregnes ikke  

 beløb, der af arbejdsgiveren indbetales til en pensionsordning  

 omfattet af lovens kapitel 1 (fradragsberettigede ordninger). Denne  

 såkaldte bortseelsesret for arbejdsgiverens indbetalinger til  

 arbejdstagerens pensionsordning gælder i modsætning til  

 fradragsretten for personens indbetalinger til egen privat ordning, uanset om  

 arbejdstageren er fuld eller begrænset skattepligtig, jf.  

 pensionsbeskatningslovens § 54 modsætningsvis.  

 Pensionsbeskatningslovens § 54 er sålydende:
"Reglerne i § 18 og § 49, stk. 1, om fradragsret for  

 forsikringspræmier m.v. gælder kun for personer, der er fuldt  

 skattepligtige her i landet.
Fradragsretten tilkommer ejeren af den  

 pågældende forsikring m.v., uanset hvem der har foretaget  

 indbetalingen." "Bortseelsesretten" for pensionsindbetalinger gælder både  

 løn og tantieme, uanset indbetalingen foretages af en aktuel  

 arbejdsgiver eller af en tidligere arbejdsgiver.
A vil derfor kunne se bort fra den optjente løn i perioden fra  

 ophøret af den fulde skattepligt og indtil fratræden den 31.  

 januar 2003, såfremt lønnen indbetales af B på en  

 nyoprettet eller eksisterende pensionsordning.
Tilsvarende gælder den  

 tantieme, som udbetales ved fratræden den 31. januar 2003.
Ad 4) Det fremgår af reglerne i pensionsbeskatningslovens §§ 19 A-E, at  

 indkomsten under visse omstændigheder skal forhøjes, hvis en  

 persons fulde skattepligt til Danmark ophører som følge af  

 fraflytning til udlandet.
Tilsvarende gælder når personen efter  

 bestemmelserne i en dobbeltbeskatningsoverenskomst bliver  

 hjemmehørende i udlandet.
Indkomsten forhøjes, når en  

 arbejdsgiver i fraflytningsåret eller de 4 forudgående  

 indkomstår har forhøjet tilsagnet eller indbetalingerne  

 vedrørende en pensionsordning med løbende udbetalinger, en  

 rateforsikring eller en rateopsparing i pensionsøjemed.  

 Sammenligningsåret er det år, der ligger 5 år forud for det  

 år, hvori skattepligten ophører.
Indkomsten forhøjes  

 alene i det omfang pensionsindbetalingerne overstiger 20 pct. af den samlede  

 lønindtægt fra den pågældende arbejdsgiver.  

 Indkomsten kan efter disse regler forhøjes i fraflytningsåret og  

 de 4 forudgående indkomstår.
Loven indeholder imidlertid ikke  

 hjemmel til at foretage efterbeskatning i indkomstår efter  

 fraflytningen, hvor personen er blevet hjemmehørende i en fremmed  

 stat.
 Indskud af løn for januar 2003 fra Danmark for arbejde  

 udført i Danmark samt indskud af  den ovenfor omtalte tantieme  

 på ca. 2 mio kr. på en eksisterende eller nyoprettet  

 pensionsordning med løbende udbetalinger, rateforsikring- eller  

 rateopsparing i pensionsøjemed vil, selvom om indbetalingen overstiger  

 20 pct. af den samlede løn/godtgørelse fra arbejdsgiveren,  

 derfor ikke kunne efterbeskattes i henhold t il reglerne i  

 pensionsbeskatningslovens §§ 19 A-E.
