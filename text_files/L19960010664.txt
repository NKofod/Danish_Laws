 I tilslutning til Udenrigsministeriets bekendtgørelse nr. 18 af 17. juli  

 1963 og efterfølgende bekendtgørelser, senest nr. 41 af 7. april 1994,  

 Lovtidende C, meddeles, at yderligere følgende lande med virkning fra de  

 anførte datoer har ratificeret eller tiltrådt den europæiske konvention af  

 20. april 1959 om gensidig retshjælp i straffesager:
 Der er taget forbehold og afgivet erklæringer som følger:
 Ungarn:
 Ad art. 2: Ungarn forbeholder sig ret til kun at yde retshjælp ved  

 indledende retsforfølgning ved lovovertrædelser, der også er strafbare efter  

 ungarsk lov.
 Ad art 5, stk. 1: Ransagning og beslaglæggelse vil blive udført såfremt  

 betingelserne i artikel 5, stk. 1c er opfyldt.
 Ad art. 7, stk. 3: Forkyndelse af en stævning for personer, der opholder  

 sig i Ungarn, vil kun blive udført, såfremt anmodningen om forkyndelse er  

 sendt til en kompetent ungarsk myndighed senest 40 dage før den for retsmødet  

 fastsatte dato.
 Ad art. 13, stk. 1: Udskrift eller oplysning fra strafferegistrene  

 meddeles kun, såfremt de vedrører en person, der er sigtet eller tiltalt.
 Ad art. 13, stk. 2: Bestemmelserne heri kan ikke opfyldes af Ungarn.
 Ad art. 15, stk. 6: Anmodninger skal adresseres til Justitsministeriet.
 Ad art. 16: Anmodninger om retshjælp og bilag hertil, som ikke foreligger  

 på ungarsk eller et af Europarådets officielle sprog, skal være ledsaget af  

 en oversættelse til et af disse sprog.
 Ad art. 22: Ungarn vil ikke automatisk underrette andre parter om  

 straffedomme og efterfølgende foranstaltninger nævnt i denne artikel.
 Ad art. 24: Som judicielle myndigheder betragtes i denne konvention:  

 domstole, offentlige anklagere, justitsministeriet og rigsadvokaten.
 Malta:
 Ad art. 2: Anmodning om retshjælp kan afslås, hvis den person, som den  

 begærende stat har indledt retsforfølgning mod, er blevet domfældt eller  

 frikendt på Malta for den lovovertrædelse, som har givet anledning til  

 anmodningen.
 Ad art. 3: Malta forbeholder sig ret til at undlade at indhente  

 vidneudsagn eller forlange fremskaffelse af akter eller andre dokumenter,  

 hvis dets lovgivning i tilknytning hertil anerkender privilegier,  

 uigennemtvingelighed eller andre undtagelser, der giver fritagelse for  

 vidneudsagn.
Ad art. 5, stk. 1: Malta forbeholder sig ret til at undlade at udføre  

 ransagning og beslaglæggelse, hvis a. lovovertrædelsen ikke er strafbar både i den begærende stat og på  

 Malta.
 b. udførelsen af anmodningen er uforenelig med maltesisk lov.
 Ad art. 7, stk. 3: Anmodning om forkyndelse af en stævning for personer,  

 der opholder sig på Malta, må være sendt til en kompetent myndighed på Malta  

 senest 50 dage før den for retsmødet fastsatte dato.
 Ad art. 11: Retshjælp ifølge denne artikel kan ikke ydes på Malta.
Ad art. 12: Immunitet vil kun blive givet, hvis ansøgningen indgives af  

 den person, som immuniteten gælder, eller af rette myndigheder i den stat,  

 hvorfra der er anmodet om hjælp.
En anmodning om immunitet vil ikke blive  

 imødekommet i tilfælde hvor Maltas regering anser det for værende i modstrid  

 med offentlighedens interesser.
 Ad art. 15, stk. 6: Alle anmodninger om retshjælp skal adresseres til  

 Attorney General, Malta.
 Ad art. 16, stk. 2: Anmodninger og bilag hertil skal være ledsaget af en  

 oversættelse til engelsk.
 Ad art. 21: Malta forbeholder sig ret til ikke at anvende denne artikel.
 Ad art. 24: Som judicielle myndigheder betragtes i denne konvention:
- Magistrates Courts, the Juvenile Court, the Criminal Court and the Court  

 of Criminal Appeal - the Attorney General, Deputy Attorney General, Assistant to the Attorney  

 General and Senior Counsel for the Republic - Magistrates Bulgarien:
Ad art. 2: Bulgarien vil afslå retshjælp, - hvor den begåede handling ikke anses for en lovovertrædelse efter  

 bulgarsk straffelov, - hvor lovovertræderen ikke kan holdes ansvarlig i kraft af amnesti, - hvor strafferetsligt ansvar er udelukket af forfatningsmæssige  

 begrænsninger, - hvor lovovertræderen, efter at have begået handlingen, er blevet mentalt  

 forstyrret i en grad, der udelukker strafferetsligt ansvar, - hvor der for den tiltalte person for den samme lovovertrædelse er en  

 verserende retsforfølgning, en retskraftig dom, en ordre fra  

 anklagemyndigheden eller en retsbeslutning om at afslutte sagen.
 Ad art. 5, stk. 1: Bulgarien forbeholder sig ret til kun at udføre  

 anmodninger om ransagning og beslaglæggelse på de betingelser, der er nævnt i  

 artikel 5, stk. 1, a og c.
 Ad art. 7, stk. 3: Anmodning om forkyndelse af en stævning for personer,  

 der opholder sig i Bulgarien, må være overleveret til en kompetent myndighed  

 i Bulgarien senest 50 dage før den for retsmødet fastsatte dato.
 Ad art. 13, stk. 1: Forpligtelsen til at fremsende udskrifter af  

 strafferegistre angår kun information om verserende straffesager, der ikke er  

 underlagt tavshedspligt ifølge bulgarsk lov.
 Ad art. 15, stk. 6: Retsanmodninger skal adresseres til det bulgarske  

 justitsministerium.
 Ad art. 16, stk. 2: Retsanmodninger og bilag hertil skal være ledsaget af  

 en oversættelse til et af Europarådets officielle sprog.
 Ad art. 24: Som judicielle myndigheder betragtes i denne konvention:
 - alle retter, Den offentlige Anklagemyndighed og Justitsministeriet.
 Polen:
 Ad art. 5, stk. 1: Polen forbeholder sig ret til at udføre retsanmodninger  

 om ransagning og beslaglæggelse på de betingelser, der er nævnt i artikel 5,  

 stk. 1, a, b og c.
 Ad art. 7, stk. 3: Forkyndelser af stævninger kan afslås, hvis der er  

 mindre end 30 dage til den for retsmødet fastsatte dato.
 Ad art. 13: Kun oplysninger der er tilgængelige i centralregistret for  

 domfældte personer vil blive fremsendt.
 Ad art, 15, stk. 2 og 6: Når retsanmodninger adresseres direkte til  

 juridiske myndigheder, skal der fremsendes en kopi til det polske  

 justitsministerium.
Ad art. 16, stk. 2: Retsanmodninger skal være ledsaget af en oversættelse  

 til polsk eller et af Europarådets officielle sprog.
Dog er oversættelse ikke  

 nødvendig, når retshjælpen drejer sig om en simpel hjælp.
I andre tilfælde  

 skal dokumenterne oversættes til en polsk, hvis modtageren er polsk  

 statsborger eller en person med fast bopæl i Polen.
 Ad art. 24: Som judicielle myndigheder betragtes i denne konvention:
 - offentlige anklagemyndigheder.
 Desuden har nedennævnte lande meddelt følgende:
 Finland:
 Finland har ophævet alle tidligere tagne forbehold og afgivne erklæringer,  

 og tager istedet forbehold og afgiver erklæringer som følger:
Ad art. 2: Begæring om retshjælp kan afslås a. hvis der allerede er indledt efterforskning af lovovertrædelsen i  

 Finland eller i tredjeland, b. hvis den person, som er sigtet i den begærende stat, er retsforfulgt,  

 endelig domfældt eller frifundet i Finland eller i tredjeland, c. hvis den ansvarlige myndighed i Finland eller i tredjeland har  

 besluttet at opgive eller undlade at indlede efterforskning eller  

 retsforfølgning med hensyn til den omhandlede lovovertrædelse, d. hvis retsforfølgning eller dommens fuldbyrdelse er forældet efter finsk  

 lov.
 Ad art. 5: Retsanmodninger om ransagning eller beslaglæggelse vil kun  

 blive efterkommet, når betingelserne i artikel 5, stk. 1 a og c, er opfyldt.
 Ad art. 7, stk. 3: Forkyndelse af en stævning for en person, som opholder  

 sig i Finland, kan afslås, hvis anmodningen ikke har været sendt til de  

 finske myndigheder mindst 30 dage før den for retsmødet fastsatte dato.
 Ad art. 11: Den retshjælp, som denne artikel omhandler, kan ikke ydes i  

 Finland.
 Ad art. 16, stk. 1: Anmodninger og bilag hertil, som ikke foreligger på  

 finsk, svensk, dansk, norsk, engelsk, fransk eller tysk, skal være ledsaget  

 af en oversættelse til et af disse sprog.
Ad art. 22: Finland vil kun underrette andre parter om straffedomme i det  

 omfang sådanne oplysninger er tilgængelige i henhold til lov om  

 strafferegister.
Finland vil ikke underrette andre parter om påfølgende  

 foranstaltninger.
 Ad art. 24: Som judicielle myndigheder betragtes i denne konvention:
- Justitsministeriet - byretter, appelretter og højesteret - offentlige anklagere - politimyndigheder, toldmyndigheder og grænsevagter i deres kapacitet af  

 myndighed i indledende undersøgelser om strafferetsforfølgning.
 Nederlandene:
 Konventionen er udvidet til at omfatte De Nederlandske Antiller med de  

 forbehold og erklæringer tidligere fremsat af Nederlandene og med følgende  

 tilføjelser:
 Ad art. 16: Anmodninger om retshjælp i De Nederlandske Antiller og Aruba  

 må være ledsaget af en oversættelse til engelsk.
 Ad art. 25, stk. 4: Konventionen kan opsiges separat af De Nederlandske  

 Antiller og Aruba.
Norge Norge har trukket sine forbehold for artikel 3, stk. 2, og artikel 13,  

 stk. 1 og 2 tilbage.
Den Tjekkiske Republik De tidligere tagne forbehold og afgivne erklæringer fra Tjekkoslovakiet  

 ændres for Den Tjekkiske Republik til følgende:
 Ad art. 7, stk. 3: Stævninger, der skal forkyndes for en tiltalt person,  

 der befinder sig i Den Tjekkiske Republik, skal adresseres til den relevante  

 myndighed mindst 30 dage før den for retsmødet fastsatte dato.
 Ad art. 15, stk. 6: Retsanmodninger skal adresseres til en tjekkisk  

 anklagemyndighed før sagen bringes for retten og til Den Tjekkiske Republiks  

 Udenrigsministerium efter, at en sag er bragt for retten.
 Ad art. 24: Som judicielle myndigheder betragtes i denne konvention:
- distrikts- og regional anklagemyndighed - anklagemyndighed i Prag - distrikts- og regional retter, og byretten i Prag Tyskland:
 Tyskland har suppleret listen over judicielle myndigheder til også at  

 omfatte:
- Das Ministerium der Justiz des Landes Brandenburg, Potsdam - der Minister fur Justiz, Bundes- und Europaangelegenheiten des Landes  

 Mecklenburg-Vorpommern, Schwerin - das Sachsische Staatsministerium der Justiz, Dresden - das Ministerium der Justiz des Landes Sachsen-Anhalt, Magdeburg - das Thuringer Ministerium fur Justiz, Bundes- und Europaangelegenheiten,  

 Erfurt.
Udenrigsministeriet, den 12. september  

 1996 F.M.
