 I henhold til § 1, stk. 1, i lov nr. 306 af 8. juni 1977 om friskoler og  

 private grundskoler m.v. fastsættes:
 § 1.  Friskoler og private grundskoler kan omfatte  

 1-årige børnehaveklasser efter reglerne i denne bekendtgørelse.
§ 2.  Undervisningen i børnehaveklasser gives  

 overvejende i form af leg og andre udviklende aktiviteter.
Det tilstræbes at  

 gøre børnene fortrolige med skolens daglige liv.
 § 3.  Børnehaveklassernes mødetid er 3-4 timer daglig  

 inden for sædvanlig skoletid ved skolen.
 § 4.  Et barn kan efter forældrenes anmodning optages  

 i børnehaveklasse i det kalenderår, hvor barnet inden 1. oktober fylder 5 år,  

 hvis det må antages at kunne følge undervisningen i børnehaveklassen med  

 henblik på at kunne gå i 1. klasse året efter.
 Stk. 2.  Der kan ikke optages flere børn i en skoles  

 børnehaveklasse(r), end skolen har mulighed for at optage i 1. klasse det  

 følgende skoleår.
 § 5.  Bekendtgørelse nr. 502 af 9. oktober 1978 om  

 børnehaveklasser ved friskoler og private grundskoler ophæves.
 § 6.  Bekendtgørelsen træder i kraft den 1. august  

 1986.
Undervisningsministeriet, den 25. marts  

 1986 P.
M.
V.
E.
B.
