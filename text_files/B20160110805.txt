 Bekendtgørelse om ændring af bekendtgørelse om direkte støtte til landbrugere efter grundbetalingsordningen m.v.
§ 1 I bekendtgørelse nr. 1377 af 1. december 2015 om direkte støtte til landbrugere efter grundbetalingsordningen m.v. foretages følgende ændringer:
 1. § 32, stk. 2, 4. pkt., affattes således:
»Efterafgrøder, der består af korsblomstrede afgrøder, honningurt, almindelig rug, stauderug og vårbyg, skal dog senest være udsået den 20. august i ansøgningsåret, i 2016 dog senest den 30. august.« 2. § 32, stk. 3, affattes således:
»Stk. 3. Nedpløjning, nedvisning eller anden destruktion af efterafgrøder, der anmeldes som miljøfokusområder, må tidligst ske den 20. oktober i ansøgningsåret, i 2016 dog tidligst den 6. november.« § 2 Bekendtgørelsen træder i kraft den 19. august 2016.
