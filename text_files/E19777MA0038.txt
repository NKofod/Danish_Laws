Et momsregistreret selskab har opført et enfamilieshus, der anvendes af  

 selskabet som kontor- og udstillingsbygning i forbindelse med selskabets  

 agenturvirksomhed.
Der er for byggeriet udstedt byggeattest, som lyder på  

 enfamilieshus med svømmebassin og dobbelt carport med redskabsrum.
Ifølge  

 meddelelse om ejendomsværdi mv angives benyttelsen som beboelse og  

 forretning.
Der erlægges dækningsafgift for ejendommen, og der er ikke  

 fastsat lejeværdi.
Driftsudgifterne indgår i selskabets regnskab som  

 driftsomkostning.
 Huset anvendes ikke til beboelse, og svømmebassinet og saunaen står til  

 rådighed for kunder og personale og benyttes ikke privat.
Afgiften af opførelsesomkostningerne for ejendommen kunne medregnes til  

 selskabets indgående afgift i henhold til lovens § 16, stk 1, idet ejendommen alene anvendes til erhvervsformål.
 Der kunne dog ikke indrømmes fradrag for afgiften vedrørende svømmebassin  

 og sauna, som ikke anses for at vedrøre selskabets omsætning af varer og  

 afgiftspligtige ydelser.
 Ved overgang til anden anvendelse (herunder privat beboelse) skal der for  

 ejendommen foretages efterregulering i medfør af lovens § 16a (nu  

 bekendtgørelsen om regulering af indgående afgift for investeringsgoder).
