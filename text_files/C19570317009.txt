 I henhold til § 47, stk. 3, og § 58, stk. 1, i lov nr. 226 af 11. juni  

 1954 om almindelig arbejderbeskyttelse, jfr. § 25 i lov nr. 227 af 11. juni  

 1954 om arbejderbeskyttelse indenfor handels- og kontorvirksomhed, fastsættes  

 herved efter forhandling med ministeren for offentlige arbejder nedenstående  

 retningslinjer for  samarbejde  mellem arbejdstilsynet og  

 vandbygningsvæsenet og om dettes  anmeldepligt  og øvrige  

bistand  ved gennemførelse af lovgivningen om arbejderbeskyttelse.
 Stk. 1.  Når vandbygningsvæsenet under inspektioner i  

 havne eller af arbejdspladser kommer til kundskab om forhold, der er i  

 åbenbar strid med arbejderbeskyttelseslovgivningen, skal der foretages  

 anmeldelse herom til vedkommende fabrikinspektør, der giver  

 vandbygningsvæsenet meddelelse om, hvad der passerer i sagen.
Stk. 2.  Som eksempel på sådanne lovstridige forhold kan  

 nævnes åbenbare mangler med hensyn til sikkerhedsforanstaltninger ved  

tekniske hjælpemidler , såsom kraner, elevatorer, hejseapparater,  

 gravemaskiner og bulldozers, eller mangler ved indretningen af stiger,  

 stilladser og afstivninger.
Endvidere bør vandbygningsvæsenet være opmærksomt  

 på, om de nævnte tekniske hjælpemidler anvendes på en åbenbart uforsvarlig  

 måde, og om der benyttes  personlige beskyttelsesmidler , hvor dette  

 er fornødent, samt om der findes de fornødne  midler  til  

førstehjælp i tilfælde af ulykkestilfælde .
 Stk. 3.  Endvidere bør vandbygningsvæsenet foretage  

 anmeldelse til arbejdstilsynet (vedkommende fabrikinspektør), når  

 vandbygningsvæsenet skønner, at  farlige arbejder  såsom lastning og  

 losning, udgravningsarbejder og sprængninger ikke ledes af kyndige personer,  

 eller når vedkommende tilsynsførende under vandbygningsvæsenet ved inspektion  

 af et arbejde finder, at der ikke er givet arbejderne tilbørlig instruktion.
 Stk. 4.  Såfremt vandbygningsvæsenet ved de  

 tilsynsførendes inspektioner bliver opmærksomt på, at der er fare for  

sammenstyrtning  eller omstyrtning af bygninger, broer, beholdere  

 o.lign. eller for nedstyrtning eller skred af jordmasser, opstablede  

 materialer o.lign. afgives der omgående meddelelse til vedkommende  

 fabrikinspektør.
 Stk. 5.  Vandbygningsarbejder, der udvøres ved  

 vandbygningsvæsenets foranstaltning, skal anmeldes til arbejdstilsynet i  

 overensstemmelse med § 1, stk. 4, i bekendtgørelse nr. 79 af 25. marts 1955  

 om anmeldepligt i henhold til lov om almindelig arbejderbeskyttelse.
 Stk. 6.  I det omfang vandbygningsvæsenet har eller får  

 kundskab om vandbygningsarbejder, der ikke udføres af vandbygningsvæsenet  

 (f.eks. kystsikringsanlæg, der udføres af private, arbejder der udføres for  

 en købsstadkommunal havns midler etc.) bør vedkommende fabrikinspektørs  

 opmærksomhed henledes herpå.
 Stk. 7.  vandbygningsvæsenets tilsynsførende kan efter  

 aftale yde arbejdstilsynet bistand ved inspektion af afsides beliggende og  

 vanskeligt tilgængelige arbejdspladser.
 Socialministeriet, den 12. december  

 1957.
Jul.
Bomholt.
/K.
Kampmann.
