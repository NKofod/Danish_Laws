§ 1 I justitsministeriets bekendtgørelse nr. 198 af 24. juni 1955 om  

 køretøjers indretning og udstyr foretages følgende ændring:
 Efter § 8 indsættes:
»§ 8a.
Personmotorvogn indrettet til højst 9 personer incl. føreren  

 og last- og varemotorvogn, hvis tilladte totalvægt ikke overstiger 3.000 kg,  

 skal enten være E-mærket med hensyn til tyverisikring i overensstemmelse med  

 regulativ nr. 18, tillæg 17 til overenskomsten af 20. marts 1958 om  

 godkendelse af udstyr og dele til motorkøretøjer, eller opfylde kravene for  

 opnåelse af E-mærkning i overensstemmelse med regulativ nr. 18. I sidstnævnte  

 tilfælde skal omportøren afgive erklæring om, at den pågældende køretøjstype  

 med hensyn til tyverisikring opfylder kravene i regulativ nr. 18.
Stk. 2.  Den i stk. 1 nævnte erklæring afgives til  

 Statens biltilsyn, såfremt den pågældende køretøjstype er eller søges  

 standardtypegodkendt, eller den pågældende køretøjstypes chassis er eller  

 søges typegodkendt.
I øvrigt afgives erklæringen til den bilinspektør, der  

 syner køretøjet.
Stk. 3.  Bestemmelserne i stk. 1 og 2 finder alene  

 anvendelse på fabriksnye køretøjer, der registreres første gang her i landet  

 efter bestemmelsernes ikrafttræden.
Brugte køretøjer af den i stk. 1  

 omhandlede art skal være tyverisikret i det omfang, de som fabriksnye var  

 tyverisikret.« § 2 Bekendtgørelsen træder i kraft den 1. oktober 1972.
 Justitsministeriet, den 11. januar 1972.
K.
Axel Nielsen.
 / Lemming.
