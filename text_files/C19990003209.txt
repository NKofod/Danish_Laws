Cirkulære om plan for tilsynet med  

 vurderingsråd og   

 -sekretariater samt skyldråd og -sekretariater for perioden   

 1. april 1999 til 31. marts 2000*) (Til vurderingsmyndighederne og told- og  

 skatteregionerne) Ligningsrådet har vedtaget følgende plan for  

 tilsynet med ejendomsvurderingen jf. skattestyrelseslovens § 13,  

 stk. 1.
1. Indledning Formålet med tilsynsplanen er:
-	at sikre kvaliteten i løsningen af vurderingsopgaven samt  

 styrke samarbejdet mellem vurderingsorganisationen og told- og  

 skatteregionerne -	at beskrive området for tilsynet -	at sikre indsigt i vurderingernes kvalitet og ensartethed samt i  

 effektiviteten i vurderingsarbejdet -	at sikre et ensartet tilsyn Tilsynet tilrettelægges med udgangspunkt i  

 cirkulærets retningslinier.
Planen skal tjene som en vejledning for  

 told- og skatteregionerne i deres planlægning og udførelse af  

 tilsynsopgaven, således at tilsynet tilrettelægges og  

 gennemføres ensartet over hele landet.
Told- og Skattestyrelsen og Ligningsrådet vil  

 følge tilsynsopgavens løsning på baggrund af  

 afrapporteringer fra regionerne.
Dette skal ses i lyset af vurderingsplanen,  

 hvor der lægges op til en decentralisering omkring fastlæggelsen  

 af vurderingsniveauet for forslagsejendommene.
2. Tilsynets opgaver og tilsynets udførelse Tilsynet skal påse, at vurderingsrådene og  

 skyldrådene på forsvarlig måde udfører de opgaver,  

 der er pålagt dem i henhold til lov om vurdering af landets faste  

 ejendomme, jf. lovbekendtgørelse nr. 810 af 10. september 1996.
 Vurderingsrådene og skyldrådene udfører  

 deres opgaver i henhold til deres respektive forretningsordener og tilsynet  

 tilrettelægges bl.a. med udgangspunkt heri.
Kommunerne yder vurderingsrådene sekretariatsbistand  

 jf.
Skatteministeriets cirkulære om kommunernes sekretariatsbistand i  

 henhold til § 39 A i lov om vurdering af landets faste ejendomme.
Der  

 føres tilsyn med, at de kommunale vurderingssekretariater opfylder  

 retningslinierne i dette cirkulære.
Told- og skatteregionerne yder skyldrådene  

 sekretariatsbistand ved klagebehandlingen.
Der føres tilsyn med, at  

 bistanden har en tilfredsstillende kvalitet og effektivitet, så  

 skyldrådene har et godt grundlag at træffe afgørelser  

 på, og klagerne modtager velbegrundede og korrekte afgørelser.  

 Regionerne skal være opmærksom på den funktionsadskillelse,  

 der er nødvendig mellem skyldrådssekretariats- og  

 tilsynsfunktion.
Der lægges ved tilsynets udførelse vægt  

 på samarbejde, koordination, instruktion og vejledning.
Ved en  

 intensivering af samarbejdet mellem de i vurderingsopgaven involverede  

 myndigheder, skal tilsynets udførelse blive en vigtig brik i den  

 løbende vurderingsproces, hvorved fejl kan afdækkes og  

 afhjælpes så tidligt i processen, at de ikke får  

 konsekvenser for vurderingsresultatet.
 Gennemførelsen af en almindelig vurdering sker ved  

 gennemløb af en række delproccesser, der strækker sig over  

 en samlet periode, som starter i marts måned forud for  

 vurderingsåret med områdefastlæggelse og slutter i februar  

 måned i året efter vurderingsåret med afslutningen af  

 klagebehandlingen i skyldrådene.
En grundig forberedelse af vurderingen forud for  

 vurderingsterminen med undersøgelser og fastlæggelse af  

 vurderingsniveau er afgørende for et godt vurderingsresultat.
Det er  

 derfor vigtigt, at tilsynets udførelse strækker sig over hele  

 perioden, og at tilsynet løbende har overblik over  

 tilrettelæggelsen og arbejdet i de enkelte vurderingsråd,  

 således at der tidligt kan gives vejledning og instruktion, hvis  

 arbejdet i vurderingsrådet kan forudses at ville give  

 uhensigtsmæssige resultater.
 Tilsynet udføres ved en kombination af:
-	deltagelse i skyldråds- og vurderingsrådsmøder -	møder med vurderingssekretariater -	gennemgang af dokumentationsmateriale -	gennemgang og eventuel besigtigelse af udvalgte ejendomme -	instruktion og vejledning Tilsynet skal endvidere sikre, at der sker:
-	koordination af vurderingsniveauer, herunder bl.a. normtal i  

 områder med få salg, fremskrivning af fravigelseskodebeløb  

 og fremskrivningsfaktorer -	koordination af dokumentationsmateriale som salgsundersøgelser  

 o.lign.
3. De enkelte tilsynselementer, vurderingsråd og  

 skyldråd Told- og skatteregionernes arbejde med tilsynsopgaven kan  

 opdeles i forskellige delelementer.
1.	Afstemning af vurderingsplanen (vurderingsrådene) 2.	Kontrol af målopfyldelse, sikring af vurderingsprocesser og  

 efterprøvelse af vurderingsansættelser og -niveauer  

 (vurderingsrådene/skyldrådene) 3.	Klagebehandlingen (skyldrådene) 4.	Afrapportering (fælles) Ad. 1. Afstemning af vurderingsplanen Det følger af Told- og Skattestyrelsens  

 vurderingsplan, at de lokale vurderingsplaner fremsendes til den  

 tilsynsførende told- og skatteregion samt til kommunalbestyrelsen.  

 Regionen skal umiddelbart efter modtagelsen give vurderingsrådet en  

 skriftlig tilbagemelding på vurderingsplanens indhold og udformning.  

 Der sendes en kopi til vedkommende kommunalbestyrelse.
 Det skal i denne forbindelse særligt  

 påses:
-	at der i den lokale vurderingsplan er fulgt op på de  

 særlige krav og indsatsområder, som er beskrevet i Told- og  

 Skattestyrelsens vurderingsplan -	at vurderingsrådet har opstillet yderligere mål for,  

 hvilke ejendomme man planlægger udtaget til manuel gennemgang og  

 besigtigelse -	at omfanget af vurderingssekretariaternes bemyndigelse efter  

 vurderingslovens § 31, stk. 3, er beskrevet.
 Vurderingsrådet skal inden vedtagelsen af  

 vurderingsplanen have mulighed for at udbede sig regionens bemærkninger  

 til vurderingsplanen.
 Regionens kvittering og eventuelle bemærkninger til  

 den vedtagne vurderingsplan meddeles vurderingsrådet.
Ad. 2. Kontrol af målopfyldelse, sikring af vurderingsprocesser  

 og efterprøvelse af vurderingsansættelser og -niveauer Told- og Skatteregionens ledelse skal etablere et  

 samarbejdsforum med skyldrådets formand til sikring af et godt  

 samarbejdsforhold til skyldrådet og skyldrådets formand, der i  

 henhold til vurderingslovens § 36 leder skyldrådets arbejde og har  

 særlige koordinationsopgaver i relation til vurderingerne indenfor  

 skyldkredsen.
 Told og skatteregionerne skal følge op på, om  

 de i de lokale vurderingsplaner opstillede mål nås.
Dette sker bl.a. gennem deltagelse i  

 vurderingsrådsmøder i fornødent omfang og ved en  

 tæt kontakt til vurderingssekretariaterne.
Regionen indberetter hvert  

 år omfanget af dens deltagelse i vurderingsrådsmøder til  

 Told- og Skattestyrelsen.
I forbindelse med skyldrådsmøder afholder  

 told- og skatteregionen efter behov et tilsynsmøde med  

 skyldrådets medlemmer.
Vurderingssekretariaterne - eventuelt kun de for  

 dagsordenen relevante - kan indbydes til sådanne møder,  

 særligt hvor niveauspørgsmål er på dagsordenen.  

 Regionen må påse, at vurderingssekretariaterne modtager fyldig  

 information om det på møderne passerede.
 Som et led i tilsynets arbejde gennemgås i  

 fornødent omfang vurderingsrådenes protokoller med henblik  

 på at sikre, at vurderingsrådene har dokumentation for de trufne  

 beslutninger, herunder at rådene er beslutningsdygtige, og at  

 habilitetskravene er opfyldt.
I tidsplanen for de årlige vurderinger indgår  

 en række kritiske tidspunkter, forud for hvilke vurderingsrådene  

 skal have færdiggjort en del af det samlede vurderingsarbejde.
Told- og  

 skatteregionerne skal bl.a. via en tæt kontakt til  

 vurderingssekretariaterne sikre, at tidsplanen overholdes.
 Told- og skatteregionerne skal gennem vejledning og  

 instruktion sikre, at vurderingsrådene foretager vurderingen efter en  

 ensartet praksis på grundlag af de af Told- og Skattestyrelsen og  

 Ligningsrådet udstukne retningslinier.
Videre skal det undersøges, om  

 vurderingsrådene forvalter de tillagte kompetencer efter  

 vurderingslovens § 41 og § 42 til at genoptage tidligere foretagne  

 ansættelser efter en ensartet praksis.
Dette kan ske ved en gennemgang  

 af udvalgte ansættelser, ved sammenligning af statistisk materiale samt  

 ved vejledning og instruktion.
 Told- og skatteregionerne skal sikre at vurderingskredsene  

 er hensigtsmæssigt inddelt i grundværdiområder.  

 Områdeinddelingen skal være afpasset efter planforholdene og  

 afspejle de prismæssige og niveaumæssige forskelle, således  

 at der efterfølgende kan ske en hensigtsmæssig  

 sammensætning af grundværdiområderne i relation til grund-  

 og ejendomsværdiansættelserne.
Told- og skatteregionerne skal påse, at  

 vurderingsrådet har dokumentation for fastlæggelsen af  

 vurderingsniveauerne, og at der sker den fornødne koordination heraf i  

 skyldkredsen samt til naboskyldkredse.
Særligt skal det påses, at  

 der foreligger dokumentation for beslutninger om at fravige de af Told- og  

 Skattestyrelsen beregnede niveauer.
Dokumentation for fastlæggelse af niveauer  

 opnås bl.a. gennem undersøgelse af skete salg i året forud  

 for vurderingsterminen.
Told- og skatteregionen foretager selvstændige  

 undersøgelser af salgsprisniveauer og sikrer, at der sker en  

 koordination af resultaterne af egne og vurderingsrådenes  

 undersøgelser særligt på områder, hvor det  

 salgsstatistiske grundlag i den enkelte vurderingskreds er svagt.
Regionen  

 foretager i forbindelse med undersøgelserne besigtigelse af solgte  

 ejendomme.
Resultaterne af regionens undersøgelser drøftes  

 efterfølgende med skyldrådsformanden og de berørte  

 vurderingsråd.
Told- og skatteregionen efterprøver vurderingerne  

 af de af vurderingsrådsmedlemmerne ejede ejendomme, der er beliggende i  

 vurderingskredsen.
Efterprøvelsen skal ske indenfor en 3-årig  

 periode.
Told- og skatteregionen udtager efter vurderingen en  

 række områder/ejendomstyper til undersøgelse af, om det  

 anvendte vurderingsniveau var passende.
Undersøgelsen skal være  

 afsluttet så hurtigt, at erfaringerne kan anvendes ved forberedelsen af  

 den efterfølgende vurdering.
 Told- og skatteregionerne gennemfører på  

 baggrund af tilsynsarbejdet, herunder erfaringerne fra skyldrådenes  

 klagebehandling, fornødne revisioner i overensstemmelse med Told- og  

 Skattestyrelsens anvisninger.
 Der skal i hele dette tilsynsarbejde lægges  

 vægt på samarbejde, koordination, instruktion og vejledning.
 Told- og skatteregionen er bindeleddet mellem Told- og  

 Skattestyrelsen og vurderingsrådene og skal ved instruktion og  

 vejledning bl.a. hurtigt videreformidle retningslinier og information fra  

 Told- og Skattestyrelsen.
Ligeledes skal told- og skatteregionen  

 iværksætte uddannelse af nyudnævnte  

 vurderingsrådsmedlemmer og gennem tilskyndelse til erfaringsudveksling  

 lokalt i f.eks.
ERFA-grupper for vurderingssekretariater og på  

 møderne med skyldrådsmedlemmerne bidrage til, at alle er fagligt  

 rustede til at udføre de respektive vurderingsopgaver.
Ad. 3: Klagebehandlingen Skyldrådene påkender klager over  

 vurderingsrådenes ansættelser, fordelinger af ansatte  

 værdier og afgørelser om benyttelse.
Told- og skatteregionen påser, at skyldrådene  

 udfører de pålagte arbejdsopgaver efter de i forretningsordenen  

 beskrevne retningslinier.
Dette sker ved deltagelse i  

 skyldrådsmøderne i fornødent omfang, gennemgang af  

 skyldrådets protokol samt vejledning og instruktion.
Regionen  

 indberetter hvert år omfanget af dens deltagelse i  

 skyldrådsmøder til Told- og Skattestyrelsen.
 Erfaringerne fra skyldrådsmøderne  

 drøftes på møderne mellem regionsledelsen og  

 skyldrådsformanden.
Vurderingsrådenes gennemgang og eventuel  

 genoptagelse af de indkomne klager følges tæt.
Regionen  

 påser, at vurderingsrådene hurtigt tager stilling til, hvilke  

 sager man lokalt vil genoptage, og at de øvrige sager straks  

 oversendes til skyldrådet vedlagt en erklæring.
 Told- og skatteregionen påser, at  

 vurderingsrådene og skyldrådene afslutter klagesagsbehandlingen  

 indenfor de i vurderingsplanen opstillede tidsfrister.
 Told- og skatteregionen udtager et antal sager til  

 gennemgang med henblik på at sikre, at sagsbehandlingen, herunder  

 sagsfremstilling og begrundelse opfylder forvaltningslovens krav.
Ad. 4: Afrapportering Som dokumentation for tilsynets gennemførelse  

 udarbejder told- og skatteregionen for hver vurderingskreds en  

 tilsynsrapport, der omhandler alle de berørte emner.
Hvor en kommune  

 er opdelt i flere vurderingskredse, kan der udarbejdes én rapport  

 indeholdende afsnit for hver enkelt vurderingskreds.
Der udarbejdes en  

 særlig rapport for tilsynet med skyldrådene.
 Rapporten skal gennemgå de områder, der er  

 ført tilsyn med i henhold til planen og redegøre for om, og i  

 hvilket omfang enkeltforhold har givet anledning til bemærkninger.
 Rapporten skal vedlægges et bilag 1  

 indeholdende:
-	oplysning om antallet af skyldrådsmøder, som regionen  

 har deltaget i -	for hvert vurderingsråd oplysninger om antallet af  

 vurderingsrådsmøder, som regionen har deltaget i -	oplysning om antallet af tilsynsmøder med  

 vurderingsformændene -	oplysning om antallet af afholdte informationsmøder for  

 vurderingsmænd m.v., f.eks. som opfølgning på  

 landsmøder afholdt af Told- og Skattestyrelsen -	oplysning om antallet af besigtigede ejendomme, som regionen har  

 foretaget på eget initiativ fordelt på vurderingskredse -	oplysning om antallet af foretagne revisioner fordelt på  

 vurderingskredse og på henholdsvis antal enkeltstående revisioner  

 og antal områderevisioner, hvor en flerhed af ejendomme er blevet  

 ændret efter samme princip Udkast til tilsynsrapporten sendes til vurderingsformanden  

 og vedkommende forvaltningschef.
Tilsynsrapporten med skyldrådene  

 sendes til skyldrådsformanden og chefen for  

 skyldrådssekretariaet.
Eventuelle bemærkninger indarbejdes.
 Evaluering af de enkelte elementer i tilsynet sker  

 regionalt på vurderingsråds- og skyldrådsmøder.
 Tilsynsrapporten skal være udarbejdet senest den 1.  

 juli 2000. Tilsynsrapporten indsendes til Told- og Skattestyrelsen, der  

 herefter orienterer Ligningsrådet om status for tilsynet.
 Tilsynsrapporten sendes ligeledes til  

 vurderingsrådet, vedkommende forvaltningschef og  

 kommunalbestyrelsen.
Told- og Skattestyrelsen, den 26. marts  

 1999 Frantz Howitz /Jens Perch Nielsen Bilag 1 Skyldkreds:
 Told- og skatteregion:
