Nr LSF 50 Forslag til Lov om ændring af lov om radio- og fjernsynsvirksomhed  

 (Tv-rettigheder til vigtige begivenheder og forbud mod piratdekodere m.v.)(*  

 1) Fremsat af kulturministeren (Ebbe Lundgaard) den 29. oktober 1997 Vedtaget ved tredjebehandling den 18. december 1997 Lov nr. 1095 af 29/12/1997 § 1 I lov om radio- og fjernsynsvirksomhed, jf. lovbekendtgørelse nr. 75 af  

 29. januar 1997, som ændret ved § 1 i lov nr. 399 af 10. juni 1997, foretages  

 følgende ændringer:
 1 . I § 63, stk. 8, ændres  

 »Procesbevillingsnævnet« til: »Fogedretten«.
 2. I § 75 indsættes som stk. 1 og 2:
 »Kulturministeren fastsætter regler om, at fjernsynsforetagenders  

 enerettigheder til begivenheder af væsentlig samfundsmæssig interesse ikke må  

 udnyttes på en sådan måde, at en betydelig del af befolkningen forhindres i  

 at kunne følge sådanne begivenheder via direkte eller tidsforskudt  

 transmission på gratis fjernsyn.
Stk. 2. Fjernsynsforetagender, der hører under dansk myndighed, må  

 ikke udnytte enerettigheder til begivenheder, som af et andet EU-land eller  

 et land, som Fællesskabet har indgået aftale med, er erklæret for at være af  

 væsentlig samfundsmæssig interesse, på en sådan måde, at en betydelig del af  

 befolkningen i det pågældende land er forhindret i at følge begivenhederne på  

 gratis fjernsyn.
Udnyttelsen af enerettighederne skal ske i overensstemmelse  

 med det pågældende lands regler om hel eller delvis transmission og om  

 samtidig eller forskudt transmission af begivenhederne.« Stk. 1 bliver herefter stk. 3.
 3 . Efter § 75 indsættes:
»§ 75 a.
Det er ikke tilladt i erhvervsmæssigt øjemed at  

 fremstille, importere, omsætte, besidde eller ændre dekodere eller andet  

 dekodningsudstyr, hvis formål det er at give uautoriseret adgang til  

 indholdet af en kodet radio- eller tv-udsendelse.
Annoncering eller anden  

 form for reklame for sådant udstyr er ikke tilladt.« 4. I § 76, stk. 1, nr. 6, udgår ordet »eller«, og  

 i § 76, stk. 1, nr. 7, ændres »nr. 2.« til: »nr. 2  

 eller«.
 5. I § 76, stk. 1, indsættes efter nr. 7 som nyt nummer:
»8) overtræder § 75, stk. 2.« 6. I § 76, stk. 2, ændres »og § 73, stk. 8« til:  

 », § 73, stk. 8, og § 75, stk. 1«.
 7. Efter § 76 indsættes:
»§ 76 a.
Med bøde, hæfte eller fængsel indtil 6 måneder  

 straffes den, der forsætligt eller groft uagtsomt overtræder § 75 a.
Stk. 2. § 76, stk. 3, finder tilsvarende anvendelse.« § 2 Stk. 1. Loven træder i kraft den 1. januar 1998.
 Stk. 2. § 75, stk. 1, som affattet ved denne lovs § 1, nr. 2,  

 omfatter aftaler om udnyttelse af enerettigheder indgået efter 30. juli 1997,  

 som vedrører begivenheder, der finder sted efter 1. januar 1998.
 Stk. 3. § 75, stk. 2, som affattet ved denne lovs § 1, nr. 2,  

 omfatter aftaler om udnyttelse af enerettigheder indgået efter 30. juli 1997,  

 som vedrører begivenheder, der finder sted, efter at det pågældende andet  

 EU-land eller det land, som Fællesskabet har indgået aftale med, har  

 gennemført bestemmelser svarende til bestemmelser fastsat efter denne lovs §  

 75, stk. 1.
Oprindeligt fremsat forslag § 1 I lov om radio- og fjernsynsvirksomhed, jf. lovbekendtgørelse nr. 75 af  

 29. januar 1997 som ændret ved § 1 i lov nr. 399 af 10. juni 1997, foretages  

 følgende ændringer:
 1 . I § 63, stk. 8, ændres  

 »Procesbevillingsnævnet« til »Fogedretten«.
 2. I § 75 indsættes som nye stykker 1 og 2 :
 » Stk. 1. Kulturministeren fastsætter regler om, at  

 fjernsynsforetagenders enerettigheder til begivenheder af væsentlig  

 samfundsmæssig interesse ikke må udnyttes på en sådan måde, at en betydelig  

 del af befolkningen forhindres i at kunne følge sådanne begivenheder via  

 direkte eller tidsforskudt transmission på gratis fjernsyn.
Stk. 2. Fjernsynsforetagender, der hører under dansk myndighed, må  

 ikke udnytte enerettigheder til begivenheder, som af et andet EU-land eller  

 et land, som Fællesskabet har indgået aftale med, er erklæret for at være af  

 væsentlig samfundsmæssig interesse, på en sådan måde, at en betydelig del af  

 befolkningen i det pågældende land er forhindret i at følge begivenhederne på  

 gratis fjernsyn.
Udnyttelsen af enerettighederne skal ske i overensstemmelse  

 med det pågældende lands regler om hel eller delvis transmission og om  

 samtidig eller forskudt transmission af begivenhederne.« Stk. 1 bliver herefter stk. 3.
 3 . Efter § 75 indsættes:
»§ 75 a.
Det er ikke tilladt i erhvervsmæssigt øjemed at  

 fremstille, importere, omsætte, besidde eller ændre dekodere eller andet  

 dekodningsudstyr, hvis formål det er at give uautoriseret adgang til  

 indholdet af en kodet radio- eller tv-udsendelse.
Annoncering eller anden  

 form for reklame for sådant udstyr er ikke tilladt.« 4. Efter § 76 indsættes:
»§ 76 a.
Med bøde, hæfte eller fængsel indtil 6 måneder  

 straffes den, der forsætligt eller groft uagtsomt overtræder § 75 a.
Stk. 2. § 76, stk. 3, finder tilsvarende anvendelse.« § 2 Stk. 1. Loven træder i kraft den 1. januar 1998.
 Stk. 2. § 75, stk. 1, omfatter aftaler om udnyttelse af  

 enerettigheder indgået efter 30. juli 1997, og som vedrører begivenheder, der  

 finder sted efter 1. januar 1998.
 Stk. 3. § 75, stk. 2, omfatter aftaler om udnyttelse af  

 enerettigheder indgået efter 30. juli 1997, og som vedrører begivenheder, der  

 finder sted, efter at det pågældende andet EU-land eller det land, som  

 Fællesskabet har indgået aftale med, har gennemført bestemmelser svarende til  

 bestemmelser fastsat efter denne lovs § 75, stk. 1.
Bemærkninger til lovforslaget Almindelige bemærkninger Lov om radio- og fjernsynsvirksomhed, jf. lovbekendtgørelse nr. 75 af 29.  

 januar 1997, er senest blevet ændret ved § 1 i lov nr. 399 af 10. juni 1997  

 (Folketingstidende 1996-97, Forhandlingerne sp. 5697, 6838, 7904, 8096;  

 Tillæg A sp. 5694; Tillæg B sp. 1273; Tillæg C sp. 558).
 Lovforslagets hovedpunkter er nye bestemmelser om tv-rettigheder til  

 vigtige begivenheder og om forbud mod piratdekodere.
Bestemmelserne om tv-rettigheder til vigtige begivenheder fastsætter, at  

 betalings-tv-stationer og tv-stationer, der kun kan modtages af en begrænset  

 del af befolkningen, ikke må sende sådanne begivenheder med eneret.
Formålet  

 er at sikre, at alle seere har mulighed for at følge begivenheder af  

 væsentlig samfundsmæssig interesse i tv uden at skulle betale ekstra for det.  

 Det drejer sig særligt om store sportsbegivenheder som f.eks.
OL samt VM og  

 EM i fodbold.
Priserne på tv-rettighederne til disse begivenheder er steget eksplosivt  

 inden for de seneste år.
Konkurrencen på markedet har medført en risiko for,  

 at kun tv-stationer, som finansieres ved hjælp af direkte brugerbetaling, får  

 råd til at vise begivenhederne.
Derved mister en stor del af befolkningen  

 muligheden for at se disse begivenheder i fjernsynet.
De vigtige begivenheder kan være både nationale og internationale, og  

 tv-rettighederne til dem handles internationalt.
For at gøre ordningen så  

 effektiv som muligt er det derfor nødvendigt, at EU-landene anerkender  

 hinandens bestemmelser om, hvilke begivenheder der er omfattet.
EF-direktivet  

 om »tv uden grænser« indeholder i sin ændrede udgave (Parlamentets  

 og Rådets direktiv nr. 97/36/EF af 30. juni 1997) regler om en sådan gensidig  

 anerkendelse, og lovforslaget gennemfører disse regler.
Det ændrede direktiv, som skal være gennemført i national lovgivning  

 senest den 30. december 1998, giver ikke anledning til andre ændringer af  

 gældende danske regler.
Direktivet fastsætter regler for, i hvilket land en  

 tv-station er hjemmehørende, for beskyttelse af mindreårige og for reklamer,  

 sponsorering og teleshopping i tv.
Endvidere indeholder lovforslaget et forslag om forbud mod erhvervsmæssig  

 omsætning m.v. af såkaldte piratdekodere og andet udstyr, som har til formål  

 uberettiget at give adgang til kodede radio- og tv-programmer.
Der findes  

 ikke på nuværende tidspunkt i dansk lovgivning et direkte forbud mod sådant  

 udstyr.
Salg af piratdekoderkort og lignende udstyr er til stor skade for  

 navnlig de radio- og tv-stationer, som baserer deres drift på  

 abonnementsindtægter fra lyttere og seere.
Økonomiske og administrative konsekvenser Lovforslaget forventes ikke at få økonomiske eller administrative  

 konsekvenser for staten eller kommunerne.
Erhvervsøkonomiske konsekvenser Lovforslaget forventes ikke at få væsentlige erhvervsøkonomiske  

 konsekvenser.
Miljømæssige konsekvenser Lovforslaget har ingen miljømæssige konsekvenser.
Forholdet til EU-retten Lovforslaget gennemfører dele af Europa-Parlamentets og Rådets direktiv  

 97/36/EF af 30. juni 1997 om ændring af Rådets direktiv 89/552/EØF om  

 samordning af visse love og administrative bestemmelser i medlemsstaterne  

 vedrørende udøvelse af tv-spredningsvirksomhed, jf. ovenfor.
Direktivet er  

 optrykt som bilag 2.
Høring over lovforslaget Udkastet til dette lovforslag har været udsendt til høring hos relevante  

 institutioner, organisationer og ministerier samt hos Kommunernes  

 Landsforening, Amtsrådsforeningen, Københavns og Frederiksberg Kommuner.
Bemærkninger til lovforslagets enkelte bestemmelser Til nr. 1 ad § 63, stk. 8.
§ 63, stk. 8, blev indsat i loven ved lov nr. 1208 af 27. december 1996 om  

 ændring af lov om radio- og fjernsynsvirksomhed (friere økonomiske rammer for  

 DR og TV 2, networking m.v.). I henhold til lovens § 62, stk. 2, har  

 kulturministeren mulighed for at fastsætte regler om pålæg af en  

 kontrolafgift ved overtrædelse af pligten til at give Danmarks Radio  

 meddelelse om opstilling af radio- og fjernsynsapparater.
Bestemmelserne i  

 lovens § 63, stk. 4-8, om indsigelser vedrørende denne kontrolafgift har til  

 formål at sikre, at der kan ske domstolsprøvelse af kravet om afgift.
Ved en  

 fejl blev Procesbevillingsnævnet tillagt kompetence i forbindelse med denne  

 domstolsprøvelse, som rettelig henhører under fogedretten.
Den foreslåede  

 bestemmelse retter op på denne fejl.
Til nr. 2 ad § 75, stk. 1.
Bestemmelsen giver kulturministeren hjemmel til at fastsætte regler for  

 tv-stationers udnyttelse af enerettigheder til udsendelse af vigtige  

 begivenheder i tv.
Forslaget gennemfører en ny bestemmelse i EF-direktivet om  

 »tv uden grænser« (Europa-Parlamentets og Rådets direktiv nr.  

 97/36/EF af 30. juni 1997).
 Den foreslåede hjemmel skal anvendes til i bekendtgørelsesform at opstille  

 en liste over begivenheder, som tv-stationer, der ikke kan modtages af en  

 betydelig del af befolkningen, og betalings-tv-stationer ikke kan sende med  

 eneret.
Listen kan indeholde både nationale og internationale begivenheder.
De  

 skal ifølge direktivet være af væsentlig samfundsmæssig interesse og i  

 særklasse.
Desuden skal begivenhederne være organiseret af en organisation  

 eller person, som har ret til at sælge de rettigheder, der knytter sig til  

 begivenhederne.
Det betyder i praksis, at listen skal være af begrænset omfang, og at den  

 skal kunne ændres med mellemrum.
Det medfører endvidere, at listen - i hvert  

 fald på nuværende tidspunkt - kun vil bestå af sportsbegivenheder.
Andre  

 begivenheder, som »lægger gaderne øde«, når de sendes i tv - f.eks.  

 kongelige bryllupper - er almindeligvis af en sådan karakter, at de ikke vil  

 blive solgt med eneret til en tv-station.
Foruden begivenhedernes navne skal det fremgå af listen, om begivenhederne  

 skal kunne transmitteres i deres fulde udstrækning eller kun i uddrag.
Det  

 vil f.eks. være af betydning i forhold til transmission af meget omfattende  

 begivenheder som OL samt VM og EM i fodbold.
Desuden skal det fremgå af listen, om begivenhederne skal kunne  

 transmitteres direkte eller forskudt.
Visse begivenheder vil det være  

 naturligt at sende direkte - som f.eks. en fodboldlandskamp spillet en aften  

 i Parken.
Andre begivenheder, som f.eks. finder sted på den anden side af  

 jordkloden, kan det være mere naturligt at transmittere tidsforskudt, fordi  

 de foregår om natten, dansk tid.
Forslagets hovedformål er at sikre, at en betydelig del af befolkningen  

 har mulighed for at følge de vigtige begivenheder på gratis tv, dvs. uden at  

 skulle betale ekstra for det.
Tv-kanaler, som ikke kan modtages af en  

 betydelig del af befolkningen, eller som er finansieret som betalings-tv, vil  

 være udelukket fra at sende de omtalte begivenheder med eneret.
Derfor er det  

 nødvendigt at definere, hvad en »betydelig del« af befolkningen er,  

 og hvordan »gratis« tv skal forstås.
Kun tv-stationer, som sender deres program ud ved hjælp af de  

 landsdækkende jordbaserede sendernet - som DR og TV 2 - kan modtages af hele  

 befolkningen.
Tv-stationer, som sender ved hjælp af satellit eller kabel, kan  

 kun modtages i husstande, der er tilsluttet et fællesantenneanlæg eller har  

 egen parabolantenne.
Det skønnes, at godt 60 pct. af husstandene i dag er  

 tilsluttet fællesantenneanlæg, og at ca. 10 pct. har egen parabolantenne.
 Det vil sige, at omkring 30 pct. af befolkningen ikke umiddelbart vil have  

 mulighed for at følge en begivenhed sendt i satellit- og/eller kabel-tv.  

 Efter Kulturministeriets opfattelse er det så stor en andel, at lovforslagets  

 formål kun kan opfyldes af DR (dog ikke DR2) og TV 2 i den nuværende  

 situation.
Det skal bemærkes, at denne situation vil ændre sig i fremtiden.
Dels kan  

 det forventes, at flere husstande vil tilslutte sig fællesantenneanlæg eller  

 anskaffe sig egne parabolantenner, dels kan der på længere sigt komme flere  

 landsdækkende jordbaserede kanaler end DR og TV 2, hvis den såkaldt 3.  

 tv-kanal bliver digitaliseret.
Endelig kan den teknologiske udvikling  

 forventes at gøre det muligt at sprede programmer på nye måder.
 Kulturministeriet vil følge udviklingen med henblik på eventuelle  

 ændringer i afgrænsningen af, hvilke tv-stationer der kan anses for  

 umiddelbart at kunne modtages af en betydelig del af befolkningen.
 Det skal bemærkes, at lokal-tv-stationerne ikke kan anses for at opfylde  

 lovforslagets formål ved hjælp af networkingsamarbejde.
»Gratis« tv er defineret i direktivet som »tv-udsendelse på  

 en offentlig eller kommerciel kanal af programmer, der er tilgængelige for  

 offentligheden uden betaling ud over de former for finansiering af tv, der er  

 almindeligt anvendt i hver medlemsstat (såsom licensafgift og/eller  

 abonnementsafgift til et kabelselskab.« Det vil sige, at licens og betaling for at være tilsluttet et  

 fællesantenneanlæg eller andre kabelanlæg ikke skal anses for at være ekstra  

 betaling.
Det gælder også, selv om de fleste satellit-kanaler faktisk  

 opkræver et mindre beløb i betaling for hver husstand, der er tilsluttet de  

 fællesantenneanlæg, som fordeler deres program.
Disse beløb indgår i den  

 afgift, husstandene betaler for at være tilsluttet fællesantenneanlægget,  

 sådan som det f.eks. er tilfældet med afgiften til TV 3.
Husstande med egen parabolantenne skal betale beløbene direkte til  

 programleverandørerne - f.eks.
TV 3. I praksis sker betalingen gennem det  

 firma, der har leveret det nødvendige dekodningsudstyr.
Her kan man altså  

 sige, at der er tale om »ekstra betaling«.
Det vil imidlertid ikke  

 være rimeligt at definere den samme satellit-kanal som »gratis«,  

 når den modtages ved hjælp af et fællesantenneanlæg, og som  

 »betalings-tv«, når den modtages ved hjælp af egen parabolantenne.
 Derfor foreslås det, at begrebet »gratis tv« omfatter alle  

 kanaler, som modtageren ikke betaler særskilt for med over 25 kr. pr. måned.  

 Det er det beløb, som anvendes i bekendtgørelsen om fællesantenneanlæg til at  

 angive, hvilke betalingsprogrammer, brugerne skal have mulighed for at  

 fravælge i en programpakke.
Kravet til listen over vigtige begivenheder om, at den skal være kort,  

 klar og gennemskuelig, er begrundet i hensynet til den ligelige konkurrence  

 på tv-markedet og i hensynet til rettighedshaverne.
Det er vigtigt, at den  

 nye ordning for visning af vigtige begivenheder i tv ikke griber mere ind i  

 rettighedshavernes frie aftaleret og i konkurrencen på tv-markedet end  

 nødvendigt.
Grundlaget for udformningen af listen, der som nævnt på nuværende  

 tidspunkt alene vil omfatte sportsbegivenheder, vil være en række overordnede  

 kriterier.
Begivenheden skal være af væsentlig samfundsmæssig interesse og  

 ikke kun af interesse for dem, der normalt følger den pågældende sportsgren i  

 tv.
Endvidere skal begivenheden almindeligvis følges af mange seere.
Endelig vil der blive lagt vægt på, at begivenheden tilhører en  

 sportsgren, som traditionelt er centralt placeret i dansk idrætskultur.
Det  

 vil bl.a. sige, at begivenhedens betydning for seerne ikke står og falder med  

 en sportsstjernes enkeltstående toppræstation.
De nævnte kriterier har til formål at gøre ordningen så klar og  

 gennemskuelig som muligt.
De skal ikke på forhånd fastlåse listens indhold,  

 og det vil også fremover være nødvendigt at tage stilling i hvert enkelt  

 konkret tilfælde.
 Det kan ikke udelukkes, at den indskrænkning af aftaleretten, der er tale  

 om, kan gøre det vanskeligt for de involverede parter at blive enige om  

 prisen på tv-rettighederne til en begivenhed, som er opført på listen.  

 Eventuelle problemer i forbindelse med prisfastsættelse må i givet fald løses  

 af Konkurrencerådet.
Konkurrencerådet kan i sådanne tilfælde komme med en udtalelse efter  

 konkurrenceloven om prisansættelse ud fra forholdene i et konkurrencebaseret  

 marked.
Eventuelle aftaler mellem de involverede parter, der medfører  

 konkurrencebegrænsninger på markedet, vil være forbudt ifølge den ny  

 konkurrencelov, som træder i kraft 1. januar 1998. Konkurrencerådet vil  

 endvidere kunne gribe ind over for misbrug af en eventuel dominerende  

 stilling .
 Det skal bemærkes, at en udtalelse fra Konkurrencerådet ikke kan anses for  

 en afgørelse, og den vil derfor ikke kunne garantere, at tv-rettighederne til  

 den omhandlede begivenhed bliver solgt til enten DR eller TV 2.
Ordningen medfører ikke, at DR og TV 2 får eneret til at sende en  

 begivenhed, der er opført på listen.
Hvis enerettighederne tilhører f.eks. en  

 betalings-tv-station, kan stationen selv sende begivenheden, forudsat at også  

 DR eller TV 2 får mulighed for det.
Det indebærer, at betalings-tv-stationen  

 kan transmittere begivenheden direkte, hvis DR eller TV 2 vælger at sende den  

 tidsforskudt.
Af hensyn til tv-stationernes uafhængighed medfører ordningen heller ikke,  

 at DR og TV 2 får pligt til at sende de omtalte begivenheder.
Som en naturlig  

 følge heraf vil eneretten til en begivenhed, som ingen af de to stationer  

 ønsker at sende, kunne udnyttes af f.eks. en satellit- eller kabel-tv-station  

 eller en betalings-tv-station.
I sådanne tilfælde vil det påhvile DR og TV 2  

 at frafalde deres ret til at sende begivenheden i så god tid, at  

 rettighedshaveren kan træffe andre foranstaltninger.
De nærmere regler herom  

 vil kunne fastsættes i bekendtgørelsen efter hovedlinjerne i den eksisterende  

 aftale mellem Team Danmark og DR og TV 2 med hensyn til tv-stationernes  

 udnyttelse af fortrinsret til danske idrætsbegivenheder.
De begivenheder, der optager danskerne så meget, at de kan siges at være  

 af væsentlig samfundsmæssig interesse, vil i sagens natur ikke være de samme  

 i al fremtid.
Derfor skal listen kunne ændres, så det til stadighed er  

 sikret, at den kun indeholder relevante begivenheder.
I den forbindelse skal der tages hensyn til, at arrangørerne af de  

 omfattede begivenheder og tv-stationerne skal bruge tid på at planlægge og  

 gennemføre deres markedsførings- og salgsarbejde.
For at sikre, at de  

 behørige hensyn faktisk bliver taget, vil Kulturministeriet gennemføre  

 eventuelle ændringer af listen i samarbejde med de berørte parter.
Det er hensigten på denne baggrund at fastsætte den danske liste i en  

 bekendtgørelse.
Der foreslås følgende liste, som er blevet til efter  

 drøftelse med idrætsorganisationerne og tv-stationerne:
 - OL, sommer- og vinterlege: Legene i deres helhed.
 - VM og EM i fodbold (herrer): Alle kampe med dansk deltagelse samt  

 semifinaler og finaler.
 - VM og EM i håndbold (herrer og damer): Alle kampe med dansk deltagelse  

 samt semifinaler og finaler.
 - Danmarks VM- og EM-kvalifikationskampe i fodbold (herrer).
 - Danmarks VM- og EM-kvalifikationskampe i håndhold (damer).
Det foreslås, at alle de omtalte begivenheder skal kunne sendes på DR  

 eller TV 2 i deres fulde længde.
Det skønnes at være bedst i overensstemmelse  

 med lovforslagets formål, at listen er kort, men at DR og TV 2 til gengæld  

 får mulighed for at sende alt og ikke kun uddrag.
På samme måde er det hensigten i bekendtgørelsen at fastslå, at DR og TV 2  

 inden for visse rammer selv kan bestemme, om de vil sende den enkelte  

 begivenhed direkte eller tidsforskudt.
Ved afgørelsen af dette spørgsmål skal  

 DR og TV 2 imidlertid lægge vægt på objektive kriterier.
Begivenhederne på  

 listen skal som udgangspunkt sendes direkte, medmindre hensynet til seerne  

 gør det nødvendigt eller hensigtsmæssigt at sende med tidsforskydning.
Det  

 kan f.eks. være, fordi begivenheden finder sted om natten dansk tid, eller  

 fordi flere begivenheder finder sted på samme tid, som under OL.
Det kan også  

 være, fordi en direkte transmission ville gøre det nødvendigt at flytte  

 f.eks. børneprogrammer eller nyhedsudsendelser.
En tidsforskudt transmission  

 bør som hovedregel sendes inden for et døgn efter, at begivenheden har fundet  

 sted.
 ad § 75, stk. 2.
EF-direktivet om »tv uden grænser« pålægger medlemslandene at  

 respektere hinandens lister over vigtige begivenheder og de dertil knyttede  

 bestemmelser om direkte eller forskudt transmission m.v.
Handelen med  

 tv-rettigheder til vigtige begivenheder er international, og landenes  

 gensidige anerkendelse af ordningerne er nødvendig for at sikre alle seere  

 mulighed for at følge begivenhederne i tv uden at skulle betale ekstra for  

 det.
 Det forudsættes, at den gensidige anerkendelse foruden listerne også  

 omfatter landenes definition på en »betydelig« del af befolkningen.  

 Det betyder i praksis, at en begivenhed på den danske liste - uanset hvem der  

 ejer tv-rettighederne - kun kan vises i Danmark, hvis DR eller TV 2 har fået  

 den tilbudt.
 Det skal bemærkes, at også lande, som ikke selv ønsker at indføre en  

 liste, skal anerkende andre landes lister.
I bestemmelsen nævnes, at ordningen gælder for såvel EU-landene som andre  

 lande, Fællesskabet har indgået aftale med.
Det drejer sig her om de  

 EFTA-lande, som er omfattet af EØS-aftalen (Norge, Island og Lichtenstein).  

 Der er endnu ikke indgået en sådan aftale, men Europa-Kommissionen har  

 oplyst, at parterne vil tage de nødvendige proceduremæssige skridt med  

 henblik på at lade de tre lande være omfattet af det reviderede direktiv.
 Danske satellit- og kabel-tv-stationer, der overtræder bestemmelserne, kan  

 efter loven om radio- og fjernsynsvirksomhed fratages deres sendetilladelse.  

 For DR's og TV 2's vedkommende er det de respektive bestyrelser, som har  

 ansvaret for, at lovens regler overholdes.
Europa-Kommissionen får ifølge direktivet til opgave at kontrollere, at de  

 nationale ordninger er i overensstemmelse med fællesskabsretten, og at de  

 bliver offentliggjort i EF-Tidende.
Formålet er at gøre ordningen så  

 gennemskuelig som muligt for rettighedshavere, tv-stationer og andre  

 involverede og at sikre, at de enkelte ordninger ikke er mere omfattende end  

 påkrævet - altså at der reelt er tale om foranstaltninger, som beskytter  

 »væsentlige nationale interesser«.
Kommissionen skal udføre denne kontrol inden for tre måneder, hvorefter  

 ordningerne offentliggøres i EF-Tidende, så alle kan holde sig ajour med  

 gældende regler inden for EU-landene.
Proceduren er den samme for ændringer i  

 landenes lister.
Desuden offentliggør Kommissionen mindst en gang om året en  

 konsolideret liste over de ordninger, der gælder i alle landene.
Til nr. 3 ad § 75 a.
Bestemmelsen har til formål at tilvejebringe et forbud mod erhvervsmæssig  

 omsætning m.v. af såkaldte piratdekodere og piratdekoderkort m.v.. Der findes  

 på nuværende tidspunkt ikke i dansk lovgivning et direkte forbud mod  

 omsætning af piratdekodere og -kort.
Markedsføringsloven giver i et vist  

 omfang mulighed for at gribe ind overfor markedsføring og salg af sådanne  

 dekodere og dekoderkort, men loven giver ikke et tilstrækkeligt sikkert  

 retligt grundlag for at stoppe denne form for piratvirksomhed.
Piratdekodere og -kort gør det muligt uberettiget at omgå kodningen af  

 kodede radio- og tv-udsendelser, f.eks. med det formål at unddrage sig  

 betalingsforpligtelsen over for det radio- eller tv-foretagende, der har  

 udsendt programmet, og som oftest baserer sin virksomhed på indtægter fra  

 salg eller udlejning af dekodere med tilhørende programkort.
Ved  

 piratvirksomheden unddrages også andre rettighedshavere indtægter, idet  

 vederlaget til disse i almindelighed beregnes som en andel af  

 radio/tv-foretagendets abonnementsindtægter.
Piratdekodning er også til skade for forbrugerne.
De forbrugere, som  

 erhverver lovlige programkort, betaler en forholdsmæssig høj pris på grund af  

 de manglende indtægter fra dem, der i stedet har anskaffet et piratkort.
På  

 den anden side risikerer forbrugere, der - eventuelt i god tro - har  

 erhvervet piratkort, at disse kun fungerer i en kort periode, fordi koden  

 ændres af radio/tv-foretagendet for at forhindre piratvirksomheden.
 Europa-Kommissionen har for nylig fremlagt et direktivforslag om retlig  

 beskyttelse af tjenester, der er baseret på eller består af såkaldte  

 conditional access-systemer (dekodere, programkort, set-top-bokse m.v.).  

 Dette direktivforslag omfatter bl.a. kodede radio- og tv-udsendelser.  

 Direktivet kan imidlertid tidligst forventes vedtaget i efteråret 1998. På  

 denne baggrund finder Kulturministeriet det rigtigst allerede på nuværende  

 tidspunkt at gennemføre et forbud mod radio/tv-piratdekodere og -kort i dansk  

 lovgivning med henblik på at gøre det muligt at gribe ind over for den  

 stigende omsætning af især piratdekoderkort.
 Der er gennemført tilsvarende lovgivning i Sverige i 1993 og i Norge i  

 1995. Indenfor EU er det omkring halvdelen af medlemslandene, der har en  

 særlig lovgivning på dette område.
 Den foreslåede bestemmelse omfatter alle kodede radio- og tv-udsendelser,  

 d.v.s. ikke alene udsendelser som af radio- og tv-foretagendet er kodet med  

 henblik på betaling, men også kodning af f.eks. ophavsretsmæssige årsager.
Det er alene den erhvervsmæssige omsætning m.v. af piratdekoderkort m.v.,  

 der er omfattet af forslaget.
Privat brug - d.v.s. eget, personligt brug - af  

 piratdekoderkort er således fortsat ikke ulovlig.
Et forbud mod privat brug af piratdekoderkort vil efter ministeriets  

 opfattelse være for indgribende i forhold til de interesser, der her er tale  

 om.
Det er først og fremmest de pågældende radio- og tv-foretagenders eget  

 ansvar at sikre, at det ikke er muligt at opnå uautoriseret adgang til de  

 kodede udsendelser.
Dette kan f.eks. ske ved at anvende tilstrækkeligt sikre  

 kodningssystemer.
Dertil kommer, at et forbud mod privat brug af piratkort  

 vil være vanskeligt at håndhæve i praksis.
Selvom privat brug af piratdekoderkort m.v. ikke er omfattet af  

 lovforslaget, kan anvendelse af et sådant kort imidlertid stride mod anden  

 lovgivning.
F.eks. vil det være en krænkelse af ophavsretsloven, såfremt et  

 fællesantenneanlæg ved hjælp af et piratdekoderkort uberettiget dekoder en  

 kodet radio/tv-udsendelse og fordeler programmet ukodet til de tilsluttede  

 husstande uden samtykke fra de involverede rettighedshavere.
Det forhold, at det foreslåede forbud alene omfatter den erhvervsmæssige  

 omsætning m.v. af piratdekoderudstyr m.v., medfører, at f.eks. de  

 pirataktiviteter, som finder sted i hacker-miljøer og lignende, ikke rammes  

 af forbudet.
Baggrunden er, at sådanne aktiviteter, der bl.a. kan dreje sig  

 om at »knække koden« i radio/tv-kodningssystemer, i almindelighed  

 ikke foretages i erhvervsmæssigt øjemed.
Dette samme kan siges at gælde,  

 såfremt privatpersoner på f.eks.
Internettet giver oplysninger om, hvorledes  

 kodningen kan omgås.
 Kulturministeriet er opmærksom på dette forhold, men finder, at et forbud  

 mod den erhvervsmæssige omsætning m.v. af piratdekodere og piratdekoderkort  

 m.v. på det nuværende grundlag må anses for at være tilstrækkeligt for at  

 stoppe langt den største og mest alvorlige del af piratvirksomheden.
Lovforslaget omfatter ikke alene egentlige piratdekodere og  

 piratdekoderkort, men også andet udstyr, hvis formål det er at give  

 uberettiget adgang til en kodet udsendelse.
Det kan f.eks. være  

 edb-programmel og lignende, som alene eller evt. sammen med andre anordninger  

 kan anvendes til uautoriseret dekodning eller eftergørelse af autoriserede  

 dekoderkort.
Salg af »blanke« dekoderkort sammen med oplysninger  

 om, hvorledes et sådant kort kan gøres funktionsdygtigt med henblik på  

 uautoriseret adgang til indholdet af en kodet radio- eller tv-udsendelse, vil  

 således være omfattet af den foreslåede bestemmelse.
Omsætning m.v. af  

 almindeligt satellitmodtageudstyr og lignende er ikke omfattet af  

 lovforslaget.
De handlinger for så vidt angår piratdekodningsudstyr, som forbydes, er  

 erhvervsmæssig fremstilling, import, omsætning, besiddelse og ændring.
Med  

 omsætning menes ikke alene salg, udlån og udlejning, men også installation af  

 piratdekodere, programkort og andet udstyr.
Med ændring tænkes der f.eks. på  

 opgradering, omprogrammering eller omkodning af eksisterende programkort.  

 Også annoncering og anden form for reklame for piratdekodere og -udstyr er  

 omfattet af lovforslaget.
Udtrykket en kodet radio- og tv-udsendelse betyder en udsendelse, hvis  

 signal i form af lyd og/eller billeder er forvrænget med det formål at  

 begrænse adgangen til indholdet af de pågældende udsendelser til en nærmere  

 bestemt modtagerkreds, f.eks. modtagere, der har lejet eller købt en  

 autoriseret dekoder med tilhørende programkort og tegnet abonnement hos det  

 pågældende radio/tv-foretagende eller et såkaldt dekoderselskab.
Udtrykket  

 kodning er i denne sammenhæng synonymt med kryptering.
Til nr. 4 ad § 76 a.
Det foreslås, at overtrædelse af forbudet mod erhvervsmæssig omsætning af  

 piratdekodere m.v. kan straffes med bøde, hæfte eller fængsel i indtil 6  

 måneder.
Den udvidede strafferamme i forhold til lovens § 76, stk. 1, skal  

 ses i lyset af, at der er tale om aktiviteter, som er til stor skade for  

 blandt andet de pågældende radio/tv-foretagender og andre rettighedshavere.  

 Den foreslåede strafferamme, der svarer til strafferammen i den svenske  

 ordning, indebærer i henhold til straffeloven, at også forsøg kan straffes.  

 De subjektive betingelser for at ifalde strafansvar er forsæt eller grov  

 uagtsomhed.
 I øvrigt finder retsplejelovens regler om ransagning, beslaglæggelse m.v.  

 anvendelse under politiets efterforskning af piratdekodersager.
Omsætning m.v. af piratdekodere m.v. medfører normalt et økonomisk tab for  

 radio/tv-foretagendet eller dekoderselskabet, der derved går glip af  

 abonnementsindtægter og lignende indtægter.
Også andre rettighedshavere såsom  

 ophavsmænd og udøvende kunstnere kan lide tab ved piratvirksomheden.
Sådanne tab som følge af overtrædelse af lovens § 75 a kan kræves  

 erstattet i henhold til de almindelige erstatningsregler af den eller de  

 forurettede gennem et civilt søgsmål.
Dette følger af dansk rets almindelige  

 regler, og det er derfor ikke fundet nødvendigt at indsætte en udtrykkelig  

 bestemmelse herom i lovforslaget.
Til § 2 ad stk.1 Det foreslås, at loven træder i kraft den 1. januar 1998.
 ad stk. 2 og 3.
Ifølge direktivet om »tv uden grænser« træder bestemmelsen om  

 medlemslandenes gensidige anerkendelse af hinandens lister i kraft på dagen  

 for direktivets offentliggørelse i EF-Tidende.
Det skete den 30. juli 1997.  

 Direktivet skal imidlertid først være gennemført i national lovgivning senest  

 18 måneder efter vedtagelsen, dvs. den 30. december 1998. Nærværende  

 lovforslag vil gennemføre ordningen pr. 1. januar 1998. Den danske liste får  

 effekt med bekendtgørelsens ikrafttræden og bliver bindende for andre  

 EU-lande med listens offentliggørelse i EF-Tidende, jf. bemærkningerne til §  

 75, stk. 2.
Det betyder i praksis, at bestemmelsen i § 75, stk. 1, omfatter aftaler om  

 tv-rettigheder indgået efter 30. juli 1997 for begivenheder, der finder sted  

 efter denne lovs og den tilhørende bekendtgørelses ikrafttræden.
Derimod  

 omfatter bestemmelsen ikke begivenheder, der finder sted mellem 30. juli 1997  

 og bekendtgørelsens ikrafttræden, uanset hvornår en eventuel aftale er  

 indgået.
Det skal bemærkes, at hverken lovforslaget eller direktivet omfatter  

 aftaler indgået før 30. juli 1997, uanset deres varighed.
Ved fornyelse af  

 sådanne aftaler gælder de nye regler imidlertid.
 Begrundelsen for, at bestemmelsen vedrører aftaler indgået før lovens  

 ikrafttræden, er ønsket om at begrænse spekulation i rettighederne mest  

 muligt.
De samme vilkår gør sig gældende i forhold til ordningerne i andre  

 EU-lande og i lande, som Fællesskabet har indgået aftale med.
Det vil sige,  

 at bestemmelsen omfatter aftaler indgået efter 30. juli 1997 for  

 begivenheder, der finder sted efter gennemførelsen af direktivet i de  

 pågældende landes nationale lovgivning.
Landenes lister med tilhørende  

 bestemmelser om direkte eller forskudt transmission m.m. vil blive  

 offentliggjort i EF-Tidende.
Skriftlig fremsættelse (29. oktober 1997) Kulturministeren (Ebbe Lundgaard):
 Jeg skal hermed fremsætte:
 Forslag til lov om ændring af lov om radio- og fjernsynsvirksomhed.  

 (Tv-rettigheder til vigtige begivenheder og forbud mod piratdekodere  

 m.v.).
(Lovforslag nr.
L 50).
 Hovedpunkterne i det foreliggende lovforslag er indførelse af nye  

 bestemmelser om tv-rettigheder til vigtige begivenheder og om forbud mod  

 piratdekodere og lignende udstyr.
 Forslaget om tv-rettigheder gennemfører en ny bestemmelse i EF-direktivet  

 om »tv uden grænser«, som blev vedtaget den 30. juni 1997. Der  

 foreslås indført en hjemmel til i bekendtgørelsesform at opstille en liste  

 over begivenheder, som tv-stationer, der ikke kan modtages af en betydelig  

 del af befolkningen, og betalings-tv-stationer ikke kan sende med eneret.
Formålet med lovforslaget er at sikre, at hele den danske befolkning har  

 mulighed for i tv at følge begivenheder af væsentlig samfundsmæssig interesse  

 uden at skulle betale ekstra for det.
Dette formål kan på nuværende tidspunkt  

 kun opfyldes af Danmarks Radio og TV 2.
Regeringen foreslår, at listen omfatter store sportsbegivenheder som  

 f.eks.
OL samt VM og EM i fodbold.
Med denne afgrænsning omfatter listen kun  

 begivenheder, som traditionelt er centralt placeret i dansk idrætskultur.
Baggrunden for lovforslaget er, at priserne på tv-rettigheder til disse  

 begivenheder er steget eksplosivt indenfor de seneste år.
Konkurrencen på  

 markedet har medført en risiko for, at kun tv-stationer, som finansieres ved  

 hjælp af brugerbetaling, får råd til at vise begivenhederne.
Dette vil  

 medføre, at en stor del af befolkningen bliver afskåret fra at følge disse  

 særlige begivenheder på tv.
 Lovforslaget indeholder i overensstemmelse med direktivet endvidere en  

 bestemmelse om, at medlemsstaterne skal respektere hinandens lister.
 Endelig indeholder lovforslaget et forslag om forbud mod erhvervsmæssig  

 omsætning m.v. af såkaldte piratdekodere og andet udstyr, som har til formål  

 uberettiget at give adgang til kodede radio- og tv-programmer.
 Der findes ikke på nuværende tidspunkt i dansk lovgivning et direkte  

 forbud mod sådant udstyr.
 Salg af piratdekoderkort og lignende udstyr er til stor skade for navnlig  

 de radio- og tv-stationer, som baserer deres drift på abonnementsindtægter  

 fra lyttere og seere.
 Europa-Kommissionen har for nylig fremlagt et direktivforslag på dette  

 område, men direktivforslaget kan tidligst forventes vedtaget i efteråret  

 1998. Regeringen finder det på denne baggrund rigtigst allerede nu at  

 gennemføre et forbud mod radio/tv-piratdekodere og -kort i dansk lovgivning  

 med henblik på at gøre det muligt at gribe ind over for den stigende  

 omsætning af især piratdekoderkort.
Lovforslaget omfatter alene forbud mod erhvervsmæssig omsætning m.v. af  

 piratdekodningsudstyr.
Et sådant forbud må efter regeringens opfattelse anses  

 for at være tilstrækkeligt til at stoppe langt den største og mest alvorlige  

 del af piratvirksomheden.
 Det foreslås, at de nye regler skal træde i kraft 1. januar 1998.
 Idet jeg i øvrigt henviser til lovforslaget med bemærkninger, skal jeg  

 anbefale lovforslaget til hurtig og velvillig behandling.
Bilag 1 I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov om radio- og fjernsynsvirksomhed, jf. lovbekendtgørelse nr. 75 af  

 29. januar 1997 som ændret ved § 1 i lov nr. 399 af 10. juni 1997, foretages  

 følgende ændringer:
 1 . I § 63, stk. 8, ændres  

 »Procesbevillingsnævnet« til »Fogedretten«.
 § 63. Ubetalte afgifter og gebyrer efter §§ 61 og 62, stk. 2, kan  

 med tillæg af renter og omkostninger inddrives af Kongeriget Danmarks  

 Hypotekbank og Finansforvaltning (Hypotekbanken). Hypotekbanken kan inddrive  

 skyldige beløb ved indeholdelse i løn m.v. hos den pågældende efter reglerne  

 om inddrivelse af personlige skatter i kildeskatteloven.
 Stk. 2. Kulturministeren kan fastsætte nærmere regler om  

 fremgangsmåden i forbindelse med lønindeholdelsen.
 Stk. 3. Hypotekbanken kan indhente de oplysninger hos  

 skattemyndigheder og andre offentlige myndigheder om den afgiftspligtige, som  

 er nødvendige for at varetage inddrivelsen af de i stk. 1 nævnte beløb,  

 herunder oplysninger om indkomst- og formueforhold.
 Stk. 4. Hypotekbankens afgørelser vedrørende lønindeholdelse og  

 modregning i overskydende skat kan indbringes for finansministeren.
Stk. 5. Fogedretten træffer efter begæring afgørelse om  

 indsigelser vedr. kontrolafgift, jf. § 62, stk. 2, som skyldneren fremsætter  

 over for Hypotekbanken om dels kravets berettigelse, dels berettigelsen af et  

 meddelt pålæg om lønindeholdelse og om en gennemført modregning.
Begæringen  

 fremsættes over for Hypotekbanken, som indbringer indsigelsen for  

 fogedretten.
Afgørelsen træffes efter reglerne i retsplejelovens §§ 499-503.
 Stk. 6. Afgørelse efter stk. 5 træffes af fogedretten i den  

 retskreds, hvor skyldnerens bopæl er beliggende.
 Stk. 7. Fristen for begæring om indbringelse af indsigelser efter  

 stk. 5 er 4 uger, fra skyldneren har modtaget meddelelse om lønindeholdelse  

 eller modregning.
Stk. 8. Overskrides den i stk. 7 nævnte frist, afviser fogedretten  

 sagen.
Procesbevillingsnævnet kan dog undtagelsesvis indtil 1 år efter  

 meddelelse om lønindeholdelse eller modregning tillade, at en indsigelse  

 behandles.
Begæring herom skal i så fald indleveres til fogedretten inden 4  

 uger efter tilladelsens meddelelse.
Fogedrettens afgørelse om indsigelser kan  

 kæres til landsretten efter reglerne i retsplejelovens kapitel 53.
 2. I § 75 indsættes som nye stykker 1 og 2 :
 » Stk. 1. Kulturministeren fastsætter regler om, at  

 fjernsynsforetagenders enerettigheder til begivenheder af væsentlig  

 samfundsmæssig interesse ikke må udnyttes på en sådan måde, at en betydelig  

 del af befolkningen forhindres i at kunne følge sådanne begivenheder via  

 direkte eller tidsforskudt transmission på gratis fjernsyn.
Stk. 2. Fjernsynsforetagender, der hører under dansk myndighed, må  

 ikke udnytte enerettigheder til begivenheder, som af et andet EU-land eller  

 et land, som Fællesskabet har indgået aftale med, er erklæret for at være af  

 væsentlig samfundsmæssig interesse, på en sådan måde, at en betydelig del af  

 befolkningen i det pågældende land er forhindret i at følge begivenhederne på  

 gratis fjernsyn.
Udnyttelsen af enerettighederne skal ske i overensstemmelse  

 med det pågældende lands regler om hel eller delvis transmission og om  

 samtidig eller forskudt transmission af begivenhederne.« Stk. 1 bliver herefter stk. 3.
 § 75. For at sikre almenhedens ret til information kan  

 kulturministeren fastsætte regler om visse begrænsninger i  

 fjernsynsforetagenders udnyttelse af enerettigheder til spredning af  

 fjernsynsoptagelser fra større begivenheder, således at andre  

 fjernsynsforetagender under nærmere angivne vilkår vil kunne bringe korte  

 nyhedsindslag om begivenhederne.
 3 . Efter § 75 indsættes:
»§ 75 a.
Det er ikke tilladt i erhvervsmæssigt øjemed at  

 fremstille, importere, omsætte, besidde eller ændre dekodere eller andet  

 dekodningsudstyr, hvis formål det er at give uautoriseret adgang til  

 indholdet af en kodet radio- eller tv-udsendelse.
Annoncering eller anden  

 form for reklame for sådant udstyr er ikke tilladt.« 4. Efter § 76 indsættes:
»§ 76 a.
Med bøde, hæfte eller fængsel indtil 6 måneder  

 straffes den, der forsætligt eller groft uagtsomt overtræder § 75 a.
Stk. 2. § 76, stk. 3, finder tilsvarende anvendelse.« § 2 Stk. 1. Loven træder i kraft den 1. januar 1998.
 Stk. 2. § 75, stk. 1, omfatter aftaler om udnyttelse af  

 enerettigheder indgået efter 30. juli 1997, og som vedrører begivenheder, der  

 finder sted efter 1. januar 1998.
 Stk. 3. § 75, stk. 2, omfatter aftaler om udnyttelse af  

 enerettigheder indgået efter 30. juli 1997, og som vedrører begivenheder, der  

 finder sted, efter at det pågældende andet EU-land eller det land, som  

 Fællesskabet har indgået aftale med, har gennemført bestemmelser svarende til  

 bestemmelser fastsat efter denne lovs § 75, stk. 1.
Bilag 2 EUROPA-PARLAMENTET OG RÅDETS DIREKTIV 97/36/EF af 30. juni 1997 om ændring af Rådets direktiv 89/552/EØF om samordning af visse love og administrative bestemmelser i medlemsstaterne vedrørende udøvelse af tv-spredningsvirksomhed Efter 2. behandling den 16. december 1997 § 1 I lov om radio- og fjernsynsvirksomhed, jf. lovbekendtgørelse nr. 75 af  

 29. januar 1997, som ændret ved § 1 i lov nr. 399 af 10. juni 1997, foretages  

 følgende ændringer:
 1 . I § 63, stk. 8, ændres  

 »Procesbevillingsnævnet« til: »Fogedretten«.
 2. I § 75 indsættes som stk. 1 og 2:
 »Kulturministeren fastsætter regler om, at fjernsynsforetagenders  

 enerettigheder til begivenheder af væsentlig samfundsmæssig interesse ikke må  

 udnyttes på en sådan måde, at en betydelig del af befolkningen forhindres i  

 at kunne følge sådanne begivenheder via direkte eller tidsforskudt  

 transmission på gratis fjernsyn.
Stk. 2. Fjernsynsforetagender, der hører under dansk myndighed, må  

 ikke udnytte enerettigheder til begivenheder, som af et andet EU-land eller  

 et land, som Fællesskabet har indgået aftale med, er erklæret for at være af  

 væsentlig samfundsmæssig interesse, på en sådan måde, at en betydelig del af  

 befolkningen i det pågældende land er forhindret i at følge begivenhederne på  

 gratis fjernsyn.
Udnyttelsen af enerettighederne skal ske i overensstemmelse  

 med det pågældende lands regler om hel eller delvis transmission og om  

 samtidig eller forskudt transmission af begivenhederne.« Stk. 1 bliver herefter stk. 3.
 3 . Efter § 75 indsættes:
»§ 75 a.
Det er ikke tilladt i erhvervsmæssigt øjemed at  

 fremstille, importere, omsætte, besidde eller ændre dekodere eller andet  

 dekodningsudstyr, hvis formål det er at give uautoriseret adgang til  

 indholdet af en kodet radio- eller tv-udsendelse.
Annoncering eller anden  

 form for reklame for sådant udstyr er ikke tilladt.« 4. I § 76, stk. 1, nr. 6, udgår ordet »eller«, og  

 i § 76, stk. 1, nr. 7, ændres »nr. 2.« til: »nr. 2  

 eller«.
 5. I § 76, stk. 1, indsættes efter nr. 7 som nyt nummer:
»8) overtræder § 75, stk. 2.« 6. I § 76, stk. 2, ændres »og § 73, stk. 8« til:  

 », § 73, stk. 8, og § 75, stk. 1«.
 7. Efter § 76 indsættes:
»§ 76 a.
Med bøde, hæfte eller fængsel indtil 6 måneder  

 straffes den, der forsætligt eller groft uagtsomt overtræder § 75 a.
Stk. 2. § 76, stk. 3, finder tilsvarende anvendelse.« § 2 Stk. 1. Loven træder i kraft den 1. januar 1998.
 Stk. 2. § 75, stk. 1, som affattet ved denne lovs § 1, nr. 2,  

 omfatter aftaler om udnyttelse af enerettigheder indgået efter 30. juli 1997,  

 som vedrører begivenheder, der finder sted efter 1. januar 1998.
 Stk. 3. § 75, stk. 2, som affattet ved denne lovs § 1, nr. 2,  

 omfatter aftaler om udnyttelse af enerettigheder indgået efter 30. juli 1997,  

 som vedrører begivenheder, der finder sted, efter at det pågældende andet  

 EU-land eller det land, som Fællesskabet har indgået aftale med, har  

 gennemført bestemmelser svarende til bestemmelser fastsat efter denne lovs §  

 75, stk. 1.
 (* 1) Loven indeholder bestemmelser, der gennemfører dele af  

 Europa-Parlamentets og Rådets direktiv nr. 97/36/EF, EF-Tidende 1997 L 202 s.  

 60.
