En kunde K optog et lån i et pengeinstitut P.
Lånet skulle efter  

 aftale mellem K og virksomheden V tilbagebetales P af V.
Den 4.
oktober tilbageførte P en låneydelse til V's konto, som var krediteret  

 lånekontoen den 30. september.
P fandtes ikke at være berettiget til at  

 tilbageføre ydelsen, da endelig betaling havde fundet sted den 30. september.
Kendelse af 2. februar 1989 i sag 192/1988' »I december 1987 optog en kunde K hos pengeinstituttet P et lån på  

 60.000 kr., der blev anvendt til ansvarligt indskud i den virksomhed, hvori K  

 var beskæftiget.
Lånet skulle afvikles med 3 afdrag a 20.000 kr., første gang  

 1. oktober 1988.
I januar 1988 udstedte virksomheden et gældsbrev til K, hvorved den påtog  

 sig at betale afdragene på det af K optagne lån.
P oprettede herefter en  

 stående ordre, hvorefter virksomhedens kassekredit skulle debiteres for  

 afdragene,der skulle krediteres på Ks lånekonto.
Af kontoudtoget pr. 30. september 1988, som blev tilsendt K, fremgik, at  

 afdraget på 20.000 kr. var krediteret Ks lånekonto.
Den 4. oktober 1988  

 tilbageførte P overførslen, idet det var konstateret, at der ikke var dækning  

 for den skete overførsel.
 K indbragte herefter sagen for Ankenævnet med påstand om kreditering af  

 det nævnte afdrag.
 P påstod frifindelse under henvisning til, at udførelse af en stående  

 ordre som den omhandlede forudsætter, at der er dækning på den konto, som  

 skal debiteres for overførslen.
