Nedrivningsfradrag Reference:
AL § 27 LV 1997 E.C.4.1.13 A klagede for indkomståret 1995 over, at skatteankenævnet ikke  

 havde godkendt nedrivningsfradrag, 16.983 kr.
 Skatteankenævnet havde lagt til grund, at  

 bygningen/bygningsafsnittet ikke var fuldt nedrevet.
 Skatteankenævnet havde henset til, at der kun kunne godkendes  

 nedrivningsfradrag, hvis hele bygningsafsnittet blev nedrevet, eller der kun  

 var uvæsentlige dele tilbage af det gamle bygningsafsnit.
 Skatteankenævnet havde fundet, at nedrivningen af en del af et  

 bygningsafsnit kunne sammenlignes med forholdene i Landsskatterettens  

 kendelse af 31/3 1995 i sagen 671-1803-0234, hvor en del af et bygningsafsnit  

 3 og en del af et bygningsafsnit 2 var nedrevet, og hvor Landsskatteretten  

 ikke fandt, at der var sket en fuldstændig fjernelse af  

 bygningsafsnittene.
Klagerens revisor påstod for Landsskatteretten, at der kunne  

 foretages nedrivningsfradrag som selvangivet og anførte til  

 støtte herfor bl.a., at ejendommen var anskaffet i 1982 og at der i  

 1995 var nedrevet 35 m² af en driftsbygning på 175 m².
Nedrivningen var  

 sket ved en lodret fjernelse af tag, mure, bund og sokkel.
Der var derefter  

 foretaget en forlængelse af en anden tidligere sammenbygget bygning  

 henover den nedrevne bygningsdels tidligere bebyggede areal.
 Der var videre bl.a. henvist til Meddelelser fra Landsskatteretten 1984  

 nr. 97.
Revisoren havde oplyst, at der på klagerens landbrugsejendom var  

 opført en driftsbygning i vinkel bestående af 2 afsnit B + C i  

 den ene bygning, hvilke afsnit blev benyttet til henholdsvis stald og lade,  

 medens den anden bygning D blev benyttet som maskinhus.
Ca. halvdelen af  

 laden C blev nedrevet fuldstændigt og efterfølgende blev  

 bygningen D forlænget ind over det areal, hvor den nedrevne del af  

 bygningsafsnittet C var beliggende, således at den nye mur i bygning D,  

 der nu stødte op til den resterende del af bygningsafsnit C, var  

 forsynet med en gennemgang.
Landsskatteretten bemærkede, at det af retspraksis, jf.
Meddelelser  

 fra Landsskatteretten 1979 nr. 108 og 1984 nr. 97 fremgik, at  

 nedrivningsfradrag i henhold til afskrivningslovens § 27 var betinget af, at  

 en bygning eller en del af en bygning blev nedrevet fuldstændigt,  

 således at der kun var uvæsentlige dele af bygningen tilbage, jf.  

 det tidligere cirkulære nr. 172 af 31. oktober 1957 til  

 afskrivningsloven pkt. 50.
 I det foreliggende tilfælde, hvor en del af bygningen B + C var  

 nedrevet fuldstændigt og bygning D var forlænget ind over den  

 nedrevne del af bygning B + C, fandt Landsskatteretten derfor, at der var  

 hjemmel til at foretage nedrivningsfradrag.
 Det afgørende var således ikke, om der blev nedrevet et  

 selvstændigt bygningsafsnit, men om det bebyggede areal, d.v.s.  

 fundament, vægge, loft og tag af den bygning eller den del af en  

 bygning, der blev nedrevet, blev fjernet fuldstændigt eller  

 således, at der kun var uvæsentlige dele af det bebyggede areal  

 tilbage, inden der f.eks. som i det foreliggende tilfælde blev  

 opført ny bebyggelse på det tidligere bebyggede areal, evt. som  

 en forlængelse af en allerede eksisterende bygning.
 Der kunne gives medhold i påstanden.
