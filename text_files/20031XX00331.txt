Skriftlig fremsættelse (24. marts 2004) Undervisningsministeren  

  

    

  

 (Ulla Tørnæs) :
 Herved tillader jeg mig for Folketinget at fremsætte:
 Forslag til lov om  

    

  

 ændring af lov om folkeskolen (Obligatorisk  

 sprogstimulering af tosprogede børn, der endnu ikke har påbegyndt  

 skolegangen).
(Lovforslag nr.
L 194).
Lovforslaget er et led i regeringens målsætning om at sikre, at  

 alle elever får det maksimale faglige og sociale udbytte af undervisningen i  

 skolen.
En afgørende forudsætning for et udbytterigt skoleforløb er gode  

 danskkundskaber.
Den 9. april 2003 blev der afgivet en redegørelse til  

 Folketinget om kommunernes erfaringer med sprogstimulering af tosprogede  

 børn,  

 som endnu ikke har påbegyndt skolegangen.
Som grundlag for redegørelsen blev  

 der i efteråret 2002 foretaget en evaluering af sprogstimuleringen.  

 Evalueringen viste, at tidlig sprogstimulering har afgørende betydning for  

 tosprogede elevers danskkundskaber ved skolestarten.
Imidlertid påbegynder mange tosprogede børn skolegangen med  

 sproglige problemer.
En stor del af disse tosprogede børn har derfor behov  

 for  

 særlig støtte både ved skolegangens begyndelse og under det senere  

 skoleforløb.
Mange forældre er glade for tilbudet om sprogstimulering.
Der er  

 imidlertid også forældre, som ikke tager imod tilbudet.
Det kan være børn fra  

 familier, hvor der ikke er forståelse for betydningen af, at barnet kan tale  

 dansk ved skolestarten.
Regeringen ønsker derfor, at sprogstimuleringen gøres  

 obligatorisk for de tosprogede børn, der efter en sagkyndig vurdering har  

 behov  

 herfor.
Hensigten er at sikre, at alle tosprogede børn kan påbegynde  

 skolegangen uden sproglige problemer.
Herved vil integrationen af disse børn  

 i  

 det danske samfund også kunne forbedres.
 Forslaget skal også ses i sammenhæng med regeringens udspil fra  

 juni 2003, »Regeringens vision og strategier for bedre integration«.  

 Redegørelsen indeholder tre centrale indsatsområder, herunder indsats for at  

 sikre, at personer med anden etnisk baggrund end dansk klarer sig i  

 uddannelsessystemet.
 Ud over at forpligte forældrene til at lade deres børn deltage i  

 sprogstimulering i folkeskolen eller i en sprogstimulering, som står mål med,  

 hvad der almindeligvis kræves i folkeskolen, er det med forslaget ikke  

 hensigten at ændre de gældende regler i folkeskoleloven, herunder at  

 sprogstimuleringen omfatter børn fra 3-årsalderen og indtil skolestarten.
Undervisningsministeriet vil udsende en revideret vejledning om  

 sprogstimulering af tosprogede børn.
Vejledningen vil blandt andet komme til  

 at  

 indeholde konklusionerne fra evalueringen af sprogstimuleringen fra efteråret  

 2002.
 Idet jeg i øvrigt henviser til  

 lovforslaget med tilhørende bemærkninger, tillader jeg mig at anbefale  

 lovforslaget til hurtig og velvillig behandling i Det Høje Ting.
