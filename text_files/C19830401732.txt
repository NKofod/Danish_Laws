1. Baggrund Felt 392 i BBR (udlejningsforhold 2), der dannes maskinelt ved samkøring  

 mellem BBR, ESR og CPR har følgende dataindhold:
1. Udlejet 2. Benyttet af ejeren 3. Ikke benyttet (uden CPR-tilmelding) Feltet er hidtil blevet dannet (ajourført) en eller to gange årligt for  

 samtlige kommuner, dels i forbindelse med vurderingsopgaven, dels ved  

 beregning af bloktilskud fra staten til kommunerne.
I perioden efter en  

 samkøring er oplysningerne således blevet gradvis forældet og behæftet med  

 fejl i det omfang f.eks. ejerboliger skifter anvendelse til udlejningsboliger  

 eller omvendt.
En del kommuner har rejst kritik af denne ordning.
Man har således ønsket,  

 at der skete enten en hyppigere ajourføring af feltet, eller at kommunerne  

 selv kunne rekvirere ajourføring af feltet efter behov - fx til brug for  

 arbejdet med kontrol af tomme boliger, jf. boligreguleringslovens  

 bestemmelser om benyttelse af boliger (kapitel 7).
 Der er på denne baggrund åbnet mulighed for, at kommunerne fremover selv  

 kan bestille ajourføring af felt 392.
2. Fremtidige retningslinier for dannelse af felt 392 Til brug for vurderingsopgaven samt til bloktilskudsberegningen samkøres  

 og ajourføres felt 392 inden den ordinære BBR-ajourføring i april 1984 for  

 alle kommuner.
Kommunedata vil i de kommende år meddele kommunerne i hvilken måned, der  

 sker landsdækkende ajourføring af feltet i forbindelse med  

 bloktilskuds-beregning og vurdering.
Dette vil blive meddelt, så snart  

 ajourføringen er planlagt - og så vidt muligt med mindst 1/2 års varsel.
Herudover kan den enkelte kommune hos boligministeriet bestille  

 ajourføringer af feltet efter behov.
Henvendelse om ajourføring af felt 392  

 skal foretages på den blanket, der er vist i bilaget.
Blanketten, der skal  

 underskrives af BBR-registerføreren, indsendes til boligministeriet.
Af  

 hensyn til eventuelle fremtidige ajourføringer, bør kommunen benytte en  

 fotokopi af den originale blanket.
 Når en henvendelse er boligministeriet i hænde inden den 3. i en måned,  

 vil feltet normalt kunne ajourføres af Kommunedata i samme måned.
Kommunedata vil debitere den enkelte kommune for udgifter i forbindelse  

 med samkøringen.
Omkostningerne udgør ultimo 1983 ca. 1,15 kr. pr. bolig,  

 hvor felt 392 ændres i forhold til den hidtidige værdi i feltet.
Hertil  

 kommer udgifter til nye stamkort.
Bilag Indsendes til:
Boligministeriet Økonomisk-statistisk kontor Slotsholmsgade 12 1216 København K.
 Boligministeriet anmodes hermed om, at BBR-felt 392 (udlejningsforhold 2)  

 ajourføres snarest ved samkørsel mellem BBR, ESR og CPR for nedennævnte  

 kommune:
