Fremsat den 8. oktober 1998 af  

 skatteministeren (Ole Stavad) Forslag til Lov om ændring af lov om  

 afgift af visse flyrejser (Halvering af afgiften for mindre fly på visse  

 ruter) § 1 I lov om afgift af visse flyrejser, jf.  

 lovbekendtgørelse nr. 566 af 3. august 1998, foretages følgende  

 ændringer:
 1. I § 2, stk. 1, ændres »5700 kg« til:  

 »5700 kg, jf. dog stk. 2«.
 2. I § 2 indsættes efter stk. 1 som nyt  

 stykke:
»Stk. 2. For passagerer, der fra dansk lufthavn rejser som  

 passager i et luftfartøj, der er godkendt til færre end 20  

 passagersæder, eller som har største tilladte startvægt  

 på under 10.000 kg, udgør afgiften 37,5 kr. pr. passager.
Det er  

 dog et krav, at der rejses på en rute, der ikke beflyves af  

 luftfartøjer, som er godkendt til 20 eller flere passagersæder,  

 eller som har største tilladte startvægt på 10.000 kg  

 eller mere.«.
 Stk. 2 og 3 bliver herefter stk. 3 og 4.
§ 2 Loven træder i kraft den 1. december 1998.
Bemærkninger til lovforslaget På baggrund af de særlige problemer som  

 kendetegner visse områder af Danmark, foreslår regeringen, at der  

 indføres halv passagerafgift for de mindre fly, der på grund af  

 det spinkle passagergrundlag typisk beflyver disse egne.
Under den gældende lovgivning pålægges  

 indenrigs- og udenrigsfart en afgift på 75 kr. pr. passager for  

 luftfartøjer godkendt til mere end 10 passagersæder.
Inden for  

 luftfarten skelnes der imidlertid mellem let og tung luftfart, hvor let  

 luftfart er luftfartøjer godkendt til mere end 10 og færre end  

 20 passagersæder, eller som har største tilladte startvægt  

 på over 5700 kg og under 10.000 kg.
Tung luftfart er  

 luftfartøjer godkendt til 20 passagerer eller flere, eller som har  

 største tilladte startvægt på over 10.000 kg.
Lette luftfartøjer anvendes ofte til beflyvning af  

 områder med et spinkelt passagergrundlag og det foreslås derfor,  

 at passagerafgiften på 75 kr. nedsættes til 37,5 kr. pr. passager  

 for let luftfart, hvis luftfartøjet beflyver en rute, som ikke  

 beflyves af tunge luftfartøjer.
Derved sikres en  

 konkurrencemæssig ligestilling mellem tung og let luftfart på  

 ruter, der betjenes af begge typer luftfartøjer, samtidig med at der  

 sikres en lempelse i passagerafgiften på ruter til områder med et  

 spinkelt passagergrundlag.
Provenumæssige konsekvenser Med dette forslag halveres passagerafgiften for mindre fly  

 på visse ruter, således at afgiften reduceres fra 75 kr. til 37,5  

 kr.
Ved uændrede passagermængder i forhold til 1997 er det godt  

 14.000 rejsende passagerer årligt på indenrigsrutetrafikken, som  

 kan opnå reduktion i passagerafgiften.
Hertil kommer et antal  

 passagerer på taxaflyvninger og udenrigsruter.
Forslaget skønnes  

 således med stor usikkerhed at medføre et provenutab på  

 omkring 1 mill. kr. årligt.
 For finansår 1998 vil forslaget ikke have  

 provenumæssige konsekvenser.
Administrative konsekvenser for det offentlige Forslaget skønnes at medføre  

 éngangssudgifter for Told og Skat i  1998 på 50.000 kr.  

 Udgifterne vedrører hovedsageligt edb-tilretninger.
Herudover  

 skønnes forslaget ikke at medføre nævneværdige  

 udgifter.
Økonomiske og administrative konsekvenser for  

 erhvervslivet Økonomiske konsekvenser Forslaget indebærer en økonomisk lettelse for  

 erhvervsrejsende, der benytter fly og ruter som omfattes af forslaget,  

 hvilket kan have en positiv effekt for erhvervslivet i de  

 pågældende områder.
Administrative konsekvenser Forslaget vurderes ikke at have nævneværdige  

 administrative konsekvenser for erhvervslivet.
Miljømæssige konsekvenser Reduktionen af passagerafgiften for visse  

 luftfartøjer kan øge antallet af afgange.
En sådan  

 øgning vurderes dog i givet fald at være særdeles  

 begrænset, hvorfor forslaget ikke skønnes at have en  

 væsentlig betydning for miljøet.
Forslagets forhold til EU-retten Efter skatteministeriets vurdering er lovforslaget i  

 overensstemmelse med EU-retten.
Sammenfatning af økonomiske og administrative  

 konsekvenser Positive konsekvenser/mindre udgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og amtskommuner Ingen Forslaget skønnes at medføre et provenutab på 1 mill.  

 kr. årligt Administrative konsekvenser for stat, kommuner og amtskommuner Ingen Forslaget skønnes at medføre éngangsudgifter for Told  

 og Skat i 1998, hovedsageligt til edb-tilretninger.
Herudover skønnes  

 forslaget ikke at medføre nævneværdige udgifter.
Økonomiske konsekvenser for erhvervslivet Mindre økonomisk lettelse for erhvervsdrivende der benytter de fly  

 og ruter der omfattes af forslaget Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen Bemærkninger til lovforslagets enkelte  

 bestemmelser Til § 1 Til nr. 1 og 2 Det foreslås, at passagerafgiften for  

 luftfartøjer godkendt til mere end 10 og færre end 20  

 passagersæder, eller som har største tilladte startvægt  

 på over 5.700 kg og under 10.000 kg, halveres, hvis de flyver på  

 ruter, som ikke beflyves af større luftfartøjer.
Dette  

 indebærer, at afgiften på de nævnte flyvninger reduceres  

 fra 75 kr. til 37,5 kr. pr. passager.
 Taxaflyvninger med lette luftfartøjer på  

 ruter der ikke beflyves af tunge luftfartøjer omfattes også af  

 afgiftsnedsættelsen.
Til § 2 Det foreslås, at loven træder i kraft den 1.  

 december 1998.
Bilag Gældende formulering Lovforslaget § 1 I lov om afgift af visse flyrejser, jf. lovbekendtgørelse nr. 566  

 af 3. august 1998, foretages følgende ændringer:
 1. I § 2, stk. 1, ændres »5700 kg« til:  

 »5700 kg, jf. dog stk. 2«.
 § 2. Afgiften udgør 75 kr. pr. passager, der fra dansk  

 lufthavn rejser som passager i et luftfartøj, der er godkendt til mere  

 end 10 passagersæder, eller som har største tilladte  

 startvægt på over 5.700 kg.
 Stk. 2-3.
 2. I § 2 indsættes efter stk. 1 som nyt  

 stykke:
»Stk. 2. For passagerer, der fra dansk lufthavn rejser som  

 passager i et luftfartøj, der er godkendt til færre end 20  

 passagersæder, eller som har største tilladte startvægt  

 på under 10.000 kg, udgør afgiften 37,5 kr. pr. passager.
Det er  

 dog et krav, at der rejses på en rute, der ikke beflyves af  

 luftfartøjer, som er godkendt til 20 eller flere passagersæder,  

 eller som har største tilladte startvægt på 10.000 kg  

 eller mere.«.
 Stk. 2 og 3 bliver herefter stk. 3 og 4.
