 Familien til en kræftpatient, som var blevet lovet at kunne forblive i  

 sit hjem den sidste tid og blive holdt smertefri, klager over at en vagtlæge  

 ikke aflægger besøg for at give smertestillende injektion, idet denne udtaler  

 at patienten burde indlægges ved yderligere behov for smertestillende.
 Patientklagenævnet fandt ikke grundlag for at udtale kritik.
 5.4.3. Smertelindring til kræftpatient, som ønskede at dø hjemme.
 Familien til en 65-årig mand klager over, at vagtlæge ikke kommer på  

 hjemmebesøg for at give smertestillende medicin i injektionsform samt at  

 vagtlægen udtaler, at patienten burde indlægges i tilfælde af yderligere  

 behov for smertestillende midler.
 Der er tale om en kræftpatient, som ifølge familiens oplysninger er blevet  

 lovet, at han kan forblive i sit hjem den sidste tid med bistand fra  

 hjemmesygeplejen, samt at han skulle blive holdt smertefri.
 Patientklagenævnet tilsluttede sig Sundhedsstyrelsens  

 vurdering, hvorefter der ikke var grundlag for at udtale kritik.
Der kunne ikke være tvivl om, at patienten havde reelle smerter ved  

 foreliggende diagnose.
Balancen mellem et ønske om at blive i hjemmet og  

 muligheden for en egentlig smertebehandling under indlæggelse kan være svær  

 at håndtere.
 Selv om Patientklagenævnet således kunne følge  

Sundhedsstyrelsens  vurdering af det rent sundhedsfaglige, fandt  

 nævnet det principielt utilfredsstillende, at man fra samfundets side  

 generelt har den politik, at patienter, såfremt de ønsker det, skal have lov  

 til at tilbringe den sidste tid i eget hjem, men at denne ret for patienten i  

 praksis kan vise sig illusorisk, såfremt der ikke i de konkrete situationer  

 tilvejebringes de fornødne forudsætninger herfor.
Tilbuddet om sundhedsfaglig behandling og pleje bør afpasses efter de  

 overordnede intentioner.
Selvom dette efter nævnets opfattelse ikke var  

 tilfældet i den konkrete sag, fandt nævnet dog ikke, at dette burde bebrejdes  

 den pågældende vagtlæge som en faglig kritik.
