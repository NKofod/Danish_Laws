Nr LSF 94 Forslag til Lov om nedlæggelse af Landscentralen for Undervisningsmidler Fremsat af undervisnings- og forskningsministeren (Bertel Haarder) den 6. december 1989 Vedtaget ved tredjebehandling den 8. februar 1990 Lov nr. 140 af 07/03/1990 § 1. Undervisnings- og forskningsministeren bemyndiges til at gennemføre en plan, hvorefter Landscentralen for Undervisningsmidlers virksomhed afvikles inden udgangen af 1990.
 § 2. Loven træder i kraft dagen efter bekendtgørelsen i Lovtidende.
 Stk. 2. Undervisnings- og forskningsministeren kan ophæve lov nr. 419 af  

 13. juni 1973 om en landscentral for undervisningsmidler.
Oprindeligt fremsat forslag § 1. Undervisnings- og forskningsministeren bemyndiges til at gennemføre en plan, hvorefter Landscentralen for Undervisningsmidlers virksomhed afvikles inden udgangen af 1990.
 § 2. Loven træder i kraft dagen efter bekendtgørelsen i Lovtidende.
 Stk. 2. Undervisnings- og forskningsministeren kan ophæve lov nr. 419 af  

 13. juni 1973 om en landscentral for undervisningsmidler.
Bemærkninger til lovforslaget 1. Baggrunden for fremsættelse af lovforslaget Den 21. maj 1987 henvendte Undervisnings- og Forskningsministeriet sig til  

 Kommunernes Landsforening og Amtsrådsforeningen i Danmark for at drøfte en  

 ændring af styrelsesforholdene på Landscentralen for Undervisningsmidler.
Som  

 svar herpå fremsendte de to foreninger et fællesoplæg »Omlægning af de  

 opgaver, der varetages af Landscentralen for Undervisningsmidler«.
I  

 oplægget foreslås, at samtlige Landscentralens opgaver løses af andre  

 institutioner, f.eks.
Bibliotekscentralen, amtscentralerne, ORFEUS etc.
 Herefter nedsatte KL, ARF og Undervisnings- og Forskningsministeriet i  

 marts 1988 en arbejdsgruppe, som analyserede Landscentralens opgaveløsninger.  

 På grundlag af dette arbejde samt regeringens handlingsplan for  

 afbureaukratisering fremsættes lovforslaget om nedlæggelse af Landscentralen.
2. Den fremtidige opgaveløsning Med nedlæggelse af Landscentralen er det hensigten af gennemføre en  

 afbureaukratisering og forenkling, således at beslutningen om - og løsningen  

 af - Landscentralens hidtidige opgaver foregår tættere på  

 undervisningsinstitutionerne.
Det er desuden hensigten at omlægge  

 programproduktionen, så der fremover ydes støtte til producenter, der  

 forestår såvel produktion af undervisningsmidler som distribution og salg til  

 undervisningsinstitutionerne.
 I henhold til lov nr. 419 af 13. juni 1973 om en landscentral for  

 undervisningsmidler skal Landscentralen løse 7 opgaver, der dog kan samles i  

 4 hovedområder med hver sin opgavevaretagelse:
 a) Registrering/katalogisering af - og information om -  

 undervisningsmidler - dvs. udarbejdelse af forskellige kataloger og  

 materialebeskrivelser.
 I den nuværende ordning finansieres udgivelsen af kataloger og  

 materialebeskrivelser ved brugerbetaling, mens fremskaffelsen af det  

 nødvendige datagrundlag finansieres af Landscentralens bevilling.
 Lovforslaget indebærer, at producenter af undervisningsmaterialer selv  

 står for fremskaffelsen af informationsmateriale i form af kataloger el.lign.  

 i det omfang, det er ønskeligt.
I samarbejde med producenterne af undervisningsmaterialer etableres en  

 ordning, der muliggør udarbejdelse af materialebeskrivelser.
Der fastsættes  

 retningslinjer, hvorved der sikres en ensartet, neutral og faglig begrundet  

 vurdering af de undervisningsmaterialer, som producenterne lader indgå i  

 ordningen.
Udarbejdelsen af materialebeskrivelserne finansieres af  

 producenterne selv.
 Fastsættelsen af disse retningslinjer har til formål at fortsætte den  

 oplysningsvirksomhed vedrørende undervisningsmaterialer, som Landscentralen  

 hidtil har varetaget.
 b) Distribution af bånd og lign. materialer.
 Denne opgave består i kopiering og distribution af radio- og  

 TV-udsendelser samt af Landscentralens egen produktion.
 Lovforslaget indebærer, at denne opgave overlades til amtscentralerne.  

 Herved flyttes beslutning om opgavevaretagelse tættere på de egentlige  

 brugere, jf. forslag 2.4 i Betænkning nr. 1168 af maj 1989 (Lotz  

 III-betænkningen).
 c) Distribution af andre materialer til amtscentralerne.
Opgaven består i at udsende bøger m.v. til amtscentralernes informative  

 afdelinger.
Denne udsendelse betales hovedsagelig af forlæggerne og  

 amtscentralerne - Landscentralens udgift er alene løn til een medarbejder.
 Lovforslaget indebærer, at opgaven fremover løses af de direkte  

 implicerede: producenter og amtscentraler.
 d) Programproduktion.
 Landscentralen har som en af sine vigtigste opgaver hjulpet med at forsyne  

 undervisningsinstitutionerne med undervisningsmaterialer - dvs. lyd-, video-  

 og edb-programmer, samt film produceret af Statens Filmcentral.  

 Landscentralens produktion har været et supplement til forlagenes  

 markedsfinansierede produktion.
Denne opgave foreslås bevaret gennem etablering af en tilskudspulje i  

 Undervisnings- og Forskningsministeriet.
Bevillingen ønskes anvendt som  

 støtte til producenter, der tillige kan forestå salg og distribution af  

 programmerne.
 Udvælgelsen af programprojekter ønskes foretaget ud fra følgende  

 retningslinjer:
 1) Fastsættelse af indsatsområder.
 2) Indkaldelse af projektforslag.
 3) Fordeling af tilskud til projekterne.
 I dette arbejde ønskes brugerne inddraget, f.eks. i form af de  

 programudvalg, som nu fungerer i Landscentralen.
Inden for rammerne af den bevilgede tilskudspulje er det fortsat hensigten  

 at yde støtte til produktioner i samarbejde med Statens Filmcentral, ligesom  

 bevillingen skal sikre udvikling af undervisningsmateriale på  

 uddannelsesområder, hvor der er erkendt et behov, som ikke vil kunne dækkes  

 på markedsvilkår.
Desuden ønskes det internationale koordinerede arbejde, som  

 Landscentralen nu udfører, fortsat.
Hvad angår produktion af edb-programmer, ønskes der foretaget en  

 afgrænsning af indsatsområder i forhold til ORFEUS (amter og kommuners  

 edb-programorganisation). Dette tænkes foretaget i et samarbejde mellem  

 ministeriet, KL og ARF.
Det er tanken, at ministeriet varetager udvalgte,  

 ressourcetunge opgaver, som kræver en central indsats, f.eks. billiggørelse  

 af skolernes adgang til databaser og udvikling af interaktiv video til  

 undervisningen.
Tilskudspuljen ønskes i princippet anvendt som støtte til produktion af  

 programmer, der sælges til undervisningsinstitutioner.
Det er tanken, at der  

 i betingelserne for at opnå støtte vil indgå et krav om en form for  

 tilbagebetaling til ministeriet - ikke mindst i tilfælde, hvor produktionen  

 viser sig at give overskud, jf. lignende ordninger under Industriministeriet.
 3. De styrende organer.
Med den foreslåede nedlæggelse af Landscentralen og den deraf følgende  

 ændring i opgaveløsningerne bliver det muligt at afbureaukratisere og  

 forenkle beslutningsprocesserne.
Som følge heraf nedlægges repræsentantskabet  

 og styrelsen.
 Ved fastsættelse af de fremtidige indsatsområder er det hensigten at  

 inddrage brugerinteresser ved hjælp af programudvalg og ved at inddrage en  

 bredere kreds af interessenter, f.eks. i form af årlige møder, hvor den  

 eksisterende støtte evalueres, og hvor de fremtidige indsatsområder  

 diskuteres.
 4. Økonomiske og personalemæssige konsekvenser.
 Lovforslaget indebærer, at udgifterne i forbindelse med  

 registrering/katalogisering samt distribution af andre materialer til  

 amtscentralerne bortfalder.
 Fællesudgifter til dækning af husleje, administration og drift af  

 Landscentralen bortfalder ligeledes ved nedlæggelsen af centralen.
 Hovedopgaven, distribution af bånd og lign. materialer,  

 bloktilskudkompenseres med 1 mill. kr.
Tilskudspuljen til produktionsstøtte vil blive fastsat på de årlige  

 finanslove.
Den nøvendige administration heraf skønnes at kræve 3 årsværk,  

 svarende til ca. 1 mill. kr., som optages på Undervisnings- og  

 forskningsministeriets budget.
 Landscentralen har som statsvirksomhed et nettobevillingstal på 25,8 mill.  

 kr. årligt (PL niveau 1989). Nedlæggelse af Landscentralen indebærer en  

 nettobesparelse på 9,8 mill. kr.
 På Landscentralen for Undervisningsmidler er ansat 5 tjenestemænd og 20  

 overenskomstansatte, samt et antal timelønnede.
 I forbindelse med afviklingen vil der ske nedlæggelse af ca. 21 årsværk.
Ved afskedigelse i medfør af stillingsnedlæggelser kan  

 tjenestemændsansatte (bortset fra tjenestemænd ansat på prøve) efter  

 tjenestemandslovens § 32 gøre krav på rådighedsløn.
Efter udløbet af  

 ventepenge- eller rådighedsperioden vil tjenestemændene være berettigede til  

 pension, eventuelt opsat pension, afhængig af deres pensionsalder.
For overenskomstansatte gælder i almindelighed efter bestemmelserne i de  

 forskellige overenskomster funktionærlovens regler om opsigelse.
I den  

 udstrækning, hvori der som følge af medlemskab af en pensionskasse bliver  

 tale om pension, vil hele udgiften påhvile vedkommende pensionskasse.
Staten  

 yder på dette område alene en andel af de pensionsbidrag, der udbetales under  

 ansættelsen.
5. Overgangsordning Nedlæggelsen af Landscentralen og evt. overflytning af opgaver kan  

 gennemføres i løbet af 1990 efter følgende plan:
 a) Registrering/katalogisering af og information om undervisningsmidler.
 Redaktionen af nyhedskataloget samt oversigtskatalogerne, hvori indgår  

 materialebeskrivelserne, afsluttes i løbet af januar 1990, og kataloget  

 udkommer i løbet af april måned.
 Redaktionen af båndkataloget afsluttes i april og kataloget udkommer i  

 august måned.
 Opgaven vil kunne afsluttes helt i august 1990.
 b) Distribution af bånd og lign. materialer.
Optagelse, kopiering og distribution sker løbende efter behov.  

 Abonnementsperioden strækker sig fra 1. august til 31. juli det efterfølgende  

 år.
Distributionen kan derfor afsluttes i løbet af juli 1990.
 c) Distribution af andre materialer til amtscentralerne.
Distributionen foregår løbende undtagen i juli måned.
Ordningen kan ophøre  

 i løbet af sommeren 1990.
 d) Programdistribution.
I løbet af oktober 1989 afsluttes udarbejdelsen af produktionsplanen, som  

 i løbet af det efterfølgende år udføres.
Omlægningen fra egentlig produktion  

 til produktionsstøtte vil kunne forbedres fra januar 1990, men vil først  

 kunne få virkning fra planen for 1991. Undervisnings- og  

 Forskningsministeriet vil overtage det forberedende arbejde fuldt ud fra  

 foråret 1990.
 Landscentralens aktiviteter og den tilhørende afvikling af personale,  

 lejemål m.v. vil således kunne være tilendebragt inden udgangen af august  

 1990.
