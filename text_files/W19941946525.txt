Kan medarbejderne leje virksomhedens firmabiler uden skattemæssige  

 konsekvenser? Omstændighederne var følgende:
Leje af firmabil - Skattemæssige konsekvenser ved leje af firmabil Virksomheden har i en årrække haft et  

 direktiv-direktionsresolution, der tillod medarbejdere at leje dets  

 firmabiler i begrænset omfang.
Som følge af uklarheden omkring de nye skatteretlige forhold  

 vedrørende personalegoder har virksomheden i 1994 stillet ordningen i  

 bero.
Der spørges, om det vil være i overensstemmelse med de nye  

 skatteregler påny at iværksætte ordningen.
 Ved benyttelse af bilerne betales et beløb svarende til, hvad  

 arbejdsgivere må betale i godtgørelse til ansatte ved brug af  

 egen bil til erhvervsmæssig kørsel indtil 12.000 km, jf.  

 ligningslovens § 9 B (for tiden 2,24 kr. pr. km).
Det fremgår af virksomhedens 'Regler for udlån', at  

 privatkørslen for den enkelte medarbejder ikke må overstige 1500  

 km pr. kalenderår og kun må finde sted inden for  

 koncessionsområdet.
Privat kørslens omfang angives af de ansatte  

 i de enkelte bilers kørebog.
 Ligningsrådet udtalte:
 Lejeordningen indebærer, at de pågældende medarbejdere  

 skal beskattes af værdi af bil til rådighed med fradrag af den  

 foretagne egenbetaling, 'lejen', som omhandlet i ligningslovens § 16, stk.  

 4.
Det er uden betydning, at den private kørsel er maksimeret til 1500  

 km årligt.
Beskatning af bil til rådighed er uafhængig af  

 den private kørsels omfang, når blot der er adgang til privat  

 kørsel.
 Beskatningen skal kun finde sted for de måneder, hvori bilen er til  

 rådighed, jf. lovens § 16, stk. 4, stk. 5. pkt.
