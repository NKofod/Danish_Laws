 Bekendtgørelse om ændring af bekendtgørelse om husdyrbrug og dyrehold for mere end 3 dyreenheder, husdyrgødning, ensilage m.v.
(Gennemførelse af visse gylleinitiativer m.v.) § 1 I bekendtgørelse nr. 1695 af 19. december 2006 om husdyrbrug og dyrehold for mere end 3 dyreenheder, husdyrgødning, ensilage m.v., som ændret ved bekendtgørelse nr. 1209 af 11. oktober 2007, foretages følgende ændringer:
 1. § 17, stk. 3, ophæves, og i stedet indsættes:
 »Stk. 3. Beholdere må ikke være udstyret med spjæld eller lignende forbindelse til fortank, hvis gyllebeholderens højeste niveau er højere end fortankens højeste niveau.
 Stk. 4. Pumperør monteret på åbne gyllebeholdere skal enten svinges ind over beholderen og fastlåses i denne position, eller være forsynet med en afspærringsventil til pumperøret eller lignende foranstaltning, når pumpen ikke anvendes, og ikke er under opsyn, fx ved arbejdsdagens ophør.
 Stk. 5. Pumperør monteret på lukkede gyllebeholdere skal være forsynet med en afspærringsventil til pumperøret eller lignende foranstaltning, når pumpen ikke anvendes, og ikke er under opsyn, fx ved arbejdsdagens ophør.
Stk. 6. Pumper, der anvendes til tømning af gyllebeholdere, skal være forsynet med en timer eller lignende foranstaltning, der sikrer, at der ikke kan pumpes mere gylle fra beholderen ad gangen end hvad der svarer til indholdet i en gyllevogn.
Pumpning fra en gyllebeholder til en anden beholder kan dog foretages uden timer, hvis det sikres at gylleudslip undgås på anden måde, fx ved manuel overvågning.
Stk. 7. Pumper skal være forsynet med en afbryder, som sikrer, at pumpen ikke kan sættes i gang utilsigtet.
Eldrevne pumper skal, når de ikke anvendes, og ikke er under opsyn, fx ved arbejdsdagens ophør, afbrydes ved hovedtavlen.
Afbryderen skal aflåses eller opbevares under aflåste forhold.« 2. § 30, stk. 2, affattes således:
»Stk. 2. Dokumentation i form af forpagtningsaftale skal indeholde oplysninger om arealets størrelse, aftaleparternes navn, adresse, momsnummer (CVR-nr.), gyldighedsperiodens startdato, slutdato eller opsigelsesvarsel og dato for aftalens indgåelse.« 3. § 35, stk. 2, affattes således:
»Stk. 2. Miljøstyrelsen kan som led i udarbejdelsen af landbrugets byggeblade, jf. stk. 1, eller forsøg i forbindelse med udvikling og afprøvning af miljøeffektive teknologier, herunder BAT, godkende forudgående projekter, evt. på visse fastsatte betingelser.« 4. § 37, stk. 1, nr. 1, affattes således:
»1) overtræder bestemmelserne i §§ 4-6, § 8, stk. 1, § 9, stk. 1, § 10, § 11, stk. 1 og stk. 3, §§ 12-13, § 14, stk. 1, 1. pkt., § 15, stk. 1 og stk. 3-4, og §§ 16-30.« § 2 Stk. 1. Bekendtgørelsen træder i kraft den 10. juli 2008, jf. dog stk. 2.
 Stk. 2. § 1, nr. 1, træder i kraft den 15. september 2008.
