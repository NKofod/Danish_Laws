Bekendtgørelse om ændring af bekendtgørelse om beskæftigelseskrav og dagpengeperiode § 1 I bekendtgørelse nr. 1616 af 13. december 2006 om beskæftigelseskrav og dagpengeperiode, som ændret ved bekendtgørelse nr. 751 af 22. juni 2007 og bekendtgørelse nr. 680 af 30. juni 2009, foretages efter forhandling med Beskæftigelsesrådet følgende ændringer:
 1. § 9, stk. 1, nr. 3, affattes således:
»3) perioder, hvor medlemmet under ledighed modtager sygedagpenge efter lov om sygedagpenge eller efter den før 3. juli 2006 gældende lov om dagpenge ved sygdom eller fødsel, herunder deltager i tilbud efter kapitel 12 i lov om en aktiv beskæftigelsesindsats efter reglerne for personer, der modtager sygedagpenge, med den del af perioden, der er på 6 uger eller derunder, jf. dog stk. 3,« 2. § 9, stk. 1, nr. 4, affattes således:
»4) perioder, hvor medlemmet deltager i tilbud efter kapitel l0-12 i lov om en aktiv beskæftigelsesindsats, medmindre medlemmet deltager i tilbuddet efter reglerne for personer, der modtager sygedagpenge, eller medlemmet er syg eller på barsel, og der udbetales fuld løn under sygdommen eller barselorloven,« 3. § 11, stk. 1, nr. 1, affattes således:
»1) Sammenhængende perioder ud over 6 uger, hvor medlemmet modtager sygedagpenge efter lov om sygedagpenge eller efter den før 3. juli 2006 gældende lov om dagpenge ved sygdom eller fødsel, herunder deltager i tilbud efter kapitel 12 i lov om en aktiv beskæftigelsesindsats efter reglerne for personer, der modtager sygedagpenge.« § 2 Bekendtgørelsen træder i kraft den 3. august 2009. Bekendtgørelsen har virkning fra den 6. juli 2009.
