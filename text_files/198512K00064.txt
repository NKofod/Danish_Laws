Nr LSF 64 Forslag til Lov om ændring af afskrivningsloven (Skibe) Fremsat af Ministeren for skatter afgifter den 6. november 1985 § 1 I lov om skattemæssige afskrivninger m.v., jfr. lovbekendtgørelse nr.
 383 af 20. august 1985, ophæves § 17A og § 32B.
§ 2 I lov om påligningen af indkomst- og formueskat til staten (ligningsloven), jfr. lovbekendtgørelse nr. 405 af 2. september 1985, ophæves § 18A, stk. 1, 2. pkt.
§ 3 Loven træder i kraft dagen efter bekendtgørelsen i Lovtidende og har virkning for skibe, hvor skriftlig aftale om erhvervelsen er indgået den 7. december 1984 eller senere.
Oprindeligt fremsat lovforslag Blad nr. 123 § 1 I lov om skattemæssige afskrivninger m.v., jfr. lovbekendtgørelse nr.
383 af 20. august 1985, ændres i § 17A, stk. 3 og 4, »55 pct.« til: »75 pct.«.
§ 2 Stk. 1. Loven træder i kraft dagen efter bekendtgørelsen i Lovtidende.
 Stk. 2. § 1 har virkning fra og med indkomståret 1985.
§ 3 Stk. 1. For skibe med 50 ejere eller derunder, hvor skriftlig aftale om bygning af skibet er indgået i perioden 6. november 1985 - 31.
 december 1986, finder reglerne i afskrivningslovens § 17A, stk.
3-6, ikke anvendelse for indkomstårene 1985 og 1986. Dette gælder også for senere erhververe. 1. pkt. gælder dog ikke for lystbåde.
Stk. 2. Skibe, der tilhører interessentskaber, kommanditselskaber, partrederier og lignende, hvor antallet af deltagere er større end 50, anses ved anvendelsen af stk. 1 for at have mere end 50 ejere.
BEMÆRKNINGER TIL LOVFORSLAGET 1. Efter lovforslaget skal der gennemføres en permanent udvidelse af afskrivningsgrundlaget for alle skibe med over 10 ejere.
Er ejertallet over 10 men dog ikke over 50, gennemføres som en midlertidig foranstaltning en videregående udvidelse, forudsat at skriftlig aftale om bygning af skibet indgås i tidsrummet 6.
 november 1985 - 31. december 1986.
Hensigten med de lempeligere afskrivningsregler er at øge ordretilgangen til danske skibsværfter og bedre beskæftigelsen på værfterne.
Lovforslaget har samtidig til formål at forbedre økonomien for de traditionelle danske partrederier.
Lovforslaget skal således ses som et led i regeringens bestræbelser på at afhjælpe værfternes økonomiske problemer og knytter sig til de værftspolitiske foranstaltninger, som regeringen allerede har foreslået.
2. Ved lov nr. 614 af 19. december 1984 begrænsedes skattepligtige personers adgang til at foretage skattemæssige afskrivninger på skibe, der har mere end 10 ejere.
Begrænsningerne går ud på, at der på skibe med mere end 10 ejere kun kan afskrives på 55 pct. af anskaffelsessummen.
For lystbåde finder reglen anvendelse uanset antallet af ejere.
 3. Forslaget går ud på at hæve afskrivningsgrundlaget fra 55 pct.
 til 75 pct. af anskaffelsessummen for skibe med mere end 10 ejere.
De lempeligere afskrivningsregler har virkning fra og med indkomståret 1985 og gælder for alle skibe omfattet af afskrivningslovens § 17A.
For skibe, der har været omfattet af afskrivningsbegrænsningen i § 17A for indkomståret 1984, skal afskrivningsgrundlaget derfor fra indkomståret 1985 forhøjes fra 55 pct. til 75 pct.
For skibe, der har 10 eller færre ejere, kan der fortsat afskrives på hele anskaffelsessummen.
Afskrivningsbegrænsningen for skibe, der er omfattet af de særlige regler i afskrivningslovens afsnit V A om leasing, berøres ikke af forslaget.
 Begrænsningen af afskrivningsgrundlaget i 1984-loven til 55 pct.
medførte, at afskrivninger fik samme skattemæssige værdi for personer på højeste marginalskattetrin og selskaber.
Da selskabsskatteprocenten i mellemtiden er forhøjet fra 40 pct. til 50 pct., harmonerer det hermed at forhøje afskrivningsgrundlaget for personer fra 55 pct. til 75 pct.
4. Der er endvidere foreslået en særlig midlertidig regel for skibe med indtil 50 ejere, hvor skriftlig aftale om bygning af skibet er indgået i perioden 6. november 1985-31. december 1986, begge dage incl.
For disse skibe skal reglerne i § 17A, stk. 3-6, ikke finde anvendelse for indkomstårene 1985 og 1986. Dette betyder, at der i de to indkomstår kan afskrives på den fulde aftalte byggesum eller anskaffelsessum uden hensyntagen til de særlige begrænsninger i § 17A.
Hermed er indgrebet fra december 1984 ophævet for indkomstårene 1985 og 1986 for nybygninger af skibe med 50 ejere og derunder.
Disse midlertidige regler har ikke alene virkning for den oprindelige bygherre, men også for senere erhververe.
Afskrivning på disse skibe skal foretages særskilt for hvert enkelt skib, jfr. § 17A, stk. 2.
Den midlertidige ordning har ikke betydning for skibe med 10 eller færre ejere.
Fra og med indkomståret 1987 kan der på skibe, der er omfattet af den lempeligere afskrivningsregel, kun afskrives på 75 pct. af den uafskrevne pristalsregulerede del af anskaffelsessummen.
Er der foretaget forskudsafskrivninger for indkomstårene 1985 og 1986, fradrages de ved opgørelsen af afskrivningsgrundlaget, jfr. § 17A, stk. 4.
Hvis et skib, der er omfattet af den midlertidige ordning, afstås før den 1. januar 1987, opgøres fortjeneste eller tab efter de almindelige regler for skibe, der benyttes erhvervsmæssigt.
Afstås skibet efter denne dato, skal fortjeneste eller tab opgøres efter § 17A som forskellen mellem afståelsessummen og den nedskrevne værdi af skibet.
Den nedskrevne værdi er saldoværdien ved afståelsesårets begyndelse med tillæg af det ikke afskrivningsberettigede beløb.
 5. Lovforslaget har ingen nævneværdige administrative konsekvenser.
Der foreligger ikke oplysninger, der gør det muligt at skønne over, i hvilket omfang lovforslaget vil medføre nykontraheringer af skibe.
Det vil derfor ikke være muligt at give et egentligt skøn over forslagets provenumæssige virkninger.
En forhøjelse af afskrivningsgrundlaget til 100 pct. for skibe med mellem 10 og 50 ejere med virkning for indkomstårene 1985 og 1986 skønnes at medføre et årligt provenutab på ca. 10 mill. kr. pr.
100 mill. kr. kontraktsum, når der er tale om forskudsafskrivning på et skib, der ellers ikke var blevet bygget.
Den isolerede effekt af de omhandlede ændringer for skibe, der var blevet bygget også uden forhøjelsen, er et årligt provenutab på ca. 5 mill. kr. pr. 100 mill. kr. anskaffelsessum.
For skibe med over 50 ejere vil den foreslåede forhøjelse af afskrivningsgrundlaget fra 55 pct. til 75 pct. medføre et provenutab, der de første par år skønsmæssigt kan anslås til ca. 8 mill. kr. årligt pr. 100 mill. kr. kontraktsum, hvis der er tale om forskudsafskrivning på et skib, der ellers ikke var blevet bygget.
I tilfælde af at skibet alligevel var blevet bygget, må provenutabet anslås til ca. 2 mill. kr. pr. år.
Der er i provenuskønnene ikke taget hensyn til afledende virkninger på skatteprovenuet som følge af øget beskæftigelse på værfter og lignende.
Lov om skattemæssige afskrivninger er senest ændret ved lov nr. 614 af 19. december 1984, jfr.
Folketingstidende 1984-85, sp. 3449, 3557, 3925, 4085, tillæg A sp. 1839, tillæg B, sp. 357, tillæg C, sp. 127.
BILAG I dette bilag er (markeret med --/ og /-- ) indsat den gældende formulering af de bestemmelser, der berøres af lovforslaget § 1 I lov om skattemæssige afskrivninger m.v., jfr. lovbekendtgørelse nr.
383 af 20. august 1985, ændres i § 17A, stk. 3 og 4, »55 pct.« til: »75 pct.«.
--/ § 17A.
Personer, der er fuldt eller begrænset skattepligtige efter  

 kildeskattelovens §§ 1 og 2, skal anvende reglerne i dette afsnit med de i  

 stk. 2-6 angivne undtagelser,hvis skibet har mere end 10 ejere.
For lystbåde  

 anvendes reglerne uanset antallet af ejere.
 Stk. 2. Afskrivning skal foretages særskilt for hvert enkelt skib.
 Stk. 3. Forskudsafskrivning kan kun foretages på grundlag af 55 pct. af  

 den aftalte byggesum.
Stk. 4. Når skibet er leveret, kan der afskrives på 55 pct. af  

 anskaffelsessummen.
Er der foretaget forskudsafskrivninger, nedsættes dette  

 afskrivningsgrundlag med de foretagne forskudsafskrivninger.
Stk. 5. Fortjeneste eller tab ved afhændelse af skibet opgøres som det  

 uafskrevne beløb med fradrag af salgssummen.
Fortjenesten eller tabet  

 medregnes i den skattepligtige almindelige indkomst for afhændelsesåret.
 Stk. 6. Skibe, der tilhører interessentskaber, kommanditselskaber,  

 partrederier og lignende, hvor antallet af deltagere er større end 10, anses  

 ved anvendelsen af stk. 1 for at have mere end 10 ejere.
 Stk. 7. Når særlige omstændigheder taler derfor, kan ministeren for  

 skatter og afgifter tillade, at ejere, der omfattes af stk. 1, ikke skal  

 anvende reglerne i stk. 2-6.
