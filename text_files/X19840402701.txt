 Ejendommen, der ifølge BBR-registeret var taget i brug i 1848, fandtes  

 omfattet af boligreguleringslovens § 18 b, uanset at ejendommen var  

 totalmoderniseret efter en påbudt sanering i 1979/80.  

 Ibrugstagningstilladelse til de nye lejligheder var udstedt i august 1980,  

 men det fandtes, at man måtte lægge ibrugtagningsåret 1848 til grund.  

 Ejendommen var herefter ikke omfattet af fritagelsesbestemmelsen for  

 ejendomme taget i brug efter 1969.
 Ejendommen, der ifølge BBR-registeret var taget i brug i 1848, fandtes  

 omfattet af boligreguleringslovens § 18 b, uanset at ejendommen var  

 totalmoderniseret efter en påbudt sanering i 1979/80. Ibrugtagningstilladelse  

 til de nye lejligheder var udstedt i august 1980 - men ibrugtagningsåret 1848  

 fandtes at måtte lægges til grund, hvorefter ejendommen ikke var omfattet af  

 fritagelsesbestemmelse for ejendomme taget i brug efter 1969.
 I huslejenævnets afgørelse hedder det:
 »Som ejer af ovennævnte ejendom har De, foranlediget af en afgørelse  

 af 11. september 1984 fra Grundejernes Investeringsfond, anmodet nævnet om at  

 tage stilling til en mellem Dem og investeringsfonden opstået tvist  

 vedrørende hensættelser til vedligeholdelse efter bestemmelsen i  

 boligreguleringslovens § 18 b.
 De har anført, at ejendommen er totalmoderniseret efter en påbudt sanering  

 og ført helt op til de nuværende krav for nybyggeri for så vidt angår  

 isolering, brandsikring, moderniteter m.v.
 Ibrugtagningstilladelse til de nye lejligheder er udstedt af kommunen i  

 august 1980.
 De er af den opfattelse, at meningen med de øgede hensættelser efter  

 bestemmelsen i boligreguleringslovens § 18 b, at disse skal benyttes til  

 forbedring og vedligeholdelser, som ikke kan dækkes over den almindelige  

 vedligeholdeseskonto.
 Da der ikke i denne ejendom kan udføres yderligere forbedringer, er dette  

 efter Deres opfattelse ensbetydende, med at midlerne blot vil henstå i  

 investeringsfonden til evig tid, hvad der vel ikke har været meningen.
 Endvidere er lejen så høj, at det er en ekstra stor belastning for  

 lejerne, hvis der yderligere skal indbetales de bindingspligtige beløb.
 Investeringsfonden har heroverfor fastholdt, at ejendommen må betragtes  

 som taget i brug før 1969, selv om ejendommen er - gennemgribende saneret, og  

 der er udstedt ibrugtagningstilladelse til de nye lejligheder i august 1980.
 Ejendommen er ifølge BBR-registeret taget i brug i 1848.
Efter investeringsfondens opfattelse er ibrugtagningsåret det år, der  

 uanset sanering skal lægges til grunde ved beregningen af hensættelser i  

 henhold til boligreguleringslovens §§ 18 og 18 b.
Da ibrugtagningsåret  

 således efter investeringsfondens opfattelse er 1848, kan ejendommen ikke  

 betragtes som værende taget i brug efter 1969, og i konsekvens heraf er  

 ejendommen ikke omfattet af fritagelsesbestemmelsen for ejendomme taget i  

 brug efter 1969.
 Afslutningsvis har investeringsfonden bemærket, at hensættelserne i  

 henhold til §§ 18 og 18 b kan anvendes efter principperne i § 19, hvorefter  

 hensættelserne kan anvendes såvel til vedligeholdelse som til forbedring, for  

 sidstnævnte vedkommende efter tilslutning fra lejerne.
 Endelig har investeringsfonden oplyst, at De i forbindelse med en  

 anmodning om frigivelse i henhold til boligreguleringslovens § 22 b har  

 oplyst, at der allerede i 1984 er anvendt ca. 35.000 kr. til vedligeholdelse.
I henhold til bestemmelsen i boligreguleringslovens § 18 b skal en udlejer  

 i ejendomme, taget i brug før 1970, hvor afsætning ikke sker efter § 18 a, og  

 som har mere 2 beboelseslejligheder, udover de beløb, der er nævnt i § 18,  

 afsætte yderligere beløb til vedligeholdelse.
Beløbene udgør i 1984 10 kr.  

 pr. m2 I henhold til BBR-registeret er ejendommen opført i 1848 og moderniseret i  

 1978.
 I den anledning skal man meddele, at et flertal i nævnet er enig med  

 investeringsfonden i, at ejendommen er taget i brug ved opførelsen i 1848,  

 idet der i forbindelse med saneringen alene er sket en ombygning af denne.
 Flertallet har derfor vedtaget at meddele, at ejendommen er omfattet af  

 bestemmelsen i § 18 b, med deraf følgende bindingspligt.
