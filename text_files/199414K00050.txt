Nr BTL 50 Betænkning over Forslag til lov om ændring af lov om Arbejdsmarkedets  

 Tillægspension (Ret til udbetaling af ATP fra det fyldte 60. år for  

 lønmodtagere, der har forladt arbejdsmarkedet)   

 Nr L 50 1994-95, 1. samling Afgivet af Arbejdsmarkedsudvalget Afgivet: 19941209 Udvalget har behandlet lovforslaget i nogle møder og har herunder stillet spørgsmål til arbejdsministeren, som denne har besvaret skriftligt.
To af udvalgets spørgsmål og arbejdsministerens svar herpå er optrykt som bilag til betænkningen.
 Endvidere har udvalget modtaget en skriftlig henvendelse fra Ældre Sagen.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres og Centrum-Demokraternes  

 medlemmer af udvalget) lovforslaget til forkastelse ved 3. behandling.
 En del af flertallet (Venstres og Det Konservative Folkepartis medlemmer  

 af udvalget) har særlig noteret sig ministerens besvarelse af spørgsmål 3,  

 som er optrykt som bilag til betænkningen, hvoraf det fremgår, at  

 hovedforslaget kun vil betyde en meget ringe forøgelse af indkomsten hos  

 60-årige, der har forladt arbejdsmarkedet (netto 67 kr. pr. måned for et  

 gennemsnitligt 60-årigt ATP-medlem), mens det til gengæld vil medføre en stor  

 reduktion i ATP-udbetalingen som supplement til folkepensionen, når  

 pensionsalderen indtræder.
 Da Venstre og Det Konservative Folkeparti ikke kan støtte  

 ændringsforslagene, der i relation til fradrag for løbende  

 pensionsudbetalinger vil stille ATP anderledes end  

 andrearbejdsmarkedsbaserede pensionsordninger, kan partierne derfor ikke  

 støtte forslaget.
 Venstre og Det Konservative Folkeparti er samtidig betænkelige ved den  

 fortsat faldende reelle pensionsalder og er derfor - i en tid med stigende  

 efterspørgsel efter arbejdskraft - stærkt forbeholdne over for at skabe  

 yderligere incitamenter til en tidlig tilbagetrækning fra arbejdsmarkedet.
 Et mindretal inden for flertallet (Socialdemokratiets medlemmer af  

 udvalget) er af den opfattelse, at efterlønsordningen er en  

 arbejdsmarkedsforanstaltning, hvor den enkelte har mulighed for - efter det  

 fyldte 60 år - at trække sig tilbage fra arbejdsmarkedet før pensionsalderen,  

 endda med ret til at vende tilbage til arbejdsmarkedet.
Lige siden oprettelsen af Arbejdsmarkedets Tillægspension (ATP) har det  

 været meningen, at ATP skulle være et supplement til den udbetalte  

 folkepension.
Det ønsker Socialdemokratiet ikke at lave om på.
ATP er, set med Socialdemokratiets øjne, et vigtigt led i fremtidens  

 pensionssystem.
Hvis ATP's udbetalingsregler ændres, så  

 ikkefolkepensionsberettigede grupper kan få udbetalt ATP før  

 folkepensionsalderen, vil det virke undergravende på fremtidens  

 pensionssystem.
Derfor kan Socialdemokratiet ikke tilslutte sig lovforslaget  

 og de stillede ændringsforslag.
 Et mindretal (Socialistisk Folkepartis, Fremskridtspartiets og  

 Enhedslistens medlemmer af udvalget) indstiller lovforslaget til  

vedtagelse med de stillede ændringsforslag.
Et mindretal inden for mindretallet (Fremskridtspartiets medlem af  

 udvalget) konstaterer, at vedtagelse af lovforslaget vil være et lille skridt  

 i den rigtige retning, idet lovforslaget giver folk mulighed for at kunne få  

 glæde af de penge, de selv har sparet op igennem et langt livs arbejde, mens  

 de stadig kan have glæde af dem.
Hvem er vi i Folketinget, at vi kan sige, at  

 folk skal være 67 år gamle, før man har brug for sin opsparing? Fremskridtspartiet så helst, at det var op til den enkelte at placere sine  

 penge og op til den enkelte at beslutte, hvor meget man ønsker at binde til  

 alderdommen, og hvornår man ønsker midlerne udbetalt.
ATP har udartet sig til  

 »Alle tiders pjat«, når det som nu er overgået til at være tvungen  

 opsparing med en central kasse til placering af pengene.
Giv friheden tilbage til borgerne.
Personlig og økonomisk frihed giver  

 ansvar og glæde til den enkelte.
 ÆndringsforslagAf et mindretal (SF), tiltrådt af et  

mindretal (FP og EL):
 Til titlen 1) Titlen affattes således:
» Forslag til Lov om ændring af lov om Arbejdsmarkedets Tillægspension og lov om  

 arbejdsløshedsforsikring m.v.
 (Ret til udbetaling af ATP fra det fyldte 60 år for lønmodtagere, der har  

 forladt arbejdsmarkedet)». 2) Efter § 1 indsættes som ny  

 paragraf:
 »§ 01 I lov om arbejdsløshedsforsikring m.v., jf.  

 lovbekendtgørelse nr. 16 af 11. januar 1994, som senest ændret ved lov nr.  

 417 af 1. juni 1994, foretages følgende ændring:
 I § 75 g, stk. 1, indsættes efter 1. pkt. som nyt punktum:
»Udbetaling af tillægspension i form af egenpension medfører dog ikke  

 fradrag i efterlønnen.«» Bemærkninger Til nr. 1 og 2 Ændringsforslagene skal sikre, at der ikke sker nogen  

 modregning i efterlønnen i forbindelse med førtidig udbetaling af ATP.
Børge Bakholt (S) fmd.
Ole Vagn Christensen (S) Poul Erik Dyrlund (S)  

 Lone Møller (S) Jens Peter Vernersen (S) Aage Frandsen (SF) nfmd.  

Vibeke Peschardt (RV) Jette Gottlieb (EL) Peter Duetoft (CD) Helge Sander  

 (V) Charlotte Antonsen (V) Flemming Oppfeldt (V) Ulla Tørnæs (V) Pia  

 Christmas-Møller (KF) Frank Dahlgaard (KF) Brian Mikkelsen (KF) Annette Just  

 (FP) Bilag Nogle af udvalgets spørgsmål til arbejdsministeren og dennes svar herpå  

Spørgsmål nr. 3:
 »Ministeren bedes ved hjælp af nogle regneeksempler oplyse, hvilken  

 indflydelse lovforslaget vil få for:
 a) Et 60-årigt medlem af ATP, der siden 1964 har indbetalt ATP-bidrag,  

 såfremt der sker udbetaling henholdsvis fra 60 år, fra 67 år, fra 67 år med  

 bidrag til 67 år.
b) Et såkaldt gennemsnitligt 60-årigt ATP-medlem ved udbetaling  

 henholdsvis fra 60 år, fra 67 år, fra 67 år med bidrag til 67 år.« Spørgsmål nr. 4:
»Ministeren bedes også oplyse, hvilken indflydelse lovforslaget vil  

 få for de under a) og b) nævnte personer under den forudsætning, at der ikke  

 foretages modregning i efterlønnen.« Svar:
 Jeg vil tillade mig at besvare de to stillede spørgsmål under et.
Den vedlagte tabel angiver som regneeksempel, hvilke beløb der kan  

 udbetales til de pågældende personer, der kunne modtage ATP-pension.
Samtidig  

 er angivet størrelsen af reguleringen i efterlønnen samt en beskatning på 50  

 pct.
 60-årigt ATP-medlem, der har betalt fuldt ATP-bidrag fra 1964:
