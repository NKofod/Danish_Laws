1. Indledning Nye partier, der ønsker at deltage i folketingsvalg, skal anmeldes for  

 indenrigsministeren senest kl. 12.00 15 dage før valgdagen.
Med anmeldelsen  

 skal følge erklæringer fra et antal vælgere, der mindst svarer til 1/175 af  

 samtlige gyldige stemmer ved det sidst afholdte folketingsvalg.
Vælgererklæringerne, der skal afgives på en formular, som  

 indenrigsministeren forinden har godkendt, skal være udfyldt med oplysning om  

 vælgerens navn, personnummer og bopæl samt være underskrevet og dateret af  

 vælgeren personligt.
Erklæringerne skal endvidere være forsynet med en  

 attestation fra kommunens folkeregister om, at vælgeren ved erklæringens  

 afgivelse opfylder betingelserne for valgret til Folketinget.
Efter  

 attestation skal folkeregistret sende vælgererklæringen til den pågældende  

 vælger.
Vælgererklæringer, der ikke opfylder betingelserne for attestation,  

 tilbagesendes til partiet.
 Reglerne om anmeldelse af nye partier, herunder om folkeregistrenes  

 attestation af vælgererklæringer, findes i § 12 i lov nr. 271 af 13. maj 1987  

 om valg til Folketinget, som ændret ved lov nr. 245 af 19. april 1989.
I det følgende gives en nærmere vejledning om, hvilke betingelser der skal  

 være opfyldt, for at folkeregistret kan attestere en vælgererklæring.
Der  

 angives tillige de formelle krav, som en attestation skal opfylde.
Endvidere  

 redegøres der for folkeregistrets videresendelse af attesterede  

 vælgererklæringer til de pågældende vælgere, henholdsvis tilbagesendelse til  

 partiet af vælgererklæringer, der ikke opfylder betingelserne for  

 attestation.
 Denne vejledning træder i stedet for Indenrigsministeriets vejledning af  

 19. november 1987 og skrivelse af 3. november 1988 om folkeregistrenes  

 attestation af vælgererklæringer til brug ved partianmeldelser.
2. Betingelser for folkeregistrenes attestation Folkeregistret skal attestere, at den person, der har afgivet en  

 vælgererklæring, ved erklæringens afgivelse opfyldte betingelserne for  

 valgret til Folketinget.
 For at folkeregistret kan afgive en sådan attestation, skal følgende  

 betingelser være opfyldt:
Bemærkninger ad a) Det påhviler ikke folkeregistret at undersøge, om dateringen er foretaget  

 af den pågældende vælger eller om underskriften er ægte.
Bemærkninger ad b) Oplysningerne om navn, personnummer og bopæl har til formål at give en  

 sikker indentifikation af den pågældende.
Attestation kan derfor som  

 udgangspunkt kun meddeles, såfremt der er overensstemmelse med  

 folkeregistrets oplysninger.
Det bemærkes, at der ikke er krav om, at  

 vælgeren skal oplyse sit fulde navn.
Overensstemmelse med folkeregistrets  

 oplysninger kan derfor foreligge, selv om vælgeren ikke har oplyst sit fulde  

 navn, men f.eks. har udeladt et af flere fornavne eller har benyttet  

 mellemnavn i stedet for efternavn.
 Personnummer skal være korrekt angivet, herunder med alle cifre.
 Mindre væsentlige uoverensstemmelser vedrørende bopæl kan der efter  

 omstændighederne ses bort fra, f.eks. hvis de må antages at skyldes  

 fejlskrift eller lignende.
 For så vidt angår vælgererklæringer fra udlandsdanskere, der optages på  

 folketingsvalglisten i kommunen efter reglerne i § 2, jf. § 16, i  

 folketingsvalgloven, kan folkeregistret attestere, såfremt den anførte bopæl  

 svarer til den bopæl, hvor den pågældende sidst har været tilmeldt  

 folkeregistret.
 Folkeregistret må ikke rette i de oplysninger, der påført en  

 vælgererklæring.
Bemærkninger ad c) Attestationen går på, at den pågældende ved erklæringens afgivelse  

 (dateringstidspunktet) opfylder betingelserne for valgret til Folketinget,  

 dvs. opfylder betingelserne for at blive optaget på folketingsvalglisten i  

 kommunen.
Det er således ikke tilstrækkeligt, at den pågældende på  

 tidspunktet for attestation opfylder valgretsbetingelserne.
På den anden side  

 er det uden betydning, om den pågældende efter erklæringens afgivelse er  

 fraflyttet kommunen eller har mistet sin valgret, f.eks. på grund af  

 fraflytning til udlandet.
Dog kan attestation ikke meddeles, hvis vælgeren er  

 død efter erklæringens afgivelse.
3. Formkrav til folkeregistrets attestation Det skal tydeligt fremgå, hvilken kommunes folkeregister der har  

 attesteret, f.eks. i form af stempling med folkeregistrets stempel.  

 Attestationen skal dateres og underskrives.
4. Videresendelse m.v. af attesterede  

 vælgererklæringer En erklæring, der er attesteret, skal af folkeregistret videresendes til  

 vedkommende vælger.
Formularer til vælgererklæringer, som  

 Indenrigsministeriet godkender fra og med den 1. juli 1990 vil være udformet  

 således, at vælgererklæringen kan forsendes i rudekuvert.
Hvis en vælger efter afgivelsen af vælgererklæringen  

 (dateringstidspunktet) har skiftet bopæl, sendes vælgererklæringen til den  

 nye adresse.
I så fald kan rudekuvert ikke benyttes.
Hvis konvolutten med  

 vælgererklæringen returneres til folkeregistret med påtegning  

 »adressaten ubekendt«, »adressaten flyttet« eller af  

 anden grund sendes retur til folkeregistret, påtegnes vælgererklæringen på  

 forsiden herom og sendes derefter til partiet.
Sådanne vælgererklæringer kan  

 ikke medregnes ved partianmeldelsen.
Ved fremsendelsen af vælgererklæringen til vælgeren skal denne i en  

 særskilt skrivelse, der kan indlægges i rudekuverten sammen med  

 vælgererklæringen, have oplysning om, at vælgeren selv skal videresende  

 erklæringen til partiet, såfremt vælgeren fortsat ønsker at deltage i  

 anmeldelsen af det pågældende parti.
En sådan standardskrivelse er optaget  

 som bilag til vejledningen.
 Folkeregistret giver det pågældende parti (den person, der har  

 indleveret/indsendt de pågældende vælgererklæringer) skriftlig underretning  

 om det antal attesterede vælgererklæringer for partiet, der er videresendt  

 til de pågældende vælgere.
5. Tilbagesendelse m.v. af ikke-attesterede  

 vælgererklæringer En vælgererklæring, der ikke opfylder betingelserne for attestation,  

 tilbagesendes til vedkommende parti (den person, der har indleveret/indsendt  

 vælgererklæringen) uden attestation med angivelse af grunden til, at  

 attestation ikke kan meddeles.
I tilbagesendelsesskrivelsen meddeles antallet  

 af de medfulgte ikke attesterede vælgererklæringer, medens årsagen til, at  

 attestationen ikke kan meddeles, oplyses med markering i en af de dertil  

 indrettede krydsruder på vælgererklæringen.
 Eventuel bistand til afhjælpning af mangler/uoverensstemmelser mellem  

 vælgererklæringens oplysninger og folkeregistrets oplysninger kan kun ydes,  

 såfremt de almindelige betingelser for udlevering af oplysningerne fra  

 folkeregistret er opfyldt.
 6. Ekspeditionstiden for attestationer m.v.
I forbindelse med godkendelse af formularer til vælgererklæringer  

 henstiller Indenrigsministeriet til vedkommende parti, at partiet løbende  

 sender de underskrevne vælgererklæringer til attestation i de pågældende  

 folkeregistre, således at eventuelle spidsbelastninger i folkeregistrene kan  

 undgås.
Indenrigsministeriet forudsætter herved, at folkeregistrene behandler  

 sager om attestation af vælgererklæringer uden unødig forsinkelse og i den  

 rækkefølge, hvori erklæringerne modtages.
Indenrigsministeriet, den 17. juli 1990 Thor Pedersen / Anne Birte Pade Bilag Folkeregistret i . . . . . . . . . . . Kommune Vedrørende Deres vælgererklæring Vedlagt fremsendes Deres vælgererklæring.
Folkeregistret har attesteret,  

 at De ved erklæringens afgivelse opfyldte betingelserne for valgret til  

 Folketinget.
De skal selv videresende erklæringen til partiet, såfremt De fortsat  

 ønsker at deltage i anmeldelsen af partiet.
Dette er fastsat i lov om valg  

 til Folketinget.
 Partiets adresse er påtrykt øverst på vælgererklæringen.
