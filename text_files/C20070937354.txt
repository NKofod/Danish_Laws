 Erhvervsdrivendes pligt til udlevering af  

 regnskabsmateriale mv.
SKAT har til  

 opgave bl.a. at sikre en korrekt skatteansættelse.
Til brug for udførelsen af  

 denne opgave har erhvervsdrivende pligt til, efter anmodning fra SKAT, at  

 indsende regnskabsmateriale m.v. og andre dokumenter, der kan have betydning  

 for skatteligningen, jf. skattekontrollovens § 6, stk. 1.
 Det er ofte mest  

 enkelt for virksomheden, at regnskabsmateriale m.v. gennemgås på  

 virksomhedens  

 adresse, hvis virksomhedens forhold giver mulighed for det frem for at blive  

 indsendt.
 God  

 forvaltningsskik indebærer at SKAT ikke anmoder om oplysninger m.v., som ikke  

 er relevante eller nødvendige for den konkrete sag.
Virksomheden bør  

 derfor have en kort orientering om baggrunden for en henvendelse, og om  

 hvilke  

 oplysninger SKAT ønsker.
Derved skabes åbenhed og mulighed for dialog om det  

 problemområde,  

 som henvendelsen vedrører.
 Orienteringen  

 kan også medvirke til, at virksomheden selv ønsker at fremlægge andre  

 relevante  

 dokumenter i sagen, end de netop efterspurgte, sådan at henvendelsen ikke  

 blot  

 opleves som en "fisketur".
SKAT kan anmode  

 om oplysninger, som for virksomheden er følsomme.
Problemstillingen bør  

 drøftes  

 med virksomheden for en afklaring.
Hensynet til virksomheden kan tale for, at  

 følsomt materiale - i første omgang - gennemgås sammen med virksomheden på  

 dennes adresse.
1.  

 Regnskabsmateriale Da alle  

 erhvervsdrivende, med de undtagelser der følger af overgangsbestemmelserne i  

 lov nr. 1006 af 23.12.1998 (bogføringsloven), er bogføringspligtige, er  

 hovedreglen, at erhvervsdrivende skal føre et regnskab og dermed umiddelbart  

 bliver omfattet af udleveringspligten.
 Det samlede  

 materiale, der dokumenterer bogføringens udførelse og verificerer dens  

 rigtighed og nøjagtighed, er benævnt fællesbegrebet  

 "regnskabsmateriale". Erhvervs- og Selskabsstyrelsen har i  

 Bogføringsvejledningen, juni 1999, anført, at regnskabsmateriale omfatter  

  

 "Alt  

 materiale, der skal dokumentere eller underbygge transaktionsspor og  

 kontrolspor".
 Efter  

 bogføringslovens § 3 anses følgende som regnskabsmateriale:
 Med mindre andet  

 fremgår af lovgivningen i øvrigt, omfatter et regnskab også eventuelle  

 årsberetninger  

 og lignende, der er knyttet til regnskabet.
 Revisionsprotokollen  

 indeholder information om den eksterne revisors revision af regnskabet og kan  

 indeholde andre oplysninger om virksomheden eks. nøgletal, specifikationer  

 m.v.
2. Andre  

 dokumenter end regnskabsmateriale Udleveringspligten  

 efter § 6, stk. 1, omfatter foruden regnskabsmateriale  

  

 "andre  

 dokumenter, der kan have betydning for skatteligningen.". Alle  

 dokumenter er - efter ordlyden - således omfattet af udleveringspligten, hvis  

 det falder ind under den i bestemmelsen opstillede relevansbetingelse; at der  

 skal være tale om dokumenter indeholdende oplysninger, der  

  

 kan have  

 betydning for skatteligningen.
 Skatteretsrådet  

 har den 30.09.2005 offentliggjort et notat om SKL § 6, stk. 1, og stiller  

 heri  

 spørgsmålstegn ved SKATs administration af bestemmelsen.
 SKAT har på  

 baggrund heraf fundet anledning til at indskærpe, at god forvaltningsskik  

 indebærer,  

 at indhentelse af andre dokumenter end regnskabsmateriale sker ud fra  

 nedenstående retningslinier:
Skatteligningen  

 skal som udgangspunkt  

 baseres på autentiske dokumenter, oplysninger og  

 forklaringer.
Det er disse fakta, der skal danne baggrund for en  

 skatteansættelse.
Det er således oplysninger af denne karakter, der kan  

 kræves  

 udleveret.
Det er dermed  

 indholdet af det enkelte dokument, der er afgørende for spørgsmålet om  

 udlevering, mere end selve dokumenttypen.
Der kan derfor ikke opstilles en  

 positiv eller negativ liste over hvilke dokumenter, der er omfattet af SKL §  

 6,  

 stk. 1.
 I praksis kan  

 der således være tale om mange typer af dokumenter, såsom management letters,  

 kontrakter, forretningskorrespondance, herunder kopier af telefaxer,  

 aktionærfortegnelser, E-mails eller andre elektroniske dokumenter og øvrige  

 informationskilder, der efter SKAT´s vurdering har betydning for ligningen af  

 den konkrete skattepligtige eller af tredjemand.
 Bestyrelsesprotokoller  

 kan også være omfattet af udleveringspligten, hvis de fakta, der måtte være  

 nævnt i bestyrelsesprotokoller ikke foreligger i de underliggende dokumenter.  

 Det har i praksis været tilfældet i nogle TP-sager.
Oplysninger af  

 vurderende eller rådgivende karakter som f.eks. responsa og due diligence  

 rapporter  

 kan ligeledes være omfattet af udleveringspligten, hvis dokumentet indeholder  

 faktiske oplysninger, der ikke findes i underliggende dokumenter.
Ifølge  

 praksis har det f.eks. være tilfældet i sager om udenlandske kapitalfondes  

 overtagelse af danske virksomheder.
 For virksomheden  

 kan der være tale om følsomme dokumenter - især overfor konkurrenter -  

 hvorfor   

 alt materiale skal behandles fortroligt under iagttagelse af tavshedspligten  

 og  

 opbevares på en betryggende måde, så det ikke kan komme til uvedkommendes  

 kendskab, jf. skatteforvaltningsloven § 17.
 Skriftlige  

 materialeindkaldelser skal udformes således:
 Eksempel 1:
Indkaldelse af  

 vedligeholdelsesudgifter på fast ejendom.
Det anføres i indkaldelsen, at  

 dette  

 er til brug for kontrol af selskabets sondring mellem vedligeholdelses- og  

 forbedringsudgifter samt periodisering af de pågældende udgifter.
 Eksempel 2:
Indkaldelse af  

 overdragelsesdokumenter i forbindelse med tilbagesalg af aktier til det  

 udstedende  

 selskab.
Det anføres i indkaldelsen, at dette er til brug for kontrol af  

 bestemmelserne i ligningslovens § 16B.
 God  

 forvaltningsskik medfører, at SKAT ikke anmoder om oplysninger mv., som ikke  

 er  

 relevante eller nødvendige for sagsbehandlingen.
 Åbenhed og god  

 dialog med virksomheden om baggrunden for de ønskede oplysninger kan medvirke  

 til, at der ikke skabes unødig konflikt om, hvorvidt oplysningerne er  

 relevante.
3. Afslutning SKATs vejledning  

 om processuelle regler vil snarest blive tilrettet i overensstemmelse med  

 denne  

 meddelelse.
