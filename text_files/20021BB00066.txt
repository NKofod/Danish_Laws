Fremsat den 14. januar 2003 af  

 Line Barfod (EL) og Pernille Rosenkranz-Theil (EL) Forslag til folketingsbeslutning om en forenklet inkassoproces Regeringen pålægges i indeværende  

 kalenderår at fremsætte lovforslag om en forenklet inkassoproces  

 ud fra det forslag, der fremgår af Småsagsudvalgets  

 betænkning nr. 1341, 1997.
Bemærkninger til forslaget I sager om krav på penge, hvor der ikke  

 er nogen uenighed om, at beløbet skyldes, skal man i dag alligevel  

 igennem to behandlinger ved retten: Først skal der udtages  

 stævning og betales retsafgift og afsiges en dom af civilretten.  

 Derefter skal der fremsendes en fogedbegæring og afholdes møde i  

 fogedretten, hvor skyldneren enten kan erklære sig insolvent og  

 indgå en afdragsordning eller der foretages udlæg.
Det koster tid  

 og penge både for kreditorerne, skyldnerne og domstolene.
For alle  

 parter ville det være en fordel, hvis man kunne nøjes med at  

 sende inkassosager direkte i fogedretten.
I de sager, hvor skyldnerne har  

 indsigelser mod kravene og ikke mener at skylde pengene, kan man sende  

 sagerne over til civilretten, hvor de så kan behandles som andre  

 retssager, ligesom man kender det fra andre typer sager i fogedretten, for  

 eksempel boligsager.
For kreditorerne vil det være billigere og  

 hurtigere at få fastslået, at man har et krav og få  

 afklaret, om skyldneren kan betale eller ej.
Skyldneren vil spare  

 omkostninger, da det er skyldneren, der i sidste ende skal betale kreditors  

 udgifter til inddrivelse af pengene.
Domstolene kan spare ressourcer på  

 de mange inkassosager, som der intet juridisk problem er i.
Skyldnerens  

 retssikkerhed vil være beskyttet ved, at sagen straks kan oversendes  

 til civilretten, hvis skyldneren har nogen indsigelser mod kravet.
Småsagsudvalgets betænkning handlede dels om  

 en ændret behandling af småsager, dels om en forenklet procedure  

 for inkassosager.
Der var en del modstand mod forslaget om småsager,  

 mens der var bred opbakning til forslaget om en forenklet procedure for  

 inkassosager.
Desværre blev inkassoforslaget ikke fremsat som  

 lovforslag.
 Den konkrete udformning af lovændringerne ligger i  

 udkast i Småsagsudvalgets betænkning nr. 1341, 1997, men dette  

 skal selvfølgelig tilpasses, da der ikke er gennemført en  

 ændret småsagsproces.
Der er ingen grund til at afvente, at der på et  

 tidspunkt kommer en større reform af retsplejen.
Man kan lige så  

 godt gennemføre denne ændring nu, som alle parter på  

 området har ønsket i flere år.
Skriftlig fremsættelse Line Barfod Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om en forenklet  

 inkassoproces.
(Beslutningsforslag nr.
B 66).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
