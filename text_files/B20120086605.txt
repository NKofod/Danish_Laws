Bekendtgørelse om ændring af bekendtgørelse om anvendelse af fodertyper ved saltvandsbaseret fiskeopdræt (Ophævelse af sunset-klausul m.v.) § 1 I bekendtgørelse nr. 1588 af 11. december 2007 om anvendelse af fodertyper ved saltvandsbaseret fiskeopdræt foretages følgende ændringer:
 1. Indledningen affattes således:
»I medfør af § 7, stk. 1, nr. 1 og 2, § 80, stk. 1 og 2, § 92 og § 110, stk. 3, i lov om miljøbeskyttelse, jf. lovbekendtgørelse nr. 879 af 26. juni 2010, fastsættes:« 2. I § 1 ændres »og I 203« til: », I 203 og I 205«.
3. I § 5 udgår: »og ophæves automatisk den 3. september 2012, medmindre andet bestemmes inden denne dato, jf.
Justitsministeriets skrivelse af 28. februar 2002 om en forsøgsordning om anvendelse af automatiske ophørsklausuler i visse bekendtgørelser på miljø- og arbejdsmiljøområdet.« § 2 Bekendtgørelsen træder i kraft den 1. september 2012.
