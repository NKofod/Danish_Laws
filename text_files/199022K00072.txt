Nr LSF 72 Forslag til Lov om foderstoffer Fremsat af landbrugsministeren (Tørnæs) den 23. januar 1991 Vedtaget ved tredjebehandling den 16. april 1991 Lov nr. 282 af 08/05/1991 § 1. Landbrugsministeren kan fastsætte bestemmelser om produktion, opbevaring og salg af alle produkter, der er bestemt til fodring af dyr af alle arter, dog ikke fisk, og kan herunder fastsætte bestemmelser til gennemførelse af forskrifter fastsat af De Europæiske Fællesskaber.
Stk. 2. Landbrugsministeren kan ved fastsættelse af bestemmelser  

 efter stk. 1 fastsætte forskrifter om 1) registrering og godkendelse af produktions- og salgsvirksomheder, 2) anvendelse af vegetabilske og animalske produkter samt organiske og  

 uorganiske stoffer til fremstilling af eller tilsætning til foderstoffer, 3) tilrettelæggelse af produktionen med henblik på at sikre produkternes  

 hygiejniske standard, 4) pakning, mærkning og angivelse af sammensætning af foderstoffer, 5) betegnelse af ublandede foderstoffer, 6) tilladt indhold af uønskede stoffer og produkter i foderstoffer, 7) autorisation af og tilsyn med kemiske laboratorier samt godkendelse af  

 analysemetoder og arbejdsforskrifter, 8) regnskab over produktion, lager og salg, 9) kontrol med overholdelsen af loven og af bestemmelser fastsat efter  

 loven samt om offentliggørelse af kontrol- og analyseresultater og 10) gebyrer til dækning af udgifterne ved kontrollen, tilsynet og  

 administrationen.
 Stk. 3. I bestemmelser fastsat efter stk. 1 kan der fastsættes  

 regler om udbud til salg, fordeling, levering eller anden form for  

 overdragelse.
 § 2. Ved salg skal foderstoffer opfylde de bestemmelser, der er  

 fastsat efter § 1, være af god handelsmæssig kvalitet og må ikke ved  

 hensigtsmæssig anvendelse kunne udgøre nogen fare for dyrs og menneskers  

 sundhed.
 § 3. Landbrugsministeren eller den, ministeren har bemyndiget  

 hertil, har mod behørig legitimation og uden retskendelse adgang til privat  

 og offentlig ejendom, hvor det er påkrævet af hensyn til kontrollen med  

 overholdelsen af § 2 og af bestemmelser fastsat efter § 1, og kan  

 vederlagsfrit udtage prøver til undersøgelse.
 Stk. 2. Registrerede og godkendte virksomheder skal efter  

 anmodning give ministeren de oplysninger, der er nødvendige for kontrollen  

 med overholdelsen af de fastsatte bestemmelser, og skal yde fornøden bistand  

 ved gennemførelsen af kontrollen.
 § 4. Landbrugsministeren nedsætter et udvalg, Foderstofudvalget,  

 med den opgave at rådgive ministeren og Plantedirektoratet i spørgsmål  

 vedrørende loven og bestemmelser fastsat i medfør af loven.
 § 5. Henlægger landbrugsministeren sine beføjelser efter denne lov  

 til et under ministeriet oprettet direktorat eller andet administrativt  

 organ, kan ministeren fastsætte bestemmelser om adgang til at klage over  

 afgørelser truffet i henhold til bemyndigelsen, herunder om at afgørelser  

 ikke kan indbringes for højere administrativ myndighed.
 § 6. Overtrædelse af § 2 og § 3, stk. 2, straffes med bøde.
 Stk. 2. I forskrifter fastsat efter § 1 kan der fastsættes straf  

 af bøde for overtrædelse af bestemmelser i forskrifterne.
Stk. 3. Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.
 § 7. Ved overtrædelse af bestemmelser fastsat efter § 1 kan  

 landbrugsministeren under overholdelse af bestemmelserne i retsplejelovens  

 regler om indhold af anklageskrift i politisager tilkendegive, at sagen kan  

 afgøres uden retslig forfølgning, hvis den, der har begået overtrædelsen,  

 erkender sig skyldig og erklærer sig rede til inden for en nærmere angivet  

 frist, der efter begæring kan forlænges, at betale en i tilkendegivelsen  

 angivet bøde.
 Stk. 2. Betales bøde i rette tid, eller bliver den efter  

 stedfunden vedtagelse inddrevet eller afsonet, bortfalder videre forfølgning.
 § 8. Loven træder i kraft den 22. januar 1992.
 Stk. 2. Lov nr. 340 af 26. juni 1975 om foderstoffer ophæves.
 Stk. 3. Forskrifter fastsat i henhold til den lov, der er nævnt i  

 stk. 2, forbliver i kraft, indtil de ophæves af landbrugsministeren.
 § 9. Loven gælder ikke for Færøerne og Grønland, men kan ved  

 kongelig anordning sættes i kraft for Grønland med de afvigelser, som de  

 særlige grønlandske forhold tilsiger.
Oprindeligt fremsat forslag § 1. Landbrugsministeren kan fastsætte bestemmelser om produktion, opbevaring og salg af alle produkter, der er bestemt til fodring af dyr af alle arter, dog ikke fisk, og kan herunder fastsætte bestemmelser til gennemførelse af forskrifter fastsat af De Europæiske Fællesskaber.
Stk. 2. Landbrugsministeren kan ved fastsættelse af bestemmelser  

 efter stk. 1 fastsætte forskrifter om 1) registrering og godkendelse af produktions- og salgsvirksomheder, 2) anvendelse af vegetabilske og animalske produkter samt organiske og  

 uorganiske stoffer til fremstilling af eller tilsætning til foderstoffer, 3) tilrettelæggelse af produktionen med henblik på at sikre produkternes  

 hygiejniske standard, 4) pakning, mærkning og angivelse af sammensætning af foderstoffer, 5) betegnelse af ublandede foderstoffer, 6) tilladt indhold af uønskede stoffer og produkter i foderstoffer, 7) autorisation af og tilsyn med kemiske laboratorier samt godkendelse af  

 analysemetoder og arbejdsforskrifter, 8) regnskab over produktion, lager og salg, 9) kontrol med overholdelsen af loven og af bestemmelser fastsat efter  

 loven samt om offentliggørelse af kontrol- og analyseresultater, og 10) gebyrer til dækning af udgifterne ved kontrollen, tilsynet og  

 administrationen.
 Stk. 3. I bestemmelser fastsat efter stk. 1 kan der fastsættes  

 regler om udbud til salg, fordeling, levering eller anden form for  

 overdragelse.
 § 2. Ved salg skal foderstoffer opfylde de bestemmelser, der er  

 fastsat efter § 1, være af god handelsmæssig kvalitet og må ikke ved  

 hensigtsmæssig anvendelse kunne udgøre nogen fare for dyrs og menneskers  

 sundhed.
 § 3. Landbrugsministeren eller den, ministeren har bemyndiget  

 hertil, har mod behørig legitimation og uden retskendelse adgang til privat  

 og offentlig ejendom, hvor det er påkrævet af hensyn til kontrollen med  

 overholdelsen af § 2 og af bestemmelser fastsat efter § 1, og kan  

 vederlagsfrit udtage prøver til undersøgelse.
 Stk. 2. Registrerede og godkendte virksomheder skal efter  

 anmodning give ministeren de oplysninger, der er nødvendige for kontrollen  

 med overholdelsen af de fastsatte bestemmelser, og skal yde fornøden bistand  

 ved gennemførelsen af kontrollen.
 § 4. Landbrugsministeren nedsætter et udvalg, Foderstofudvalget,  

 med den opgave at rådgive ministeren og Plantedirektoratet i spørgsmål  

 vedrørende loven og bestemmelser fastsat i medfør af loven.
 § 5. Henlægger landbrugsministeren sine beføjelser efter denne lov  

 til et under ministeriet oprettet direktorat eller andet administrativt  

 organ, kan ministeren fastsætte bestemmelser om adgang til at klage over  

 afgørelser truffet i henhold til bemyndigelsen, herunder om at afgørelser  

 ikke kan indbringes for højere administrativ myndighed.
 § 6. Overtrædelse af § 2 og § 3, stk. 2, straffes med bøde.
 Stk. 2. I forskrifter fastsat efter § 1 kan der fastsættes straf  

 af bøde for overtrædelse af bestemmelser i forskrifterne.
Stk. 3. Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.
 § 7. Ved overtrædelse af bestemmelser fastsat efter § 1 kan  

 landbrugsministeren under overholdelse af bestemmelserne i retsplejelovens  

 regler om indhold af anklageskrift i politisager tilkendegive, at sagen kan  

 afgøres uden retslig forfølgning, hvis den, der har begået overtrædelsen,  

 erkender sig skyldig og erklærer sig rede til inden for en nærmere angivet  

 frist, der efter begæring kan forlænges, at betale en i tilkendegivelsen  

 angivet bøde.
 Stk. 2. Betales bøde i rette tid, eller bliver den efter  

 stedfunden vedtagelse inddrevet eller afsonet, bortfalder videre forfølgning.
 § 8. Loven træder i kraft den 22. januar 1992.
 Stk. 2. Lov nr. 340 af 26. juni 1975 om foderstoffer ophæves.
 Stk. 3. Forskrifter fastsat i henhold til den lov, der er nævnt i  

 stk. 2, forbliver i kraft, indtil de ophæves af landbrugsministeren.
 § 9. Loven gælder ikke for Færøerne og Grønland, men kan ved  

 kongelig anordning sættes i kraft for Grønland med de afvigelser, som de  

 særlige grønlandske forhold tilsiger.
Bemærkninger til lovforslaget Ved lovforslaget gennemføres en revision og modernisering af lov om  

 foderstoffer.
Den gældende lov nr. 340 af 26. juni 1975 om foderstoffer, som ændret ved  

 lov nr. 254 af 25. april 1990, foreslås samtidig ophævet.
Lovens tekst er  

 optaget som bilag til lovforslaget.
 Der henvises vedrørende den gældende lov til folketingets forhandlinger  

 1974/1975, sp. 1971-1972, 2014-2015, 3792-3798, 6656 og 7085. Tillæg A, sp.  

 1927-1948. Tillæg B, sp. 757-760, 1989/1990, sp. 4772-4773, 5652-5657, 8145  

 og sp. 8314.
Det fremsatte forslag er baseret på et udkast, udarbejdet af  

 Landbrugsministeriets foderstofudvalg suppleret med repræsentanter for  

 Fiskeriministeriet og Plantedirektoratet.
Udarbejdelsen er sket efter  

 anmodning fra Landbrugsministeriet.
 Udvalget har med skrivelse af 3. september 1990 afgivet udkast til forslag  

 til lov om foderstoffer.
Lovforslaget omfatter produkter bestemt til opfodring af dyr af alle  

 arter, bortset fra fisk.
Lovens hovedområde vil som hidtil være foderstoffer  

 til husdyr.
 Foderlægemidler er som hidtil ikke omfattet af loven.
Formålet med det fremlagte forslag er - ligesom med den gældende lov og de  

 tidligere foderstoflove - at sikre, at forbrugeren, normalt landmanden, kan  

 få fornøden viden om indholdet af indkøbte fodermidler og således kan  

 foretage en hensigtsmæssig opfodring af sine husdyr.
Samtidig skal loven  

 medvirke til at sikre slutprodukternes sundhed og kvalitet i det omfang,  

 foderstofferne har betydning herfor.
 Baggrunden for lovrevisionen.
 På tidspunktet for vedtagelsen af loven var der af Rådet for De  

 Europæiske Fællesskaber vedtaget henholdsvis direktiv af 23. november 1970 om  

 tilsætningsstoffer til foderstoffer (70/524/EØF) og direktiv af 17. december  

 1973 om fastsættelse af størsteindhold af uønskede stoffer og produkter i  

 foderstoffer (74/63/EØF).
Efter lovens vedtagelse er der gennemført en vidtgående harmonisering på  

 foderstofområdet inden for De Europæiske Fællesskaber.
Der er således  

 vedtaget rådsdirektiver bl.a. om handel med ublandede foderstoffer og med  

 foderblandinger, om størsteindhold af uønskede stoffer og produkter i  

 foderstoffer og om visse produkter, der anvendes i foderstoffer, jf.  

 bemærkningerne til § 1.
 Endelig er der vedtaget en lang række ændringsdirektiver til de nævnte  

 rådsdirektiver.
Disse direktiver er gennemført i dansk ret ved en række bekendtgørelser,  

 der har hjemmel i § 9 i den gældende lov.
Bekendtgørelserne er opregnet i  

 bemærkningerne til § 8.
 Den harmonisering på foderstoflovgivningens område, der er videreført og  

 udbygget inden for De Europæiske Fællesskaber i de 15 år, der er forløbet  

 siden lovens vedtagelse, har i stigende grad givet anledning til overvejelser  

 om, hvor langt hjemmelen i § 9 i den gældende lov til at gennemføre  

 direktiver og beslutninger udstedt af De Europæiske Fællesskaber kunne  

 udstrækkes, uden at der opstod konflikt med grundlæggende principper bag  

 andre bestemmelser i loven.
 Senest er der ved Rådets direktiv af 22. januar 1990 om ændring af  

 direktiv 73/373/EØF om handel med foderblandinger (90/44/EØF) vedtaget fælles  

 bestemmelser om mærkning af foderblandinger som skal være gennemført i  

 medlemsstaternes nationale lovgivning den 22. januar 1992. Direktivets  

 bestemmelser afviger fra mærkningsbestemmelsen i § 17 i den gældende lov.
 Udbygningen af EF-bestemmelserne medfører, at det skønnes nødvendigt at  

 revidere loven.
 Forslagets indhold.
 EF-harmoniseringen på foderstofområdet kan i de kommende år forventes  

 løbende ajourført i lyset af den tekniske og videnskabelige udvikling.
For at kunne gennemføre denne harmonisering er det fremsatte forslag til  

 revision af lov om foderstoffer udarbejdet som forslag til en lov, der inden  

 for nærmere angivne, generelt formulerede rammer bemyndiger  

 landbrugsministeren til administrativt at gennemføre de bestemmelser inden  

 for foderstofområdet, der fastsættes af De Europæiske Fællesskaber, og til  

 evt. at fastsætte bestemmelser om forhold, der ikke er reguleret ved  

 fællesskabsbestemmelser.
Det skal bemærkes, at bestemmelserne på  

 foderstofområdet typisk har en meget teknisk karakter og derfor egner sig til  

 administrativ fastsættelse.
 Lovforslaget svarer således i sin form til lov nr. 190 af 9. maj 1984 om  

 planteskadegørere, der administreres af Plantedirektoratet.
 De bemyndigelser, der tillægges ministeren ved den gældende foderstoflov  

 opretholdes ved det fremsatte forslag.
Blandt disse bemyndigelser er bemyndigelsen til at fastsætte regler om  

 betegnelse af ublandede foderstoffer dvs. foderstoffer, som kun består af eet  

 råstof, samt regler om pakning og mærkning og angivelse af sammensætning af  

 foderstoffer, herunder foderblandinger, dvs. foderstoffer, der indeholder  

 flere råstoffer.
I den gældende lov er der fastsat ret detaljerede  

 bestemmelser herom, således reglerne i § 17 om mærkning af foderblandingen.
Denne bestemmelses krav om angivelse af vægtforholdet, hvori de enkelte  

 råstoffer indgår, vil ikke kunne opretholdes efter vedtagelsen af det omtalte  

 direktiv 90/44/EØF.
Derimod vil det for foder til husdyr fortsat være et  

 krav, at varerne skal deklareres, men det skal ske efter faldende vægt ved  

 angivelse af de enkelte råvarer eller kategorier af råvarer.
Det deklarerede energiindhold i foderblandingen er hidtil blevet  

 kontrolleret på grundlag af blandingens angivne råvaresammensætning.
Når  

 kravet om angivelse af de enkelte råvarers andele af foderblandingen  

 bortfalder, må der findes andre metoder til kontrol af det deklarerede  

 energiindhold.
En sådan metode findes for foderblandinger til fjerkræ, og der  

 arbejdes med at udvikle metoder for foderblandinger til svin og kvæg.
 Som noget nyt foreslås der en udtrykkelig hjemmel til, at  

 landbrugsministeren kan fastsætte regler om tilrettelæggelse af produktionen  

 med henblik på at sikre produkternes hygiejniske standard.
 Endelig er der foretaget moderniseringer af reglerne om tilsyn, kontrol og  

 gebyropkrævning efter loven.
 Den gældende lov indeholder i § 5 en bestemmelse om sælgers hæftelse for  

 foderstoffernes kvalitet og for rigtigheden af de oplysninger, der gives om  

 foderstofferne.
I købeloven, jf. lovbekendtgørelse nr. 722 af 24. oktober 1986, er der  

 fastsat regler om bl.a. sælgers ansvar for rigtigheden af sine oplysninger om  

 et produkts kvalitet.
Disse regler suppleres af principperne om  

 produktansvar, hvorefter en køber har mulighed for at søge erstatning hos  

 producent eller mellemhandler for tab som følge af farlige egenskaber ved  

 foderstofferne.
 På denne baggrund foreslås det, at den gældende regel om sælgers ansvar  

 ikke medtages i lovforslaget.
Derimod omfatter lovteksten fortsat regler til sikring af foderstoffernes  

 kvalitet m.v., som ikke genfindes i anden lovgivning.
Det fremgår således af  

 forslagets § 2, at foderstoffer på salgstidspunktet skal opfylde de krav, der  

 stilles i loven.
Dette krav kontrolleres af Plantedirektoratet både for dansk  

 producerede og for importerede foderstoffer.
Med hensyn til §§ 4 og 8 i den gældende lov, der indeholder krav om  

 kontrollerbare oplysninger og forbud mod vildledende oplysninger, bemærkes,  

 at det ikke skønnes påkrævet at opretholde en særskilt hjemmel til at  

 regulere disse forhold.
Tilsvarende regler er fastsat i anden lovgivning.
Lov om markedsføring, jf. lovbekendtgørelse nr. 55 af 28. januar 1987,  

 indeholder forbud mod urigtige og vildledende angivelser.
I lov om  

 lægemidler, jf. lovbekendtgørelse nr. 451 af 6. august 1982, forbydes det at  

 reklamere for andre varer end lægemidler, som lindrende og/eller virksomme  

 mod sygdomme.
 Bestemmelser svarende til §§ 4 og 8 i foderstofloven findes i rådsdirektiv  

 90/44/EØF om ændring af Rådets direktiv om handel med foderblandinger.  

 Bestemmelserne vil blive optaget i den reviderede bekendtgørelse om  

 foderstoffer, der skal gennemføre direktivet, jf. bemærkningerne til § 8.
 Det vil herefter i samme omfang som hidtil indgå i Plantedirektoratets  

 kontrol med produktion og salg af foderstoffer, at forbrugeren skal beskyttes  

 mod, at varen sælges med oplysninger, der er ulovlige eller vildledende.
 Lovens administration.
 Lovens administration agtes som hidtil henlagt til Plantedirektoratet.  

 Landbrugsministeriets Foderstofudvalg vil blive opretholdt med dets nuværende  

 funktion som rådgivende for landbrugsministeren og Plantedirektoratet for så  

 vidt angår spørgsmål vedrørende foderstoflovgivningen.
 Økonomiske og administrative konsekvenser.
 Lovforslaget har ingen økonomiske eller personalemæssige konsekvenser for  

 staten eller kommunerne.
 Høring.
 Lovforslaget har været sendt til udtalelse hos følgende organisationer:
 De danske Landboforeninger, Danske Husmandsforeninger, Landbrugsrådet,  

 Tolvmandsforeningerne, Dansk Pelsdyravlerforening, DAKOFO, Den Frie  

 Grovvarehandel, Landsforeningen af Andels-Grovvareforeninger, Industrirådet,  

 Foreningen af Dyremadleverandører, Handelskammeret og Forbrugerrådet.
Bemærkninger til lovforslagets enkelte bestemmelser Til § 1 I § 1 samles den gældende foderstoflovs bemyndigelser til  

 landbrugsministeren.
Enkelte ændringer i forhold til den gældende lov vil  

 blive omtalt nedenfor.
 Som hidtil er fiskefoder undtaget fra regulering gennem denne lov.  

 Bestemmelser om fiskefoder vil fortsat blive fastsat med hjemmel i lov om  

 kvalitetskontrol med fisk og fiskevarer, jf. lovbekendtgørelse nr. 339 af 29.  

 maj 1987.
 Primærprodukter, dvs. halm, roetoppe og lignende, der overdrages direkte  

 fra producent til forbruger påregnes som hidtil at blive holdt uden for en  

 lovregulering, herunder især kravene om pakning, mærkning m.m.
 Der er af De Europæiske Fællesskaber fastsat følgende forskrifter, der er  

 gennemført med hjemmel i den gældende lov og dermed er omfattet af  

 lovforslaget:
- Rådets direktiv af 23. november 1970 om tilsætningsstoffer (70/524/EØF), - Rådets direktiv af 20. juli 1970 om indførelse af  

 fællesskabsprøveudtagningsmåder og analysemetoder for så vidt angår den  

 officielle kontrol med foderstoffer (70/373/EØF), - Rådets direktiv af 17. december 1973 om fastsættelse af størsteindhold  

 af uønskede stoffer og produkter i foderstoffer (74/63/EØF), - Rådets direktiv af 23. november 1976 om handel med ublandede  

 foderstoffer (77/101/EØF), - Rådets direktiv af 2. april 1979 om handel med foderblandinger  

 (79/373/EØF), - Rådets direktiv af 30. juni 1982 om visse produkter, der anvendes i  

 foderstoffer (82/471/EØF), - Rådets direktiv af 18. april 1983 om fastsættelse af retningslinier for  

 vurdering af visse produkter, der anvendes i foderstoffer (83/228/EØF) og - Rådets direktiv af 16. februar 1987 om fastlæggelse af retningslinier  

 for vurdering af tilsætningsstoffer til foderstoffer (87/153/EØF) alle med senere ændringsdirektiver.
 Med hjemmel i de nævnte rådsdirektiver er der vedtaget en række  

 Kommissionsdirektiver om fællesskabsanalysemetoder m.m.
 I stk. 2 er angivet arten af forskrifter, der er udstedt, jf.  

 bemærkningerne til § 8, eller som det kan blive påkrævet at udstede til  

 gennemførelse af de fastsatte fælles bestemmelser og til evt. bestemmelse om  

 forhold, der ikke er reguleret af de fælles bestemmelser.
 Nr. 1 svarer til § 19, stk. 1, i den gældende lov.
Nr. 2 muliggør fastsættelse af regler om produkter og stoffer, der  

 kan indgå i foderstoffer; dette gælder både ublandede foderstoffer og  

 foderblandinger.
Tilsvarende hjemmel findes i §§ 12, 14, 15 og 18 i den  

 gældende lov.
Der vil blive udarbejdet en fælles EF-fortegnelse over råvarer,  

 der ikke må anvendes (negativliste). Tilsvarende vil der blive udarbejdet en  

 fælles EF-fortegnelse over tilladte råvarer, herunder råvarer grupperet under  

 en fælles betegnelse (kategori). Andre råvarer end dem, der er angivet i  

 fortegnelsen, vil dog være tilladt, hvis de ikke er optaget på negativlisten.
 Begge fortegnelser vil blive optaget som bilag til bekendtgørelsen om  

 foderstoffer.
 Nr. 3 er ny og tilsigter at give udtrykkelig hjemmel til at  

 fastsætte forskrifter for tilrettelæggelse og gennemførelse af produktionen  

 af foderstoffer med henblik på at sikre, at der ikke med foderstofferne  

 overføres sygdomsfremkaldende organismer m.m. (patogener), f.eks.  

 salmonellabakterier, som følge af mangelfuld rengøring af maskiner m.m. eller  

 anvendelse af inficerede råvarer.
Nr. 4 giver hjemmel til fastsættelse af regler om pakning og  

 mærkning m.v. § 12, stk. 3, og § 17 i den gældende lov indeholder detaljerede  

 mærkningsbestemmelser.
Disse kan imidlertid fraviges og suppleres ved  

 bekendtgørelse med hjemmel i § 2, § 3, stk. 3, § 7, § 9, § 11, stk. 2, § 12,  

 stk. 4, § 14, stk. 2, og § 19, stk. 2.
 Det foreslås derfor som mest hensigtsmæssigt, at alle kravene til  

 oplysninger m.m. udgår af selve loven og i stedet samles i bekendtgørelserne  

 om henholdsvis foderstoffer og tilsætningsstoffer, der kan holdes løbende  

 ajour.
§ 17 i den gældende lov fastsætter, at sælgeren ved salg af  

 foderblandinger bl.a. skal oplyse vægtforholdet, hvori de enkelte råvarer  

 indgår.
Dette krav kan ikke opretholdes efter vedtagelsen af Rådsdirektiv  

 90/44/EØF om ændring af Rådets direktiv om handel med foderblandinger, jf. de  

 almindelige bemærkninger.
Der stilles derimod krav om, at sælgeren af  

 foderblandinger til husdyr skal angive sammensætningen af råvarerne efter  

 faldende vægt ved at nævne de enkelte råvarer eller kategorier af råvarer.  

 Endvidere vil der være mulighed for, at sælgeren frivilligt angiver  

 foderblandingernes procentiske indhold af de enkelte råvarer.
Sådanne  

 supplerende oplysninger skal være klart adskilt fra de obligatoriske  

 oplysninger og i øvrigt opfylde de generelle krav til oplysninger, fastsat i  

 rådsdirektiv 90/44/EØF, jf. de almindelige bemærkninger.
 Nr. 5, der muliggør fastsættelse af regler om betegnelse af  

 ublandede foderstoffer, svarer til bemyndigelsen i § 13 i den gældende lov  

 til udarbejdelse af en fortegnelse over foderstoffer.
Nr. 6 præciserer bemyndigelsen til at fastsætte regler om tilladt  

 indhold af uønskede stoffer og produkter i foderstoffer.
De eksisterende  

 fællesskabsbestemmelser herom er hidtil gennemført alene med den generelle  

 hjemmel i § 9 i den gældende lov.
Nr. 7 muliggør fastsættelse af regler om autorisation og tilsyn  

 m.v. med kemiske laboratorier.
Dette svarer til bemyndigelsen i § 20 i den  

 gældende lov, men de nærmere bestemmelser foreslås fastsat administrativt.
Nr. 8 om fastsættelse af forskrifter om regnskab over produktion,  

 lager og salg svarer i sit indhold til bestemmelsen i § 22, stk. 2, i den  

 gældende lov, hvorefter tilsynet er berettiget til at blive gjort bekendt med  

 analyser af færdigvarer og råvarer samt med fakturaer og følgesedler  

 vedrørende indkøb og salg af sådanne produkter.
Endvidere omfatter denne  

 bemyndigelse adgangen efter § 22, stk. 4, i den gældende lov til at kræve  

 oplysning fra fabrikanter og/eller importører om omsætningen af de af loven  

 omhandlede varer.
 Nr. 9, der muliggør fastsættelse af regler om kontrol og om  

 offentliggørelse af kontrol- og analyseresultater, svarer til bestemmelserne  

 i den gældende lovs § 22, stk. 1 og stk. 3.
Nr. 10 svarer til § 22, stk. 4, i den gældende lov, men det  

 foreslås præciseret, at gebyrer kan anvendes til hel eller delvis dækning af  

 omkostningerne ved administrationen af loven og de forskrifter, der  

 fastsættes med hjemmel i loven.
Der er udpantningsret for gebyrerne, jf. lov  

 nr. 36 af 29. marts 1873 om udpantning og om udlæg uden grundlag af dom eller  

 forlig.
 Gebyrerne vil som hidtil blive pålagt alle registrerede virksomheder og  

 vil som hidtil dække udgifterne ved kontrollen af alle foderstoffer m.m., der  

 omsættes her i landet, uanset om der er tale om danske eller indførte  

 produkter.
 Stk. 3 tilsigter at inddrage alle former for overdragelse af  

 foderstoffer m.m. under loven, uanset hvordan parterne betegner  

 overdragelsen, jf. dog bemærkningerne ovenfor om primærprodukter.
Til § 2 Det foreslås i bestemmelsen, at foderstofferne på salgstidspunktet skal  

 opfylde bestemmelserne efter § 1. Det indebærer, at disse bestemmelser finder  

 anvendelse på alle foderstoffer, der befinder sig her i landet, herunder  

 indførte foderstoffer.
Den foreslåede bestemmelse opretholder principper fra §§ 5 og 6 i den  

 gældende lov.
Vedrørende sælgers hæftelse henvises til de almindelige  

 bemærkninger.
 Ved vurderingen af, om et parti foderstoffer udgør en fare specielt for  

 dyrs sundhed, bør der lægges vægt såvel på egentlige sygdomssymptomer som på  

 en bedømmelse af dyrets almene tilstand.
Til § 3 § 3 svarer til bestemmelsen i § 22, stk. 2, i den gældende lov om  

 tilsynsmyndighedens adgang til lokaler for fremstilling og opbevaring af  

 foderstoffer og til udtagelse af prøver.
Bestemmelsen er omredigeret, så den  

 svarer til den tilsvarende bestemmelse i andre kontrollove under  

 Landbrugsministeriet, f.eks. §§ 4 og 5 i lov nr. 190 af 9. maj 1984 om  

 planteskadegørere, hvis administration på samme måde er henlagt til  

 Plantedirektoratet.
Til § 4 Bestemmelserne om at foderstofudvalg findes i § 10 i den gældende lov.
Det er hensigten, at udvalget opretholdes som rådgivende for  

 landbrugsministeren og for Plantedirektoratet (tidligere Statens  

 Foderstofkontrol). Udvalgets sammensætning og opgaver fastsættes ved en  

 forretningsorden for udvalget.
Herved opnås, at udvalgets sammensætning og  

 dets opgaver administrativt kan tilpasses i takt med udviklingen.
 Udvalget består i dag af 8 medlemmer, der repræsenterer henholdsvis  

 Statens Husdyrbrugsforsøg, Plantedirektoratet, De danske Landboforeninger,  

 Danske Husmandsforeninger, Tolvmandsforeningerne, Industrirådet, DAKOFO og  

 Landsforeningen af Grovvarehandlende.
Til § 5 § 5 er ny, men svarer til lignende bestemmelser i andre nyere love under  

 Landbrugsministeriet, f.eks. § 10 i lov nr. 364 af 10. juni 1987 om tilskud  

 til produktudvikling i jordbruget.
 Det er hensigten at bemyndige direktøren for Plantedirektoratet til at  

 udøve de beføjelser, der foreslås tillagt landbrugsministeren efter § 1, § 3  

 og § 7.
Til § 6 og § 7 § 6 og § 7 svarer til bestemmelserne i § 23 i den gældende lov.
Til § 8 Lovens ikrafttræden foreslås fastsat til den 22. januar 1992, samme dato  

 som rådsdirektiv 90/44/EØF skal være gennemført i Danmark, jf. art. 2 i dette  

 direktiv.
Det er hensigten at lade en revideret bekendtgørelse om  

 foderstoffer træde i kraft samtidig.
Bekendtgørelsen vil som følge af  

 lovrevisionen indeholde bestemmelser fra den gældende lov, som ikke i dag er  

 optaget i de administrativt fastsatte bestemmelser.
Det gælder således  

 bestemmelserne i lovens §§ 2-4, § 14, stk. 2, § 15, stk. 1 og § 20. Endvidere  

 vil der ved bekendtgørelsesrevisionen blive tilstræbt en forenkling af det  

 eksisterende regelsæt.
 Følgende bekendtgørelser, heraf nogle med senere ændringer, er udstedt med  

 hjemmel i den gældende lov:
- bekendtgørelse nr. 685 af 22. december 1978 om salg af diverse  

 foderblandinger uden fuldstændig råvaredeklaration, - bekendtgørelse nr. 45 af 11. februar 1981 om salg af diverse justerede  

 foderblandinger til kvæg over 4 måneder, - bekendtgørelse nr. 193 af 10. maj 1986 om offentliggørelse af  

 analyseresultater fra Statens Foderstofkontrol og om udlevering af kopiprøver  

 fra kontrollen, - bekendtgørelse nr. 408 af 20. juni 1986 om undersøgelse af foderstoffer  

 for indhold af radioaktive stoffer, - bekendtgørelse nr. 598 af 8. september 1986 om undersøgelse af  

 foderstoffer/råvarer for indhold af aflatoxin B1, - bekendtgørelse nr. 65 af 9. februar 1988 om fastsættelse af  

 størsteindhold af uønskede stoffer og produkter i foderstoffer, - bekendtgørelse nr. 337 af 17. juni 1988 om tilsætningsstoffer til  

 foderstoffer, - bekendtgørelse nr. 920 af 22. december 1988 om foderstoffer, - bekendtgørelse nr. 413 af 7. juli 1988 om visse produkter, der anvendes  

 i foderstoffer, - bekendtgørelse nr. 625 af 22. december 1989 om udtagning af  

 foderstofprøver ved Statens Foderstofkontrol.
