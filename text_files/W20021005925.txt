Landsskatteretskendelse af 11. januar 2002 vedrørende avance  

 ved salg af investeringsbeviser A klager for indkomståret 1999 over, at skatteankenævnet har  

 ansat fortjeneste ved salg af 514 investeringsbeviser i  

 investeringsforeningen  

 B til 49.721 kr.
 På en ekstraordinær generalforsamling den 21. maj 1999 blev det  

 endeligt vedtaget at gennemføre en skattefri fusion med virkning fra 1.  

 januar  

 1999 af 2 udloddende afdelinger i investeringsforeningen B, hvorved den  

 unoterede afdeling C, som investerede i forskellige værdipapirer, blev  

 fusioneret med den børsnoterede afdeling D, som alene investerede i aktier  

 (aktiebaseret) med sidstnævnte afdeling som den modtagende (fortsættende).  

 Klageren, som inden fusionen ejede 860 stk. unoterede investeringsbeviser i  

 afdeling C, modtog  idet ombytningsfaktoren var 0,8727 - 750 stk.  

 noterede  

 investeringsbeviser i afdeling D (svarende til ombytning af 859,4019 stk. i  

 afdeling C) samt kontant 47,16 kr. (svarende til afståelse af 0,5981 stk. i  

 afdeling C).
Der er i skatteankenævnets sagsfremstilling opgjort en  

 anskaffelsessum for de af klageren inden fusionen ejede 860 stk.  

 investeringsbeviser i afdeling C på i alt 91.242,30 kr.
Ved opgørelsen indgår  

 for 840 stk. af de ældste investeringsbeviser (med ukendt købsdato)  

    

  

   

    

  

 hvoraf 839.4019 stk. ombyttes med investeringsbeviser i afdeling D  som  

 anskaffelsessum kursen pr. 19. maj 1993 på 105,25, som er oplyst af E bank,  

 som  

 også mener, at købsdatoen er før dette tidspunkt.
De øvrige  

 investeringsbeviser  

 var anskaffet i 1997 (14 stk.), 1998 (3 stk.) og 1999 (3 stk.).  

 Anskaffelsessummen for de efter fusionen ejede 750 stk. investeringsbeviser i  

 afdeling D er herefter af skatteankenævnet opgjort til i alt 91.178,25 kr.. I  

 øvrigt fremgår, at de ældste 839,4019 stk. investeringsbeviser i afdeling C  

 ombyttes med 732,5460 stk. investeringsbeviser i afdeling D.
Klageren solgte den 18. oktober 1999 514 stk. af de modtagne  

 investeringsbeviser i afdeling D for 104.342 kr. (kurs 203), eller efter  

 kurtage 103.820 kr.
Der er i relation til beskatning efter  

 aktieavancebeskatningslovens § 4, stk. 1 og 2, selvangivet en avance på 642  

 kr.  

 (afståelsessum 104.342 kr.  anskaffelsessum 103.700 kr.).  

 Anskaffelsessummen  

 er beregnet som 514 stk. x 201,75, som var kursen pr. 21. maj 1999 på  

 investeringsbeviser i afdeling D, jf. herved aktieavancebeskatningslovens §  

 7,  

 stk. 1.
 Skatteankenævnet har ved indkomstansættelsen for indkomståret  

 1999 medregnet en fortjeneste, jf. aktieavancebeskatningslovens § 4, stk. 1  

 og  

 2, ved salg af de 514 stk. investeringsbeviser i afdeling D på 49.721 kr.  

 (afståelsessum efter kurtage 103.820 kr. - anskaffelsessum 54.099 kr.).  

 Anskaffelsessummen er beregnet som 514 stk. x 105,25, som var kursen pr. 19.  

 maj 1993 på investeringsbeviser i afdeling C.
 Det er i relation til opgørelsen af fortjenesten lagt til grund,  

 at der ikke som anskaffelsessum for investeringsbeviserne i afdeling D kan  

 anvendes kursen den 21. maj 1999 på 201,75 efter aktieavancebeskatningslovens  

 §  

 7, stk. 1. Der er bl.a. henvist til, at fusionen mellem de to afdelinger er  

 sket som en skattefri fusion, at anskaffelsestidspunktet og  

 anskaffelseskursen  

 i henhold til fusionsskattelovens § 11 derfor er den oprindelige  

 anskaffelsesdato for investeringsbeviser i afdeling C og anskaffelseskursen  

 på  

 denne dato, og at kursen pr. 19. maj 1993 er anvendt som anskaffelsessum, da  

 købsprisen og anskaffelsestidspunktet ikke kendes med sikkerhed, og da de  

 solgte  

 investeringsbeviser  som oprindeligt vedrører investeringsbeviser i  

 afdeling C  

  formentlig er købt før den 19. maj 1993.
 Skatteankenævnet har supplerende under sagens behandling i  

 relation til aktieavancebeskatningslovens § 7, stk. 1, anført, at klageren  

 ikke  

 opfylder betingelsen i bestemmelsens 1. punktum om, at de børsnoterede aktier  

 skal have været ejet i over 3 år, at beholdningen af børsnoterede aktier  

 endvidere pr. 1. januar 1999 var på 115.372 kr., altså over bundgrænsen i  

 1999  

 på 113.300 kr. for skattefri avance ved salg af børsnoterede aktier, samt at  

 det endeligt fremgår af bestemmelsens sidste punktum, at reglerne i 1.  

 punktum  

 ikke finder anvendelse for aktier, som ikke var børsnoterede på det senest  

 forudgående af de i 1. punktum nævnte tidspunkter, og indtil den 21. maj 1999  

 var der ikke tale om børsnoterede investeringsbeviser omfattet af  

 aktieavancebeskatningslovens § 4, stk. 1 og 2,  

    

  

 men om investeringsbeviser omfattet af lovens § 2 d.
 E bank har som repræsentant for klageren nedlagt påstand om, at  

 avancen som selvangivet ansættes til 642 kr.
 Det er gjort gældende, at der ved avanceopgørelsen som  

 anskaffelsessum for de solgte 514 noterede investeringsbeviser i afdeling D  

 findes at kunne anvendes kursen for investeringsbeviserne pr. 21. maj 1999 på  

 201,75, eller en anskaffelsessum på 103.700 kr., jf.  

 aktieavancebeskatningslovens § 7.
Det er anført, at den oprindelige anskaffelsesdato og  

 anskaffelsessum bevares for investeringsbeviser qua den skattefri fusion, jf.  

 fusionsskattelovens § 11, men at den omhandlede successionsbestemmelse ikke  

 kan  

 udstrækkes til, at avanceopgørelsen skal udarbejdes efter reglerne for  

 unoterede aktier.
Fusionen er vedtaget af samtlige involverede parter den 21.  

 maj 1999, og først fra dette tidspunkt kan investeringsbeviserne tillægges  

 status som børsnoterede.
Der er henvist til, at det i Ligningsvejledningen  

 for  

 1999 afsnit S.D.1.10.3, anføres:
Sker der i forbindelse med fusionen ombytning af unoterede  

 aktier med børsnoterede aktier, anses aktierne for overgået til en status som  

 børsnoterede.
Ombytningen sidestilles således med en børsintroduktion af de  

 ombyttede aktier.  

  

  Avanceopgørelsen for investeringsbeviserne i afdeling D findes  

 derfor at skulle udarbejdes efter de principper, der gælder for børsnoterede  

 aktier.
 Investeringsbeviserne i afdeling D er fra og med den 21. maj  

 1999 omfattet af de almindelige regler for beskatning af aktier, jf.  

 aktieavancebeskatningslovens §§ 2, og 4, stk. 2, og da den samlede portefølje  

 af børsnoterede aktier og investeringsbeviser pr. 21. maj 1999 oversteg den  

 fastsatte beløbsgrænse, bliver avancen ved salg af investeringsbeviserne  

 forskellen mellem salgsværdien og værdien af investeringsbeviserne pr. 21.  

 maj  

 1999, jf. herved aktieavancebeskatningslovens § 7, stk. 1.
 Landsskatteretten  

 udtaler:
Det må lægges til grund, at  

  

 de 514 stk. børsnoterede investeringsbeviser i  

 afdeling D, som afstås den 18. oktober 1999, er erhvervet ved ombytning i  

 forbindelse med skattefri fusion vedtaget den 21. maj 1999 af unoterede  

 investeringsbeviser i afdeling C, herunder at ombytningsfaktoren var 0,8727,  

 således at de afståede 514 stk. investeringsbeviser i afdeling D svarer til  

 588,9767 stk. ombyttede investeringsbeviser i afdeling C, at  

  

 disse er anset for erhvervet forinden den 19. maj  

 1993, og  

  

 at  

  

 kursen for disse pr. 19. maj 1993 var 105,25.
Ifølge fusionsskattelovens § 11, stk. 1, behandles aktier i det  

 modtagende selskab, som selskabsdeltagerne modtager som vederlag for aktier i  

 det indskydende selskab, ved opgørelsen af den skattepligtige indkomst, som  

 om  

 de var erhvervet på samme tidspunkt og for samme anskaffelsessum som de  

 ombyttede aktier.
Udgangspunktet er herefter, da de afståede  

 investeringsbeviser anses for erhvervet forinden den 19. maj 1993, at  

 afståelsen sker efter 3 års ejertid, og at disse anses for erhvervet for  

 samme  

 anskaffelsessum som de ombyttede investeringsbeviser.
Det må lægges til grund, at der ikke mellem klageren og  

 skatteankenævnet er uenighed om, at fortjeneste ved salget den 18. oktober  

 1999  

 af de 514 stk. investeringsbeviser i afdeling D er skattepligtig, jf.  

 aktieavancebeskatningslovens § 4, stk. 1, idet betingelsen for  

 skattefritagelse  

 efter lovens dagældende § 4, stk. 2, ikke er opfyldt.
Endvidere må det lægges  

 til grund, at afståelsessummen efter kurtage er 103.820 kr.
 Det fremgår af aktieavancebeskatningslovens § 7, stk. 1, at hvis  

 kursværdien af den skattepligtiges beholdning af børsnoterede aktier ved  

 udløbet af et indkomstår, umiddelbart før en afståelse eller umiddelbart  

 efter  

 en erhvervelse af børsnoterede aktier overstiger beløbsgrænsen (for  

 indkomståret 1999 113.300 kr.), mens kursværdien på det senest forudgående af  

 de nævnte tidspunkter var på dette beløb eller derunder, anses børsnoterede  

 aktier, som den skattepligtige har erhvervet 3 år eller mere forud for det  

 tidspunkt, hvor kursværdien overstiger beløbsgrænsen, for erhvervet for  

 aktiernes kursværdi på sidstnævnte tidspunkt, jf. bestemmelsens 1. punktum.  

 Endvidere fremgår, dels at bestemmelsen i 1. punktum alene finder anvendelse,  

 hvis den skattepligtige opfylder betingelsen for skattefritagelse i § 4, stk.  

 2, umiddelbart forud for det tidspunkt, hvor kursværdien som nævnt i 1.  

 punktum  

 overstiger beløbsgrænsen, jf. bestemmelsens 2. punktum, dels at 1. punktum  

 ikke  

 finder anvendelse for aktier, som ikke var børsnoterede på det senest  

 forudgående af de i 1. punktum nævnte tidspunkter, jf. bestemmelsens sidste  

 punktum.
 Retten finder, at der ikke i forbindelse med den skattefri  

 fusion vedtaget den 21. maj 1999, hvor unoterede investeringsbeviser i  

 afdeling  

 C ombyttes med børsnoterede investeringsbeviser i afdeling D, kan fastsættes  

 en  

 særlig indgangsværdi efter aktieavancebeskatningslovens § 7, stk. 1, og at  

 der  

 derfor heller ikke som anskaffelsessum kan anvendes kursen den 21. maj 1999  

 på  

 investeringsbeviserne i afdeling D.
 Det bemærkes herved bl.a. i relation til bestemmelsens 2.  

 punktum, at der indtil vedtagelsen af fusionen den 21. maj 1999 var tale om  

 investeringsbeviser i afdeling C omfattet af aktieavancebeskatningslovens § 2  

 d.
 Endvidere bemærkes i relation til bestemmelsens sidste punktum,  

 at der herefter ikke kan tildeles indgangsværdier til aktier, som overgår fra  

 unoterede til børsnoterede, således som det er tilfældet for klagerens  

 investeringsbeviser i forbindelse med fusionen vedtaget den 21. maj 1999. Der  

 henvises herved i øvrigt til Ligningsvejledningen for 1999, dels afsnit  

 S.D.1.10.3, hvorefter ombytningen sidestilles med en børsintroduktion af de  

 ombyttede aktier, dels afsnit S.G.3.2.5 hvoraf fremgår, at hvis en aktie ved  

 børsintroduktion overgår fra at være unoteret til at være børsnoteret, indgår  

 aktien i den skattepligtige beholdning af børsnoterede aktier på samme måde  

 som  

 andre børsnoterede aktier, dvs., at der ikke er adgang til at anvende aktiens  

 værdi ved overgangen fra unoteret til noteret i stedet for anskaffelsessummen  

 ved opgørelsen af fortjenester og tab.
 Retten kan herefter i princippet på det foreliggende  herunder  

 bl.a. henset til, at der i relation til opgørelsen af anskaffelsessummen for  

 de  

 ældste investeringsbeviser i afdeling C, som blev ombyttet med  

 investeringsbeviser i afdeling D, alene er oplysning om værdien pr. 19. maj  

 1993 (kurs 105,25)  i overensstemmelse med den påklagede  

 indkomstansættelse  

 tiltræde, at denne kurs lægges til grund som anskaffelsessum, jf. herved §  

 19,  

 stk. 3, i lov nr. 421 af  

    

  

 25. juni 1993.  

 For så vidt skatteankenævnet imidlertid har opgjort anskaffelsessummen til  

 54.099 kr. (514 stk. x 105,25) findes anskaffelsessummen  henset til at  

 de  

 afståede 514 stk. investeringsbeviser i afdeling D svarer til 588,9767 stk.  

 investeringsbeviser i afdeling C  i stedet at kunne opgøres til 61.990  

 kr.  

 (588,9767 stk. x 105,25).
