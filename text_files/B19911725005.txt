 I medfør af kapitel 4 samt § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 171 af 28. april 1985 om driftsforskrifter for luftfart  

 med danske luftfartøjer, følgende:
1. Referencedokumenter 1.1 BL 6-45, Instruktørbevis, praktisk uddannelse, seneste udgave.
 1.2 BL 6-56, Periodisk flyvetræning, trafikflyvercertifikat af III klasse,  

 flyvemaskine, PFT/B-certifikat, seneste udgave.
 1.3 BL 6-58, Periodisk flyvetræning, instrumentbevis, flyvemaskine,  

 PFT/instrumentbevis, seneste udgave.
 1.4 BL 6-69, Validering og konvertering af ikke-dansk certifikat/bevis,  

 seneste udgave.
2. Definition Periodisk flyvetræning (Periodical Flight Training - PFT):
 Flyvetræning og afprøvning, omfattende praktik og teori, der med faste  

 mellemrum skal gennemgås for at sikre, at en certifikatindehaver opfylder de  

 fastsatte duelighedskrav til udøvelse af certifikatets rettigheder.
3. Anvendelsesområde Denne BL fastsætter bestemmelser for aflæggelse af periodisk flyvetræning  

 (PFT) i danske luftfartsforetagender, der har tilladelse til at udføre rute-,  

 charter- eller taxaflyvning med flyvemaskiner.
4. Generelt 4.1 Et luftfartsforetagende skal for hver af dets luftfartøjstyper, jf.  

 dog pkt. 7.1.3 og pkt. 7.1.4, udarbejde et PFT-program i overensstemmelse med  

 bestemmelserne i denne BL.
Programmet skal udarbejdes under hensyntagen til  

 den pågældende luftfartøjstypes præstationsdata samt til  

 flyvebesætningsmedlemmernes arbejdsområde.
 4.2 Et PFT skal omfatte en teoretisk og en praktisk del.
 4.3 Statens Luftfartsvæsen kan tillade eller bestemme, at et PFT eller  

 dele deraf aflægges på en simulator, der er godkendt af Statens  

 Luftfartsvæsen.
 4.4 Et PFT/praktik skal aflægges over for en checkpilot.
 4.5 Luftfartsforetagendet skal sikre, at de checkpiloter, der anvendes af  

 foretagendet, opfylder kravene til checkpiloter som angivet i pkt. 6.2 og  

 pkt. 7.2.
 4.6 For hvert PFT/teori/praktik, herunder for træning i nødprocedurer, jf.  

 pkt. 7.1.4.1, skal luftfartsforetagendet udfærdige en rapport, der skal  

 opbevares i 24 måneder af foretagendet.
4.7 Et PFT er gyldigt i 6 måneder.
Ved anvendelse af et fortløbende  

 program kan et PFT, der er afholdt i kalendermåneden før forfaldsmåneden, og  

 skal et PFT, der er afholdt i kalendermåneden efter forfaldsmåneden,  

 betragtes som afholdt i forfaldsmåneden.
 4.7.1 I et luftfartsforetagende, hvor flyvebesætningsmedlemmer kun flyver  

 en luftfartøjs-type, kan PFT i forbindelse med omskoling og overgang til en  

 ny luftfartøjstype forlænges med 28 dage.
 4.8 For at udøve aktiv flyvetjeneste i luftfartsforetagendet skal et  

 flyvebesætningsmedlem have et gyldigt PFT, aflagt i henhold til foretagendets  

 driftshåndbog.
 4.8.1 Luftfartsforetagendet skal sikre, at de flyvebesætningsmedlemmer,  

 der anvendes af foretagendet i aktiv flyvetjeneste, opfylder kravene i pkt.  

 4.8.
 4.9 Et PFT, der er aflagt på en flermotoret flyvemaskine, har tillige  

 gyldighed som PFT aflagt på en enmotoret flyvemaskine.
 4.10 Et PFT, der er aflagt som luftfartøjschef, har tillige gyldighed som  

 PFT aflagt som andenpilot.
 4.11 Under flyvning, hvor der udføres PFT, må der ikke medføres andre  

 personer i flyvemaskinen end instruktører, aspiranter, Statens  

 Luftfartsvæsens kontrollanter samt den besætning, der er nødvendig for  

 flyvemaskinens sikre betjening/føring.
5. PFT/teori 5.1 Et PFT/teori skal bestå af en skriftlig prøve, der omfatter emner i  

 følgende håndbøger:
a.
Luftfartsforetagendets driftshåndbog samt dertil hørende håndbøger.
b.
Aeroplane Flight Manual (AFM)/Owners Manual (OM).
c.
Den rutehåndbog (RM), der anvendes af luftfartsforetagendet.
5.2 I et luftfartsforetagende, der har oprettet en skoleorganisation, der  

 er godkendt af Statens Luftfartsvæsen, til uddannelse af personale i det  

 pågældende luftfartsforetagende, kan den skriftlige prøve, der er omtalt i  

 pkt. 5.1, erstattes af en mundtlig prøve.  6. Flyvemaskine med en  

 maksimalt tilladt startmasse (MTOM) på over 5.700 kg 6.1 PFT/praktik 6.1.1 Et PFT/praktik skal gennemgås i henhold til et træningsprogram, der  

 er godkendt af Statens Luftfartsvæsen.
Træning i systemfejl kan fordeles på  

 indtil 4 efter hinanden afviklede PFT'er.
 6.1.2 Et PFT skal omfatte nødprocedurer i forbindelse med inkapacitet hos  

 et af flyvebesætningsmedlemmerne.
6.2 Checkpiloter 6.2.1 Luftfartsforetagender med godkendt skoleorganisation 6.2.1.1 I luftfartsforetagender, der har oprettet en skoleorganisation,  

 der er godkendt af Statens Luftfartsvæsen til uddannelse af  

 flyvebesætningsmedlemmer i det pågældende luftfartsforetagende, kan  

 instruktører anvendes som checkpiloter.
 6.2.1.2 For at fungere som checkpilot skal vedkommende inden for de sidste  

 12 måneder have fløjet mindst 10 timer som luftfartøjschef på den pågældende  

 luftfartøjstype eller på en simulator, godkendt af Statens Luftfartsvæsen.
6.2.2 Luftfartsforetagender uden godkendt skoleorganisation 6.2.2.1 For at fungere som checkpilot skal vedkommende opfylde følgende  

 krav:
a.
Vedkommende skal have erhvervet en flyvetid på mindst 5000 timer  

 indeholdende en IFR-flyvetid på mindst 2000 timer.
Mindst 500 timer af den  

 nævnte flyvetid skal være erhvervet som luftfartøjschef på flermotoret  

 flyvemaskine med en MTOM på over 5.700 kg.
b.
Vedkommende skal endvidere inden for de sidste 12 måneder have fløjet  

 mindst 10 timer som luftfartøjschef på den pågældende luftfartøjstype eller  

 på en simulator, godkendt af Statens Luftfartsvæsen.
6.2.2.2 Checkpiloternes navne skal fremgå af luftfartsforetagendets  

 driftshåndbog.  7. Flyvemaskiner med en maksimalt tilladt startmasse  

 (MTOM) på 5.700 kg eller derunder 7.1 PFT/praktik 7.1.1 PFT/praktik gældende for IFR-flyvning skal omfatte de manøvrer og  

 procedurer, der er nævnt i BL 6-58. Træning i systemfejl kan fordeles på  

 indtil 2 efter hinanden afviklede PFT'er.
 7.1.2 PFT/praktik gældende for VFR-flyvning skal omfatte de manøvrer og  

 procedurer, der er nævnt i BL 6-56. Træning i systemfejl kan fordeles på  

 indtil 2 efter hinanden afviklede PFT'er.
 7.1.3 For flyvemaskiner med turbinemotorer kan Statens Luftfartsvæsen  

 tillade, at PFT/praktik kun aflægges på en type, når 2 eller flere  

 luftfartøjstyper er omtrent identiske.
7.1.4 PFT/praktik gældende for flyvemaskiner med stempelmotorer kan  

 aflægges på den mest komplicerede type inden for den pågæl dende klasse og  

 derved omfatte samtlige luftfartsforetagendets flyvemaskiner med  

 stempelmotorer.
Det skal i driftshåndbogen angives, hvilken type der anses  

 for den mest komplicerede, og hvilke andre typer den dækker.
 7.1.4.1 Træning i nødprocedurer skal dog foregå på hver enkelt type.  

 Træningen skal foregå i flyvemaskinen under flyvning eller på jorden.
7.1.4.2 Flyvebesætningsmedlemmer, der gør tjeneste i medfør af et  

 valideret ikke-dansk certifikat, jf.
BL 6-69, skal dog aflægge PFT/praktik på  

 hver enkelt type.
7.1.5 Et luftfartsforetagende kan godkende PFT/praktik aflagt i et andet  

 dansk luftfartsforetagende, når det er aflagt på a. en flyvemaskine, der er certificeret til maksimalt 9 passagerer  

 eksklusiv pilotsæder, og som b. enten er udstyret med stempelmotorer, eller c. er udstyret med turbopropeller, men uden trykkabine.
 7.1.5.1 PFT-rapporten eller kopi af denne skal opbevares i begge  

 luftfartsforetagender.
 7.1.6 For flyvemaskiner, hvor minimumsbesætningen består af mere end en  

 pilot, skal der i træning i nødprocedurerne indgå inkapacitet hos et af  

 flyvebesætningsmedlemmerne.
7.2 Checkpiloter 7.2.1 Enmotoret flyvemaskine For at fungere som checkpilot skal vedkommende enten a. være indehaver af et instruktørbevis, PFT/trafikflyvercertifikat af III  

 klasse, der gælder for enmotoret flyvemaskine, eller b. 1. have erhvervet en flyvetid på mindst 1000 timer, indeholdende en  

 flyvetid på mindst 100 timer IFR som luftfartøjschef og mindst 200 timer som  

 luftfartøjschef i rute-, charter- eller taxaflyvning, samt 2. på en  

 flyveskole, der af Statens Luftfartsvæsen er godkendt hertil, have gennemgået  

 en uddannelse, der efter chefinstruktørens vurdering kvalificerer den  

 pågældende til at forestå PFT, jf.
BL 6-56, på enmotoret flyvemaskine af den  

 pågældende klasse.
Uddannelsen skal afsluttes med en prøve aflagt over for  

 den pågældende flyveskoles chefinstruktør.
Dokumentation for uddannelsen skal  

 fremsendes til Statens Luftfartsvæsen.
 7.2.1.1 Halvdelen af den flyvetid, der er anført under pkt. 7.2.1 b, skal  

 være erhvervet på flyvemaskine.
7.2.2 Flermotoret flyvemaskine For at fungere som checkpilot skal vedkommende enten a. være indehaver af instruktørbevis/instrumentbevis, der gælder for  

 flermotoret flyvemaskine, eller b. 1. have erhvervet en flyvetid på mindst 1000 timer, indeholdende en  

 flyvetid på mindst 500 timer IFR som luftfartøjschef og mindst 200 timer som  

 luftfartøjschef i rute-, charter- eller taxaflyvning, samt 2. på en  

 flyveskole, der af Statens Luftfartsvæsen er godkendt hertil, have gennemgået  

 den uddannelse for instruktørbevis/ flermotoret grund- og  

 typeuddannelse/flyvemaskine, der er nævnt i BL 6-45, og herunder have fløjet  

 mindst 5 timer under dobbeltstyring.
Uddannelsen skal afsluttes med en prøve  

 aflagt over for den pågældende flyveskoles chefinstruktør.
Dokumentation for  

 uddannelsen skal fremsendes til luftfartsvæsenet.
Statens Luftfartsvæsen kan  

 kræve en prøve aflagt over for luftfartsvæsenet.
 7.2.2.1 Halvdelen af den flyvetid på 1000 timer, der er anført i pkt.  

 7.2.2 b 1, skal være erhvervet på flyvemaskine, og halvdelen af den flyvetid,  

 der er anført i samme punkt på 500 timer, henholdsvis 200 timer, skal være  

 erhvervet på flermotoret flyvemaskine.
7.2.3 Flyvemaskiner med stempelmotorer For at fungere som checkpilot skal vedkommende ud over kravene i pkt.  

 7.2.1 og pkt. 7.2.2 a. have fløjet mindst 10 timer som luftfartøjschef på den pågældende  

 luftfartøjstype, samt b. inden for de sidste 12 måneder have fløjet mindst 10 timer som  

 luftfartøjschef på en flyvemaskine af den pågældende klasse.
7.2.4 Flyvemaskiner med turbinemotorer For at fungere som checkpilot skal vedkommende ud over kravene i pkt.  

 7.2.1 og 7.2.2 inden for de sidste 12 måneder have fløjet mindst 10 timer som  

 luftfartøjschef på den pågældende luftfartøjstype.
 7.2.5 Checkpiloternes navne skal fremgå af luftfartsforetagendets  

 driftshåndbog.
8. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
9. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
10. Straf 10.1 Overtrædelse af bestemmelserne i pkt. 4.1, 4.5, 4.8, 4.11, 6.2 og 7.2  

 i denne BL straffes i medfør af luftfartslovens § 149, stk. 10, med bøde.
 10.2 Er overtrædelsen begået af et aktieselskab, andelsselskab eller  

 lignende, kan der pålægges selskabet som sådant bødeansvar i medfør af  

 luftfartslovens § 149, stk. 13.
11. Ikrafttræden 11.1 Denne BL træder i kraft den 1. maj 1991.
 11.2 Samtidig ophæves BL 5-31, 2.udgave af 1. februar 1988.
