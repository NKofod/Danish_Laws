Der spørges, om man i forbindelse med notering i matriklen af en  

 vejforlægning kan udskille nogle afskårne restarealer, som også er  

 eksproprieret samtidig med ekspropriation af arealer til vejforlægningen.  

 Disse restarealer indgår i et fremtidigt vejprojekt.
Direktoratet svarer, at  

 restarelaerne ikke kan udskilles i forbindelse med noteringen af den førte  

 vejforlægning.
I skrivelse af 8-2-1974, j.nr.42/72, har De spurgt, om man, i forbindelse  

 med notering i matriklen af forlægning af hovedlandevej nr.337a, kan udskille  

 nogle afskårne restarealer, som er blevet eksproprieret samtidig med  

 ekspropriation af arealer til vejen.
Disse restarealer indgår i et fremtidigt  

 projekt for forlægning af hovedlandevej nr.344.
I denne anledning skal man meddele, at foruden arealer, der anvendes til  

 selve vejanlægget, kan kun arealer, der anvendes til naturligt tilbehør til  

 vejanlægget, udskilles.
Afskårne arealer og andre arealer, der ikke indgår i  

 vejanlægget, bør derimod ikke udskilles, jfr. pkt. 47 i ministeriet for  

 offentlige arbejders cirkulære af 13-12-1972 om lov om offentlige veje.
 Direktoratet kan derfor ikke indgå på, at de afskårne restarealer  

 udskilles på nuværende tidspunkt.
