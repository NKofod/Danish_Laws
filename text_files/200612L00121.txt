Fremsat den 24. januar 2007 af økonomi‑ og erhvervsministeren (Bendt  

 Bendtsen) Forslag til Lov  

 om ændring af lov om en investeringsfond for Færøerne m.v.
(Nedbringelse af fondens egenkapital) § 1 I lov nr. 28 af 29. januar 1964 om en investeringsfond  

 for Færøerne m.v., som ændret ved lov nr. 217 af 27. maj 1970, lov nr. 153 af  

 31. marts 1976 og § 1 i lov nr. 566 af 16. november 1977, foretages  

 følgende ændringer:
 1.  

  

 Efter  

 § 3 indsættes:
 »  

 § 4.  

  

 Fonden skal  

 gennem en nedbringelse af fondens egenkapital yde finansiering på indtil 365  

 mio. kr. i forbindelse med udbygning af Vágar Lufthavn.
Stk. 2.  

  

 Færøernes  

 landsstyre kan få udbetalt beløbet i stk. 1 fra det tidspunkt, hvor  

 landsstyret overtager Vágar Lufthavn fra staten, dog tidligst fra lovens  

 ikrafttræden.
Indtil 1. januar 2008 kan landsstyret dog maksimalt få udbetalt  

 180 mio. kr.
Fra 1. januar 2008 til 1. januar 2009 kan landsstyret få  

 udbetalt  

 yderligere maksimalt 90 mio. kr. og fra 1. januar 2009 det resterende beløb.« § 2 Loven træder i kraft den 1. marts  

 2007.
Bemærkninger til lovforslaget Almindelige bemærkninger 1. baggrund I medfør af § 6 i lov nr. 578 af 24. juni 2005 om de  

 færøske myndigheders overtagelse af sager og sagsområder kan Vágar Lufthavn  

 og  

 ansvaret for driften heraf  efter aftale med de danske myndigheder  

  overtages  

 af de færøske myndigheder.
Bestemmelsen var begrundet i et ønske fra  

 Færøernes  

 landsstyre om at overtage Vágar Lufthavn og driften heraf samt de forudgående  

 drøftelser mellem Færøernes landsstyre og den danske regering herom.
 Færøernes landsstyre havde udtrykt ønske om, at der inden  

 overdragelsen af lufthavnen blev gennemført moderniserings- og  

 forbedringsarbejder, herunder en forlængelse af start- og landingsbanen,  

 ombygning og udbygning af lufthavnsterminalen, ny standplads for flyene samt  

 etablering af navigationsanlæg, der kunne forbedre regulariteten på  

 flyvninger  

 til Vágar Lufthavn.
En færøsk-dansk arbejdsgruppe fik i forbindelse med  

 drøftelserne mellem den danske regering og det færøske landsstyre til opgave  

 at  

 vurdere behovet for disse moderniseringer og forbedringsarbejder, herunder  

 omkostningerne herved og mulige finansieringskilder.
Arbejdsgruppen havde til  

 opgave at fastsætte det tekniske og økonomiske grundlag for landsstyrets  

 stillingtagen til den konkrete opdatering af lufthavnen.
Dette skete gennem  

 udarbejdelse af en redegørelse for de tekniske muligheder samt omkostninger  

 ved   

 	  

 en  

 kapacitetsudvidelse af lufthavnsterminalen og ny standplads m.m.
   

 	  

 alternative  

 baneforlængelser, inkl. etablering af glidebaneanlæg.
På baggrund af arbejdsgruppens rapport af 10. april 2006 »Opdatering  

 og udbygning af Vágar Lufthavn« og landsstyrets vurdering af betydningen for  

 det færøske samfund af de heri anførte opdateringsmuligheder samt økonomiske  

 konsekvenser, har landsstyret besluttet  efter en overtagelse af  

 lufthavnen   

 at forlænge banen med  

 350 meter  

 til  

 1.600 meter  

 og udbygge terminalen til ca.  

 5.700  

 m2. Herudover har landsstyret besluttet at etablere to  

 nye standpladser og to nye parkeringspladser til fastvingede fly samt at  

 ombygge kontroltårnet.
Rapporten skønner de samlede udgifter hertil til ca.  

 365  

 mio. kr.
I forlængelse heraf er der ved fælleserklæring af 27. juni  

 2006 indgået en aftale mellem Færøernes lagmand og den danske statsminister,  

 hvorved driften og ejerskabet af de danskejede dele af Vágar Lufthavn  

 overdrages til de færøske myndigheder i henhold til loven om de færøske  

 myndigheders overtagelse af sager og sagsområder.
Overdragelsen sker ved  

 udgangen af den måned, der følger efter vedtagelsen af dette lovforslag, jf.  

 fælleserklæring af 27. juni 2006.
 Det er i den forbindelse hensigten at tilvejebringe den  

 nødvendige kapital til opdatering af lufthavnen ved, at egenkapitalen i  

 Investeringsfonden for Færøerne nedkapitaliseres med op til 365 mio. kr.  

 Eventuelle udgifter til lufthavnens opdatering, der overstiger dette beløb,  

 afholdes af Færøernes landsstyre, jf. fælleserklæringens pkt. 4.
 Af hensyn til fondens likviditet er der  på baggrund af  

 oplysninger fra fonden, jf. tabellen nedenfor  fastsat årlige loft for  

 nedkapitaliseringen.  

 Således vil nedkapitaliseringen indtil 1. januar 2008 maksimalt kunne udgøre  

 180 mio. kr., fra 1. januar 2008 til 1. januar 2009 maksimalt yderligere 90  

 mio. kr., dvs. i alt en maksimal nedkapitalisering på 270 mio. kr. frem til  

 1.  

 januar 2009. Herefter vil også det resterende beløb på 95 mio. kr. kunne  

 trækkes ud af fonden.
Færøernes landsstyre vil på anmodning kunne få udbetalt op  

 til 365 mio. kr. fra det tidspunkt, hvor landsstyret har overtaget Vágar  

 Lufthavn fra staten.
Udbetaling kan dog tidligst ske fra lovens ikrafttræden.  

 Dog  

 kan landsstyret indtil 1. januar 2008 maksimalt kan få udbetalt 180 mio. kr.,  

 fra 1. januar 2008 til 1. januar 2009 få udbetalt yderligere maksimalt 90  

 mio.  

 kr. og fra 1. januar 2009 det resterende beløb.
Færøernes landsstyre har  

 oplyst, at udbetalingerne fra Investeringsfonden til landskassen betales via  

 lagtingets finanslov, således at samtlige udbetalinger fra fonden til  

 landsstyret registreres som indbetalinger på lagtingets finanslov.
 Fonden tager i sine øvrige udlånsaktiviteter hensyn til det  

 heraf følgende behov for likviditet.
 Investeringsfonden for Færøerne blev oprettet ved lov nr.  

 28 af 29. januar 1964. Der er tale om et såkaldt statsligt  

 forvaltningssubjekt,  

 dvs. fonden er ikke underlagt de krav, der gælder for privat oprettede fonde.  

 Fonden er således ikke underlagt tilsyn hos hverken Erhvervs- og  

 Selskabsstyrelsen eller Justitsministeriet (Civilstyrelsen). Fondens  

 egenkapital  

 er oprindelig tilvejebragt ved statstilskud i finansårene mellem 1964-65 og  

 1979 og udgør 793,4 mio. kr. pr. 31. december 2005 ifølge Investeringsfondens  

 regnskab for 2005.
 Ifølge den gældende lov om en investeringsfond for Færøerne  

 m.v. skal fondens midler i første række kunne ydes til lån til investeringer,  

 navnlig i større offentlige anlæg og lignende, som må anses for påkrævet  

 eller  

 ønskeligt af hensyn til det færøske erhvervslivs udvikling, og hvortil midler  

 ikke fra anden side kan tilvejebringes i tilstrækkeligt omfang til en  

 rationel  

 og økonomisk forsvarlig gennemførelse af sådanne anlæg m.v.
 Efter oplysninger fra Investeringsfonden er den forventede  

 disponible likviditet i perioden 2007  2016 beregnet til:
År 2007 2008 2009 2010 2011 Akkumuleret Likviditet 283 mio. kr.
 350 mio. kr.
 435 mio. kr.
 486 mio. kr.
 532 mio. kr.
År 2012 2013 2014 2015 2016 Akkumuleret Likviditet 575 mio. kr.
 615 mio. kr.
 654 mio. kr.
 690 mio. kr.
 713 mio. kr.
2. Økonomiske og administrative konsekvenser  

 for det offentlige Egenkapitalen i Investeringsfonden for Færøerne nedbringes  

 med op til 365 mio. kr.
Færøernes landsstyre får på anmodning udbetalt  

 beløbet fra  

 det tidspunkt, hvor landsstyret har overtaget Vágar Lufthavn fra staten, dog  

 tidligst fra lovens ikrafttræden.
Landsstyret kan dog indtil 1. januar 2008  

 maksimalt få udbetalt 180 mio. kr., fra 1. januar 2008 til 1. januar 2009 få  

 udbetalt yderligere maksimalt 90 mio. kr. og fra 1. januar 2009 det  

 resterende  

 beløb.
3. Økonomiske og administrative konsekvenser  

 for erhvervslivet Forslaget har været sendt til Erhvervs- og Selskabsstyrelsens  

 Center for Kvalitet i ErhvervsRegulering med henblik på en vurdering af, om  

 forslaget skal forelægges Økonomi- og Erhvervsministeriets virksomhedspanel.  

 Styrelsen vurderer, at forslaget ikke indeholder administrative konsekvenser,  

 og lovforslaget bør derfor ikke forelægges et af Økonomi- og  

 Erhvervsministeriets virksomhedspaneler.
4. Administrative konsekvenser for borgerne Lovforslaget har ikke administrative konsekvenser for  

 borgerne.
5. Miljømæssige konsekvenser Lovforslaget har ikke miljømæssige konsekvenser.
6. Forholdet til EU-retten Lovforslaget indeholder ikke EU-retlige aspekter.
7. Høring Lovforslaget har forud for fremsættelsen været sendt i  

 høring hos følgende myndigheder:
Finansministeriet, Justitsministeriet, Statsministeriet og  

 Transport- og Energiministeriet.
Lovforslaget er endvidere i overensstemmelse  

 med hjemmestyrelovens § 7 forelagt for de færøske myndigheder til  

 udtalelse.
8. Oversigt over konsekvenser af lovforslaget Positive konsekvenser/mindre udgifter Negative konsekvenser/merudgifter Økonomiske konsekvenser for stat, regioner og kommuner Ingen Egenkapitalen i Investeringsfonden for Færøerne  

 nedbringes med op til 365 mio. kr.
Færøernes landsstyre får på anmodning  

 udbetalt beløbet fra det tidspunkt, hvor landsstyret overtager Vágar  

 Lufthavn, dog tidligst fra lovens ikrafttræden.
Landsstyret kan dog indtil 1.  

 januar 2008 maksimalt få udbetalt 180 mio. kr., fra 1. januar 2008 til 1.  

 januar 2009 få udbetalt yderligere maksimalt 90 mio. kr. og fra 1. januar  

 2009 det resterende beløb.
Administrative konsekvenser for stat, regioner og  

 kommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Administrative konsekvenser for borgerne Ingen Ingen Miljømæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Lovforslaget skal ses i forlængelse af Fælleserklæring  

 vedr. færøsk overtagelse af Vágar Lufthavn af 27. juni 2006 og har til formål  

 at tilvejebringe det økonomiske grundlag for en opdatering og udbygning af  

 lufthavnen.  

 Omfanget af opgaven og udgifterne i den forbindelse baserer sig på de  

 forundersøgelser, som blev foretaget af den dansk-færøske arbejdsgruppe.
Færøernes landsstyre vil på anmodning få udbetalt det  

 anførte beløb fra det tidspunkt, hvor landsstyret har overtaget Vágar  

 Lufthavn  

 fra staten.
Dog kan udbetaling først finde sted efter tidspunktet for lovens  

 ikrafttræden.
 Det er hensigten, at fondens udbetalinger til udbygning af  

 lufthavnen sker efter en nærmere plan for færdiggørelsen af projektet på  

 grundlag af detailprojekteringen af opdatering og udbygning af lufthavnen.
Af hensyn til fondens likviditet er der - på baggrund af oplysninger  

 fra fonden, jf. tabellen ovenfor til afsnit 1 i de almindelige bemærkninger -  

 fastsat årlige loft for nedkapitaliseringen.
Således vil nedkapitaliseringen  

 indtil 1. januar 2008 maksimalt kunne udgøre 180 mio. kr., fra 1. januar 2008  

 til 1. januar 2009 maksimalt kunne udgøre yderligere 90 mio. kr., dvs. i alt  

 en  

 maksimal nedkapitalisering på 270 mio. kr. frem til 1. januar 2009. Herefter  

 vil også det resterende beløb på 95 mio. kr. kunne trækkes ud af fonden.
 Fonden tager i sine øvrige udlånsaktiviteter hensyn til det  

 heraf følgende behov for likviditet.
Til § 2 Det foreslås, at loven træder i kraft den 1. marts 2007.  

 Dette giver tidsmæssigt mulighed for, at loven kan blive kundgjort i  

 landsstyrets kundgørelsestidende for Færøerne,  

 Kunngerðablaðið,  

 forud for lovens ikrafttræden.
Vágar Lufthavn  

 overdrages til de færøske myndigheder ved udgangen af den måned, der følger  

 efter vedtagelsen af dette lovforslag, jf. fælleserklæring af 27. juni 2006.
