Teknisk forskrift om administration af Den  

 Europæiske Unions Forordning om sikkerhedsledelse af  

 ro-ro-passagerfærger Teknisk forskrift om administration af Den Europæiske  

 Unions Forordning om sikkerhedsledelse af ro-ro-passagerfærger I medfør af § 1, stk. 2, § 11, stk. 2, § 12, stk. 2, og § 28 i  

 lov om skibes sikkerhed m.v. jf. lovbekendtgørelse nr. 283 af 2. maj  

 1995, som ændret ved lov nr. 902 af 29. november 1995, og efter  

 bemyndigelse i bekendtgørelse nr. 694 af 17. august 1995  

 fastsættes:
Administrative bestemmelser § 1. Søfartsstyrelsen administrerer Rådets  

 Forordning (EF) nr. 3051/95 om sikkerhedsledelse af  

 ro-ro-passagerfærger i .
§ 2. Rederiet skal senest den 1. februar 1996 indsende en  

 statusoversigt til Søfartsstyrelsen.
Denne oversigt skal  

 indeholde:
 1)	En handlingsplan som detaljeret beskriver, på hvilken  

 måde rederiet vil sikre, at såvel rederiets landorganisation som  

 dets passagerskibe er certificeret i henhold til tidsfristen i  

 Forordningen.
 2)	En statusoversigt for rederiets sikkerhedsstyringssystem.
 3)	Rederiets politik med hensyn til sikkerhed og  

 miljøbeskyttelse, herunder et sikkert arbejdsmiljø.
 4)	Oplysninger om den designerede person herunder navn ansvars- og  

 kompetenceområder.
 5)	En grafisk organisationsplan for rederiet.
 § 3. Rederier, som efter Art. 4, stk. 2, i Rådets  

 Forordning vælger at udsætte indførelsen af ISM-koden,  

 skal over for Søfartsstyrelsen dokumentere, at skibet sejler i  

 beskyttet farvand.
 Dispensation, straffebestemmelse og ikrafttræden  

 mv.
 § 4.Overtrædelse af Rådets Forordning (EF) nr.  

 3051/95, Art. 4 samt §§ 2 og 3 i denne forskrift, straffes med bøde,  

 hæfte eller fængsel i indtil 1 år.
Stk. 2. Straffen kan stige til hæfte eller fængsel i  

 indtil 2 år, hvis overtrædelsen er begået forsætligt  

 eller ved grov uagtsomhed, og hvis der ved overtrædelsen er 1)	voldt skade på unge mennesker under 18 år eller  

 fremkaldt fare herfor eller, 2)	opnået eller tilsigtet en økonomisk fordel for den  

 pågældende selv eller andre, herunder ved besparelse.
 Stk. 3. Sker der ikke konfiskation af udbytte, som er  

 opnået ved overtrædelsen, skal der ved udmåling af  

 bøde, herunder tillægsbøde, tages særligt hensyn  

 til størrelsen af en opnået eller tilsigtet økonomisk  

 fordel, jf. stk. 2, nr. 2.
 Stk. 4. Er en overtrædelse begået af et selskab, en  

 forening, en selvejende institution, en fond eller lignende, kan der  

 pålægges den juridiske person som sådan bødeansvar.  

 Er overtrædelsen begået af staten, en kommune eller et kommunalt  

 fællesskab jf. § 60 i lov om kommunernes styrelse, kan der  

 pålægges staten, kommunen eller det kommunale fællesskab  

 bødeansvar.
 § 5. Forskriften træder i kraft den 1. februar 1996.
 Stk. 2. Søfartsstyrelsens tekniske forskrift nr. 4 af 4.  

 september 1992 om sikker drift af passagerskibe ophæves den 1. juli  

 1996. For selskaber, der i henhold til Rådets Forordning Art. 4, litra  

 2, har har valgt at udsætte indførelse af ISM-koden,  

 gælder teknisk forskrift nr. 4 af 4. september 1991 dog fortsat.
Søfartsstyrelsen, den 11. januar  

 1996 J.
Rasmussen /Poul Carstensen i   

Forordningen, som er offentliggjort i EF-tidende 1995 L 320 s. 14, er  

 optrykt som bilag 1.
