 Under 1ste Juni d.A. er der mellem den danske Regering og den tyske  

 Regering blevet afsluttet følgende Deklaration:
 Mellem den Kongelige Danske Regering og den Kejserlige Tyske Regering er  

 der i tilslutning til Overenskomsten af 1ste Juni 1910 til Simplificering af  

 Retshjælpsordningen bleven truffen følgende yderligere Overenskomst.
 Artikel 1.
 Enhver af de to Regeringer vil yde sin Medvirkning til at lade fuldbyrde  

 de af Myndighederne i den anden Stat trufne Retsafgørelser om  

 Procesomkostninger, der i henhold til Artikel 18 og 19 i Haagerkonventionen  

 om Civilproces af 17de Juli 1905 er gjort eksigible, naar der ad diplomatisk  

 Vej tilstilles den en af Fordringshaveren eller i dennes Navn udstedt  

 Begæring om Tvangsfuldbyrdelse.
Begæringen skal være affattet i den Stats Sprog, til hvilken Begæringen er  

 rettet, eller være ledsaget af en Oversættelse til dette Sprog; Oversættelsen  

 skal være bekræftet af en diplomatisk eller konsulær Repræsentant for den  

 Stat, der fremsættes Begæringen, eller af en edsvoren Tolk i den Stat, til  

 hvilken Begæringen er rettet.
Er den foreskrevne Oversættelse ikke vedføjet,  

 tilvejebringes den af den Stat, til hvilken Begæringen er rettet, paa  

 Bekostning af den Stat, der fremsætter Begæringen.
 Begæringen kan tilstilles den paagældende Stat samtidig med Begæringen om  

 at gøre Retsafgørelsen om Procesomkostningerne eksigibel.
 Artikel 2.
 Efter en i Henhold til denne Deklarations Artikel 1 fremsendt Begæring  

 finder Tvangsfuldbyrdelse af Retsafgørelsen om Procesomkostninger kun Sted i  

 rørlige, legemlige Ting.
 Tillige med de i Retsafgørelsen fastsatte Omkostninger inddrives ogsaa de  

 i Henhold til Artikel 19 i Haagerkonventionen om Civilproces, Artikel 4 i  

 Overenskomsten af 1ste Juni 1910 og Artikel 1, 2det Stykke, i nærværende  

 Deklaration opstaaede Oversættelsesomkostninger, saavel som de øvrige  

 Omkostninger ved Tvangsfuldbyrdelsen.
Embedsmanden, der i den Stat, til hvilken Begæringen er rettet, foretager  

 tvangsfuldbyrdelsen, maa til Dækning af sine Gebyrer og Udlæg ikke afkræve  

 noget Forskud paa Omkostninger.
For saa vidt Tvangsfuldbyrdelsen ikke fører  

 til Dækning af gebyrer og Udlæg, er den Stat, der har fremsat Begæringen,  

 forpligtet til at erstatte disse Omkostninger.
 Artikel 3. Nærværende Deklaration træder i Kraft den 1ste Juli 1914 og  

 vedbliver at være gældende indtil Udløbet af seks Maaneder efter stedfunden  

 Opsigelse fra den ene eller den anden af de to Parter.
 Deklarationen vil blive udvekslet med en tilsvarende Deklaration fra den  

 Kejserlig Tyske Regering.
 København, den 1ste Juni 1914.
 I den Kongelige Danske Regerings Navn.
 (sign.) Erik Scavenius.
Hvilket herved bringes til almindelig Kundskab med Tilføjende, at  

 Deklarationen i Overensstemmelse med dens Artikel 3 træder i Kraft den 1ste  

 Juli d.
A.
 Udenrigsministeriet, den 13de Juni 1914.
 Erik Scavenius.
 Deklarationerne udvekslede i Berlin 4. Juni 1914.
Bkg.
Nr. 128 af 13. Juni 1914 (Lovtid.
A, pag. 624).
