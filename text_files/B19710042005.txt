 Bekendtgørelse om undersøgelser for rester af kemiske og biologiske  

 stoffer i slagtedyr.
 I medfør af § 2, stk. 1, og § 3 i lov nr. 215 af 16. juni 1958 om udførsel  

 af kød m.m. og § 4, stk. 2, i lov nr. 217 af 16. juni 1958 om slagtning,  

 forhandling, udførsel og indførsel af fjerkræ m.v. fastsættes:
§ 1.  De ved eksportslagterierne ansatte dyrlæger skal  

 i det omfang, det pålægges dem af veterinærdirektoratet, udtage og indsende  

 prøver af slagtedyr til laboratorieundersøgelse for forekomst af rester af  

 kemiske og biologiske stoffer.
Veterinærdirektoratet bestemmer prøvernes art  

 og antal og bestemmer endvidere, hvilket laboratorium prøverne skal indsendes  

 til.
 Stk. 2.  Eksportslagterierne skal yde dyrlægen fornøden  

 bistand med hensyn til emballering og indsendelse til laboratorium af de i  

 stk. 1 omtalte prøver.
 Stk. 3.  Der ydes ikke slagterierne erstatning for  

 udtagne prøver, og udgifterne ved emballering og forsendelse af prøverne  

 påhviler vedkommende slagteri.
 § 2.  Overtrædelse af § 1, stk. 1 og 2, straffes med  

 bøde.
 Landbrugsministeriet, den 3. september  

 1971.
 Henry Christensen.
/L.
Simonsen.
