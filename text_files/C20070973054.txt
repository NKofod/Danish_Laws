Orienteringsbrev  

 til kommunerne nr. 02/07  

  

 26. januar 2007 Til samtlige kommuner Orientering om ændring af lov om aktiv  

 socialpolitik Folketinget har den 25.  

 januar 2007 vedtaget L 91 -forslag til lov om ændring af lov om aktiv  

 socialpolitik  

 (Kontanthjælpssatsen til unge under 25 år med visse alvorlige psykiske  

 lidelser).
 Loven som den blev  

 vedtaget ved 3. behandlingen kan ses på Folketingets hjemmeside ved at klikke  

 her  

  

 www.ft.dk,  

 hvor  

 lovforslaget med bemærkninger også kan ses.
Loven udmønter Folketingsbeslutning  

 (B 116), der blev vedtaget den 2. juni 2006, hvorefter unge under 25 år med  

 en  

 psykisk lidelse i det skizofrene spekter skulle kunne få et tillæg, så den  

 samlede månedlige kontanthjælpsydelse svarer til niveauet for  

 kontanthjælpsmodtagere over 25 år.
Derudover er loven blevet udvidet med unge  

 under 25 år, der har emotionel ustabil personlighedsstruktur af  

 borderline-type.
Modtagere af starthjælp  

 er ikke berettiget til at modtage en højere sats Efter de gældende  

 regler modtager unge under 25 år, der ikke forsørger eget barn i hjemmet, en  

 lavere sats end personer over 25 år eller personer med forsørgerpligt.
 Med lovændringen får  

 udeboende unge under 25 år, der har en dokumenteret psykisk lidelse, der er  

 diagnosticeret som skizofreni, skizotypisk sindslidelse, vedvarende psykotisk  

 tilstand, korterevarende psykotisk tilstand, skizoaffektiv lidelse,  

 uspecificeret ikke organisk betinget psykose og emotionelt ustabil  

 personlighedsstruktur af borderline-type ret til en ydelse på niveau med  

 kontanthjælpsmodtagere  

 over 25 år.
 De angivne psykiske  

 lidelser fremgår af WHOs diagnosesystem ICD-10, F 2 og F 60.31.
 Unge, der har en af de  

 anførte psykiske lidelser, og som har forsørgelsespligt over for  

 ikke-hjemmeboende børn får ret til samme kontanthjælpssats som forsørgere  

 over  

 25 år.
 En sats svarende til  

 satsen for de over 25-årige forudsætter, at der foreligger en psykiatrisk  

 diagnose.  

 Diagnosticering af tilstande i det skizofrene spekter skal ske på baggrund af  

 en grundig psykiatrisk klinisk undersøgelse af en specialist.
 Ændringerne vedrører de  

 unge psykisk syges forsørgelsesgrundlag og ændrer således ikke deres ret til  

 at  

 modtage merudgiftsydelse efter serviceloven.
Loven ændrer ikke ved, -  

 	  

 at unge, der modtager  

 den højere sats, vil kunne blive omfattet af loftet over den samlede hjælp  

 efter  

 lovens § 25 b, -  

 	  

 at gifte unge under 25  

 år er omfattet af nedsættelsen på 500 kr., når en af ægtefællerne har  

 modtaget  

 kontanthjælp i 6 sammenhængende kalendermåneder, jf. § 25, stk. 5, -  

 	  

 at gifte unge under 25  

 år, der modtager den højere sats, er omfattet af kravet om 300 timers arbejde  

 indenfor de seneste 24 måneder, jf. § 13, stk. 8. Den psykiske lidelse, der  

 har  

 gjort den unge berettiget til en højere sats, vil imidlertid kunne forlænge  

 24-måneders-perioden, jf. § 13, stk. 11.
Ikrafttræden Loven træder i kraft  

 den 1. februar 2007. Personer, der gennem diagnose fra psykiatrisk specialist  

 kan dokumentere, at de lider af en af de i loven angivne psykiske lidelser  

 vil  

 fra dette tidspunkt være berettiget til den højere ydelse.
