Under behandlingen af fællesboet efter afdøde fru X og tidligere afdøde  

 ægtefælle blev der i en for justitsministeriet forelagt sag rejst spørgsmål  

 om, hvorvidt man kunne undlade i forbindelse med bobehandlingen at reassumere  

 boet efter ægtefællernes »mellemdøde« barn.
Det var oplyst, at  

 barnets bo i sin tid var blevet behandlet som gældsfragåelsesbo, og at der i  

 boet havde været fuld dækning til kreditorerne.
Ved skrivelse af 1. marts 1952 udtalte justitsministeriet, at det  

 »mellemdøde« barns bo efter ministeriets formening bør reassumeres,  

 jfr. herved østre landsrets kendelse af 1. juli 1936, citeret i U. f.
R.  

 1936, side 1017, men at spørgsmålet henhører under domstolenes afgørelse.
