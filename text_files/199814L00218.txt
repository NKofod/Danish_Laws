Betænkning afgivet af Socialudvalget den 8. december  

 1998 Betænkning over Forslag til lov om ændring af lov om  

 social pension og lov om børnetilskud og forskudsvis udbetaling af  

 børnebidrag (Ændrede udbetalingsregler, ligestilling af  

 samlevende med gifte m.v.) Udvalget har behandlet lovforslaget i et møde og  

 har herunder stillet spørgsmål til socialministeren, som denne  

 har besvaret skriftligt.
Et af udvalgets spørgsmål og  

 socialministerens svar herpå er optrykt som bilag til  

 betænkningen.
 Herefter indstiller et flertal (Socialdemokratiets, Venstres, Det  

 Konservative Folkepartis, Centrum-Demokraternes, Det Radikale Venstres og  

 Kristeligt Folkepartis medlemmer af udvalget) lovforslaget til vedtagelse  

 uændret.
 Et mindretal (Socialistisk Folkepartis, Dansk Folkepartis og  

 Enhedslistens medlemmer af udvalget) indstiller lovforslaget til  

forkastelse ved 3. behandling.
 Et mindretal inden for mindretallet (Dansk Folkepartis medlem af udvalget)  

 er imod lovforslaget som helhed, fordi Dansk Folkeparti ikke kan  

 støtte de foreslåede ændringer i lov om social  

 pension.
 Dansk Folkeparti kan dog gå ind for lovforslagets §  

 2 om ændring af lov om børnetilskud og forskudsvis udbetaling af  

 børnebidrag.
 Et andet mindretal inden for mindretallet (Enhedslistens medlem af  

 udvalget) er imod lovforslaget og ønsker forslaget henvist til fornyet  

 udvalgsbehandling efter 2. behandling med henblik på at få  

 afklaret forslagets konsekvenser nærmere.
Det er Enhedslistens opfattelse, at ligestilling af gifte  

 og samlevende ikke er så enkelt, som det lyder.
Der kan være  

 særdeles flydende overgange mellem samvær og samliv.
Hvordan skal  

 det defineres konkret, hvad der ligger i begrebet samliv og dermed  

 forsørgelsespligt? Enhedslisten går ind for, at enhver person  

 opfattes som et individ og dermed har sit eget forsørgelsesgrundlag.  

 Forslaget går i den modsatte retning af, hvad Enhedslisten  

 ønsker.
Enhedslisten ønsker, at der er et økonomisk  

 grundlag for den enkelte, så ingen er afhængig af andre.  

 Enhedslisten kan derfor ikke stemme for lovforslaget.
Enhedslisten opfatter den foreslåede ændring i  

 lov om social pension om udbetaling bagud af pensioner som en  

 regnskabsmæssig postering, som umiddelbart vil give lidt penge i  

 kassen.
For den enkelte vil det selvfølgelig betyde noget, om man  

 får pengene forud eller bagud.
 Forslaget om at forhøje den skatteprocent, der  

 betinger udbetaling af et særligt tilskud til pensionister, fra 31,8  

 pct. til 32,2 pct. for 1999 og herefter med 0,4 procentpoint årligt vil  

 i 1999 betyde en lavere udbetaling for næsten 750.000 pensionister med  

 200-250 kr. og 100-150 kr. for gifte.
Forslaget vil reelt betyde, at tillægget gradvist  

 bortfalder og det først i de kommuner, hvor pensionisterne i forvejen  

 er hårdt spændt for.
Det rammer jo ikke i de rige kommuner med  

 den lave skatteprocent.
 De små forbedringer, der blev lavet med pinsepakken,  

 tages nu tilbage af forligspartierne.
Det kan godt være, at det for nogle er  

 småpenge.
Det har vi jo hørt, siden finanslovsforliget blev lagt  

 frem.
 Det ene sted er det +kun* en  

 100 kr.-seddel, det andet sted et par lottokuponer, der kan spares væk,  

 osv.
Men i den virkelige verden er der mange, der i forvejen  

 har for lidt, og hvor hver en krone skal vendes for at få dagligdagen  

 til at hænge sammen.
Den samlede sum af forringelser vokser for den  

 enkelte.
Derfor kan Enhedslisten ikke støtte forslaget.
Jørn Pedersen (S)  

  Inger Bierbaum (S)    Frederik Nørgaard (S)  

  Karen J.
Klint (S)  

 Michael Gammelgaard (S)    Villy Søvndal (SF)  

 fmd.    Yvonne Herløv Andersen (CD)  

  Anders Samuelsen (RV)    Jette Gottlieb (EL)  

  Erik Larsen (V)    Else Winther Andersen (V)  

 Tove Fergo (V)    Rikke Hvilshøj (V)  

  Jens Heimburger (KF)  

  Knud Erik Kirkegaard (KF)  

 Inge Refshauge (DF)    Tove Videbæk (KRF)  

 nfmd.
 Fremskridtspartiet havde ikke medlemmer i  

 udvalget.
Bilag Et af udvalgets spørgsmål og socialministerens  

 svar herpå Spørgsmål 1:
 Ministeren bedes oplyse, hvordan ægtefæller,  

 som reelt bor hver for sig, betragtes ifølge lovforslaget.
 Svar:
Pensionsområdet Ved fastsættelse af pensionen betragtes gifte som  

 enlige, hvis samlivet med ægtefællen er ophævet.
Dette  

 fremgår allerede i dag af lov om social pension § 49, stk. 2.
 Om samlivet kan anses for ophævet, beror på en  

 konkret vurdering i det enkelte tilfælde.
En ægtefælles ophold i plejehjem el. lign. kan  

 typisk bevirke, at ægtefællerne anses for enlige.
 Afgrænsningen af reelt enlige følger i denne  

 sammenhæng de regler, der tidligere var gældende for retten til  

 det forhøjede personfradrag for reelt enlige.
 I lovforslaget er det foreslået, at denne regel  

 fremover også skal gælde for samlevende.
 Børnetilskud:
 En person, der er gift eller lever i et registreret  

 partnerskab, kan kun anses som enlig forsørger, når den  

 pågældende er separeret eller lever adskilt fra  

 ægtefællen/partneren på grund af uoverensstemmelse, eller  

 når ægtefællen/den registrerede partner er indsat i  

 institutioner under Kriminalforsorgen ud over 3 måneder.
 Den anden ægtefælles/partners fravær  

 på grund af sygdom, bortrejse eller optagelse i plejehjem betragtes  

 ikke som ophævelse af samlivet med den virkning, at der kan udbetales  

 ordinært børnetilskud, medmindre der samtidig er tale om  

 samlivsophævelse på grund af uoverensstemmelse.
