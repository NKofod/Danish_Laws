Nr BTL 20 Betænkning over Forslag til lov om ændring af lov om støtte til forbedring  

 af strukturen og effektiviteten i jordbruget   

 Nr L 20 1989-90, 1. samling Afgivet af Landbrugs- og Fiskeriudvalget Afgivet: 19900425 Udvalget har behandlet lovforslaget i en række møder og har herunder stillet spørgsmål til landbrugsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Dansk Skovforening, Kommunernes Landsforening og Naturfredningsrådet.
 Der er af landbrugsministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (Socialdemokratiets, Det  

 Konservative Folkepartis, Venstres, Det Radikale Venstres,  

 Centrum-Demokraternes og Kristeligt Folkepartis medlemmer af udvalget)  

 lovforslaget til vedtagelse med de af ministeren stillede  

 ændringsforslag.
 Flertallet er herved enigt om følgende:
 Der vil blive tilstræbt størst mulig anvendelse af adgangen til, at  

 udtagne arealer benyttes til græsning med henblik på ekstensivt husdyrhold.
 Med henblik på at forenkle administrationen og kontrollen af ordningen  

 mest muligt stilles der krav om, at det udtagne areal udgøres af een eller  

 flere lodder på mindst 1 sammenhængende hektar hver.
 Det vil være en forudsætning for godkendelse af den danske gennemførelse  

 af udtagningsordningen, at ordningens administrative tilrettelæggelse,  

 herunder tilskudssatserne, kan accepteres af EF-Kommissionen.
 Kommissionens manglende endelige stillingtagen til tilskudssatserne er en  

 medvirkende årsag til den usikkerhed, der er knyttet til skønnet over de  

 statsfinansielle virkninger.
 Flertallet skal samtidig anmode om, at lovforslaget efter 2. behandling  

 henvises til fornyet udvalgsbehandling.
 Et mindretal (Socialistisk Folkepartis medlemmer af udvalget) vil  

 ved lovforslagets 2. behandling redegøre nærmere for sin stilling til dette  

 og til de stillede ændringsforslag.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling og beklager,  

 at der er et flertal i Folketinget, som ønsker, at dansk landbrug braklægger  

 dyrkbare arealer, og som vil give tilskud dertil, da denne politik er med til  

 at mindske dansk landbrugs produktion og ikke fremmer, at landbruget kan  

 blive et frit erhverv.
 Da Fremskridtspartiet ikke ønsker at give tilskud til erhvervslivet, kan  

 partiet stemme for ændringsforslag nr. 1, idet dette øger muligheden for  

 tilbagebetaling af udbetalte tilskud.
 Fremskridtspartiet tiltræder også ændringsforslag nr. 3, men gør det alene  

 for, at dansk landbrug kan ligestilles på dette område i EF ved lovforslagets  

 vedtagelse.
 Derimod vil Fremskridtspartiet på ingen måde medvirke til at støtte  

 specielle landbrug med tilskud og stemmer derfor imod ændringsforslag nr. 2.
Ændringsforslag Til § 1 Af landbrugsministeren, tiltrådt af et flertal (S, KF, V,  

 FP, RV, CD og KRF):
 1) I den under nr. 2 foreslåede affattelse af § 19, stk. 7,  

 ændres tallet »10« til: »20«.
 Af landbrugsministeren, tiltrådt af et flertal (S, KF, V,  

 RV, CD og KRF):
 2) I den under nr. 3 foreslåede § 20 d indsættes efter stk.  

 3 som nyt stykke:
»Stk. 4. Landbrugsministeren kan fastsætte regler om, at  

 forpligtelsen i stk. 3 til at nedsætte produktionen kan opfyldes gennem  

 omlægning til økologisk drift eller til anden driftsform, der medfører  

 begrænset anvendelse af produktionsfaktorerne.« Stk. 4 bliver herefter stk. 5.
 Af landbrugsministeren, tiltrådt af et flertal (S, KF, V,  

 FP, RV, CD og KRF):
 3) Den under nr. 3 foreslåede § 20 g udgår.
Bemærkninger Til nr. 1 Det foreslås, at den periode på 10 år, inden for hvilken der vil blive  

 stillet krav om tilbagebetaling med tillæg af rente, såfremt landbrugspligten  

 ønskes ophævet, udvides til 20 år.
 Hensigten med ændringsforslaget er at styrke sikringen af, at ordningen  

 ikke medvirker til uønsket etablering af frijord.
Til nr. 2 Med denne ændring åbnes der mulighed for, at omlægning til økologisk  

 jordbrugsdrift kan anerkendes som ekstensivering, og at tilskud til  

 jordbrugere, der omlægger til økologisk drift, betragtes som  

 ekstensiveringstilskud i det omfang, ekstensiveringsordningens bestemmelser  

 er opfyldt.
Til nr. 3 Med ændringsforslaget gøres udgifterne til tilskud efter det i  

 lovforslaget foreslåede kapitel 7 b lovbundne, hvilket har vist sig påkrævet  

 for at opnå refusion fra EF for statens tilskudsudgifter.
Collet (KF) fmd.
Rønholt (KF) Eva Møller (KF) Svend Heiselberg (V)  

 Sønderby (V) Ernst B.
Schmidt (FP) Larsen-Ledet (RV) Jette Pors (CD) Lysholm  

 Christensen (KRF) Svend Andersen (S) nfmd.
Erling Christensen (S) Arne  

 Jensen (S) Henning Nielsen (S) Bjørn Westh (S) Gade (SF) Birthe Hansen (SF)  

 Inger Harms (SF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder stillet spørgsmål til landbrugsministeren, som denne har besvaret skriftligt.
Et af disse spørgsmål og ministerens svar herpå er optrykt som bilag til denne tillægsbetænkning.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse i den  

 affattelse, hvori det foreligger efter 2. behandling.
 Et mindretal (Fremskridtspartiets medlem af udvalget) indstiller  

 lovforslaget til forkastelse.
Collet (KF) fmd.
Rønholt (KF) Eva Møller (KF) Svend Heiselberg (V)  

 Sønderby (V) Ernst B.
Schmidt (FP) Larsen-Ledet (RV) Jette Pors (CD) Lysholm  

 Christensen (KRF) Jimmy Stahr (S) Erling Christensen (S) Arne Jensen (S)  

 Henning Nielsen (S) Bjørn Westh (S) Gade (SF) Birthe Hansen (SF) Inger Harms  

 (SF) Bilag Et af udvalgets spørgsmål til landbrugsministeren og dennes besvarelse  

 heraf Spørgsmål:
Hvilke kommentarer har ministeren til det som AD L 20 omdelte bilag 20  

 fra Dansk Skovlandbrug? Svar:
Dansk Skovlandbrug foreslår, at skovlandbrug som dyrkningsform i  

 forbindelse med gennemførelsen af ekstensiveringsordningen omfattes af den  

 foreslåede bestemmelse i ændringsforslag nr. 2 fremsat af  

 landbrugsministeren.
Efter forslaget kan landbrugsministeren fastsætte regler  

 om, at forpligtelsen i ekstensiveringsordningen til at nedsætte produktionen  

 med 20 pct. for et produkt kan opfyldes gennem omlægning til økologisk drift  

 eller til en anden driftsform, der medfører begrænset anvendelse af  

 produktionsfaktorerne.
Skovlandbrug er en relativt ny dyrkningsform i Danmark, som jeg finder kan  

 være en interessant alternativ driftsform f.eks. på marginale  

 landbrugsjorder.
Henvendelsen fra Dansk Skovlandbrug vil derfor indgå i  

 overvejelserne i forbindelse med udarbejdelsen af  

 gennemførelsesbestemmelserne for de ordninger, der er omfattet af L 20.
 Det er dog min vurdering, at det konkrete forslag fra Dansk Skovlandbrug  

 ikke vil kunne godkendes som en ekstensiveringsmetode, allerede fordi der  

 synes at være tvivl om opfyldelsen af 20 pct.-reduktionskravene.
