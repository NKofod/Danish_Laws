 I henhold til § 2, stk. 3, nr. 1, og § 35 a, i lov om styrelse af højere  

 uddannelsesinstitutioner, jf. lovbekendtgørelse nr. 161 af 17. marts 1987,  

 til § 6 og § 6 a i lov om teknika, jf. lovbekendtgørelse nr. 61 af 5. februar  

 1987, samt til § 1, stk. 1, § 2 og § 3 a i lov om adgangsregulering ved  

 videregående uddannelser, jf. lovbekendtgørelse nr. 742 af 31. oktober 1986,  

 fastsættes:
 Kapitel 1. Adgangsgrundlag (betingelser med hensyn til eksamen m.v.).
 Kapitel 2. Optagelsesområder.
 Kapitel 3. Særlige bestemmelser om optagelse under adgangsbegrænsning.
 Kapitel 4. Fremgangsmåden ved ansøgning og optagelse.
 Kapitel 5. Klage, dispensation m.v.
 Kapitel 6. Ikrafttræden m.v.
Adgangsgrundlag (betingelser med hensyn til  

 eksamen m.v.) § 1.  Ved civilingeniøruddannelsen på Danmarks  

 Tekniske Højskole, akademiingeniøruddannelsen på Danmarks Ingeniørakademi og  

 ingeniøruddannelsen på teknika (ingeniørhøjskolerne) optages der ansøgere,  

 som har bestået en af følgende eksaminer m.v.:
 1. Matematisk studentereksamen (herunder tilsvarende  

 færøsk studentereksamen).
 2. Højere forberedelseseksamen (herunder færøsk og  

 grønlandsk højere forberedelseseksamen) med tilvalg i matematik og fysik.
 3. Følgende eksaminer med supplerende prøver i fagene  

 matematik og fysik på et niveau svarende til hf-tilvalg i det omfang fagene  

 ikke eller kun delvis er dækket af den forudgående eksamen:
a.
Sproglig studentereksamen.
b.
Højere handelseksamen.
4. Adgangseksamen til teknika.
Der kræves desuden en  

 praktisk uddannelse.
Undervisningsministeriet, Direktoratet for de  

 Videregående Uddannelser, fastsætter nærmere regler herom.
Kravet om praktisk  

 uddannelse gælder ikke ved Helsingør Teknikum og kun delvis ved Odense  

 Teknikum.
 5. Folkeskolens udvidede afgangsprøve i dansk,  

 regning/matematik, fysik/kemi og folkeskolens afgangsprøve i tysk og engelsk,  

 eller har tilsvarende uddannelsesbaggrund med tillæg af prøver i fagene  

 matematik, fysik, kemi, biologi og geografi som ved matematisk-fysisk  

 studentereksamen.
 6. Kandidateksamen eller magisterkonferens fra en  

 dansk højere uddannelsesinstitution eller lærereksamen.
7. Eksamen m.v. fra et fremmed land, som Danmark har  

 truffet aftale med om gensidig anerkendelse af eksaminer m.v., der a. er sammenlignelige med en dansk adgangsgivende eksamen, jf. nr. 1-3, b. er ligestillet med en dansk adgangsgivende eksamen, jf. nr. 1-3.
 8. Udenlandsk eksamen, som Danmark i øvrigt har  

 anerkendt som ligestillet med en dansk adgangsgivende eksamen, jf, nr. 1-3.
 § 2.  Uddannelsesinstitutionen kan ved særlig  

 tilladelse give adgang for ansøgere, som ikke har det i § 1 anførte  

 adgangsgrundlag, men som skønnes at have de nødvendige forudsætninger for at  

 gennemføre den søgte uddannelse (jf. dog kapitel 3 om optagelse under  

 adgangsbegrænsning).
 Stk. 2.  Tilladelser efter stk. 1 kan betinges af, at  

 ansøgere - før eller inden en vis tid efter optagelsen - består een eller  

 flere supplerende prøver.
 § 3.  Ved Danmarks Tekniske Højskole og Danmarks  

 Ingeniørakademi skal studerende med andet adgangsgrundlag end  

 matematisk-fysisk studentereksamen, inden deltagelse i eksamen i visse  

 modulkurser have bestået supplerende prøver i fagene matematik, fysik og kemi  

 på niveau hermed.
 Stk. 2.  Det enkelte teknikum kan fastsætte, at  

 studerende, som ikke i faget kemi har kundskaber svarende til  

 hf-tilvalgsniveau, skal bestå en prøve på dette niveau, før de kan deltage i  

 undervisningen i kemi.
Stk. 3.  Ansøgere, der optages på teknika på andet  

 grundlag end adgangseksamen efter § 1, nr. 4, kombineret med praktisk  

 uddannelse, skal - medmindre de allerede har et sådant praktisk grundlag -  

 supplere deres teoretiske forudsætninger med 1/2 års værkstedskursus og 1/2  

 års erhvervspraktik efter regler, der fastsættes af direktoratet.
Kravet  

 gælder ikke ved Helsingør Teknikum og kun delvis ved Odense Teknikum.  

 Direktoratet kan godkende, at anden praktisk uddannelse sidestilles med  

 værkstedskursus og erhvervspraktik.
Suppleringen skal foretages inden 2 år  

 efter optagelsen.
Det enkelte teknikum er behjælpeligt med såvidt muligt at  

 tilvejebringe praktikpladser m.v. for de optagne.
Stk. 4.  Ved optagelse på grundlag af § 1, nr. 7 og 8,  

 kan institutionen forlange en prøve i dansk bestået inden optagelsen.
Ved  

 optagelse på grundlag af § 1, nr. 6, 7 og 8, kan der stilles krav om  

 supplerende prøver som nævnt i § 1, nr. 3, i det omfang, fagene ikke eller  

 kun delvis er dækket af den forudgående danske eller anerkendte udenlandske  

 uddannelse.
Optagelsesområder § 4. .  Direktoratet fordeler hvert år uddannelserne  

 på optagelsesområder på Danmarks Tekniske Højskole, Danmarks Ingeniørakademi,  

 og teknika (ingeniørhøjskolerne).
§ 5.  Undervisningsministeren fastsætter hvert år  

 antallet af optagelsespladser for henholdsvis efterårssemesteret og næste  

 forårssemester ved hvert optagelsesområde/deloptagelsesområde (jf. stk. 2).  

 Fastsættelsen sker på grundlag af dels udtalelser fra Danmarks Tekniske  

 Højskole, Danmarks Ingeniørakademi og de enkelte teknika samt Rådet for  

 Ingeniøruddannelserne, dels foreliggende arbejdsmarkedsprognoser for  

 langvarigt uddannede.
Der kan herudover fastsættes et antal pladser inden for  

 det samlede optagelsestal ved Danmarks Tekniske Højskole til ansøgere med  

 afsluttet anden ingeniøruddannelse samt til ansøgere, der er islandske  

 statsborgere og som i Island har aflagt eksamen på Bachelor of  

 Science-niveau.
Ligeledes kan der ved teknika fastsættes et antal pladser til  

 ansøgere, der er islandske statsborgere og som har bestået 1. del ved  

 Tækniskoli Islands.
 Stk. 2.  Hvis kapacitetsforhold eller andet begrunder  

 det, kan Direktoratet for de Videregående Uddannelser inden for det samlede  

 antal pladser ved et optagelsesområde godkende fastsættelse af - eller efter  

 forhandling med vedkommende institution fastsætte - et højeste antal  

 optagelsespladser særskilt for een eller flere studieretninger  

(deloptagelsesområde(r)).
§ 6.  Optagelse sker ved et optagelsesområde under  

 eet.
Er der fastsat deloptagelsesområde(r) efter § 5, stk. 2, sker dog  

 optagelse ved de enkelte deloptagelsesområder for sig og optagelse ved resten  

 af optagelsesområdet under eet.
Særlige bestemmelser om optagelse under  

 adgangsbegrænsning § 7.  Hvis antallet af ansøgere, der kan optages ved  

 et af optagelsesområderne på Danmarks Tekniske Højskole og Danmarks  

 Ingeniørakademi, ved en optagelse overstiger antallet af optagelsespladser,  

 opdeles pladserne i 3 grupper for de i §§ 8, 10 og 13 angivne  

 ansøgerkategorier.
Undervisningsministeren fastsætter hvert år gruppernes  

 størrelse.
Stk. 2.  Hvis antallet af ansøgere, der kan optages ved  

 et af optagelsesområderne på teknika ved en optagelse overstiger antallet af  

 optagelsespladser, optages først ansøgere, der har gennemført en  

 praktisk uddannelse i overensstemmelse med reglerne i § 1, nr. 4, og som i  

 optagelsesterminen består prøven efter § 1, nr. 4, 1. pkt.
Herefter opdeles  

 resten af optagelsespladserne for de øvrige i §§ 8, 9 og 13 angivne  

 ansøgerkategorier efter de samme regler som i stk. 1.
 Stk. 3.  Hvis antallet af optagelsespladser i en gruppe  

 ikke kan besættes fuldt ud med ansøgere i vedkommende ansøgerkategori,  

 overflyttes de overskydende optagelsespladser ved Danmarks Tekniske Højskole,  

 Danmarks Ingeniørakademi, Helsingør Teknikum og delvis ved Odense Teknikum  

 til gruppe I og ved de øvrige teknika til gruppe II, subsidiært gruppe I.
 § 8.  Optagelsespladserne i gruppe I  tildeles  

 efter faldende optagelseskvotient ansøgere med de eksaminer, der er nævnt i §  

 1, nr. 1-5, 7b og 8, som ikke har kandidateksamen eller magisterkonferens fra  

 en højere uddannelsesinstitution, jf. § 13.
 Om ansøgere, der ikke er danske statsborgere, henvises til § 14.
Stk. 2.  Optagelseskvotienten er gennemsnittet af de  

 karakterer, der medregnes ved afgørelsen af, om den adgangsgivende eksamen er  

 bestået, jf. dog stk. 3-5. For at eksamensgennemsnittet skal kunne anvendes  

 som optagelseskvotient, må der normalt ikke være overført mere end 3 fag fra  

 anden uddannelse uden karakterer på eksamensbeviset.
Gennemsnittet beregnes  

 med 1 decimal.
Ansøgere med en udenlandsk eksamen indplaceres i  

 kvotientrækkefølgen efter en vurdering af resultatet ved den adgangsgivende  

 eksamen, jf. nærmere § 15.
 Stk. 3.  Ved en adgangsgivende eksamen efter § 1, nr. 2,  

 beregnes optagelseskvotienten som efter stk. 2, dog således at karaktererne i  

 de krævede fag på hf-tilvalgsniveau træder i stedet for karaktererne i de  

 tilsvarene fag på hf-fællesfagsniveau.
 Stk. 4.  For en ansøger, der har aflagt supplerende  

 prøver, som er nødvendige til supplering af den pågældende eksamen efter § 1,  

 nr. 3, er optagelseskvotienten gennemsnittet af alle karakterer ved eksamen  

 og karaktererne ved de supplerende prøver.
 Stk. 5.  I det tilfælde, der er nævnt i § 1, nr. 5  

 beregnes optagelseskvotienten som et gennemsnit af karaktererne ved de  

 aflagte prøver/eksamen og et gennemsnit af karaktererne ved de supplerende  

 prøver.
 § 9.  Optagelsespladserne i gruppe II  ved  

teknika  tildeles ansøgere, som har det i § 8, stk. 1, nævnte  

 adgangsgrundlag uden at være optaget gennem gruppe I, og som enten:
1. har en praktisk uddannelse, jf. § 1, nr. 4, 2. pkt.  

 eller 2. har fået godkendt mindst 18 måneders studierelevant  

 erhvervsarbejde efter reglerne i denne paragraf og i § 19. Tildeling sker  

 efter faldende optagelseskvotient.
 Stk. 2.  Optagelseskvotienten er gennemsnittet af  

 karaktererne ved en adgangsgivende eksamen m.v. jf. § 8, stk. 2-5.
Stk. 3.  Som studierelevant erhvervsarbejde, jf. stk. 1,  

 nr. 2, godkendes arbejde med produktion, tilsyn eller ledelse inden for  

 håndværk, industri, anlægsvirksomhed og virksomheder, der har tilknytning  

 hertil.
Følgende kan godkendes som studierelevant erhvervsarbejde:
a.
Værkstedskursus i overensstemmelse med reglerne i § 3, stk. 3.
b.
Værkstedsskole i overensstemmelse med reglerne i § 1, nr. 4, 2. pkt.  

 (kan kun medregnes med 6 måneder).
c.
Praktik som led i en lærlingeuddannelse, en erhvervsfaglig  

 grunduddannelse, en uddannelse til teknisk assistent eller laborant eller  

 lignende erhvervsuddannelse.
d.
Anden erhvervspraktik, jf. 1. pkt.
e.
Erhvervsmæssigt arbejde, jf. 1. pkt.
 Stk. 4.  Studierelevant erhvervearbejde efter stk. 3  

 litra c-e godkendes således:
a.
Studierelevant erhvervsarbejde i mindst 30 timer om ugen godkendes med  

 det antal måneder, som erhvervsarbejdet har varet.
b.
Studierelevant erhvervsarbejde fra 15 til 29 timer om ugen godkendes  

 med halvdelen af det antal måneder, som erhvervsarbejdet har varet under  

 forudsætnig af, at der indgår en arbejdsperiode på mindst 12 sammenhængende  

 måneder.
 Timetallet kan beregnes som et gennemsnit over en periode på indtil 4  

 uger.
 Stk. 5.  Det studierelevante erhvervsarbejde skal i  

 øvrigt opfylde følgende betingelser:
 Stk. 6.  Dokumenterede arbejdsløshedsperioder eller  

 godkendt alment erhvervsarbejde på i alt højst 2 måneder kan godkendes som  

 studierelevant erhvervsarbejde.
Stk. 7.  Ansøgere kan ikke få godkendt erhvervsarbejde,  

 som de har haft samtidig med, at de kvalificerede sig til den adgangsgivende  

 eksamen, medmindre de var fyldt 20 år på arbejdstidspunktet.
Dette gælder dog  

 ikke deltagere i aftenstudenterkurser, enkeltfagskurser til højere  

 forberedelseseksamen, handelsskolernes statskontrollerede enkeltfagskurser og  

 lignende.
 § 10.  Optagelsespladserne i gruppe II på  

 Danmarks Tekniske højskole og Danmarks Ingeniørakademi tildeles ansøgere, som  

 har et adgangsgrundlag, der er nævnt i § 8, stk. 1, uden at være optaget  

 gennem gruppe I, og som desuden har fået godkendt mindst 9 måneders alment  

 erhvervsarbejde efter reglerne i denne paragraf og i § 19. Tildeling sker  

 efter faldende optagelseskvotient.
 Stk. 2.  Optagelseskvotienten er gennemsnittet af  

 karaktererne ved den adgangsgivende eksamen m.v., jf. § 8, stk. 2-5,  

 multipliceret med en faktor efter følgende skala: Godkendt erhvervsarbejde,  

 jf. stk. 3:
 Optagelseskvotienten beregnes med 3 decimaler.
 Stk. 3.  Alment erhvervsarbejde godkendes således:
a.
Erhvervsarbejde i mindst 30 timer om ugen godkendes med det antal  

 måneder, som erhvervsarbejdet har varet.
b.
Erhvervsarbejde fra 15 til 29 timer om ugen godkendes med halvdelen af  

 det antal måneder, som erhvervsarbejdet har varet under forudsætning af, at  

 der indgår en arbejdsperiode på mindst 12 sammenhængende måneder.
Timetallet  

 kan beregnes som et gennemsnit over en periode på indtil 4 uger.
 Stk. 4.  Det almene erhvervsarbejde skal i øvrigt  

 opfylde følgende betingelser:
 Stk. 5.  I det almene erhvervsarbejde kan indgå:
 Stk. 6.  Erhvervsarbejde som led i et formaliseret  

 uddannelsesforløb kan ikke godkendes.
 Stk. 7.  Bestemmelsen i § 9, stk. 7 gælder også for det  

 almene erhvervsarbejde.
 § 11.  Direktoratet kan fastsætte regler om, at  

 ansøgere, der ikke er blevet optaget på deres først prioriterede  

 optagelsesområde kan få tilsagn om at blive optaget ved dette  

 optagelsesområde det følgende optagelsesår gennem gruppe II, jf. § 10.
 § 12.  Hvis flere ansøgere har samme  

 optagelseskvotient, og de ikke alle kan optages inden for antallet af  

 optagelsespladser i gruppe I eller II, optages en ældre ansøger før en yngre.
 § 13.  Optagelsespladserne i gruppe III  

 tildeles følgende ansøgere:
a.
Ansøgere, der har fået særlig tilladelse efter § 2 (dispensater).
b.
Ansøgere med kandidateksamen eller magisterkonferens fra en højere  

 uddannelsesinstitution.
c.
Ansøgere med lærereksamen efter § 1, nr. 6, som ikke samtidig har en af  

 de i § 1, nr. 1-5, nævnte eksaminer.
d.
Ansøgere med udenlandsk eksamen efter § 1, nr. 7a.
e.
Ansøgere af den i § 8, stk. 1, angivne kategori, som ikke er optaget  

 gennem gruppe I eller II, og som ved optagelse til efterårssemestret vil være  

 fyldt 25 år inden den 1. september i optagelsesåret, og ved optagelse til  

 forårssemestret vil være fyldt 25 år inden den 1. februar i optagelsesåret,  

 hvis de efter institutionens vurdering har kvalificeret sig ved aktiviteter  

 ud over den adgangsgivende eksamen.
 Om ansøgere, der ikke er danske statsborgere, henvises til § 14.
 Stk. 2.  Hvis antallet af ansøgere, der kan optages  

 efter stk. 1, overstiger antallet af optagelsespladser i gruppe III, optages  

 der blandt ansøgerne efter institutionens bestemmelse.
 Stk. 3.  Selv om antallet af ansøgere, der kan optages  

 efter stk. 1, ikke overstiger antallet af optagelsespladser i gruppe III,  

 optages de ansøgere, der er nævnt i stk. 1, litra b og d, efter  

 institutionens bestemmelse.
 § 14.  Ansøgere, der ikke er danske statsborgere, kan  

 kun optages ved Danmarks Tekniske Højskole og Danmarks Ingeniørakademi, hvis  

 de i henhold til traktat har ret til at blive optaget på lige fod med danske  

 statsborgere (visse EF-statsborgere under nærmere betingelser) eller har en  

 særlig tilknytning til Danmark (ud over eventuelt ophold for at tage dansk  

 adgangsgivende eksamen). De optages sådan:
 1. Gruppe I-II:
a.
Ansøgere med dansk eksamen efter § 1, nr. 1-5.
b.
Ansøgere med udenlandsk eksamen efter § 1, nr. 7b og 8, hvis deres  

 lands statsborgere i henhold til traktat er ligestillede med danske (visse  

 EF-statsborgere under nærmere betingelser). Har ansøgerne også  

 kandidateksamen eller magisterkonferens fra en højere uddannelsesinstitution,  

 optages de dog gennem gruppe III.
 2. Gruppe III:
 Øvrige adgangsberettigede ansøgere.
 Stk. 2.  Direktoratet kan fastsætte begrænsning for  

 optagelse (under adgangsbegrænsning) af udenlandske ansøgere ved eet eller  

 flere teknika efter reglerne i stk. 1.
Stk. 3.  Selv om der er ubesatte optagelsespladser i  

 gruppe III, kan der (under adgangsbegrænsningen) kun optages et samlet antal  

 ansøgere uden dansk statsborgerskab i grupperne I, II og III, der ikke  

 overstiger 10 pct. af det samlede antal optagelsespladser.
De i stk. 1, nr.  

 1, litra b, nævnte ansøgere (visse EF-statsborgere) og ansøgere, som er  

 omfattet af §§ 7 og 8 i udlændingeloven (flygtninge), medregnes ikke i de 10  

 pct.
§ 15.  Ingeniøruddannelsesinstitutionerne nedsætter  

 sammen med de andre institutioner under den koordinerede tilmelding, der har  

 tilsvarende bestemmelser, et fælles nævn.
Nævnet bedømmer udenlandske  

 eksaminer, indplacerer udenlandske eksaminer efter § 1, nr. 7b og 8, og  

 vurderer ikke-danske ansøgeres tilknytning til Danmark.
§ 16.  Er der fastsat deloptagelsesområde inden for et  

 optagelsesområde, jf. § 5, stk. 2, optages der til deloptagelsesområdet  

 (hvert deloptagelsesområde) efter de regler, der gælder for  

 optagelsesområdet.
Direktoratet kan dog godkende - eller efter forhandling  

 med vedkommende institution fastsætte - andre regler for det enkelte  

 deloptagelsesområde.
Fremgangsmåden ved ansøgning og optagelse § 17.  Der optages studerende to gange om året, pr. 1.  

 januar og 1. august, ved Danmarks Tekniske Højskole og Danmarks  

 Ingeniørakademi.
Ved teknika (ingeniørskolerne) optages der studerende een  

 gang om året, pr. 1. august, men direktoratet kan tillade, at der optages  

 studerende to gange om året.
Direktoratet kan bestemme, at de optagne  

 fordeles på flere studiestarttidspunkter.
Direktoratet fastsætter nærmere  

 regler om denne fordeling.
Stk. 2.  Optagelse sker ved hvert optagelsesområde.
Er  

 der fastsat deloptagelsesområde(r), sker optagelse dog særskilt for dette  

 (hvert af disse).
 Stk. 3.  Ansøgning om optagelse ved Danmarks Tekniske  

 Højskole eller Danmarks Ingeniørakademi indgives til Danmarks Tekniske  

 Højskole, som også afgiver svar til ansøgerne på begge institutioners vegne.
 Stk. 4.  Ansøgning om optagelse ved et eller flere  

 teknika indgives til det højest prioriterede teknikum, hvor optagelse søges.
Stk. 5.  Der foretages en koordinering af tilmeldings-  

 og optagelsesproceduren ved ingeniøruddannelsesinstitutionerne og andre  

 videregående uddannelsesinstitutioner ved sommeroptagelsen.
Direktoratet  

 fastsætter særlige regler herom.
Særlige ansøgnings- og svarfrister § 18.  Følgende ansøgere skal inden den 15.  

 marts, hvis optagelse søges til efterårssemestret, og inden den 1.  

 september, hvis optagelse søges til forårssemesteret, indsende en  

 foreløbig ansøgnig, jf. § 17, stk. 3 og 4, med redegørelse og dokumentation  

 for deres kvalifikationer:
a.
Ansøgere, der søger adgang ved særlig tilladelse efter § 2  

 (dispensater).
b.
Ansøgere med udenlandsk eksamen efter § 1, nr. 7 og 8.
c.
Ansøgere som har dansk adgangsgrundlag efter § 1, nr. 1-5, men som ikke  

 har dansk statsborgerskab eller er ligestillede med danske statsborgere, jf.  

 § 14, hvis de søger optagelse på Danmarks Tekniske Højskole/Danmarks  

 Ingeniørakademi eller et andet  optagelsesområde, for hvilket der er  

 fastsat begrænsning efter § 14, stk. 2.
 Stk. 2.  Inden udgangen af maj, henholdsvis inden den  

 15. november, giver den eller de pågældende uddannelsesinstitutioner  

 ansøgerne meddelelse om, enten at de ikke kan optages på det foreliggende  

 grundlag, eller at de umiddelbart efter beståelse af en eller flere  

 suppleringsprøver, jf. § 2, stk. 2, anses for kvalificerede (har  

 adgangsgrundlag) til den pågældende uddannelse, men at optagelse afhænger af  

 de særlige regler, der gælder om optagelse, når der er flere ansøgere end  

 optagelsespladser, jf. kapitel 3.
 Forhåndsgodkendelse af erhvervsarbejde m.v.
§ 19.  Ansøgerne skal have erhvervsarbejde og  

 eventuelt højskoleophold m.v. godkendt, inden ansøgning om optagelse sendes  

 til institutionerne.
Ansøgning om godkendelse af studierelevant  

 erhvervsarbejde skal indsendes til Københavns Teknikum eller Aalborg  

 Universitetscenter.
Ansøgning om godkendelse af alment erhvervsarbejde  

 skal indsendes til Københavns, Aarhus eller Odense Universitet.
Fristen for  

 ansøgning om forhåndsgodkendelse er 1. juni/1. november, men når der  

 foreligger særlige forhold i forbindelse med en overskridelse af fristen, kan  

 godkendelsesinstitutionerne behandle en anmodning om godkendelse efter denne  

 frist.
Godkendelse gives ved en godkendelsesattest,  der også omfatter  

 tidligere godkendt erhvervsarbejde og eventuelt højskoleophold m.v.  

 Godkendelsesinstitutionen afgiver svar senest den 22. juni/22. november.
Stk. 2.  Erhvervsarbejdet skal dokumenteres over for  

 Københavns Teknikum/Aalborg Universitetscenter som angivet i § 9, stk. 5. Det  

 almene erhvervsarbejde og eventuelt højskoleophold m.v. kan endvidere  

 dokumenteres over for universiteterne, som angivet i § 9, stk. 5, nr. 3, og §  

 10, stk. 4, nr. 3. Eventuelle tidligere udstedte godkendelsesattester  

 vedlægges.
Godkendelse af arbejde m.v. i juni/november-december måned(er) kan  

 ske på grundlag af en foreløbig dokumentation, således at endelig  

 dokumentation kan kræves fremlagt senere.
 Stk. 3.  Når det studierelevante erhvervsarbejde, jf. §  

 9, og det almene erhvervsarbejde, jf. § 10, een gang er godkendt, kan  

 godkendelsesattesten anvendes ved ansøgning om optagelse de følgende år ved  

 teknika og AUC for så vidt angår det studierelevante erhvervsarbejde og ved  

 Danmarks Tekniske Højskole og Danmarks Ingeniørakademi og andre institutioner  

 under den koordinerede tilmelding for så vidt angår det almene  

 erhvervsarbejde.
Almindelig ansøgningsfrist § 20.  Ansøgere skal indsende et særligt  

 ansøgningsskema til Danmarks Tekniske Højskole, hvis optagelse søges ved  

 denne eller ved Danmarks Ingeniørakademi, eller til det højest prioriterede  

 teknikum, hvor optagelse søges, for så vidt angår uddannelsen til  

 teknikumingeniør.
Ansøgningsskemaet skal være Danmarks Tekniske Højskole  

 eller vedkommende teknikum i hænde inden den 1. juli kl. 12.00, når  

 optagelse søges til efterårssemesteret, og inden den 1. december kl. 12.00, når optagelse søges til  

 forårssemesteret.
Ansøgere, der også søger optagelse ved andre videregående  

 uddannelsesinstitutioner under den koordinerede tilmelding, skal desuden  

 indsende et ansøgningsskema til hver af de pågældende  

 uddannelsesinstitutioner.
Der skal på hvert ansøgningsskema angives en  

 prioritering af alle de ønskede optagelsesområder/deloptagelsesoråder ved de  

 søgte institutioner.
Det højeste antal  

 optagelsesområder/deloptagelsesområder, der kan søges af den enkelte ansøger,  

 skal fremgå af skemaet.
 Stk. 2.  Med ansøgningsskemaet indsendes dels  

 dokumentation for adgangsgrundlaget (særlig tilladelse efter § 2,  

 eksamensbeviser m.v.), dels et eksemplar af godkendelsesattesten efter § 19  

 eller dokumentation for eventuel praktisk uddannelse i overensstemmelse med §  

 9, stk. 1, nr. 1. Der må kun medsendes een godkendelsesattest, jf. § 19, stk.  

 1.
Stk. 3.  Dokumentation for adgangsgrundlaget indsendes i  

 kopi.
Hvis optagelse søges flere steder, skal dokumentationen sendes til alle  

 institutionerne.
Original dokumentation kan kræves forevist efter optagelsen.
Stk. 4.  Sammen med ansøgningsskema og dokumentation  

 indsendes et særskilt prioriteringsskema til den højest prioriterede  

 uddannelsesinstitution.
Prioriteringsskemaet skal indeholde samme oplysninger  

 om prioritering af de ønskede optagelsesområder og institutioner som  

 ansøgningsskemaet, jf. stk. 1. Prioritetsskemaet skal indsendes, selv om  

 ansøgeren kun søger optagelse ved een uddannelsesinstitution eller eet  

 optagelsesområde.
 Stk. 5.  Ansøgningsskemaer, prioriteringsskemaer og  

 vejledningsmateriale udleveres af uddannelsesinstitutionerne.
Svarfrist § 21.  Senest den 28. juli giver Danmarks Tekniske  

 Højskole henholdsvis de enkelte teknika meddelelse til de ansøgere, der  

 optages på ingeniøruddannelserne til efterårssemesteret samme år, og senest  

 den 28. december gives tilsvarende meddelelse om optagelse til  

 forårssemesteret.
Stk. 2.  Til de ansøgere, der ikke kan optages ved nogen  

 af de søgte optagelsesområder, sender sekretariatet for den koordinerede  

 tilmelding (Tilmeldingssekretariatet) meddelelse herom.
Ved vinteroptagelsen  

 giver den enkelte institution dog meddelelse om afvisningen.
 Sygeeksamen m.v.
§ 22.  Ansøgere, der skal til sygeeksamen,  

 eller ansøgere, der afslutter eksamen i eksamensterminen ved optagelsen, men  

 som ikke ved ansøgningsfristens udløb har modtaget deres endelige  

 eksamensbevis, skal indsende ansøgnings- og prioriteringsskemaer inden for  

 fristen i § 20, stk. 1, med en foreløbigt beregnet eksamenskvotient.
Sådanne  

 ansøgere får ikke svar inden for fristen i § 21, men skal snarest efter  

 sygeeksamen m.v. indsende eksamensbeviset til den eller de søgte  

 institutioner.
Ansøgerne optages derefter på det højest prioriterede  

 optagelsesområde m.v., hvor ansøgere med tilsvarende  

 optagelseskvotient/points og alder har kunnet optages.
Sådanne ansøgere kan  

 optages uden for det fastsatte antal optagelsespladser.
Optagelse på ledige pladser § 23.  Optagelsespladser, der er ledige pr. 28. juli,  

 kan søges indtil 15. august uanset ansøgningsfrister.
Institutionerne er  

 berettiget til at lukke for yderligere optagelse efter 15. august.
Stk. 2.  Ansøgere optages i den rækkefølge, hvori  

 ansøgningerne modtages.
Dog betragtes alle ansøgninger, der er modtaget  

 senest 8. august, som modtaget samme dag.
 Stk. 3.  Kan ikke alle ansøgere optages, og er  

 ansøgningerne indkommet samme dag, optages en ældre ansøger før en yngre.
 Stk. 4.  Fra 15. august til 1. september kan  

 institutionerne optage ansøgere på ledige pladser, hvis det er foreneligt med  

 den planlagte undervisning m.v.
 Stk. 5.  Efter 1. september bør institutionerne kun  

 optage ansøgere på ledige pladser, hvis det skønnes, at ansøgeren kan følge  

 undervisningsplanen inden for normale tidsrammer.
 Klage, dispensation m.v.
§ 24.  Klager over en ingeniøruddannelsesinstitutions  

 afgørelser i henhold til denne bekendtgørelse indgives til den pågældende  

 institution.
Hvis en klage ikke tages til følge, og klageren fastholder  

 klagen, videresender institutionen klagen - bilagt en udtalelse - til  

 Direktoratet for de Videregående Uddannelser.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
§ 25.  Direktoratet for de Videregående Uddannelser  

 kan dispensere fra bekendtgørelsens bestemmelser, når det findes begrundet i  

 usædvanlige forhold.
Der skal foreligge en indstilling fra vedkommende  

 institution inden der træffes afgørelse.
 Stk. 2.  Ansøgninger om dispensation skal - hvor det er  

 muligt - vedlægges dokumentation for de forhold, der anføres som  

 dispensationsgrund.
 Stk. 3.  Direktoratet kan tillade institutionerne at  

 dispensere fra bekendtgørelsens bestemmelser inden for nærmere angivne  

 rammer.
 § 26.  Direktoratet kan som led i forsøg fravige denne  

 bekendtgørelse.
 § 27.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 Ikrafttræden m.v.
 § 28.  Bekendtgørelsen træder i kraft ved  

 bekendtgørelsen i Lovtidende og har virkning fra sommeroptagelsen 1987.
 § 29.  Bekendtgørelse nr. 375 af 29. juli 1983 om  

 optagelse ved ingeniøruddannelserne på Danmarks tekniske Højskole, Danmarks  

 Ingeniørakademi og teknika ophæves.
 Stk. 2.  Ved Danmark Tekniske Højskole og Danmarks  

 Ingeniørakademi fastsættes særlige overgangsregler om optagelse af de  

 ansøgere, der har påbegyndt studierelevant erhvervsarbejde i tillid til  

 hidtil gældende regler om fortrin i gruppe II.
