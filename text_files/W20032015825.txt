Kendelse fra Pressenævnet i sag nr.  

 113/2002 [En mand   K] har klaget til Pressenævnet over tre  

 artikler bragt i Fyens Stiftstidende den 26. og 28. oktober 2002, idet han  

 mener, at god presseskik er tilsidesat.
 Forsideartiklen den 26. oktober 2002 havde overskriften  

 "Sommerhusejere i bitter nabostrid". I en underoverskrift  

 hed det "KAMP: Husejer har måttet bruge gravemaskine efter trussel  

 om oversvømmelse".
 I artiklen hed det:
 "En fynsk sommerhusbeboer tog i går det tunge  

 skyts i brug for at beskytte sig mod sin nabo.
 En stor entreprenørmaskine arbejdede på  

 højtryk for at dæmme op for vandet fra Lillebælt, der  

 truede med at oversvømme  Bodil  Henriksens fritidshus ved Sandager  

 Næs nord for Assens.
 Naboen havde angiveligt tidligere på ugen gravet en  

 kanal, som havde til hensigt at lede vand fra Lillebælt op over  

 stranden, tværs over en vej og ind på  Bodil  Henriksens grund,  

 hvor huset i givet fald ville komme til at stå under vand.
 - Jeg fik en lokal landmand til at hjælpe mig med at  

 fylde kanalen op, men det bliver nok nødvendigt at skærme mit  

 hus yderligere mod vandet med nogle eternittagplader, siger  Bodil  

  Henriksen.
Kanal-balladen er den foreløbige kulmination  

 på en årelang bitter nabo-strid mellem de to vestfynske  

 sommerhusbeboere, der bor med den skønneste udsigt ud over  

 Lillebælt.
Ifølge  Bodil  Henriksen har hun et par gange under  

 fejden følt sig truet på livet.
 - For to år siden meldte jeg naboen til politiet,  

 fordi han affyrede flere pistolskud, og for nogle måneder siden  

 forsøgte han at forgive mig ved hjælp af giftgas,  

 fortæller  Bodil  Henriksen.
 Den aktuelle sag om kanalen, der er blevet gravet for at  

 lede vandet fra Lillebælt ind på den ene sommerhusgrund, tages nu  

 op af den lokale afdeling af Danmarks Naturfredningsforening.
 Foreningen var således på besigtigelse i  

 området i går, da gravemaskinen arbejdede.
 Fyens Stiftstidende forsøgte i går  

 forgæves at træffe  Bodil  Henriksens nabo for en kommentar.
 ODENSE FYN side 6".
 Artiklen var ledsaget af et billede af  Bodil  Henriksen,  

 hvortil der knyttet følgende tekst:
" Bodil  Hansen har fået hjælp til at  

 fylde den kanal op, som kunne betyde oversvømmelse af hendes  

 hus." I den anden artikel sammen dag hed det i overskriften  

 "Årelang nabostrid i hårdknude". I  

 underoverskriften hed det "KAMP: Offentlige myndigheder kan ikke  

 længere hjælpe naboer der begge vil have ret".
 Artiklen var sålydende:
 "SANDAGER NÆS: I går blev bulldozeren  

 taget i brug i en vestfynsk nabostrid, som indtil videre har forgiftet  

 atmosfæren i et lille og usædvanligt smukt sommerhusområde  

 i mindst fem år.
 - Jeg er i virkeligheden et fredsommeligt menneske, og  

 ønsker blot at få lov til at bo i fred her i mit lille hus.  

 Derfor ønsker jeg slet ikke at fremstå som en kværulant.  

 På den anden side kan jeg under ingen omstændigheder få mig  

 selv til at opgive kampen mod min nabo, siger den 74-årige  Bodil  

  Henriksen.
 Hun har sin faste helårsbopæl i Aarup, men den  

 nu pensionerede isenkræmmer har siden 1961 nydt livet i et lille, men  

 velholdt sommerhus ved den fynske vestkyst.
 I huset ved siden af forsøger civilingeniør  

 at gøre det samme.
 Han bor til daglig i Værløse på  

 Sjælland   men akkurat lige som  Bodil  Henriksen nyder han at  

 besøge sit sommerhus på den fynske vestkyst.
 Havde det ikke været for en årelang og  

 kompliceret nabokonflikt var alting i sin skønneste orden.
Men både lokale, regionale og nationale  

 klagemyndigheder fortæller en helt anden og dyster historie.
Om klager  

 og selvtægt.
Om anmeldelser og angreb.
Mægling forgæves Hvad det i sin tid var, som startede den sejlivede  

 nabofejde mellem de to sommerhusbeboere  Bodil  Henriksen og [K] fortaber sig  

 i fortiden.
 Stakkene af breve til og fra diverse offentlige  

 myndigheder og indbyrdes korrespondance mellem naboerne fylder flere fede  

 ringbind.
 Men ingen af de mange detaljerede redegørelser,  

 klager, indsigelser og afgørelser forklarer, hvad der er den  

 oprindelige årsag til krigen på Sandager Næs.
 Flere gange i løbet af den langstrakte fejde har  

 embedsmænd fra kommune, amt og statens naturklagenævn  

 forsøgt at dæmpe gemytterne i form af en opfordring til  

 forsoning.
 Men forgæves.
 Nabofejden ved den smukke Lillebælt-kyst nord for  

 Assens er tilsyneladende ikke til at løse   og den næres  

 jævnligt af nye udfald fra skiftevis den ene eller den anden part.
 Antallet af gensidige klagesager er stort, og Fyens  

 Stiftstidendes gennemgang af sagsakterne viser, at begge parter er overbevist  

 om den anden parts onde vilje.
 Den 3. januar 2000 forsøger daværende stads-  

 og havneingeniør  Andreas  Jørgensen fra Assens Kommune at  

 antyde i et brev til den ene part, at der måske slet ikke er nogen  

 idé i at lade det offentlige system behandle konflikten.
 "I denne sag har Deres opfattelse af dens alvorlighed  

 og hastekarakter ikke svaret til vores", hed det i et brev til [K].
 "På denne baggrund finder vi det  

 udsigtsløst at indgå i en dialog med Dem om deres utilfredshed  

 med forvaltningens optræden i uenigheden mellem Dem og Deres nabo, fru  

  Henriksen", konkluderede Assens Kommune.
Fyens Stiftstidende har forsøgt at få en  

 kommentar fra  Bodil  Henriksens nabo, civilingeniør [K].
Det er endnu  

 ikke lykkedes." Artiklen var ledsaget af et billede af en gravko, hvortil  

 der knyttet følgende tekst:
"En lokal landmand hjalp i går til med at  

 fjerne en gravet kanal, der truede med at oversvømme  Bodil  

  Henriksens sommerhus.
Episoden er den seneste i en lang række af  

 åbenlyse konflikter mellem  Bodil  Henriksen og hendes nabo." Artiklen den 28. oktober 2002 havde overskriften  

 "Nabokrig med barske anklager". I underoverskriften hed det:  

 "KAMP: Myndighederne svigter os, mener begge parter i årelang  

 vestfynsk nabostrid".
 Artiklen var sålydende:
 "SANDAGER NÆS: De to naboer på Sandager  

 Næs nord for Assens, der i adskillige år har kæmpet mod  

 hinanden, har ikke meget til overs for den hjælp, de har fået fra  

 de offentlige myndigheder.
 - Jeg har flere gange i løbet af årene  

 forsøgt at hejse det hvide flag, men en forsoning vil kræve, at  

 myndighederne træffer en klar og tydelig afgørelse, siger  

 sommerhusejer  Bodil  Henriksen.
 Den 74-årige tidligere isenkræmmer har siden  

 1961 nydt sin fritid i et smukt beliggende fritidshus ved  

 Lillebælt.
 I de seneste fem år har  Bodil  Henriksen imidlertid  

 været alvorligt på kant med sin nabo i sommerhuset ved siden  

 af.
 Det, som i sin tid begyndte som en relativ overskuelig  

 interessekonflikt vedrørende et flethegn i skellet mellem de to  

 ejendomme, er siden vokset til en kompliceret og tilsyneladende  

 uløselig strid.
 Fyens Stiftstidende har haft lejlighed til at  

 gennemgå de mange sagsakter i den årelange nabostrid, og flere  

 episoder har ikke blot involveret kommune, amt og naturklagenævn   men  

 også politiet.
Påstået chikane Således er der to gange indgivet en politianmeldelse  

 om påstået chikane.
 I et tilfælde drejede sagen sig om affyring af en  

 signalpistol på kort afstand   og i et andet tilfælde lød  

 anklagen på forsøg på at forgive naboen.
 Assens Politi modtager den 28. juli i år  

 således et nødråb i form af et brev fra  Bodil  Henriksen  

 med blandt andet følgende ordlyd:
 "Efter gentagne gange at have udsat for angreb med  

 blandt andet gas, har jeg nu måttet søge læge på  

 grund af manglende følelse i læber og smagsløg samt  

 halssmerter".
 Forsvarskommandoen bliver samtidig orienteret om, at den  

 anvendte giftgas "har en lugt af vanillie" og efterfølgende  

 har givet  Bodil  Henriksen åndedrætsbesvær.
 Trods flere forsøg er det endnu ikke lykkedes  

 Stiftstidende at træffe  Bodil  Henriksens nabo [K] for at få  

 hans kommentar.
 Men en række dokumenter viser, at  Bodil  Henriksen  

 ikke står alene med sin frustration over nabostriden   herunder  

 også myndighedernes håndtering af konflikten.
Kulminationen I november 2000 får Assens Kommune for eksempel  

 følgende besked i en telefax fra [K]:
 "I en længere række af skrivelser har jeg  

 opfordret kommunen til at få igangsat lovliggørelsen af  

 bebyggelsen (et udhus på nabogrunden, red.). ( ) Man kan ikke  

 undgå at få den tanke, at kommunen bevidst holder hånden  

 over min nabo", skriver han.
Striden mellem de to sommerhusejere kulminerede, da der i  

 denne uge blev gravet en kanal fra Lillebælt og ind til  Bodil  

  Henriksens hus.
Kanalen truede med at oversvømme sommerhuset.
Desuden verserer der i øjeblikket en klagesag, hvor  

  Bodil  Henriksen er blevet meldt til Kystdirektoratet af naboen [K] i  

 forbindelse med en jordvold, der tilsyneladende er opført uden  

 forudgående tilladelse." I tilknytning til artiklen var bragt et billede af  Bodil  

  Henriksen med følgende tekst:
"Sommerhusejer  Bodil  Henriksen har sikret sit  

 vindue i soveværelse mod indtrængen med et aflåst gitter af  

 rustfrit stål.
Det er nødvendigt, mener hun, på grund af  

 en årelang strid med naboen." Klageren har anført, at bladet har overtrådt  

 reglen under punkt A.2. i de vejledende presseetiske regler ved ikke "at  

 stikke fingeren i jorden". Som det fremgår af artiklerne var der  

 ikke tale om information, der krævede hurtig formidling.
Endvidere er  

 der ikke meget, der tyder på, at bladet har gjort sig store  

 anstrengelser for at efterprøve oplysningerne, inden de blev bragt,  

 hvilket er i strid med reglernes punkt A.3. Dette har endvidere forhindret  

 bladet i at leve op til reglernes punkt A.4.
Klageren har med hensyn til den af bladet omtalte  

 e-mail-korrespondance oplyst, at tidspunktet for korrespondancen var den 29.  

 og 30. oktober 2002   altså efter offentliggørelsen af  

 artiklerne den 26. og 28. oktober 2002. Korrespondancen havde derfor ikke  

 nogen indflydelse på indholdet af artiklerne.
Nummerviseren på  

 klagers private telefon indeholdt ingen opkald fra bladet den 25. oktober.  

 Det ville i øvrigt klæde bladet   fx via udskrifter fra bladets  

 telefonselskab   at dokumentere påstanden om, at man har forsøgt  

 at komme i kontakt med klager.
Klagers nummerviser indeholdt ej heller noget  

 "privat" eller "anonymt" opkald den 25. eller 26.  

 oktober, hvorimod der den 27. oktober 2002 ved middagstid er registreret et  

 opkald fra bladets Assens-redaktion.
Endvidere har klager på ca. samme  

 tidspunkt modtaget en e-mail fra bladet med en række  

 spørgsmål.
Klager sendte i den anledning samme dag en e-mail til  

 journalisten for at udbede sig en kopi af artiklerne, som klager modtog den  

 28. oktober 2002.
 Klageren har videre anført, at bladet har  

 tilsidesat reglen under punkt B.1. Således er klagers navn nævnt  

 syv gange   udover omtale af titel, fast bopælsby og arbejdsgiver.
 Klageren har endelig til bladets anførsel om, at  

 "avisens artikler bygger på dokumenterede oplysninger",  

 anført, at det kan undre, at bladet vælger at undlade at oplyse  

 læserne om, at "avisen er bekendt med, at politi og statsadvokat  

 har afvist beskyldningerne", jf. bladets e-mail af 27. oktober 2002 til  

 klager.
Bladet har ved brev af 27. november 2002 til nævnet  

 anført, at journalisten bag artiklen naturligvis har forsøgt at  

 høre begge parters standpunkt, forinden artiklerne blev bragt.
Bladet  

 har henvist til en e-mail-korrespondance, som viser, at der har været  

 kontakt med klageren, og at klager har fået oplyst, at bladet  

 også er interesseret i at bringe hans synspunkter.
Klager  

 bekræfter, at han er vidende om, at han kan komme til orde i bladet,  

 men at han p.t. ikke ønsker at kommentere sagen.
I øvrigt  

 fremgår det klart af artiklerne, at bladet forgæves har  

 forsøgt at komme i kontakt med klager.
Bladet har videre anført, at artiklerne bygger  

 på dokumenterede oplysninger.
Det drejer sig dels om skriftlig  

 korrespondance vedrørende de omtalte politianmeldelser, dels om  

 øvrige dokumenter vedrørende sagen.
Bladet har som sådan  

 ikke taget stilling til selve den verserende sag.
Med hensyn til klagers bemærkninger til  

 nummerviseren er forholdet således, at der ikke kan registreres nummer,  

 når der ringes ud af bladhuset.
Nummerviseren vil enten vise  

 "privat" eller "anonym".
Bladet har ved brev af 10. december 2002 meddelt  

 nævnet, at man beklageligvis må give klageren medhold i, at  

 bladets research forud for artiklerne ikke har været  

 tilstrækkelig dokumenteret.
Bladet fastholder imidlertid sine tidligere  

 anbringender.
 I sagens behandling har følgende  

 nævnsmedlemmer deltaget: Niels Grubbe, Finn Rowold, Tage Clausen og Ole  

 Askvig.
 Pressenævnet udtaler:
Pressenævnet har på baggrund af parternes  

 modstridende forklaringer ikke mulighed for at vurdere, om bladet forud for  

 artiklerne den 26. oktober 2002 har forsøgt at forelægge klager  

 oplysningerne deri.
Uanset dette finder nævnet, at artiklernes  

 oplysninger ikke havde en sådan aktualitetsværdi, at man fra  

 bladets side ikke havde kunnet afvente klagers eventuelle bemærkninger.  

 Bladet har herved handlet i strid med god presseskik, og nævnet udtaler  

 sin kritik.
Med hensyn til artiklen den 28. oktober 2002 lægger  

 nævnet ud fra de foreliggende oplysninger til grund, at bladet ved  

 e-mail dagen før stillede klager en række spørgsmål  

 om den aktuelle sag, og at klager svarede ved at bede om kopi af artiklerne.  

 Nævnet finder, at bladet over for klager burde have tilkendegivet, at  

 man agtede at offentliggøre en artikel den 28. oktober 2002, og at man  

 i forhold til den ønskede klagers eventuelle bemærkninger.
Ved  

 at undlade dette har bladet handlet i strid med god presseskik, og  

 nævnet udtaler tillige sin kritik på dette punkt.
Nævnet finder endvidere, at bladet ikke har udvist  

 tilstrækkelig kritik over for klagers nabo som kilde.
Nævnet har  

 herved lagt vægt på, at bladet både den 26. og 28. oktober  

 2002 har valgt at viderebringe naboens oplysning om, at hun to gange har  

 indgivet politianmeldelse om påstået chikane, på trods af  

 at bladet i hvert fald den 27. oktober 2002 var bekendt med, at politi og  

 statsadvokat havde afvist beskyldningerne.
 Nævnet finder endelig, at artiklernes oplysninger om  

 klagers person ikke er af en sådan karakter, at bladet ved  

 offentliggørelsen har handlet i strid med god presseskik.
 I medfør af medieansvarslovens § 49  

 pålægges det herefter den ansvarshavende redaktør af Fyens  

 Stiftstidende at offentliggøre følgende:
 "Kendelse fra Pressenævnet:
Den 26. og 28. oktober 2002 bragte Fyens Stiftstidende i  

 tre artikler en omtale af en nabostrid på Sandager Næs ved  

 Assens.
I artiklerne fremgik det blandt andet, at klageren, [K], skulle have  

 affyret en signalpistol og forsøgt at forgive naboen ved hjælp  

 af giftgas.
 [K] har klaget til Pressenævnet , idet han finder,  

 at god presseskik er tilsidesat.
Pressenævnet har på baggrund af parternes  

 modstridende forklaringer ikke mulighed for at vurdere, om bladet forud for  

 artiklerne den 26. oktober 2002 har forsøgt at forelægge klager  

 oplysningerne deri.
Uanset dette finder nævnet, at artiklernes  

 oplysninger ikke havde en sådan aktualitetsværdi, at man fra  

 bladets side ikke havde kunnet afvente klagers eventuelle bemærkninger.  

 Bladet har herved handlet i strid med god presseskik, og nævnet udtaler  

 sin kritik.
Med hensyn til artiklen den 28. oktober 2002 lægger  

 nævnet ud fra de foreliggende oplysninger til grund, at bladet ved  

 e-mail dagen før stillede klager en række spørgsmål  

 om den aktuelle sag, og at klager svarede ved at bede om kopi af artiklerne.  

 Nævnet finder, at bladet over for klager burde have tilkendegivet, at  

 man agtede at offentliggøre en artikel den 28. oktober 2002, og at man  

 i forhold til den ønskede klagers eventuelle bemærkninger.
Ved  

 at undlade dette har bladet handlet i strid med god presseskik, og  

 nævnet udtaler tillige sin kritik på dette punkt.
Nævnet finder endvidere, at bladet ikke har udvist  

 tilstrækkelig kritik over for klagers nabo som kilde.
Nævnet har  

 herved lagt vægt på, at bladet både den 26. og 28. oktober  

 2002 har valgt at viderebringe naboens oplysning om, at hun to gange har  

 indgivet politianmeldelse om påstået chikane, på trods af  

 at bladet i hvert fald den 27. oktober 2002 var bekendt med, at politi og  

 statsadvokat havde afvist beskyldningerne.
 København, den 22. januar 2003.
