 I medfør af §§ 35 og 51, stk. 4, i lov om jagt og vildtforvaltning, jf.  

 lovbekendtgørelse nr. 801 af 11. december 1987 fastsættes:
Formål § 1.  Bekendtgørelsen har til formål at sikre Fladet  

 og det tilstødende søterritorium som raste- og yngleplads for vandfugle.
Afgrænsning § 2.  Fladet Vildtreservat i Storstrøms Amt omfatter  

 som angivet på kortbilag:
a.
Følgende arealer af Orebygård:
 Matr. nr. 1 o og 1 c, Oreby by, Sakskøbing, samt den del af  

 matr. nr. 1 m smst., der er beliggende øst for en ret linje i  

 forlængelse af de to førstnævntes matr. nr.'s vestskel.
 Matr. nr. 47 og 48, Tårs by, Tårs, samt de dele af matr. nr. 11 b og  

 30b smst., der er beliggende nord for den fra Kohave gennem Tranekulen  

 til det østligste punkt af matr. nr. 30 b førende private skovvej.
b.
Dæmningen mellem Fladet og Tårs Vig tilhørende Orebygård.
c.
Den del af søterritoriet (Tårs Vig), der er beliggende mellem den under  

 litra b. nævnte dæmning og en ret linje fra et punkt på kysten udfor skoven  

 Holcksminde, matr. nr. 1 e , Oreby by, Sakskøbing (ca. 375 meter  

 nordvest for den under litra b. nævnte dæmnings vestbasis), til en position  

 på søterritoriet beliggende 200 meter ret nord (360I) for det punkt på  

 kysten, hvor den under litra b. nævnte dæmning rammer denne ved matr. nr. 14  

a , Tårs by, Tårs.
Reservatets østgrænse i Tårs Vig er en ret linje  

 fra ovennævnte position på søterritoriet til et punkt på kysten beliggende  

 100 meter nordøst for den under litra b. nævnte dæmnings østbasis.
 Stk. 2.  Mod land afgrænses søterritoriet af højeste,  

 daglige vandstandslinje.
Reservatbestemmelser § 3.  På vildtreservatets område er det forbudt at  

 udøve jagt på eller på anden måde at ombringe, indfange eller forjage svømme  

 og vadefugle.
 Stk. 2.  På det i § 2, stk. 1., litra c. nævnte område  

 er færdsel med skydevåben forbudt.
 § 4.  På de i § 2, stk. 1., litra a. og b. nævnte  

 områder er færdsel forbudt hele året.
 Stk. 2.  Bestemmelsen i stk. 1. gælder ikke for  

 ejer/bruger samt dennes husstand og personale.
 § 5.  Det er forbudt at ødelægge eller indsamle æg.
Dispensation og tilsyn § 6.  Skov- og Naturstyrelsen kan, når særlige forhold  

 taler derfor, dispensere fra bestemmelserne i §§ 3, 4 og 5.
 Stk. 2.  Hvad angår de i § 2, stk. 1., litra a. og b.  

 nævnte områder, sker dette efter forhandling med ejeren/brugeren.
 § 7.  Skov- og Naturstyrelsen fører tilsyn med, at  

 reservatbestemmelserne overholdes.
Straf og ikrafttrædelse § 8.  Overtrædelse af bestemmelserne i §§ 3, 4 og 5  

 straffes med bøde, medmindre strengere straf er forskyldt efter den øvrige  

 lovgivning.
 § 9.  Bekendtgørelsen træder i kraft den 1. august  

 1991 og er gældende til og med den 31. juli 2011.
