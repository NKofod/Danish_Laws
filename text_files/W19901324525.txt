 Der meddeltes afslag på ansøgning om ophævelse af landbrugspligten på  

 en parcel af areal ca. 0,3 ha med henblik på sammenlægning med en  

 ikke-landbrugsnoteret ejendom af areal ca. 0,4 ha.
 I skrivelse af 24. november 1989 har De på vegne af Thomas Grimm  

 og Mette Hønningen klaget over den af Jordbrugsdirektoratet i skrivelse af  

 18. oktober 1989 trufne afgørelse, hvorved der meddeltes afslag på ansøgning  

 om udstykning af landbrugsejendommen matr. nr. 3 g og 11 d  Bønnet  

 By, Horbelev samt matr. nr. 4 f  Moseby By, Åstrup.
Et areal på 3474 m2 søges fraskilt til sammenlægning med den tilgrænsende  

 ikke-landbrugsnoterede ejendom matr. nr. 4 b  Moseby by, Åstrup.
Matr nr. 4 b  

  Moseby By, Åstrup er af areal 4003 m2, og efter det oplyste registreret som  

 helårsbolig.
 Jordbrugsdirektoratet begrunder afgørelsen med, at udstykning og ophævelse  

 af landbrugspligten på arealer til private rekreative formål, herunder til  

 supplering af ikke-landbrugsnoterede ejendomme, vil stride mod  

 landbrugslovens overordnede mål, og i almindelighed ikke tillades i henhold  

 til landbrugslovens § 4.
Det fremgår af klageskrivelsen, at matr. nr. 4 b ikke bruges til  

 sommerbeboelse, men som helårsbeboelse, og at man således ikke udstykker  

 matr. nr. 4 f til privat rekrativt formål.
Det gøres endvidere opmærksom på,  

 at ejendommen matr. nr. 4 b er en nedlagt landbrugsejendom, der  

 i Stubbekøbing kommune er registreret som enfamiliehus til helårsbeboelse.
 Der er oplyst, at man ved udstykningen af den nu nedlagte landbrugsejendom  

 matr. nr. 4 b mente, at arealet nord for bygningerne fortsat skulle drives  

 landbrugsmæssigt, men at dette i praksis har vist sig meget besværligt, og at  

 parterne derfor ønsker arealet på 3454 m2 ført ind under bygningsparcellen  

 matr. nr. 4 b . Det anføres videre, at både Stubbekøbing kommune  

 og Storstrøms amtskommune har anbefalet, at udstykningssagen gennemføres som  

 ansøgt.
 I skrivelse af 31. januar 1990 har Jordlovsudvalget i anledning af Deres  

 klage udtalt, at man ikke finder anledning til at ændre indstilling til  

 sagen, idet der ikke er fremført nye forhold.
Landbrugsministeriet skal herefter meddele, at man ikke finder grundlag  

 for at ændre Jordlovsudvalgets afgørelse, der er i overensstemmelse med  

 landbrugsloven og de retningslinier, der er fastsat for lovens  

 administration.
Praksis med hensyn til ophævelse af landbrugspligten på  

 arealer, der agtes anvendt til private rekreative formål er overordentlig  

 restriktiv, jf. pkt. 6.4.5 i Landbrugsministeriets cirkulære nr. 54 af 19.  

 marts 1987 om lov om landbrugsejendomme.
Det er i denne forbindelse uden  

 betydning, om den ejendom, der ønskes suppleret, har status som sommerhus  

 eller helårsbolig.
 De pr. 1. september 1989 gennemførte ændringer af landbrugsloven, jf.  

 Landbrugsministeriets bekendt-gørelse nr. 504 af 17. juli 1989, har ingen  

 betydning for nærværende sag.
 P.M.V.
 e.b.
