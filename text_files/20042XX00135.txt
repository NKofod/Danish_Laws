Skriftlig fremsættelse (31. marts 2005) Miljøministeren  

  

 (Connie Hedegaard):
 Herved tillader jeg mig for Folketinget at fremsætte:
 Forslag til lov om  

 ændring af miljøbeskyttelsesloven (Godkendelse af affaldsgrundlag ved nye  

 affaldsforbrændingsanlæg og udvidelser af eksisterende  

 affaldsforbrændingsanlæg).
(Lovforslag nr.
L 138).
 Baggrunden for lovforslaget er, at Energistyrelsen har  

 ændret bekendtgørelse om varmeplanlægning og godkendelse af anlægsprojekter  

 for  

 kollektive varmeforsyningsanlæg (projektbekendtgørelsen). Ændringen betyder,  

 at  

 projekter om etablering af nye eller ændring af eksisterende  

 affaldsforbrændingsanlæg ikke længere skal vurderes af Energistyrelsen, men  

 alene behandles af kommunalbestyrelsen  

 i  

 den kommune, hvor anlægget er beliggende. Ændringen skyldes, at  

 Rigsrevisionen  

 har påpeget, at det er uklart, om kommunen eller Energistyrelsen er den  

 kompetente myndighed på området.
 Miljøstyrelsen har hidtil bidraget til Energistyrelsens  

 vurdering af projektforslag med vurdering af, hvorvidt det fornødne  

 affaldsgrundlag er til stede for et givent projekt, og har dermed varetaget  

 den  

 overordnede koordinering af affaldsmængden til forbrænding og  

 forbrændingskapaciteten.
 En utilsigtet effekt af ændringen er, at der ikke længere  

 vil være sikkerhed for, at der er tilstrækkeligt affald til stede, før det  

 godkendes at opføre nye affaldsforbrændingsanlæg eller udvide eksisterende  

 affaldsforbrændingsanlæg.
Formålet med  

 lovforslaget er at sikre, at det efter ændringen af projektbekendtgørelsen  

 fortsat er muligt at tilpasse affaldsforbrændingskapaciteten til  

 affaldsmængden.
Hvis ikke dette påses, vil der være risiko for at to kommuner  

 hver for sig vil kunne godkende projekter, der er baseret på forbrænding af  

 det  

 samme affald.
Det vil kunne resultere i, at der etableres for meget  

 kapacitet,  

 og at det kan blive nødvendigt med systematisk import af affald til  

 forbrænding  

 fra udlandet for at sikre økonomien i affaldsforbrændingsanlæggene.
 Med lovforslaget indføres hjemmel i miljøbeskyttelsesloven,  

 så kommunernes godkendelse af nye affaldsforbrændingsanlæg og udvidelse af  

 eksisterende anlæg forudsætter miljøministerens godkendelse af, at det  

 fornødne  

 affaldsgrundlag er til stede.
Regeringen har lovet Folketinget en redegørelse om  

 organiseringen af affaldssektoren.
Redegørelsen vil rumme forslag til  

 principper for den fremtidige regulering af affaldsforbrændingsanlæggene.  

 Efter  

 en debat om den fremtidige regulering af sektoren, vil der, hvis Folketinget  

 ønsker ændringer af forbrændingsområdet, tidligst kunne fremsættes  

 lovforslag,  

 som gennemfører ændringerne af reguleringen og dermed erstatter nærværende  

 regulering, i slutningen af samlingen 05-06.
 Idet der i øvrigt henvises til lovforslaget med  

 bemærkninger, anbefaler jeg det til Folketingets velvillige behandling.
