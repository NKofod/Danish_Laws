Bekendtgørelse om  

 miljømæssig vurdering (VVM) af projekter til indvinding af  

 kulbrinter på dansk søterritorium og  

 kontinentalsokkelområde og projekter til etablering af  

 transitrørledninger1) I medfør af § 28 a i lov om anvendelse af Danmarks undergrund, jf.  

 lovbekendtgørelse nr. 552 af 29. juni 1995 og § 4 a i lov nr. 187 af  

 12. marts 1997 om ændring af lov om kontinentalsoklen fastsættes:
§ 1. Denne bekendtgørelse finder anvendelse  

 ved etablering af de i § 2 nævnte projekter om efterforskning,  

 indvinding og transport af kulbrinter på dansk søterritorium og  

 kontinentalsokkelområde.
Tilladelse til og godkendelse af disse  

 projekter efter undergrundslovens §§ 10, 17 og 28 og kontinentalsokkellovens  

 § 4 a kan kun meddeles på baggrund af en vurdering af de  

 miljømæssige konsekvenser.
 § 2. Der skal foreligge en  

 miljømæssig vurdering (VVM-redegørelse), inden der kan  

 gives tilladelse til og godkendelse af følgende projekter:
1)	indvinding af mere end 500 tons råolie pr. dag eller mere end  

 500 000 m3 naturgas pr. dag i kommercielt øjemed, 2)	etablering af rørledninger med en diameter på over 800  

 mm og en længde på over 40 km til transport af gas, olie eller  

 kemikalier og 3)	anlæg til oplagring af olieprodukter samt petrokemiske eller  

 kemiske produkter med en kapacitet på 200 000 tons eller  

 derover.
 Stk. 2. Reglerne i stk. 1 gælder endvidere for  

 følgende projekter, når de må antages at kunne få en  

 væsentlig indvirkning på miljøet:
1)	anlæg af olie- og gasledninger, som ikke er omfattet af stk.  

 1, nr. 2, 2)	ændringer eller udvidelser af projekter omfattet af denne  

 bekendtgørelse, som allerede er godkendt, er udført eller er  

 ved at blive udført, når de kan være til skade for  

 miljøet.
Stk. 3. Energistyrelsen afgør på grundlag af  

 de i bilag 2 nævnte kriterier, om der skal udarbejdes en  

 VVM-redegørelse i forbindelse med ansøgning om tilladelse til  

 og godkendelse af de i stk. 2 nævnte projekter.
Såfremt der ikke  

 skal udarbejdes VVM-redegørelse, offentliggøres  

 afgørelsen herom senest samtidig med, at godkendelse eller tilladelse  

 meddeles ansøgeren.
 § 3. Ansøgeren skal udarbejde  

 redegørelsen og fremsende dem til Energistyrelsen, når der efter  

 reglerne i § 2 kræves VVM-redegørelse.
Stk. 2. Redegørelsen skal som minimum indeholde de  

 i bilag I nævnte oplysninger og vurderinger.
Ansøgeren skal  

 endvidere udarbejde et ikke-teknisk resumé af  

 VVM-redegørelsen.
 Stk. 3. Energistyrelsen kan bestemme, at yderligere  

 materiale til vurdering af indvirkninger på miljøet skal  

 tilvejebringes.
§ 4. Oplysning om ansøgningen og om  

 VVM-redegørelsen bekendtgøres for offentligheden af  

 Energistyrelsen i landsdækkende aviser og sendes til berørte  

 organisationer.
Oplysning om ansøgningen og om VVM-redegørelsen  

 kan rekvireres i Energistyrelsen.
Offentliggørelsen skal herudover  

 indeholde oplysninger om:
1)	offentlighedsperiodens længde og til hvem bemærkninger  

 skal indgives og hvortil spørgsmål i offentlighedsperioden kan  

 rettes og 2)	hvor eventuelle rapporter, baggrundsnotater m.v., der er udarbejdet  

 i forbindelse med VVM-redegørelsen, ligger til gennemsyn for  

 offentligheden.
 Stk. 2. Ansøgning og VVM-redegørelse sendes  

 endvidere til høring hos berørte myndigheder.
 Stk. 3. frist for fremsættelse af  

 bemærkninger fastsættes til mindst 8 uger.
 § 5. Oplysning om sagens afgørelse  

 offentliggøres af Energistyrelsen i de aviser, hvor  

 bekendtgørelse i henhold til § 4, stk. 1 har fundet sted.  

 Afgørelsen med eventuelle vilkår, de vigtigste begrundelser og  

 betragtninger, der ligger til grund for afgørelsen og om  

 nødvendigt en beskrivelse af de vigtigste foranstaltninger, som  

 går ud på at undgå, begrænse og om muligt  

 afbøde de væsentligste negative virkninger, vil kunne  

 rekvireres.
 § 6. Bekendtgørelsen træder i kraft  

 den 9. oktober 1999.
Miljø- og Energiministeriet, den 19.  

 september 1999 Svend Auken /Peter Helmer Steen Bilag I Oplysninger der skal gives i henhold til § 3 1) En beskrivelse af projektet herunder navnlig:
- af hele projektets fysiske karakteristika samt arealanvendelsesbehovet  

 under bygnings- og driftsfaserne, - af de væsentligste karakteristika for produktionsprocesserne,  

 f.eks. type og mængde af de anvendte stoffer og materialer, - et skøn efter type og mængde over forventede reststoffer og  

  materialer samt emissioner (forurening af vand, luft, havbund og jordbund,  

 støj, vibrationer, lys, varme, stråling osv.) i forbindelse med  

 driften af det foreslåede projekt, - hvordan anlægget kan bortskaffes.
2) - En beskrivelse af de væsentligste alternativer som bygherren har  

 undersøgt.
 - En beskrivelse af konsekvenserne af at indvindingen ikke  

 gennemføres (0-alternativet).
 - En begrundelse for valg af udbygningsløsning og  

 udviklingsstrategi samt redegørelse for kriterierne for det valg som  

 er gjort under hensyn til indvirkningerne på miljøet.
 - En beskrivelse af eventuelle påfølgende udbygningstrin,  

 tilknytning til andre felter og landanlæg og eventuel samordning af  

 udvindingsvirksomhed.
3) En beskrivelse af det miljø både indenfor og udenfor dansk  

 område, som i væsentlig grad kan blive berørt af det  

 foreslåede projekt, herunder navnlig:
- befolkning - fauna - flora - jord - havbund - vand - luft - klimatiske forhold - materielle goder, herunder den arkæologiske kulturarv og  

 kulturminder - landskab - den indbyrdes sammenhæng mellem ovennævnte faktorer.
 En beskrivelse af miljøets tilstand før udbygning med  

 henblik på vurdering af forudsigelige ændringer af  

 miljøets tilstand.
4) En beskrivelse af, hvilke betydelige virkninger på miljøet  

 det foreslåede projekt vil kunne få som følge af:
- tilstedeværelsen af projektet som helhed - anvendelsen af naturressourcer - emissionen af forurenende stoffer - opståelsen af gener - bortskaffelsen af affald - samt bygherrens angivelse af hvilke metoder, der er anvendt til  

 forudberegningen af virkningerne på miljøet.
 Denne beskrivelse bør anføre projektets direkte virkninger  

 og i givet fald dets indirekte, sekundære, kumulative, kort- og  

 langsigtede, vedvarende eller midlertidige samt positive eller negative  

 virkninger.
5) En beskrivelse af de foranstaltninger der påtænkes med henblik  

 på at undgå, nedbringe og om muligt neutralisere betydelige  

 skadelige virkninger på miljøet.
6) En vurdering af de miljømæssige konsekvenser af de tekniske  

 løsninger som er valgt, og en redegørelse for hvordan  

 miljøkriterier og  konsekvenser er indgået i valget af disse  

 løsninger.
7) En oversigt over eventuelle vanskeligheder (tekniske mangler eller  

 manglende viden), som bygherren er kommet ud for i forbindelse med  

 indsamlingen af de fornødne oplysninger.
8) En beskrivelse af tekniske tiltag for miljøberedskab.
9) En vurdering af hvordan selskabets kontrol af påvirkningerne af
miljøet i området kan gennemføres.
10) En beskrivelse af hvilke parter, der har været involveret i  

 udarbejdelsen af VVM-redegørelsen og i planlægningen af  

 projektet.
11) Et ikke-teknisk resumé af de på grundlag af ovennævnte  

 punkter fremsendte oplysninger.
Bilag 2 Udvælgelseskriterier 1)	Projekters karakteristika.
 Projekters karakteristika skal især anskues i forhold til:
- projektets dimensioner - kumulation med andre projekter - anvendelse af naturressourcer - affaldsproduktion - forurening og gener - risikoen for ulykker, navnlig under hensyn til de anvendte materialer og  

 teknologier.
 2)	Projekters placering.
 Den miljømæssige sårbarhed i de geografiske  

 områder, der kan blive berørt af projekter, skal tages i  

 betragtning, navnlig:
- nuværende arealanvendelse - naturressourcernes relative rigdom, kvalitet og regenerationskapacitet i  

 området - det naturlige miljøs bæreevne med særlig  

 opmærksomhed på følgende områder:
a)	vådområder b)	kystområder c)	reservater og naturparker d)	områder der er registreret, beskyttet eller fredet ved  

 national lovgivning, EF-fuglebeskyttelsesområder og  

 habitatområder e)	områder, hvor de i fællesskabslovgivningen fastsatte  

 miljøkvalitetsnormer allerede er overskredet f)	tætbefolkede områder g)	vigtige landskaber set ud fra et historisk, kulturelt eller  

 arkæologisk synspunkt.
 3)	Kendetegn ved den potentielle  

 miljøpåvirkning.
 De potentielle væsentlige virkninger af projekter skal ses i  

 relation til de kriterier, der er anført under 1 og 2 ovenfor og  

 navnlig under hensyn til:
- påvirkningens omfang (geografisk område og antallet af  

 personer, der berøres) - påvirkningens grænseoverskridende karakter - påvirkningsgrad og  kompleksitet - påvirkningens sandsynlighed - påvirkningens varighed, hyppighed og reversibilitet.
 1)   

  Bekendtgørelsen indeholder bestemmelser, der gennemfører  

 Rådets direktiv nr. 97/11/EF af 3. marts 1997 om ændring af  

 direktiv 85/337/EØF, L. 175/40 om vurdering af visse offentlige og  

  private  projekters indvirkning på miljøet  

 (VVM-direktivet).
