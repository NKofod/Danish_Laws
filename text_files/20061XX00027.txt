Skriftlig fremsættelse (4. oktober 2006) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov om  

 ændring af lov om midlertidig binding af kommunernes og amtskommunernes  

 overskudslikviditet (Opfølgning på aftalen om kommunernes økonomi for 2007) (Lovforslag nr.
L 7).
 Lovforslaget er et led i udmøntningen af regeringens aftale  

 med KL af 12. juni 2006 om kommunernes økonomi for 2007.
 Regeringen og KL er enige om, at regeringen, af hensyn til  

 konjunktursituationen, søger Folketingets tilslutning til at frigivelsen af  

 deponerede midler på det skattefinansierede område udskydes et år.
 Der er endvidere enighed om, at en af grundpillerne for det  

 fremtidige budgetsamarbejde er en klarere adskillelse af forsyningsområdet og  

 de skattefinansierede dele af den kommunale økonomi.
 De gældende bestemmelser indebærer, at kommunernes og  

 amternes deponerede midler frigives den 1. januar 2007.
 Med forslaget lægges op til at kommunernes deponering af  

 overskudslikviditet forlænges til udgangen af 2007, samtidig med at et  

 eventuelt budgetteret overskud for forsyningsområdet i 2007 skal deponeres i  

 perioden fra den 1. januar 2007 til den 1. januar 2009.
 Idet jeg i øvrigt henviser til lovforslaget med bemærkninger,  

 tillader jeg mig at anbefale forslaget til hurtig og velvillig behandling i  

 det  

 høje Ting.
