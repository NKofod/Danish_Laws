Bekendtgørelse om betaling af social  

 pension til personer visiteret til behandlingsophold i Danmark af  

 grønlandske sociale myndigheder I medfør af § 54, stk. 1, i lov om social pension, jf.  

 lovbekendtgørelse nr. 385 af 26. maj 2000, og efter aftale med  

 Grønlands Hjemmestyre, fastsættes:
 § 1. Kommunen udbetaler social pension efter  

 lovens § 52, stk. 1, til personer, der på foranledning af  

 grønlandske sociale myndigheder har ophold i Danmark i:
1)	boformer efter §§ 91   94 i lov om social service, 2)	anbringelsessteder for børn og unge efter §§ 49 og 51 i  

 lov om social service, 3)	amtskommunale og kommunale plejehjem m.v. efter § 140 i lov om  

 social service, og 4)	boliger, boformer m.v., der træder i stedet for og kan  

 sidestilles med boformer m.v. under nr. 1-3, herunder hjælp efter  

 § 77 i lov om social service og ophold i bofællesskaber oprettet  

 efter den tidligere bistandslovs §§ 68 og 68b.
Stk. 2. Til udgifter afholdt efter stk. 1 ydes der ikke  

 refusion fra staten.
Udgifterne efter stk. 1 afholdes endeligt af de  

 grønlandske sociale myndigheder.
Regningen sendes til Grønlands  

 Hjemmestyre, Danmarkskontoret, Den Sociale Afdeling, Pilestræde 52,  

 Postboks 2151, 1016 København K.
 § 2. § 1 har alene virkning for sager, hvori  

 der er truffet afgørelse om social pension efter den 1. januar 1992.  

 Staten afholder fortsat udgifterne til social pension til personer, der den  

 1. januar 1992 havde ophold i en institution efter den dagældende  

 bistandslovs § 112, stk. 1, og som efter dette tidspunkt tilkendes  

 social pension.
 § 3. Bekendtgørelsen træder i kraft den 1. januar  

 2002 og har virkning for udgifter til social pension efter lovens § 52,  

 stk. 1, fra denne dato.
