En konstabel blev anset for berettiget til fradrag for  

 befordringsudgifter mellem kasernen og hjembyen.
Kommunen, hvor kasernen var  

 beliggende, havde forlangt, at han skulle tilmeldes folkeregisteret der, da  

 han havde lejet kvarter på kasernen.
Landsskatteretten fandt, at klageren havde den stærkeste  

 familiemæssige, personlige og bopælsmæssige tilknytning til hjembyen, hvor  

 han havde bevaret værelse og senere købt eget hus.
Da det imidlertid ikke  

 kunne anses for tilstrækkelig godtgjort, at han havde benyttet egen bil til  

 transporten, blev fradrag alene godkendt efter ligningslovens § 9 C, stk. 1  

 til 3.
 A klagede for indkomståret 1986 over, at de stedlige skattemyndigheder  

 ikke havde godkendt hans fradrag for befordring mellem hjem og arbejdssted på  

 11.466 kr.
Det fremgik af sagen, at klageren i 1984 var blevet ansat som konstabel  

 ved X Kaserne.
Han boede på daværende tidspunkt hos sin moder i Y, men var i  

 1985 flyttet på eget værelse og siden - den 1. juni 1988 i eget hus,  

 ligeledes i Y.
Klagerens folkeregisteradresse havde i perioden fra den 1. november 1984  

 til den 1. juni 1988 været i X.
Det var oplyst, at X Folkeregister havde  

 stillet krav om, at klageren var tilmeldt folkeregisteret i X Kommune, idet  

 han overnattede 4 nætter eller mere om ugen i lejet kvarter på kasernen.
Det  

 var endvidere oplyst, at der var tale om en militært møbleret tomandsstue  

 uden mulighed for privatliv.
Klageren havde først og fremmest anvendt  

 kvarteret til opbevaring af sin militære udrustning samt omklædning og i  

 sjældne tilfælde overnatning, når tjenesten eller føret ikke havde tilladt,  

 at han var kørt til sin bopæl i Y.
Kvarteret blev inspiceret uanmeldt, og det  

 var ikke tilladt at opbevare eller fortære mad og drikkevarer på værelset.
 Klageren havde opgjort sin kørsel mellem kasernen og Y i forbindelse med  

 weekender, ferie og afspadsering til 52 x 230 km, hvilket han mente  

 berettigede til det selvangivne fradrag på 11.466 kr., opgjort efter  

 ligningslovens § 9 C, stk. 4.
De stedlige skattemyndigheder havde som begrundelse for ikke at godkende  

 klagerens befordringsfradrag anført, at kasernen måtte anses som klagerens  

 sædvanlige bopæl, idet han havde overnattet langt de fleste dage på kasernen  

 og således kun havde tilbragt fridage og weekender på værelset i Y.
Kørslen  

 mellem kasernen og Y var derfor anset for at være af privat karakter uden  

 fradragsret efter ligningslovens § 9 C.
Klageren oplyste til støtte for det selvangivne befordringsfradrag, at  

 alle hans private interesser, herunder idrætsudøvelse, hele hans  

 omgangskreds, og ikke mindst hans forlovede, havde befundet sig i Y under  

 hele tjenestetiden.
Han havde derfor valgt at bevare sin bopæl i Y, uagtet at  

 afstanden var over 100 km.
Ulempen ved afstanden var formindsket af, at de  

 mange vagter og øvelser, omsat til gældende arbejdstidsregler, havde medført  

 et stort antal erstatningsfridage, som klageren havde udstrakt frihed til at  

 afvikle i tilknytning til ferie, weekender og helligdage.
Klageren oplyste endvidere, at det tog mindst 21/2 time at benytte tog  

 mellem X og Y, hvorimod han kunne køre strækningen i bil på 1 1/4 time.
Han  

 havde benyttet egen bil til transporten hele det omhandlede indkomstår, men  

 han kunne ikke dokumentere sin bilkørsel med benzinkvitteringer eller  

 lignende.
Landsskatteretten fandt - uanset klagerens tilmelding til folkeregisteret  

 i X - at han måtte anses for at have bevaret sin bopæl i Y, hvortil han efter  

 det oplyste havde den stærkeste personlige, familiemæssige og boligmæssige  

 tilknytning det pågældende år.
Klageren var derfor berettiget til fradrag for  

 befordring efter ligningslovens § 9 C mellem X og Y, hvilken strækning han  

 ubestridt havde kørt i samtlige weekender, afspadserings- og ferieperioder.
 Retten fandt det imidlertid ikke tilstrækkeligt godtgjort, at klageren  

 havde anvendt egen bil til denne befordring, hvorfor fradraget alene kunne  

 beregnes efter ligningslovens § 9 C, stk. 1 til 3. Den påklagede ansættelse  

 blev herefter nedsat med 4.462 kr.
 LV 1989, U 1.1.1 og 1.3.
