 Cirkulære  

 om forkyndelser og udrejsekontrol i asylsager m.v.
(Til Rigspolitichefen, Politidirektøren i København og  

 samtlige politimestre) I medfør af § 30, stk. 2, 2. pkt., i  

 udlændingeloven, jf. lovbekendtgørelse nr. 826 af 24. august 2005, fastsættes  

 følgende  

 retningslinjer for politiets behandling af forkyndelser og udrejsekontrol  

 m.v.  

 i sager om afslag på en ansøgning om opholdstilladelse efter udlændingelovens  

 § 7  

 og i sager om nægtelse af forlængelse, inddragelse eller bortfald af en  

 opholdstilladelse meddelt efter udlændingelovens §§ 7 eller 8:
§ 1.  

  

 I  

 sager, hvor Udlændingeservice i medfør af udlændingelovens § 53 b,  

 stk. 1,  

 har meddelt afslag på en ansøgning om opholdstilladelse efter  

 udlændingelovens  

 § 7, skal forkyndelse så vidt muligt ske samme dag, som anmodningen  

 herom  

 modtages, og ellers dagen efter.
Tilsvarende gælder i sager, hvor  

 Flygtningenævnet har meddelt afslag på en ansøgning om opholdstilladelse  

 efter  

 udlændingelovens § 7, og hvor afgørelsen ikke er forkyndt for  

 udlændingen  

 i forbindelse med mødet i Flygtningenævnet.
Stk. 2.  

  

 Søger  

 udlændingen i tilknytning til forkyndelsen af en afgørelse som nævnt i  

 stk. 1  

 om opholdstilladelse i medfør af udlændingelovens § 9 b, skal dette  

 fremgå  

 af forkyndelsespåtegningen.
Politiet underretter i sådanne tilfælde  

 Udlændingeservice  

 eller Flygtningenævnet herom med henblik på, at Udlændingeservice eller  

 Flygtningenævnet straks sender sagens akter til Integrationsministeriet.
Stk. 3.  

  

 I sager,  

 hvor Udlændingeservice har truffet afgørelse om nægtelse af forlængelse,  

 inddragelse eller bortfald af en opholdstilladelse meddelt efter  

 udlændingelovens §§ 7 eller 8, og hvor udlændingen ikke er pålagt at  

 udrejse straks, skal forkyndelse ske snarest muligt og senest 5 dage efter  

 modtagelsen af anmodningen herom.
Tilsvarende gælder i sager, hvor  

 Flygtningenævnet har truffet afgørelse om nægtelse af forlængelse,  

 inddragelse  

 eller bortfald af en opholdstilladelse meddelt efter udlændingelovens  

 §§ 7  

 eller 8, hvor udlændingen ikke er pålagt at udrejse straks, og hvor  

 afgørelsen  

 ikke er forkyndt for udlændingen i forbindelse med mødet i Flygtningenævnet.
Stk. 4.  

  

 I sager,  

 hvor Udlændingeservice har truffet afgørelse om nægtelse af forlængelse,  

 inddragelse eller bortfald af en opholdstilladelse meddelt efter  

 udlændingelovens §§ 7 eller 8, og hvor udlændingen er pålagt at udrejse  

 straks, skal forkyndelse så vidt muligt ske samme dag, som anmodningen herom  

 modtages, og ellers dagen efter.
Tilsvarende gælder i sager, hvor  

 Flygtningenævnet har truffet afgørelse om nægtelse af forlængelse,  

 inddragelse  

 eller bortfald af en opholdstilladelse meddelt efter udlændingelovens  

 §§ 7  

 eller 8, hvor udlændingen er pålagt at udrejse straks, og hvor afgørelsen  

 ikke  

 er forkyndt for udlændingen i forbindelse med mødet i Flygtningenævnet.
 § 2.  

  

 Politiet skal snarest muligt og senest 10 dage efter modtagelse af en  

 anmodning  

 fra Udlændingeservice underrette en udlænding om en afgørelse om afslag på en  

 ansøgning om opholdstilladelse efter udlændingelovens § 7, der af  

 Udlændingeservice indbringes for Flygtningenævnet, jf. udlændingelovens  

 § 53  

 a, stk. 2.
 § 3.  

  

 I  

 sager, hvor udlændingen er pålagt at udrejse straks, foretages udrejsekontrol  

 i  

 umiddelbar tilknytning til forkyndelsen.
Stk. 2.  

  

 I sager,  

 hvor Flygtningenævnet har meddelt afslag på en ansøgning om opholdstilladelse  

 efter udlændingelovens § 7, og hvor afgørelsen er forkyndt for  

 udlændingen  

 i forbindelse med mødet i Flygtningenævnet, skal udrejsekontrol så vidt  

 muligt  

 foretages samme dag, som Flygtningenævnets underretning om afgørelsen  

 modtages,  

 og ellers dagen efter.
Tilsvarende gælder i sager, hvor Flygtningenævnet har  

 truffet afgørelse om nægtelse af forlængelse, inddragelse eller bortfald af  

 en  

 opholdstilladelse meddelt efter udlændingelovens §§ 7 eller 8, hvor  

 udlændingen er pålagt at udrejse straks, og hvor afgørelsen er forkyndt for  

 udlændingen i forbindelse med mødet i Flygtningenævnet.
 Stk. 3.  

  

 I sager,  

 hvor Udlændingeservice eller Flygtningenævnet har truffet afgørelse om  

 nægtelse  

 af forlængelse, inddragelse eller bortfald af en opholdstilladelse meddelt  

 efter udlændingelovens §§ 7 eller 8, og hvor udlændingen ikke er pålagt  

 at  

 udrejse straks, foretages udrejsekontrol dagen efter udrejsefristens udløb.
 § 4.  

  

 Konstateres det ved udrejsekontrollen, at udlændingen ikke er udrejst, skal  

 der  

 straks tages de fornødne skridt til, at udrejsen kan effektueres så hurtigt  

 som  

 muligt.
 § 5.  

  

 Politiet  

 skal i forbindelse med udrejsekontrollen anvende tolk, medmindre det kan  

 lægges  

 til grund, at udlændingen til fulde vil forstå indholdet og betydningen af  

 den  

 vejledning, der skal gives af politiet.
 § 6.  

  

 Politiet skal i forbindelse med udrejsekontrollen indskærpe udrejsepligten,  

 jf.  

 udlændingelovens § 30, stk. 1, over for udlændingen samt opfordre  

 udlændingen til at medvirke til udrejsen.
Stk. 2.  

  

 Politiet skal  

 vejlede udlændingen om, at politiet vil kunne yde praktisk bistand i  

 forbindelse  

 med udrejsen.
Politiet skal endvidere vejlede en udlænding, der kan få  

 udgifterne hertil afholdt efter udlændingelovens § 43, stk. 2, og  

 økonomisk støtte efter udlændingelovens § 43 a ved medvirken til udrejse  

 uden ugrundet ophold, herom.
 Stk. 3.  

  

 Politiet  

 skal vejlede udlændingen om konsekvenserne af, at udlændingen ikke medvirker  

 til udrejsen, herunder om indstilling til Udlændingeservice om anvendelse af  

 kostpengeordningen, jf. udlændingelovens § 42 a, stk. 10, nr. 2, og  

 overflytning til et udsendelsescenter, jf. udlændingelovens § 42 a,  

 stk. 7,  

 1. pkt., hvor udlændingen kan blive pålagt meldepligt, jf. udlændingelovens  

 § 34,  

 stk. 2, og frihedsberøvet, jf. udlændingelovens § 36.
 Stk. 4.  

  

 Politiet  

 skal vejlede en udlænding, der er indrejst i kraft af et visum, om, at  

 manglende medvirken til udrejsen uden ugrundet ophold indebærer, at  

 udlændingen  

 som udgangspunkt er afskåret fra at få visum igen i en periode på 5 år.
 § 7.  

  

 Afviser en udlænding i forbindelse med udrejsekontrollen at ville medvirke  

 til  

 udrejsen, indstiller politiet straks til Udlændingeservice, at udlændingen  

 omfattes af kostpengeordningen, jf. udlændingelovens § 42 a,  

 stk. 10,  

 nr. 2.
 Stk. 2.  

  

 Når en  

 udlænding har været omfattet af kostpengeordningen i en måned, foretager  

 politiet på ny udrejsekontrol, jf. § 6, stk. 1. Afviser udlændingen  

 i  

 forbindelse med udrejsekontrollen at ville medvirke til udrejsen, indstiller  

 politiet straks til Udlændingeservice, at udlændingen overflyttes til et  

 udsendelsescenter, jf. udlændingelovens § 42 a, stk. 7, 1. pkt.
 Stk. 3.  

  

 Stk. 1  

 og 2, 2. pkt., finder tilsvarende anvendelse, hvis en udlænding, der ved  

 udrejsekontrollen har erklæret at ville medvirke til udrejsen, ikke  

 efterfølgende  

 aktivt medvirker hertil.
 Stk. 4.  

  

 Er  

 udlændingen privat indkvarteret og ikke omfattet af Udlændingeservices  

 underholdsforpligtelse, jf. udlændingelovens § 42 a, stk. 4,  

 indstiller politiet straks til Udlændingeservice, at udlændingen overflyttes  

 til et udsendelsescenter, jf. udlændingelovens § 42 a, stk. 7, 1.  

 pkt., og omfattes af kostpengeordningen, jf. udlændingelovens § 42 a,  

 stk. 10,  

 nr. 2.
§ 8.  

  

 Politiets  

 forkyndelse af en af Udlændingeservice truffet afgørelse om overflytning af  

 en  

 udlænding til et udsendelsescenter skal ske straks og senest syv dage efter  

 politiets modtagelse af afgørelsen.
Politiet orienterer indkvarteringsstedet  

 om  

 tidspunktet for forkyndelsen.
Politiet underretter Udlændingeservice, hvis  

 forkyndelse ikke kan ske inden for den i 1. pkt. nævnte frist.
Politiet  

 sørger  

 for, at udlændingen overflyttes til udsendelsescenteret, hvis udlændingen  

 ikke  

 af egen drift flytter til udsendelsescentret.
 § 9.  

  

 Rigspolitichefen fører kontrol med, at sagen ekspederes inden for de i  

 cirkulæret fastsatte frister.
 Stk. 2.  

  

 Rigspolitichefen fastsætter nærmere regler, der sikrer, at forkyndelse og  

 udrejsekontrol m.v. foretages i overensstemmelse med retningslinjerne i  

 §§ 1-8.
 § 10.  

  

 Cirkulæret  

 træder i kraft den 1. september 2006. Samtidig ophæves cirkulære nr. 102 af  

 3.  

 september 2003 om forkyndelser og udrejsekontrol i asylsager m.v.
