 VEJLEDNING VEDRØRENDE ÅRSREGNSKABET FOR 1987.
 I forbindelse med aflæggelse af årsregnskabet for 1987, herunder  

 indsendelse af foreløbig resultatopgørelse og status m.v., skal tilsynet  

 meddele følgende:
 1. GENERELT VEDRØRENDE ÅRSREGNSKABET FOR 1987.
 1.1. INDSENDELSE TIL TILSYNET:
Et af formålene med indsendelse af foreløbig resultatopgørelse og status  

 er at give tilsynet mulighed for at gennemse, om opstillingen er i  

 overensstemmelse med de fastsatte fællesnormer og god regnskabsskik.
Det er  

 derfor vigtigt, at FB-formularerne er forsynet med de noter ud over  

 standardnoterne, som pengeinstituttet agter at medtage i det endelige  

 årsregnskab.
Opmærksomheden skal henledes på, at såvel bank- og  

 sparekasselovens som regnskabsbekendtgørelsens standardnoter er fortrykt på  

 FB- og FC-formularerne.
Tilsynet vil inden 8 hverdage efter at have modtaget materialet optage  

 forhandlinger med pengeinstituttet, såfremt der skal foretages ændringer i  

 resultatopgørelse og status.
Dette gælder, uanset om årsregnskabet måtte være  

 offentliggjort.
 Såfremt pengeinstituttet udarbejder koncernregnskab, skal også dette  

 indsendes til forudgående gennemgang.
 Et eventuelt trykt årsregnskab skal, hvis der foreligger koncernforhold,  

 indeholde et koncernregnskab, jfr. tilsynets bekendtgørelse af 20. december  

 1985 vedrørende pengeinstitutters aflæggelse af koncernregnskab.
 Det henstilles, at alle underskrifter i det endelige årsregnskab suppleres  

 med navnet i maskinskrift.
 I øvrigt henvises til bestemmelserne i regnskabsbekendtgørelsen af 17.  

 oktober 1986.
 2. RESULTATOPGØRELSEN.
 2.1. AVANCE OG KURSREGULERING AF FREMMED VALUTA (AGIO).
Under resultatopgørelsens post 3 Advance og kursregulering af fremmed  

 valuta posteres alle kursavancer/-tab på handel med fremmed valuta,  

 kurssikringsfradrag/-tillæg i forbindelse med valutaterminsforretninger samt  

 valutareguleringer af aktiver og passiver.
Det understreges, at provisioner i  

 forbindelse med disse forretninger posteres under post 4.3 Øvrige ordinære  

 indtægter.
I årsregnskabet angives avance og kursregulering af fremmed valuta med et  

 samlet beløb.
I en note til resultatopgørelsen specificeres avance og  

 kursregulering af fremmed valuta henholdsvis valutakursregulering af egen  

 ansvarlig indskudskapital.
Med hensyn til udfyldelsen af skemaer henvises til  

 afsnit 10.
 2.2. STEMPELAFGIFTER.
 Den i aktieafgiftslovens § 14, stk. 3, nævnte engangsafgift på kursværdien  

 pr. 31. maj 1987 af de i lovens § 1 nævnte værdipapirer skal bogføres som en  

 ekstraordinær udgift i 1987.
 Stempelafgifter erlagt ved handel med pantebreve over egenbeholdningen kan  

 i 1987 bogføres som en del af kursreguleringen under post 8.3. i  

 resultatopgørelsen.
 Stempelafgifter erlagt ved handel med værdipapirer tilknyttet  

 pengeinstituttets puljeordninger bogføres ligeledes som en del af  

 kursreguleringen med samtidig modpostering under de ekstraordinære poster i  

 den udstrækning, kunderne betaler disse afgifter, jfr. iøvrigt afsnit 4.1.
 Stempelafgifter erlagt ved handel med ejendomme, kan pengeinstitutterne i  

 1987 betragte som en del af anskaffelsessummen.
 I betragtning af den ikke uvæsentlige påvirkning af post 7.3 som  

 ovenanførte forskrift giver anledning til, skal pengeinstitutterne i en  

 fodnote til post 7.3 angive størrelsen af eengangsafgiften.
 2.3 AFSKRIVNINGER OG HENSÆTTELSER.
 2.3.1 Tilsynet skal alvorligt indskærpe nødvendigheden af, at såvel store  

 som små engagementer nøje gennemgås med henblik på at vurdere, hvilken risiko  

 for tab, der hviler på dem.
 Ved vurderingen skal der ikke alene tages hensyn til den øjeblikkelige  

 situation, men også virksomhedens/låntagerens fremtidsudsigter.
Hensættelsesbehovet skal særligt nøje vurderes i situationer, hvor  

 pengeinstituttet har nedsat eller nulstillet renten på kreditter m.v. som  

 følge af debitors økonomiske problemer.
Dette gælder, hvad enten kunden har  

 fået meddelelse om denne nedsættelse eller ej.
Indberetning om sådanne  

 tilgodehavender med nedsat rente skal ske på vedlagte skema FB 34.
 2.3.2 Vedrørende konstaterede tab:
 2.3.3 Pengeinstitutter med tilgodehavender i udlandet skal gennemgå disse  

 fordringer for at afdække en eventuel risiko på den enkelte korrespondent og  

 det enkelte land med henblik på at foretage de nødvendige hensættelser.
2.3.4 Ifølge regnskabsbekendtgørelsen må tilbageføring af tilskrevne renter ikke finde sted, idet beløbet skal tages til indtægt i  

 resultatopgørelsen.
For debitorer, der har standset betalingerne eller er  

 erklæret konkurs, bør indtægtsføring af renter dog ophøre i det omfang,  

 renten kan anses for uerholdelig.
Indgår renten alligevel på et senere  

 tidspunkt, skal den indtægtsføres under post 1.1 Rente og provision af udlån.
 2.4. NOTER.
 Udover de i bekendtgørelsen krævede noter til resultatopgørelsen skal  

 pengeinstitutterne i en note til post 1.3 Rente af obligationer og udbytte af  

 aktier, specificere udbytte m.v. af kapitalinteresser i datterselskaber.  

 Ligeledes skal pengeinstitutterne som en fodnote til post 8.2. specificere  

 kursreguleringerne på kapitalandele i datterselskaber.
 Disse fodnoter skal anføres i såvel det foreløbige regnskab som det  

 endelige regnskab.
 Opmærksomheden skal henledes på, at kursreguleringen af aktier i  

 ejendomsselskaber som følge af opskrivning/nedskrivning af aktiver, der er  

 bestemt til vedvarende eje eller brug, jfr. bank- og sparekasselovens § 31,  

 som hidtil skal foretages under kapitalbevægelser som forlods regulering.
 3. STATUS.
 VÆRDIANSÆTTELSEN AF AKTIVER.
 Værdiansættelsen af aktiver skal med de præciseringer, der fremgår af dels  

 regnskabsbekendtgørelsen, og dels denne vejledning, foretages under  

 iagttagelse af reglerne i bank- og sparekasselovens §§ 31 og 32.
Værdiregulering af fastforrentede aktiver kan kun undlades i de tilfælde,  

 hvor disse aktiver såvel økonomisk som juridisk kontraktligt er knyttet til  

 tilsvarende passiver på en sådan måde, at pengeinstituttets gældsforpligtelse  

 i en likvidationssituation fuldt ud vil kunne indfries ved realisation af det  

 modsvarende aktiv.
 3.1. OBLIGATIONER.
 Obligationer kan ifølge bank- og sparekasselovens § 32, stk. 1, højst  

 optages til kursværdien ultimo.
Under aktivpost 5.4. Egne obligationer, indenlandske mellemværender,  

 posteres beholdningen i pengeinstituttet af de obligationer, pengeinstituttet  

 selv står som udsteder af, uanset om disse er børsnoterede eller ej.
Disse  

 obligationer værdiansættes i overensstemmelse med forskrifterne side 23 i  

 regnskabsbekendtgørelsens bilag 1.
 Obligationslån, der indgår som ansvarlig indskudskapital bogføres under  

 passivpost 7, mens beviser for ansvarlig indskudskapital i pengeinstitutter  

 samt egne beviser for ansvarlig indskudskapital føres under aktivpost 7.
 For så vidt angår udtrukne obligationer respektive obligationer solgt på  

 termin henvises til bemærkningerne i regnskabsbekendtgørelsens bilag 1 (side  

 23).
 For de pengeinstitutter, der har en vedtægtshjemlet kursreguleringsfond,  

 accepterer tilsynet, at gevinsten ved udtrukne obligationer, der forfalder  

 til indfrielse den 2. januar, betragtes som en realiseret gevinst, jfr. i  

 øvrigt regnskabsbekendtgørelsens bilag 1 (side 23).
Opmærksomheden skal henledes på, at fodnoten i det foreløbige regnskab til  

 aktivpost 5.1 (indenlandske mellemværender) er blevet udvidet.
Nu kræves  

 angivet kursværdien af henholdsvis statsgældsbeviser, fastforrentede  

 statsobligationer (denomineret i danske kr. og udstedt fra og med 1975),  

 variabelt forrentede statsobligationer (denomineret i danske kr.), samt  

 statsobligationer denomineret i udenlandsk mønt (udstedt fra og med 1975).  

 Endelig kræves fodnoten årsgennemsnit af dag-til-dag saldi på aktivpost 5.1.  

 (indenlandske mellemværender).
 3.2. PANTEBREVE.
Pantebreve må ifølge bank- og sparekasselovens § 32, stk. 5, højst optages  

 til deres værdi i handel og vandel.
En vejledning til værdiansættelsen kan  

 findes i pengeinstitutternes pantebrevsstatistik, der oplyser om effektive  

 rentesatser for nyudstedte standardpantebreve.
Statistikken udsendes gennem  

 Den Danske Bankforening og Danmarks Sparekasseforening.
 3.3. AKTIER.
 Noterede aktier må ikke opføres til en kurs, der er højere end den ved  

 regnskabsårets slutning senest noterede køberkurs.
 Unoterede aktier skal opføres til skattekurs eller skønnet værdi, for så  

 vidt denne er lavere.
3.4. ANSVARLIG INDSKUDSKAPITAL 3.4.1. Unoterede såvel som noteret ansvarlig indskudskapital i andre  

 virksomheder end pengeinstitutter skal bogføres under aktivpost 8.5. Andre  

 udlån.
Afskrivninger og hensættelser på henholdsvis aktivpost 6. Uopsigelige  

 pantebreve til fast rente og ansvarlig indskudskapital i andre virksomheder  

 end pengeinstitutter (aktivpost 8.5.) skal udgiftsføres under driftspost 6.1.  

 Afskrivninger og hensættelser på udlån og garantidebitorer.
De respektive  

 aktivposter skal reduceres med hensættelserne, og de hensatte beløb skal  

 includeres i hensættelsespost 8.5. Andre udlån på skema F.B.6.  

 Værdireguleringer (kursregulering) på ansvarlig indskudskapital i  

 pengeinstitutter, der bogføres under aktivpost 7.5. behandles på tilsvarende  

 vis som kursreguleringer på aktier, det vil sige føres under driftspost 8.2.  

 Hensættelser vedrørende pantebreve og ansvarlig indskudskapital skal fremgå  

 af en note på FB 6, der dels angiver årets hensættelse og dels den samlede  

 hensættelse på disse poster.
3.5. FASTE EJENDOMME.
Med hensyn til vurderingen af ejendomme henvises  

 til bank- og sparekasselovens § 31, herunder bestemmelsen i stk. 1, hvorefter  

 en ejendom ikke må optages til en højere værdi end anskaffelsesprisen med tillæg af beløb, der er anvendt til forbedringer,  

 og stk. 3, hvorefter »god regnskabsskik« er afgørende for, om en  

 ejendom skal nedskrives.
En ejendom kan opskrives til den offentlige ejendomsværdi eller  

 kontantværdien, som den fremgår af den seneste årsregulering, såfremt  

 værdiforøgelsen må antages at være af varig karakter.
I tilfælde, hvor den  

 offentlige kontante ejendomsværdi eller kontantværdien, som den fremgår af en  

 efterfølgende årsregulering måtte vise fald, skal der i det pågældende  

 regnskabsår foretages nedskrivning af ejendommen til den nye lavere  

 ejendomsværdi.
 3.6.INDLÅN.
 Kursregulering af uopsigelige indlån til fast rente må ikke finde sted.
 Indlån omfattet af Undervisningsministeriets bekendtgørelse om  

 uddannelsesopsparing skal posteres under passivpost 1.5.9.  

 Uddannelsesopsparing.
 Valutakursregulering af indlån skal finde sted som anført i  

 regnskabsbekendtgørelsens bilag side 30.
 3.7. GÆLD TIL DANMARKS NATIONALBANK.
 Denne er i årsregnskabet specificeret i post 2.1. Træk på foliokonto, post  

 2.2. Pengemarked samt 2.3. Andet.
 3.8. INDESTÅELSE M.V./GARANTIER.
 Samtlige garantier og indeståelser m.v. afgivet af et pengeinstitut skal  

 bogføres i status under garantier med deres fulde beløb, indtil disse er  

 udgået, det vil sige pengeinstituttet har modtaget   

 garantien, respektive indeståelsen, retur som udgået, eller  

 garantikreditorskriftligt har meddelt, at der ikke vil blive gjort krav  

 gældende i henhold til garantien eller indeståelsen.
 Tilsvarende gælder for »letter of intent« og lignende  

 hensigtserklæringer i det omfang, der er tale om erklæringer, der er juridisk  

 forpligtende for pengeinstituttet.
 3.9. UDSKUDT SKAT.
 Udskudte skattebyrder, der hviler på urealiserede børsnoterede  

 værdipapirer, skal i resultatopgørelsen udgiftsføres under post 9.3. Udskudt  

 skat af årets indkomst og skal passiveres i statusopgørelsen under post  

 6.3.5. Akkumuleret udskudt skat.
 I tilfælde af urealiseret kurstab kan et »udskudt  

 skattetilgodehavende« indtægtsføres under post 9.3. Udskudt skat af  

 årets indkomst i det omfang, det kan dækkes af tidligere års akkumuleret  

 udskudt skat post 6.3.5. Et »udskudt skattetilgodehavende« må  

 således ikke aktiveres.
 4. BOGFØRING AF SPECIELLE FORRETNINGER.
 4.1. PULJEORDNINGER.
 I vedlagte skema FB 35 skal pengeinstituttet give oplysninger om  

 eksisterende puljeordninger.
 I årsregnskabet skal puljeordninger bogføres efter følgende  

 retningslinier:
 Indlånsrenten, som skal tilskrives puljeordningerne, opdeles i 2 poster.
Den ene post, der beløbsmæssigt svarer til den nominelle rente samt den  

 løbetidsafhængige kursregulering på de obligationer, der ligger til grund for  

 den pågældende puljeordning, og som er indtægtsført under post 1.3,  

 udgiftsføres under resultatopgørelsens post 2.1 Rente til indlån.
Udbytter  

 respektive øvrige renter (aktier, pantebreve m.v.), der indgår i  

 puljeordninger, posteres på tilsvarende måde.
 Den anden post, der svarer til den renteniveauafhængige del af  

 kursudviklingen på de obligationer, der ligger til grund for den pågældende  

 puljeordning, og som er bogført under post 8, posteres som ekstraordinær  

 udgift (resultatopgørelsens post 7.3) i tilfælde af kursgevinst og som en  

 ekstraordinær indtægt (resultatopgørelsens post 7.2) i tilfælde af kurstab.  

 På tilsvarende måde posteres kursregulering af øvrige værdipapirer, der  

 indgår i puljeordningerne.
 4.2. NOTE ISSUANCE FACILITIES/REVOLVING UNDERWRITING FACILITIES.
 I tilfælde, hvor et pengeinstitut står som »underwriter« under  

 en sådan facilitet, skal pengeinstituttets forpligtelse bogføres som en  

 garanti, jfr. det under pkt. 3.7. anførte.
 4.3. SWAPS.
I de tilfælde, hvor et pengeinstitut indgår i et  

 »SWAP-arrangement«, vil tilsynet kræve bogføring af  

 pengeinstituttets oprindelige lån indtil udløb, samt de betalinger som  

 arrangementet giver anledning til.
Reglerne om opgørelse af  

 nettovalutapositionen og af udækkede forretninger finder ligeledes  

 anvendelse, (jfr. bekendtgørelsens side 14). Opmærksomheden skal henledes på,  

 at »dækning« forudsætter, at der på opgørelsestidspunktet er  

 indgået aftale om »dækningsforretninger«.
 Hvor pengeinstituttet står som formidler af et SWAP-arrangement og  

 samtidig garanterer for SWAP-deltagernes indbyrdes betalingsforpligtelser,  

 skal denne forpligtelse bogføres, som en garanti, jfr. det under punkt 3.7.  

 anførte.
 4.4. FUTURES.
I tilfælde, hvor et pengeinstitut indgår i  

 »futures«-forretninger vil tilsynet stille krav om bogføring udover  

 de krævede marginindbetalinger og de daglige kontantreguleringer (bogføres under  

 korrespondenter) forudsat, at forretningen indgås for at afdække  

 pengeinstituttets renterisiko (»financial futures«) og  

 valutakursrisiko (»currency futures«). I alle øvrige tilfælde  

 kræves bogføring af den indgåede forpligtelse.
 4.5. OPTIONSFORRETNINGER.
 I tilfælde, hvor et pengeinstitut indgår i valutaoptionsforretninger, skal  

 disse bogføres efter følgende regler:
Udækkede valutaoptionsforretninger skal bogføres efter samme regler, som  

 gælder for udækkede valutaterminsforretninger.
En valutaoptionsforretning  

 anses for dækket af en modgående valutaterminsforretning eller modtaget eller  

 afgivet deposit, såfremt den tidsmæssige forskel mellem de to forretningers  

 løbetid ikke overstiger et år.
 Dækkes en valutaoptionsforretning af en modgående  

 valutaterminsforretning, anses valutaterminsforretningen derimod udækket.
 5. ÅRSBERETNINGEN.
I årsberetningen skal angives det gennemsnitlige antal beskæftigede i  

 regnskabsåret omregnet til heltidsbeskæftigede.
Samtlige personer, der er  

 ansat direkte i pengeinstituttet, skal medregnes.
 6. DATTERSELSKABER.
Efter bank- og sparekasselovens § 48a, stk. 3, finder de for  

 pengeinstitutterne gældende regnskabsbestemmelser tillige anvendelse på  

 pengeinstitutternes datterselskaber, medmindre der i henhold til  

 bestemmelsens stk. 6 er givet dispensation.
Pengeinstitutterne skal således  

 for hvert enkelt datterselskab til tilsynet indsende et FC-regnskab og et  

 trykt regnskab for så vidt pengeinstitutterne lader datterselskabets regnskab  

 trykke.
 Tilsynet vil være velvilligt indstillet over for ansøgninger om  

 dispensation fra bestemmelserne i kapitel 7 i bank- og sparekasseloven om  

 regnskab for datterselskaber, der er ejendomsselskaber og selskaber omfattet  

 af bank- og sparekasselovens § 1, stk. 4.
 For så vidt angår selskaber, der overtages i henhold til bank- og  

 sparekasselovens § 1, stk. 4, er tilsynets praksis, at dispensation kun gives  

 for så vidt angår det regnskabsår, hvori de overtages.
Såfremt der gives dispensation, skal datterselskabet aflægge årsregnskab  

 efter årsregnskabsloven.
Tilsynet vil betinge dispensationen af, at bank- og  

 sparekasselovens regler om værdioptagelsen af faste ejendomme anvendes for så  

 vidt angår ejendomsselskaberne.
 Tilsynet er endvidere indstillet på at give dispensation fra kravet i  

 bank- og sparekasselovens § 36 om to revisorer, når der er tale om  

 datterselskaber af ubetydelig størrelse i forhold til moderselskabet  

 (pengeinstituttet) under forudsætning af, at datterselskabets regnskab  

 revideres af en af pengeinstituttets statsautoriserede revisorer.
 Andre ansøgninger om dispensation fra bank- og sparekasselovens § 48a,  

 stk. 3, vil tilsynet tage stilling til ud fra en nærmere vurdering af de  

 enkelte ansøgninger.
 Ved alle dispensationsansøgninger skal datterselskabets vedtægter og  

 seneste årsregnskab vedlægges.
 7. KONCERNREGNSKAB.
 Selskaber, der i henhold til bekendtgørelse om bankers og sparekassers  

 aflæggelse af koncernregnskab omfattes af koncernbegrebet, skal medtages i  

 koncernregnskabet.
 Hvis et pengeinstitut imidlertid kun har et enkelt eller flere  

 datterselskaber, som alle har fået meddelt dispensation fra bank- og  

 sparekasselovens kapitel 7 for så vidt angår regnskabsreglerne, så finder § 4  

 i bekendtgørelse om pengeinstitutters aflæggelse af koncernregnskab  

 anvendelse, det vil sige koncernregnskabet kan udarbejdes som en  

 koncernredegørelse.
 Hvis et pengeinstitut har flere datterselskaber, hvor eet eller flere, men  

 ikke alle datterselskaber har fået meddelt dispensation, skal følgende regler  

 iagttages:
a.
For moderselskabet og de ikke-fritagne datterselskaber udarbejdes et  

 koncernregnskab i overensstemmelse med reglerne i  

 koncernregnskabsbekendtgørelsens §§ 2 og 3.
b.
For de konsoliderede virksomheder og de »fritagne«  

 virksomheder udarbejdes en koncernredegørelse i overensstemmelse med reglerne  

 i bekendtgørelsens § 4, dog således at der i denne sammenhæng ved  

 »moderselskab« i § 4, stk. 2, forstås »de konsoliderede  

 virksomheder«.
Denne koncernredegørelse skal suppleres med et revideret  

 regnskab for hvert enkelt »fritaget« datterselskab.
 Også koncernregnskabet skal indsendes til tilsynet forudgående gennemgang,  

 jfr. bemærkningerne under afsnit 1.1.
 Opmærksomheden skal henledes på, at i fodnoten til koncernregnskabets  

 status, skal første punkt: »Koncernen har mellemværender, der indgår i  

 Danmarks internationale likviditet med ....« ikke udfyldes.
 8. REVISIONEN.
 8.1. DEN EKSTERNE REVISION.
 Tilsynet skal her henvise til bestemmelsen i bekendtgørelse nr. 585 af 29.  

 november 1974 om revisionens gennemførelse i banker og sparekasser og i  

 øvrigt henlede revisionens opmærksomhed på, at eventuelle mangler i  

 forretningsgang, kontrol- og sikkerhedsforanstaltninger i relation til  

 værdipapircentralen skal omtales i revisionsprotokollatet.
 8.2. DEN INTERNE REVISION.
 Såfremt de valgte revisorer bygger på den interne revision, skal følgende  

 forudsætninger være opfyldt - jfr. bekendtgørelse nr. 585 af 29. november  

 1974 om revisionens gennemførelse i banker og sparekasser.
 1. Den interne revisions arbejdsmetode og arbejde skal  

 være betryggende og i overensstemmelse med en af de valgte revisorer godkendt  

 revisionsinstruks.
 2. Lederen af den interne revisionsafdeling skal være  

 ansat af pengeinstituttets bestyrelse og kan kun afskediges af denne.
 3. Lederen og personalet i den interne  

 revisionsafdeling må ikke deltage i andet arbejde i pengeinstituttet end  

 revisionsarbejde.
 4. Lederen af den interne revisionsafdeling skal føre  

 særskilt revisionsprotokol, som skal forelægges for og underskrives af  

 bestyrelsen og af de valgte revisorer.
 5. De valgte revisorer skal i revisionsprotokollen  

 oplyse, hvorvidt den interne revision har fungeret tilfredsstillende.
 9. OFFENTLIGGØRELSESREGLER.
Såvel pengeinstituttets som koncernens resultatopgørelse og status skal  

 offentliggøres i et eller flere dagblade, som udkommer på pengeinstituttets  

 hjemsted.
Det er således ikke tilstrækkeligt at offentliggøre årsregnskabet i  

 Statstidende.
Den i bank- og sparekasselovens § 37, skt. 2, omtalte  

 fællesform er fællesform FC for så vidt angår pengeinstitutter og for så vidt  

 angår koncerner bilaget til koncernregnskabsbekendtgørelsen af 20. december  

 1985.
 Tilsynet dispenserer indtil videre fra kravet om offentliggørelse af  

 datterselskabsregnskaber.
 Samtlige datterselskabsregnskaber skal indsendes til tilsynet.  

 Aktieselskabs-Registeret har overfor tilsynet oplyst, at pengeinstitutterne  

 til Registeret kun skal fremsende regnskaber for de selskaber, som  

 pengeinstitutterne driver i medfør af bank- og sparekasselovens § 1, stk. 4.
10. VEJLEDNING VEDRØRENDE UDFYLDELSE AF FORELØBIGT OG ENDELIGT ÅRSREGNSKAB (fællesform B og C).
Man skal indskærpe, at fællesform B (F.B.)-skemaerne ikke må indsendes i form af EDB-udskrifter.
Kun de på grundlag af regnskabsbekendtgørelsen udarbejdede skemaer må  

 benyttes.
Skemaerne skal have tydeligt læsbare tastenumre.
F.B.- og F.C.-skemaerne skal i nederste venstre hjørne være mærket 1.10.86  

 med undtagelse af FB 1, FB 3, FB 4, FB 9, FB 11, FB 25, FC 1, FC 3 og FC 4, der skal være mærket 31.12.87.
 De i fortryk anførte noter på FB- respektive FC-skemaerne skal udfyldes.  

 Eventuelle yderligere noter, som indgår i såvel det foreløbige som det  

 endelige årsregnskab, kan enten påføres nederst på de relevante FB-sider  

 respektive FC-sider eller anføres på et særligt ark, som indsendes til  

 tilsynet sammen med det foreløbige henholdsvis det endelige regnskab.
 Følgende bedes iagttaget:
 FB 4/FC 4: Post 15.1. benævnes nu »Underskud, der ikke kan dækkes af  

 reserverne«. Ændringen er af ren sproglig karakter.
 FB 23: Post 1.2. »Andre beløb til forlods henlæggelse« skal  

 stemme med posterne 13.4. + 13.5. + 13.6. på FB 4. Post 2 »Overført til  

 resultatopgørelse« skal stemme med posterne 12.3. og 12.4. på FB 3 og  

 »I alt overførsler« på FB 4.
 Posterne 3 »Anden tilgang« på 3 »Anden afgang« skal  

 kun benyttes ved ekstraordinære forhold, og posten skal da forsynes med  

 forklarende note.
 FB 19: Post 8 »Antal konti« skal stemme med udlånskonti i alt FB  

 29.
 FB 21: Post 1.1. »Antal konti« skal stemme med summen af  

 posterne 1., 2. og 3. under antal indlånskonti FB 29. Post 1.2. »Antal  

 konti« skal stemme med post 4 FB 29. Post 1.3. »Antal konti«  

 skal stemme med post 5 FB 29. Post 1.5. »Antal konti« skal stemme  

 med post 7 FB 29.
 FB 30: »Fondsekspeditioner« vedrører kun køb og salg af  

 værdipapirer for kunder.
FB 35: I afsnit 3 »Resultatposter, der kan henføres til  

 puljeordningen«, er udgiftsposten opsplittet i 2 dele, således at under  

 post 3.4. bogføres det beløb vedrørende puljeordningerne, som er ført til  

 udgift under resultatopgørelsens post 2.1. Under post 3.5. bogføres det beløb  

 vedrørende puljeordningerne som i resultatopgørelsen er bogført under de  

 ekstraordinære poster, således at de ekstraordinære indtægter angives med  

 negativt fortegn og ekstraordinære udgifter med positivt fortegn.
I øvrigt  

 skal man henvise til det under vejledningen afsnit 1.17. anførte.
 FB-generelt:
 Anførte fortegn »(+/-)» skal påføres umiddelbart foran det  

 pågældende beløb.
 Ch.reg.nr. og navn skal påføres alle FB-siderne.
FØLGESKRIVELSE VEDRØRENDE FORELØBIGT ÅRSREGNSKAB.
Den vedhæftede  

 følgeskrivelse vedrørende foreløbigt årsregnskab (Fællesform B) m.m. skal  

 vedlægges i udfyldt stand.
 FØLGESKRIVELSE VEDRØRENDE ENDELIGT ÅRSREGNSKAB.
 Den vedhæftede følgeskrivelse vedrørende endeligt årsregnskab (Fællesform  

 C) m.m. skal vedlægges i udfyldt stand.
 11. VEDRØRENDE MÅNEDSBALANCER.
 Tilsynet udsender senere en vejledning vedrørende månedsbalancer.
TILSYNET MED BANKER OG SPAREKASSER FØLGESKRIVELSE VEDR.
FORELØBIGT ÅRSREGNSKAB Indsendes til tilsynet - så vidt muligt inden den 1. feb. 1988 Hermed fremsendes (sæt X):
 Foreløbigt årsregnskab, (fællesform B) i 2 sæt . (EDB-udskrifter må ikke  

 benyttes.
 Foreløbig status excl. udenlandske filialer (FB 8-14).
 Foreløbig status for udenlandske filialer (FB 8-14).
Ekstra noter til årsregnskabet. (Noter som offentliggøres i det endelige årsregnskab, men ikke er indeholdt i FC 7-11).
Aktier/anparter og tilgodehavender i banker og andre finansieringsselskaber, hvor pengeinstituttets nominelle aktie- eller anpartsbeholdning udgør 10% eller derover af selskabets aktie/anpartskapital. 2 sæt .
Aktier/anparter og tilgodehavender i øvrige selskaber, hvor pengeinstituttets nominelle aktie- eller anpartsbeholdning udgør 10% eller derover af selskabets aktie/anpartskapital. 2 sæt.
Beholdning af aktier og garantibeviser m.v. i andre pengeinstitutter, der ikke er medtaget på foranstående. 2 sæt.
Fortegnelse over aktier og garantibeviser m.v. i andre pengeinstitutter, belånt eller deponeret til sikkerhed. 2 sæt.
 Beholdning af andre aktier m.v. 2 sæt.
 Beholdning af andre obligationer. 2 sæt.
Opgørelse over de i regnskabsåret afholdte udgifter til almennyttige eller velgørende formål. 2 sæt.
 Foreløbigt koncernregnskab incl. noter.
 Skema vedr. fordringer med nedsat rente (FB 34). 2 sæt.
 Oplysninger vedr. puljeordninger (FB 35). 2 sæt. vejledende opstilling se  

 FB 31-33.
 Eventuel henvendelse vedr. regnskabet kan ske til:
FØLGESKRIVELSE VEDR.
ENDELIGT ÅRSREGNSKAB Indsendes til tilsynet inden 10 dage efter godkendelsen af generalforsamlingen/repræsentantskabet og senest 4 måneder efter regnskabsårets udløb:
 Hermed fremsendes (sæt X):
 Endeligt årsregnskab, (fællesform C) i 2 sæt.
 Eventuelt ekstra noter til årsregnskabet, som ikke er indeholdt i  

 fællesform C.
 Erklæring om, at det endelige årsregnskab er i overensstemmelse med den  

 indsendte foreløbige resultatopgørelse og status, eller såfremt dette ikke er  

 tilfældet en redegørelse for, hvilke ændringer der er foretaget med angivelse  

 af dato for rettelsen.
 Afskrift/fotokopi af revisionsprotokollatet vedr. årsregnskabet.
Trykt regnskab (med årsberetning) i -2 eksemplarer.- Årsberetning såfremt trykt regnskab ikke foreligger i 2 eksemplarer.
 Endeligt koncernregnskab.
 Eventuel henvendelse vedr. regnskabet kan ske til:
Fordringer med nedsat rente (jvf. vejledning vedr. årsregnskab 1987 pkt. 1.2.1).
A = Udlån Aktivpost 8. (1.000 kr.) B = Ansvarlig indskudskapital i andre virksomheder end pengeinstitutter.  

 Aktivpost 8.5 (1.000 kr.).
 C = Udlån Aktivpost 8. (1.000 kr.).
 D = Ansvarlig indskudskapital i andre virksomheder end pengeinstitutter.  

 Aktivpost 8.5 (1.000 kr.).
-------------------------------------------------------------------- I alt hensat på ovenstående (1-3) + (2-4)..........----------------- (* 1) Heraf fordringer til retslig incasso.........----------------- Øvrige fordringer til retslig incasso..............----------------- (* 2) Samlede tilgodehavender med nedsat rente efter fradrag af hensat  

 beløb.
 Det bemærkes, at skemaet skal indsendes uanset pengeinstituttet har  

 fordringer af nævnte art.
 4. Bogføringspraksis:
 Det ønskes oplyst, hvilket afkastningsprincip der benyttes for  

 tilskrivning af afkast til puljedeltagerne (lagerprincip/modificeret  

 realisationsprincip).
Ad punkt 2 Aktiverne skal ansættes til den værdi, de indgår med i status  

 (lagerprincippet). Summen af posterne under punkt 2 skal stemme overens med  

 punkt 1 (en eventuel forskelsværdi skal føres under post 2.5 Beholdning af  

 andet).
