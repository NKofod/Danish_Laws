 Bekendtgørelse om en mellem Danmark og  

 Jugoslavien afsluttet Traktat vedrørende Forligsbehandling, Voldgift  

 og retslig Afgørelse.
 Under 14. december 1935 er der i Beograd mellem den danske  

 og den jugoslaviske Regering afsluttet følgende Traktat  

 vedrørende Forligsbehandling, Voldgift og retslig  

 Afgørelse:
Oversættelse TRAKTAT Vedrørende Forligsbehandling, Voldgift og retslig  

 Afgørelse mellem Kongeriget Danmark og Kongeriget Jugoslavien.
Hans  Majestæt Kongen af Danmark og  

 Island og Hans Majestæt Kongen af Jugoslavien Besjælet af et alvorligt Ønske om ved  

 fredelige Midler at sikre Afgørelsen af de Uoverstemmelser, som maatte  

 opstaa mellem deres Lande; I Erkendelse af de internationale Domstoles Forpligtelse  

 til at respektere de Rettigheder, som er fastsat ved Traktater eller  

 følger af Folkeretten; I Erkendelse af, at den enkelte Stats Rettigheder ikke vil  

 kunne ændres uden dens Samtykke; I Betragtning af, at den nøje Iagttagelse, under  

 Folkeforbundets Auspicier, af fredelige Fremgangsmaader gør det muligt  

 at naa til en Ordning af alle internationale Uoverensstemmelser; Og idet de i høj Grad værdsætter den i  

 Folkeforbundets Beslutning af 26. september 1928 indeholdte Henstilling til  

 alle Stater om at afslutte Konventioner til fredelig Bilæggelse af  

 internationale Uoverensstemmelser; besluttet gennem en Traktat at virkeliggøre deres  

 fælles Forsæt og har til deres Befuldmægtigede  

 udnævnt:
 Hans Majestæt Kongen af Danmark og  

 Island:
Hans Excellence Hr.
Erik Andreas Mathias  

 Biering, overordentlig Gesandt og befuldmægtigede Minister, Hans Majestæt Kongen af  

 Jugoslavien:
Hans Excellende Hr.
Milan Stoyadinovitch,  

 Konseilspræsident og Udenrigsminister, som, efter at have deponeret deres Fuldmagter, der er  

 befundet at være i god og behørig Form, er kommet overens om  

 følgende Bestemmelser:
 KAPITEL I.
 Fredelig Bilæggelse i Almindelighed.
 Artikel 1.
 Tvistigheder af enhver Art, som maatte opstaa mellem  

 Danmark og Jugoslavien, og som ikke har kunnet løses ad diplomatisk  

 Vej, skal efter de i nærværende Traktat fastsatte Regler  

 henskydes til retslig Afgørelse eller Voldgiftsafgørelse, efter  

 en forudgaaende, efter Omstændighederne tvungen eller valgfri,  

 Forligsbehandling.
 Artikel 2.
 Tvistigheder, for hvis Løsning en særlig  

 Fremgangsmaade er foreskrevet ved andre mellem de Kontraherende Parter  

 bestaaende Overenskomster, skal afgøres i Overensstemmelse med  

 Forskrifterne i disse Overenskomster.
 Artikel 3.
 1. Hvis det drejer sig om en Tvistighed, som efter den ene  

 af de Høje Kontraherende Parters indre Lovgivning henhører  

 under de dømmende eller administrative Myndigheders Kompetence, kan  

 den paagældende Part modsætte sig, at Tvistigheden underkastes de  

 forskellige i nærværende Traktat foreskrevne Behandlingsmaader,  

 før en endelig Afgørelse inden for en rimelig Tid er truffet af  

 de kompetente Myndigheder.
 2. Den Part, som i saa Fald agter at bringe de i  

 nærværende Traktat foreskrevne Behandlingsmaader til Anvendelse,  

 skal meddele den anden Part denne sin Hensigt inden for en Frist af et Aar  

 fra ovennævnte Afgørelse at regne.
 KAPITEL II.
 Retslig Afgørelse.
 Artikel 4.
 Alle Tvistigheder, hvori Parterne gensidig bestrider en  

 Ret, skal henvises til Afgørelse ved den faste Domstol for  

 mellemfolkelig Retspleje, medmindre Parterne i Henhold til de nedenfor  

 angivne Bestemmelser bliver enige om at forelægge Sagen for en  

 Voldgiftsret.
 Det forudsættes, at de ovennævnte Tvistigheder  

 navnlig er saadanne, som omfattes af Art. 36 i Statuten for den faste Domstol  

 for mellemfolkelig Retspleje.
 Artikel 5.
Hvis Parterne er enige om at henvise de i den foregaaende  

 Artikel omhandlede Tvistigheder til en Voldgiftsret, skal de oprette en  

 Voldgiftsaftale, i hvilken de bestemmer Stridens Genstand, Valget af  

 Voldgiftsmænd og den Behandlingsmaade, der skal følges.
I Mangel  

 af tilstrækkelige Angivelser eller Bestemmelser i Voldgiftsaftalen skal  

 forskrifterne i Haagerkonventionen af 18. Oktober 1907 angaaende fredelig  

 Bilæggelse af mellemfolkelige Tvistigheder i fornødent Omfang  

 komme til Anvendelse.
Omtaler Voldgiftsaftalen ikke de Regler,  

 Voldgiftsmændene skal anvende angaaende Sagens Realitet, skal  

 Voldgiftsretten anvende de i art. 38 i Statuten for den faste Domstol for  

 mellemfolkelig Retspleje opregnede materielle Regler.
 Artikel 6.
 Opnaas der ikke Enighed mellem Parterne om den i den  

 foregaaende Artikel omhandlede Voldgiftsaftale, eller i Mangel af  

 Udnævnelse af Voldgiftsmænd, har hver af Parterne Ret til med tre  

 Maaneders Varsel direkte gennem Anmodning at indbringe Tvistigheden for den  

 faste Domstol for mellemfolkelig Retspleje.
 Artikel 7.
 1. De i Artikel 4 nævnte Tvistigheder kan, forud for  

 enhver Behandling for den faste Domstol for mellemfolkelig Retspleje eller  

 forud for enhver Voldgiftsbehandling, efter fælles Overenskomst mellem  

 Parterne henvises til den i nærværende Traktat foreskrevne  

 Forligsbehandling.
 2. Hvis Sagen henvises til Forligsbehandling, men denne  

 Fremgangsmaade ikke fører til Resultat, kan ingen af Parterne  

 indbringe Tvistigheden for den faste Domstol for mellemfolkelig Retspleje  

 eller forlange den i Artikel 5 omhandlede Voldgiftsdomstol nedsat, inden en  

 Maaned er hengaaet efter Afslutningen af Forligsnævnets arbejde.
 KAPITEL III.
 Forligsbehandling.
 Artikel 8.
 Alle andre end de i Artikel 4 nævnte Tvistigheder  

 skal ubetinget underkastes Forligsbehandling, inden de kan gøres til  

 Genstand for Voldgiftsafgørelse.
 Artikel 9.
 De i den foregaaende Artikel nævnte Tvistigheder  

 skal forelægges enten for et staaende Forligsnævn eller for et af  

 Parterne særlig nedsat Forligsnævn.
 Artikel 10.
 Paa Begæring af den ene Høje Kontraherende  

 Part rettet til den anden Part skal der inden seks Maaneder nedsættes  

 et staaende Forligsnævn.
 Artikel 11.
 I Mangel af anden Aftale mellem Parterne skal  

 Forligsnævnet sammensættes som følger:
1. Nævnet bestaar af fem Medlemmer.
De Høje  

 Kontraherende Parter udnævner hver et Medlem, som kan vælges  

 blandt deres respektive Statsborgere.
De tre andre Nævnsmedlemmer  

 vælges efter fælles Overenskomst blandt Borgere i andre Stater.  

 De skal være af forskellig Nationalitet og maa ikke have fast  

 Bopæl paa Parternes Territorium, eller være ansat i deres  

 Tjeneste.
Blandt disse tre Medlemmer udpeger de Høje Kontraherende  

 Parter Nævnets Formand.
2. Nævnets Medlemmer udnævnes for tre Aar.
De  

 er genvælgelige.
De i Forening udnævnte Medlemmer kan under  

 Funktionsperioden afløses af andre efter Aftale mellem Parterne.
Hver  

 af de Høje Kontraherende Parter kan til enhver Tid erstatte det af den  

 selv valgte Medlem.
Uanset Afløsning forbliver Nævnsmedlemmerne  

 i Virksomhed indtil Afslutningen af deres løbende Arbejde.
 3. Ledige Pladser som Følge af Dødsfald,  

 Udtræden eller enhver anden Forhindring besættes snarest muligt i  

 Overensstemmelse med den for Udnævnelserne fastsatte  

 Fremgangsmaade.
 Artikel 12.
Hvis der ikke ved en Tvistigheds Opstaaen findes et af  

 Parterne udnævnt staaende Forligsnævn, skal der inden tre  

 Maaneder at regne fra den Dato, paa hvilken den ene af Parterne retter  

 Anmodning herom til den anden Part, nedsættes et særligt  

 Nævn til Undersøgelse af Tvistigheden.
Udnævnelserne skal  

 finde Sted i overensstemmelse med Forskrifterne i den foregaaende Artikel,  

 medmindre Parterne træffer anden Bestemmelse.
 Artikel 13.
 1. Hvis Udnævnelsen af de Medlemmer af  

 Forligsnævnet, som skal udpeges af Parterne i Forening, ikke har fundet  

 Sted inden for de i Artiklerne 10 og 12 foreskrevne Frister, skal de  

 nødvendige Udnævnelser foretages af Folkeforbundsraadets  

 fungerende Formand.
 Artikel 14.
 1. Tvistigheden forelægges Forligsnævnet  

 gennem en Anmodning rettet til dets Formand af Parterne efter fælles  

 Overenskomst eller, i Mangel heraf, af den ene eller den anden af  

 Parterne.
 2. Anmodningen skal foruden en kort Angivelse af Tvistens  

 Genstand indeholde en Opfordring til Nævnet om at træffe alle  

 Forholdsregler, som er egnet til at hidføre et Forlig.
 3. Hvis Anmodningen udgaar alene fra den ene af Parterne,  

 skal den af vedkommende Part uopholdelig meddeles Modparten.
 Artikel 15.
 1. Inden for en Frist af fjorten Dage at regne fra den  

 Dag, da en af Parterne har indbragt en Tvistighed for et staaende  

 Forligsnævn, kan hver af Parterne ved Behandlingen af den  

 paagældende Tvistighed erstatte det af den selv valgte Medlem med en  

 Person, som besidder særlig Sagkundskab i det foreliggende  

 Spørgsmaal.
2. Den Part, som vil benytte sig af denne Ret, skal  

 uopholdelig gøre den anden Part bekendt hermed.
Denne skal i saa Fald  

 have Ret til inden for en Frist af fjorten Dage at regne fra den Dato, paa  

 hvilken Underretningen er modtaget, at handle paa samme Maade.
 Artikel 16.
 1. Forligsnævnet skal, i Mangel af anden  

 Overenskomst mellem Parterne, træde sammen hvor Folkeforbundet har sit  

 Sæde eller paa et hvilken som helst andet af dets Formand fastsat  

 Sted.
 2. Nævnet kan til enhver Tid anmode Folkeforbundets  

 Generalsekretær om Bistand i sit arbejde.
 Artikel 17.
 Forligsnævnets forhandlinger er ikke offentlige,  

 medmindre Nævnet med Parternes Samtykke træffer Bestemmelse  

 herom.
 Artikel 18.
1. I Mangel af anden Aftale mellem Parterne træffer  

 Nævnet selv Bestemmelse om Behandlingsmaaden, som i hvert Fald skal  

 være kontradiktorisk.
Med Hensyn til Undersøgelser skal  

 Nævnet, hvis det ikke enstemmigt træffer anden Beslutning,  

 følge Bestemmelserne i Afdeling III i Haagerkonventionen af 18.  

 Oktober 1907 om fredelig Bilæggelse af mellemfolkelige  

 Tvistigheder.
 2. Parterne møder for det staaende  

 Forligsnævn ved Forhandlere, der har til Opgave at tjene som Mellemled  

 mellem dem og Nævnet; de kan endvidere lade sig bistaa af Raadgivere og  

 Sagkyndige, som de udnævner i dette Øjemed, og begære  

 Afhøring af alle Personer, hvis Vidnesbyrd forekommer dem nyttigt.
 3. Nævnet har paa sin Side Ret til at kræve  

 mundtlige Fremstillinger af de to Parters Forhandlere, Raadgivere og  

 Sagkyndige saavel som af alle personer, som det skønner nyttigt at  

 lade give Møde med deres Regerings Samtykke.
 Artikel 19.
 I Mangel af anden Aftale mellem Parterne træffes  

 Forligsnævnets Beslutninger ved Stemmeflerhed, og Nævnet kan kun  

 udtale sig om Sagens Realitet, naar samtlige dets medlemmer er tilstede.
 Artikel 20.
 Parterne forpligter sig til at lette Forligsnævnets  

 Virksomhed og navnlig til i størst muligt Omfang at forsyne det med  

 alle nyttige Aktstykker og Oplysninger saavel som til at benytte de Midler,  

 hvorover de raader, til at give det Adgang til paa deres Omraade og i  

 Overensstemmelse med deres Lovgivning at foretage Indstævning og  

 Afhøring af Vidner eller Sagkyndige og at foretage  

 Undersøgelser paa Stedet.
 Artikel 21.
 1. Under deres Virksomhed modtager Forligsnævnets  

 medlemmer en Godtgørelse, hvis Størrelse fastsættes ved  

 Aftale mellem Parterne, som hver bærer en lige Del deraf.
2. De almindelige Omkostninger forbundet med Nævnets  

 Virksomhed fordeles paa samme Maa- de.
 Artikel 22.
1. Forligsnævnet har til Opgave at klarlægge  

 de omtvistede Spørgsmål, i dette Øjemed at indhente alle  

 nyttige Oplysninger, ved Hjælp af Undersøgelse eller paa anden  

 Maade, og at bestræbe sig for at forlige Parterne.
Det kan, efter at  

 have undersøgt Sagen, over for Parterne fremsætte de  

 nærmere vilkaar for en Ordning, som vilde forekomme det passende, og  

 fastsætte en Frist, indenfor hvilken de kan udtale sig derom.
2. Ved Afslutningen af sin Virksomhed opretter  

 Nævnet en Protokol, der efter Omstændighederne fastslaar enten,  

 at Parterne har truffet en ordning og i paakommende Tilfælde de  

 nærmere Vilkaar for denne Ordning, eller at Parterne ikke har kunnet  

 forliges.
Protokollen maa ikke omtale, hvorvidt Nævnets Beslutninger er  

 vedtaget enstemmigt eller ved Stemmeflerhed.
 3. Nævnets Virksomhed skal, medmindre Parterne  

 træffer anden Bestemmelse, være afsluttet inden seks Maaneder, at  

 regne fra den Dag, paa hvilken Tvistigheden blev forelagt Nævnet.
 Artikel 23.
Den  af Nævnet  oprettede protokol skal uopholdelig  

 bringes til Parternes Kundskab.
Parterne afgør, hvorvidt den skal  

 offentliggøres.
 KAPITEL IV.
 Voldgiftsafgørelse.
 Artikel 24.
 Hvis parterne ikke en Maaned efter Afslutningen af  

 Forligsnævnets Arbejde er kommet til Forstaaelse, skal Sagen  

 forelægges en Voldgiftsret, der i Mangel af anden Aftale mellem  

 Parterne oprettes som nedenfor foreskrevet.
 Artikel 25.
Voldgiftsretten bestaar af fem Medlemmer.
Parterne  

 udnævner hver et Medlem, som kan vælges blandt deres respektive  

 Statsborgere.
De to øvrige Voldgiftsmænd samt Voldgiftsrettens  

 Formand vælges efter fælles Overenskomst blandt borgere i andre  

 Stater.
Disse sidste skal være af forskellig Nationalitet og maa ikke  

 have fast Bopæl paa Parternes Territorium eller være ansat i  

 deres Tjeneste.
 Artikel 26.
Hvis Parterne ikke inden tre Maaneder naar til Enighed om  

 Valget af de Medlemmer af Voldgiftsretten, som skal udpeges i  

 Fællesskab, skal de fornødne Udnævnelser foretages af  

 Formanden for den faste Domstol for mellemfolkelig Retspleje.
Hvis formanden  

 er forhindret eller er en af Parternes Statsborger, skal Udnævnelserne  

 foretages af Næst-Formanden.
Hvis denne er forhindret eller er en af  

 Parternes Statsborger, skal Udnævnelserne foretages af det ældste  

 Medlem af Domstolen, som ikke er nogen af Parternes Statsborger.
 Artikel 27.
 Ledige Pladser som Følge af Dødsfald,  

 Udtræden eller enhver anden Forhindring besættes snarest muligt i  

 Overensstemmelse med den for Udnævnelserne fastsatte  

 Fremgangsmaade.
 Artikel 28.
 Parterne skal affatte en Voldgiftsaftale, der bestemmer  

 Stridens Genstand og den Behandlingsmaade, som skal følges.
 Artikel 29.
 I Mangel af tilstrækkelige Angivelser eller  

 Bestemmelser i Voldgiftsaftalen angaaende de i den foregaaende Artikel  

 nævnte Punkter skal Bestemmelserne i Haagerkonventionen af 18. Oktober  

 1907 om fredelig Bilæggelse af mellemfolkelige Tvistigheder i  

 fornødent Omfang finde Anvendelse.
 Artikel 30.
 Hvis en Voldgiftsaftale ikke er kommet i Stand inden for  

 et Tidsrum af tre Maaneder fra Voldgiftsrettens Nedsættelse, kan den  

 ene eller den anden af Parterne gennem anmodning indbringe Sagen for  

 Voldgiftsretten.
 Artikel 31.
Hvis Voldgiftsaftalen enten ikke fastsætter noget  

 derom eller ikke er kommet i Stand, skal Voldgiftsretten med Hensyn til  

 Sagens Realitet bringe de i Artikel 38 i Statuten for den faste Domstol for  

 mellemfolkelig Retspleje opregnede Regler til Anvendelse.
Forsaavidt der ikke  

 findes saadanne Regler, som er anvendelige paa den foreliggende Tvistighed,  

 skal Voldgiftsretten, hvis de to Parter er enige derom, træffe  

 Afgørelse i Sagen efter Ret og Billighed.
 KAPITEL V.
 Almindelige Bestemmelser.
 Artikel 32.
1. I alle Tilfælde, hvor Tvistigheden er Genstand  

 for Voldgift eller retslig Behandling, navnlig hvis det  

 Spørgsmål, om hvilket Parterne er uenige, er en Følge af  

 Handlinger, der allerede er foretagne, eller som er ved at blive foretaget,  

 skal den faste Domstol for mellemfolkelig Retspleje, i Overensstemmelse med  

 Statutens Artikel 41, eller Voldgiftsretten snarest muligt angive, hvilke  

 foreløbige Forholdsregler der bør træffes.
Parterne er  

 forpligtet til at rette sig efter saadanne Forholdsregler.
 2. Hvis Tvistigheden er forelagt Forligsnævnet, kan  

 dette anbefale Parterne saadanne foreløbige Forholdsregler, som det  

 maatte skønne nyttige.
 3. Parterne forpligter sig til at afholde sig fra ethvert  

 Skridt, som kunde have en foregribende Virkning paa Udførelsen af  

 Rets- eller Voldgiftsafgørelsen eller paa den af Forligsnævnet  

 foreslaaede Ordning og til overhovedet ikke at foretage nogen Handling, af  

 hvad Art den end maatte være, som muligvis kunde skærpe eller  

 udvide Tvistigheden.
 Artikel 33.
 Hvis Rets- eller Voldgiftskendelsen fastslaar, at en  

 Afgørelse eller Foranstaltning, som er truffet af en dømmende  

 eller anden Myndighed hos en af de stridende Parter, er helt eller delvis i  

 Strid med Folkeretten, og tillader denne Parts Forfatningsret ikke eller kun  

 ufuldstændigt, at Følgerne af denne Afgørelse eller  

 Foranstaltning afhjælpes, er Parterne enige om, at der ved Rets- eller  

 Voldgiftskendelsen skal tilkendes den forurettede Part en passende  

 Godtgørelse.
 Artikel 34.
 1. Denne Traktat skal være anvendelig mellem de  

 Høje Kontraherende Parter, selv om en tredie Stat har en Interesse i  

 Tvistigheden.
 2. Under Forligsbehandlingen kan Parterne efter  

 fælles Overenskomst opfordre et tredie Land til at intervenere.
 Artikel 35.
 Tvistigheder angaaende Fortolkningen eller Anvendelsen af  

 denne Traktat, derunder ogsaa Tvistigheder angaaende Stridighedernes Art,  

 skal henvises til den faste Domstol for mellemfolkelig Retspleje.
 Artikel 36.
 Denne Traktat, der er i Overensstemmelse med  

 Folkeforbundspagten, skal ikke fortolkes som indskrænkende Forbundets  

 Opgave med Hensyn til naarsomhelst at træffe passende Forholdsregler  

 til virksomt at sikre Verdensfreden.
 Artikel 37.
 1. Denne Traktat skal ratificeres og Udvekslingen af  

 Ratifikationsdokumenterne finde Sted i Bukarest.
 Den skal registreres i Folkeforbundets Sekretariat.
 2. Traktaten er afsluttet for et Tidsrum af fem Aar fra  

 Datoen for Udvekslingen af Ratifikationsdokumenterne at regne.
 3. Hvis den ikke er opsagt mindst 6 Maaneder inden  

 Udløbet af dette Tidsrum, forbliver den i Kraft for et nyt Tidsrum af  

 fem Aar og saaledes fremdeles.
 Uanset Opsigelse fra den ene af de Kontraherende Parter  

 skal de ved Periodens Udløb paabegyndte Behandlinger  

 gennemføres til deres normale Afslutning.
 Til Bekræftelse heraf har de ovennævnte  

 Befuldmægtigede undertegnet denne Traktat.
 Udfærdiget i Beograd i to Eksemplarer, den fjortende  

 December 1935.
E.
Biering.                         M.  

 Stoyadinovitch.
(L.
S.)                                     (L.
S.) Ratifikationerne til ovenstaaende Traktat er den 10.  

 December 1937 blevet udvekslet i Bukarest, og i Overensstemmelse med Art. 18  

 i Folkeforbundspagten er Traktaten derefter den 4. Januar 1938 blevet  

 registreret i Folkeforbundssekretariatet under No. 4245.
 Hvilket herved bringes til almindelig Kundskab.
