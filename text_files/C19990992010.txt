Cirkulæreskrivelse om meddelelse om  

 rimeligt arbejde Kommentar m.v.:
AMA tiltrådte direktoratets afgørelse om, at det formidlede  

 arbejde som postbud var rimeligt arbejde, som medlemmet havde pligt til at  

 overtage.
Det forhold, at der var ledig arbejdskraft som var mere  

 kvalificeret, havde ingen betydning for vurderingen af, om det formidlede  

 arbejde var rimeligt.
 Meddelelse om afgørelsen:
 Medlemmet blev af Arbejdsformidlingen (AF) formidlet arbejde som postbud.  

 Medlemmet havde på dette tidspunkt været ledig i en periode  

 på 6 måneder inden for de seneste 12 måneder.
Medlemmet afslog det formidlede arbejde.
Medlemmet anførte, at han  

 er udøvende freelance-musiker uden fast arbejde.
Medlemmet forklarede,  

 at han er uddannet musiker, og at det er musiker, han vil arbejde som.
Han  

 forklarede videre, at hvis han begyndte at arbejde som postbud, ville det  

 ødelægge hans muligheder for at øve og forbedre sig.
Han  

 anførte desuden, at som musiker er det nødvendigt at "bruge  

 hele dagen på at øve, hvis man vil have et job!".
A-kassen traf på denne baggrund afgørelse om, at medlemmet  

 skulle gennemgå en effektiv karantæne på en uge.
A-kassen  

 gav desuden medlemmet en frist på 3 måneder til at vise, at han  

 står til rådighed for arbejdsmarkedet.
Medlemmets faglige organisation ankede på medlemmets vegne  

 afgørelsen.
Den faglige organisation gjorde gældende, at det  

 formidlede arbejde ikke var rimeligt arbejde, idet medlemmet var  

 konservatorieuddannet orkestermusiker.
 Den faglige organisation henviste til, at det af reglerne fremgår,  

 at rimeligt arbejde er arbejde som medlemmet under hensyn til alder,  

 uddannelse, erhvervserfaring og øvrige kvalifikationer kan varetage.  

 Den faglige organisation mente ikke, at der ved formidlingen af arbejdet som  

 postbud var taget hensyn til medlemmets uddannelsesbaggrund og  

 erhvervserfaring.
 Den faglige organisation gjorde endvidere gældende, at AF burde og  

 kunne have formidlet andre ledige, som var mere kvalificerede, og at det  

 måtte være AFs opgave at udvælge de bedst kvalificerede til  

 et job.
Direktoratet tiltrådte a-kassens afgørelse.
Direktoratet  

 lagde til grund, at medlemmet på formidlingstidspunktet havde  

 været ledig i en periode på 6 måneder indenfor de seneste  

 12 måneder.
Medlemmet kunne derfor formidles rimeligt arbejde.
 Direktoratet lagde vægt på, at der ikke er fremkommet  

 oplysninger til sagen, hvoraf det fremgår, at medlemmet ikke skulle  

 kunne varetage det omtalte arbejde.
Direktoratet fandt således, at medlemmet ikke havde en gyldig grund  

 til at afslå det formidlede arbejde.
Medlemmet skulle derfor  

 pålægges en effektiv karantæne på 1 uge.
 Direktoratet bemærkede, at det forhold, at der i en AF-region skulle  

 være personer, der er bedre kvalificeret til et givet arbejde end den,  

 der får det formidlet, ikke skaber en gyldig grund til at afslå  

 det formidlede arbejde.
AMA tiltrådte direktoratets afgørelse.
Ankenævnet lagde  

 til grund, at medlemmet på tidspunktet for formidlingen havde  

 været ledig mere end 6 måneder inden for de seneste 12  

 måneder, og derfor kunne formidles rimeligt arbejde.
Efter ankenævnets opfattelse var arbejdet som postbud rimeligt for  

 medlemmet.
Ankenævnet lagt vægt på, at medlemmets alder og  

 kvalifikationer ikke var en hindring for, at medlemmet kunne varetage  

 arbejdet som postbud.
 Selv om der til et formidlet arbejde er ledig arbejdskraft som er mere  

 kvalificeret, har dette efter ankenævnets opfattelse ingen betydning  

 for vurderingen af, om det formidlede arbejde er rimeligt for andre  

 arbejdssøgende.
