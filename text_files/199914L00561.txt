Betænkning afgivet af Sundhedsudvalget  

 den 10. maj 2000 Betænkning over Forslag til lov om ændring af lov om  

 offentlig sygesikring og lov om ændring af lov om offentlig sygesikring  

 og lov om social service (Adgang til tilskud til ydelser købt eller leveret  

 i et andet EU-/EØS-land) Udvalget har behandlet lovforslaget i nogle møder  

 og har herunder stillet spørgsmål til sundhedsministeren, som  

 denne har besvaret skriftligt.
 Der er af sundhedsministeren og  

 af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets,  

 Socialistisk Folkepartis, Dansk Folkepartis, Centrum-Demokraternes, Det  

 Radikale Venstres og Kristeligt Folkepartis medlemmer af udvalget)  

 lovforslaget til vedtagelse  med de af sundhedsministeren stillede  

 ændringsforslag.
 Et mindretal inden for flertallet (Socialdemokratiets og  

 Det Radikale Venstres medlemmer af udvalget) kan ikke støtte det af  

 Venstre stillede ændringsforslag, idet forslaget på  

 tandlægeområdet lægger op til et brud med det  

 overenskomstbaserede sygesikringssystem i Danmark.
For patienterne vil en vedtagelse af det omhandlede  

 ændringsforslag betyde øget brugerbetaling.
Det skyldes, at en  

 vedtagelse formentlig vil føre til en ophævelse af  

 overenskomstsystemet på tandlægeområdet, idet  

 tandlægerne ved at stå uden for overenskomsten vil få  

 mulighed for selv at fastsætte deres honorarer.
En af fordelene ved det nuværende overenskomstsystem  

 er således, at tandlæger, der har tilsluttet sig overenskomsten,  

 kun kan afkræve patienten de godkendte honorarer for de  

 overenskomstfastsatte ydelser.
Tandlæger, der ikke har overenskomst,  

 kan derimod selv fastsætte størrelsen af deres honorar.
Det  

 nuværende overenskomstsystem indebærer desuden den fordel, at  

 tandlægerne er underkastet overenskomstens klagesystem, mens det ikke  

 er tilfældet for de tandlæger, der står udenfor.
Endelig er  

 parterne gensidigt forpligtet til at sikre, at overenskomstens økonomi  

 overholdes, og der er aftalt tiltag, der skal sikre dette.
Mindretallet skal yderligere bemærke, at det af  

 sundhedsministeren fremsatte lovforslag omhandler indførelse af  

 hjemmel til at fastsætte regler om tilskud efter sygesikringsloven til  

 varer og tjenesteydelser, der leveres i et andet EU-/EØS-land.  

 Lovforslaget omhandler således ikke vilkårene for de ydelser, som  

 sygesikringen stiller til rådighed for borgerne her i landet.
Det vil  

 derfor ikke være rigtigt i denne sammenhæng at foretage en  

 ændring af sygesikringslovens tilskudsregler for ydelser og varer  

 leveret inden for landets grænser.
 Et andet mindretal inden for flertallet (Dansk Folkepartis  

 medlem af udvalget) er af den opfattelse, at såfremt der skal  

 være nogen mening med det nordiske samarbejde, som Danmark altid har  

 sat stor pris på, så er ophævelsen af § 7 d et  

 tilbageskridt, idet der lægges op til, at tilskuddet til  

 lægemidler indkøbt i et andet nordisk land end dér, hvor  

 de er ordineret, bortfalder.
 Et mindretal (Venstres og Det Konservative  

 Folkepartis medlemmer af udvalget) indstiller lovforslaget til  

vedtagelse med de stillede ændringsforslag.
 Mindretallet hilser det velkomment, at det med  

 lovforslaget nu bliver muligt for den danske befolkning at medtage det  

 offentlige sygesikringstilskud til udvalgte ydelser leveret i et andet  

 EU-/EØS-land.
 Mindretallet opfordrer sundhedsministeren til hurtigst  

 muligt at fastsætte bestemmelser, der ligeledes gør det muligt  

 at opnå tilskud til lægemidler købt i andet  

 EU-/EØS-land.
 Endvidere er det mindretallets opfattelse, ved positivt  

 udfald af de tre sager, der i øjeblikket er under behandling ved  

 EF-Domstolen vedrørende refusion af udgifter til hospitalsbehandling i  

 et andet medlemsland uden forhåndsgodkendelse, at sundhedsministeren  

 umiddelbart efter domsafsigelsen skal fastsætte bestemmelser, der giver  

 danske borgere disse rettigheder.
 Mindretallet opfordrer endvidere sundhedsministeren til at  

 ændre eksisterende regler, så tilskud til de i lovforslaget  

 nævnte varer og ydelser gives på samme vilkår i Danmark som  

 i et andet EU-/EØS-land.
 Et andet mindretal (Enhedslistens medlem af  

 udvalget) indstiller lovforslaget til forkastelse ved 3.  

 behandling.
Ændringsforslag Af	sundhedsministeren, tiltrådt af et flertal  

 (udvalget med undtagelse af EL):
Til titlen 1) Ordene »og lov om  

 ændring af lov om offentlig sygesikring og lov om social service« udgår.
Til § 1 2) Før nr. 1 indsættes som nyt nummer:
» Af	et mindretal (V), tiltrådt af et mindretal  

 (KF):
 3) Før nr. 1 indsættes som nyt nummer:
» » Af	sundhedsministeren, tiltrådt af et flertal  

 (udvalget med undtagelse af EL):
 4) Nr. 2 udgår.
Til § 2 5) Paragraffen udgår.
Bemærkninger Til nr. 1 Der er tale om en ren lovteknisk ændring.
Lovforslagets oprindelige titel afspejler, at lov nr. 1045  

 af 23. december 1998 om ændring af lov om offentlig sygesikring og lov  

 om social service ikke var trådt i kraft ved lovforslagets  

 fremsættelse.
Titlen foreslås nu ændret som en konsekvens  

 af, at lov nr. 1045 af 23. december 1998 er trådt i kraft den 1. marts  

 2000.
Til nr. 2 Med ændringsforslaget flyttes bestemmelsen fra  

 lovforslagets § 2 til lovforslagets § 1. Der er tale om en ren lovteknisk  

 ændring, der ligesom nr. 1 følger af, at lov nr. 1045 af 23.  

 december 1998 om ændring af lov om offentlig sygesikring og lov om  

 social service er trådt i kraft den 1. marts 2000.
Til nr. 3 Med ændringsforslaget ønsker  

 forslagsstillerne at skabe hjemmel til, at tilskud til tandbehandling i  

 Danmark kan ydes på samme vilkår som tilskud til tandbehandling i  

 et andet EU-/EØS-land.
Til nr. 4 Ændringsforslaget er en konsekvens af, at  

 bestemmelsen i § 30 a ligeledes er foreslået ændret ved L 233,  

 forslag til lov om ændring af lov om offentlig sygesikring.  

 (Ændring af medicintilskudsregler -  

  europæiske gennemsnitspriser).
Med L 233 foreslås bl.a. sygesikringslovens § 7 g  

 ændret.
Lovforslaget indebærer, at lægemiddelvirksomhederne  

 for alle tilskudsberettigede lægemidler skal indberette oplysninger om  

 lægemidlernes priser i de øvrige EU- og EØS-lande.  

 Regeringen finder det afgørende, at det er forbundet med  

 straffesanktionering at undlade at afgive oplysninger eller afgive urigtige  

 eller vildledende oplysninger efter den foreslåede § 7 g.
Det  

 fremgår af L 233, der ventes vedtaget i indeværende  

 folketingsår, at loven træder i kraft dagen efter  

 bekendtgørelsen i Lovtidende.
Ikrafttrædelsestidspunktet for det  

 foreliggende lovforslag er derimod som bekendt fastsat til 1. juli 2000. Da  

 det således forventes, at L 233 træder i kraft tidligere end det  

 foreliggende lovforslag, finder regeringen det mest korrekt, at den  

 omhandlede straffebestemmelse foreslås vedtaget som en del af L  

 233.
Til nr. 5 Der er tale om en konsekvensændring, idet  § 7 d er  

 foreslået ophævet ved nr. 2.
Lone Møller (S) nfmd.  

  Hanne Andersen (S)  Dorte Bennedsen (S)  

  Anne-Marie Meldgaard (S)  Sandy Brinck (S)  

  Anni Svanholt (SF)  

 Yvonne Herløv Andersen (CD) fmd.  

  Inger Marie Bruun-Vierø (RV)  

  Frank Aaen (EL)  Jørgen Winther (V)  

  Ester Larsen (V)  Preben Rudiengaard (V)  

 Gyda Kongsted (V)  Henriette Kjær (KF)  

  Knud Erik Kirkegaard (KF)  Birthe Skaarup (DF)  

  Tove Videbæk (KRF) Frihed 2000 havde ikke medlemmer i udvalget.
