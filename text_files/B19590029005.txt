 I henhold til § 42 i lov nr. 146 af 13. april 1938 om gældsbreve  

 fastsætter justitsministeriet herved efter forhandling med handelsministeriet  

 følgende ændringer i bekendtgørelse nr. 223 af 24. juni 1938 om notering af  

 massegældsbreve:
 § 1,  stk. 3, affattes således:
I dagbogen indføres navn og adresse for den, der indleverer gældsbrevet  

 til notering, medmindre de nævnte oplysninger er anført i en skriftlig  

 noteringsbegæring.
Endvidere indføres det fornødne om noteringbegæringen,  

 jfr. § 2, stk. 3 og 4, og eventuelle bevisligheder, jfr. § 3, stk. 5, samt  

 noteringsdagen, hvis notering ikke sker samme dag.
Dagbøgerne skal opbevares  

 i et brandfrit rum eller pengeskab.
 § 2,  stk. 2, affattes således:
 Begæringen kan fremsættes mundtlig i følgende tilfælde:
 § 3,  stk. 4; affattes således:
Når intet særligt foreligger, foretages notering uden bevis for den  

 begærendes ret i de i § 2, stk. 2, nr. 1, nævnte tilfælde samt i de i § 2,  

 stk. 2, nr. 2, nævnte tilfælde, når den gældsbrevet påtegnede disposition  

 fremtræder som underskrevet af den, som ifølge gældsbrevet med påtegninger og  

 mulige noteringer må anses for berettiget til at foretage den omhandlende  

 disposition.
Ved unoterede ihændehavergældsbreve og gældsbreve, der er  

 noteret på ihændehaveren, påhviler det således ikke den noterende at kræve  

 bevis for retten, selv om gældsbrevet bærer unoterede navnepåtegninger,  

 medmindre disse er af en sådan art, at de vækker grundet formodning om  

 misligheder.
 § 3,  stk. 5, affattes således:
I alle andre tilfælde må der forelægges skriftlige bevisligheder, der  

 tilvejebringer den fornødne legitimation for den notering, der begæres,  

 f.eks. transport, pantsætningserklæringe, skifteudskrift, eksekutorbevilling  

 eller arveudlæg.
Dertil hører først og fremmest en sammenhængende  

 adkomstrække, der udgår fra det navn, hvorpå gældsbrevet var noteret.
Hvis en  

 noteringsbegæring eller nogen af de unoterede dispositioner, der begrunder  

 adkomsten, er undertegnet ifølge fuldmagt, kræves skriftligt bevis for  

 fuldmagten.
Bevis for fuldmagter, løse overdragelseserklæringer og lignende  

 må opbevares, medmindre det kan antages sikret på anden måde.  

 Signaturbeføjelser eller lignende, der kan konstateres af vejviser eller  

 tilsvarende hjælpemidler, behøver i almindelighed ikke at godtgøres ved  

 skriftligt dokument.
Hvis de afgørende erklæringer ikke er påført gældsbrevet  

 eller en noteringsbegæring, må det nøjagtigt anføres i dagbogen, hvilke  

 bevisligheder der medfølger.
Det må nøje påses, at erklæringer, der ikke er  

 tegnet på gældsbrevet, særlig angår det pågældende gældsbrev eller dog  

 omfatter det.
For så vidt angår begæringer fra offentlige myndigheder,  

 udkræves ingen dokumentation for, at begæringens udfærdigelse falder inden  

 for myndighedens forretningsområde.
 Denne bekendtgørelse træder i kraft den 1. oktober 1959.
 Justitsministeriet, den 30. september  

 1959.
 Hans Hækkerup.
 /Kjøgx.
