 Ved kgl. resolution af 10. juni 1975, og efter at folketinget den 2. maj  

 s.å. havde meddelt sit samtykke dertil, har Danmark ratificeret en i Paris  

 den 18. november 1974 undertegnet aftale om et internationalt energiprogram.
 Aftalen og det dertil knyttede anneks har følgende ordlyd (den franske og  

 tyske tekst er udeladt her):
AFTALE om et internationalt energiprogram Regeringerne i Amerikas forenede stater, Kongeriget Belgien, Canada,  

 Kongeriget Danmark, Irland, Republikken Italien, Japan, Storhertugdømmet  

 Luxembourg, Kongeriget Nederlandene, Det schweiziske Forbund, Spanien, Det  

 forenede Kongerige Storbritannien og Nordirland, Kongeriget Sverige,  

 Republikken Tyrkiet, Forbundsrepublikken Tyskland og Republikken Østrig, som ønsker at fremme sikre olieforsyninger på rimelige og lige vilkår, som er besluttede på i fællesskab at tage effektive skridt til at imødegå  

 olieforsyningskriser ved at udvikle deres selvforsyningsevne på olieområdet i  

 krisesituationer samt ved at begrænse efterspørgselen og fordele disponibel  

 olie ligeligt mellem deres lande, som ønsker at fremme samarbejdsforbindelser med olieproducerende lande og  

 med andre olieforbrugende lande, herunder udviklingslande, gennem en  

 målrettet dialog og andre former for samarbejde for at fremme mulighederne  

 for en bedre forståelse mellem forbruger- og producentlande, som er opmærksomme på andre olieforbrugende landes, herunder  

 udviklingslandenes, interesser, som ønsker at spille en mere aktiv rolle i forhold til olieindustrien gennem oprettelse af et omfattende  

 internationalt informationssystem og en permanent ramme for samråd med  

 olieselskaber, som er besluttede på at mindske deres afhængighed af importeret olie  

 gennem deltagelse i fælles langsigtede foranstaltninger vedrørende bevaring  

 af energi, fremskyndet udvikling af alternative energikilder, forskning og  

 udvikling på energiområdet samt uranberigning, som er overbeviste om, at disse mål kun kan nås gennem en varig fælles  

 indsats inden for effektive organer, som giver udtryk for, at det er hensigten, at sådanne organer oprettes  

 inden for Organisationen for Økonomisk Samarbejde og Udviklings rammer, som erkender, at andre medlemslande i Organisationen for Økonomisk  

 Samarbejde og Udvikling kan ønske at deltage i deres bestræbelser, som betænker regeringernes særlige ansvar for energiforsyninger, har fundet det nødvendigt at oprette et internationalt energiprogram, som  

 skal gennemføres af et internationalt energiagentur, og er med dette formål  

 for øje blevet enige om følgende:
Artikel 1 1. De deltagende lande skal gennemføre det  

 internationale energiprogram som foreskrevet i denne aftale gennem Det  

 internationale Energiagentur, som er beskrevet i kapitel IX, og som herefter  

 kaldes »agenturet«.
 2. Udtrykket »deltagende lande« betyder  

 stater, for hvilke denne aftale anvendes foreløbigt, og stater, for hvilke  

 aftalen er trådt i kraft og fortsat er i kraft.
 3: Udtrykket »gruppe« betyder de deltagende lande som en gruppe:
Selvforsyningsevne Artikel 2 1. De deltagende lande skal opretholde en fælles  

 selvforsyningsevne på olieområdet.
Med dette formål skal hvert deltagende land opretholde krisereserver  

 tilstrækkelige til dækning af mindst 60 dages forbrug uden nettoolieimport.
Såvel forbrug som nettoolieimport skal beregnes på  

 grundlag af det gennemsnitlige daglige niveau i det foregående kalenderår.
2. Styrelsesrådet skal ved afgørelse med særligt  

 flertal senest den 1. juli 1975 beslutte det tidspunkt, fra hvilket hvert  

 deltagende lands pligt til at opretholde krisereserver med henblik på  

 beregning af dets forsyningsrettigheder som nævnt i artikel 7 skal anses for  

 øget til et niveau på 90 dage.
Hvert deltagende land skal øge sit faktiske  

 niveau af krisereserver til 90 dage og skal bestræbe sig på, at dette sker  

 fra det fastsatte tidspunkt.
 3: Udtrykket »pligt til at opretholde krisereserver« betyder  

 krisereserver svarende til 60 dages nettoolieimport som fastsat i stk. 1 og  

 fra det tidspunkt, som skal besluttes i henhold til stk. 2, svarende til 90  

 dages nettoolieimport som fastsat i stk. 2.
 Artikel 3.
 1. Pligten til at opretholde krisereserver, som  

 fastsat i artikel 2, kan opfyldes ved hjælp af:
- olielagre, - mulighed for omstilling til anvendelse af andre brændstoffer, - olieproduktionsreserver, i overensstemmelse med bestemmelserne i annekset, som udgør en  

 integrerende bestanddel af denne aftale.
 2. Styrelsesrådet skal ved flertalsafgørelse senest  

 den 1. juli 1975 beslutte, i hvilken udstrækning pligten til at opretholde  

 krisereserver skal kunne opfyldes ved hjælp af de i stk. 1 nævnte elementer.
Artikel 4 1. Det stående Udvalg om krisespørgsmål skal løbende  

 gennemgå effektiviteten af de skridt, som hvert deltagende land tager til  

 opfyldelse af sin pligt til at opretholde krisereserver.
2. Det stående Udvalg om krisespørgsmål skal aflægge  

 rapport til Den administrative Komite, som, når det skønnes hensigtsmæssigt,  

 skal fremlægge forslag for styrelsesrådet.
Styrelsesrådet kan ved  

 flertalsafgørelse vedtage henstillinger til de deltagende lande.
Begrænsning af efterspørgselen Artikel 5 1. Hvert deltagende land skal til enhver tid  

 opretholde et program for beredskabsforanstaltninger til begrænsning af  

 efterspørgselen efter olie, som sætter det i stand til at nedsætte sit  

 endelige forbrug i overensstemmelse med kapitel IV.
 2. Det stående Udvalg om krisespørgsmål skal løbende  

 gennemgå og vurdere:
- hvert deltagende lands program for foranstaltninger til begrænsning af  

 efterspørgsel - effektiviteten af foranstaltninger, som hvert deltagende land faktisk  

 har truffet.
3. Det stående Udvalg om krisespørgsmål skal aflægge  

 rapport til Den administrative Komite, som, når det skønnes hensigtsmæssigt,  

 skal fremlægge forslag for styrelsesrådet.
Styrelsesrådet kan ved  

 flertalsafgørelse vedtage henstillinger til de deltagende lande.
Fordeling Artikel 6 1. Hvert deltagende land skal træffe de nødvendige  

 foranstaltninger med henblik på, at fordeling af olie vil blive gennemført i  

 overensstemmelse med dette kapitel og kapitel IV.
 2. Det stående Udvalg om krisespørgsmål skal løbende  

 gennemgå og vurdere:
- hvert deltagende land, foranstaltninger med henblik på, at fordeling af  

 olie vil blive gennemført i overensstemmelse med dette kapitel og kapitel IV, - effektiviteten af foranstaltninger, som hvert deltagende land faktisk  

 har truffet.
3. Det stående Udvalg om krisespørgsmål skal aflægge  

 rapport til Den administrative Komite, som, når det skønnes hensigtsmæssigt,  

 skal fremlægge forslag for styrelsesrådet.
Styrelsesrådet kan ved  

 flertalsafgørelse vedtage henstillinger til de deltagende lande.
 4. Styrelsesrådet skal ved flertalsafgørelse hurtigst  

 muligt beslutte de praktiske fremgangsmåder for fordeling af olie samt  

 fremgangsmåder og former for olieselskabernes deltagelse heri inden for denne  

 aftales rammer.
Artikel 7 1. Når der gennemføres fordeling af olie i  

 overensstemmelse mad artikel 13, 14 eller 15, skal hvert deltagende land have  

 en forsyningsret svarende til dets tilladte forbrug med fradrag af dets pligt  

 til forbrug af krisereserver.
2. Et deltagende land, hvis forsyningsret overstiger summen af dets normale egenproduktion og den faktiske  

 nettoimport, der er til rådighed i en krisesituation, skal have en ret til  

 fordeling, som berettiger det til yderligere nettoimport svarende hertil.
3. Et deltagende land, hvor summen normal egenproduktion og den faktiske nettoimport, som er til rådighed i  

 en krisesituation, overstiger dets forsyningsret, skal have en pligt til  

 fordeling, som påbyder det direkte eller indirekte at levere den mængde olie,  

 som svarer hertil, til andre deltagende lande.
Dette skal ikke hindre et  

 deltagende land i at opretholde eksport af olie til tredjelande.
4. Udtrykket »tilladt forbrug« betyder det tilladte gennemsnitlige daglige endelige forbrug, når begrænsning af  

 efterspørgselen til det gældende niveau er blevet iværksat: eventuel  

 yderligere frivillig begrænsning af efterspørgselen i et deltagende land  

 påvirker ikke dets ret eller pligt til fordeling.
 5. Udtrykket »pligt til forbrug af  

 krisereserver« betyder et deltagende lands krisereserveforpligtelse  

 divideret med gruppens samlede krisereserveforpligtelse og multipliceret med  

 gruppens forsyningsmangel.
6. Udtrykket »gruppens forsyningsmangel«  

 betyder mangelen for gruppen, udregnet ved det samlede tilladte forbrug for gruppen minus de daglige olieforsyninger, som er til rådighed for gruppen i en krisesituation.
7. Udtrykket »olieforsyninger, som er til  

 rådighed for gruppen« betyder - al råolie til rådighed for gruppen, - alle olieprodukter, der er importeret fra tredjelande, og - alle færdige produkter og raffinaderi,feedstocks', som fremkommer i  

 forbindelse med produktionen af naturgas og råolie, og som er til rådighed  

 for gruppen. 8. Udtrykket »endeligt forbrug« betyder det samlede  

 indenlandske forbrug af alle færdige olieprodukter.
Artikel 8 1. Når fordeling af olie til et deltagende land  

 gennemføres i overensstemmelse med artikel 17, skal dette deltagende land - af sit endelige forbrug bære faldet i olieforsyningerne med en mængde  

 svarende til 7 pct. af dets endelige forbrug i basisperioden, - have en ret til fordeling svarende til faldet i olieforsyningerne, som  

 medfører et fald i dets endelige forbrug ud over denne mængde.
 2. Pligten til at fordele denne olie deles mellem de  

 øvrige deltagende lande på grundlag af deres endelige forbrug i  

 basisperioden.
 3. De deltagende lande kan opfylde deres pligt til  

 fordeling ved hjælp af sådanne foranstaltninger, som de måtte ønske, herunder  

 foranstaltninger til begrænsning af efterspørgselen eller forbrug af  

 krisereserver.
Artikel 9 1. Med henblik på opfyldelse af fordelingsrettigheder  

 og fordelingspligter medregnes følgende elementer:
- al råolie, - alle olieprodukter, - alle raffinaderi-,feedstocks' og - alle færdige produkter, som fremkommer i forbindelse med produktionen af  

 naturgas og råolie.
 2. Ved beregning af et deltagende lands ret til  

 fordeling udtrykkes olieprodukter, der sædvanligt importeres af dette  

 deltagende land fra andre deltagende lande eller fra tredjelande, i  

 råolieækvivalenter og behandles som import af råolie til det deltagende land.
3. I den udstrækning, det er muligt, vil sædvanlige  

 forsyningskanaler så vel som den sædvanlige fordeling mellem råolie og olieprodukter samt mellem  

 forskellige slags råolie og olieprodukter blive opretholdt.
 4. Når fordeling finder sted, skal et af programmets  

 mål være, at disponibel råolie og olieprodukter, i den udstrækning det er  

 muligt, skal deles mellem raffinaderi- og distributionserhvervene og mellem  

 raffinaderi- og distributionsselskaberne i overensstemmelse med historiske  

 forsyningsmønstre.
Artikel 10 1. Programmets mål skal indbefatte, at der tilsikres  

 rimelig behandling af alle deltagende lande, og at man baserer prisen for  

 fordelt olie på de almindelige prisforhold for tilsvarende kommercielle  

 transaktioner.
2. Spørgsmål vedrørende prisen på olie, der fordeles i  

 en krisesituation, vil blive undersøgt af Det stående Udvalg om krisespørgsmål.
Artikel 11 1. Det er ikke programmets mål i en krisesituation at  

 søge at øge den andel af verdens olieforsyninger, som gruppen havde under  

 normale markedsforhold.
Historiske mønstre inden for oliehandelen skal  

 bevares i den udstrækning dette er rimeligt, og skyldigt hensyn skal tages  

 til de enkelte tredjelandes stilling.
 2. Med henblik på at gennemføre de principper, som er  

 fastsat i stk. 1, skal Den administrative Komite, når det skønnes  

 hensigtsmæssigt, fremsætte forslag for styrelsesrådet, som ved  

 flertalsafgørelse træffer beslutning om sådanne forslag.
Iværksættelse Iværksættelse Artikel 12 Når som helst gruppen som en helhed eller noget deltagende land rammes  

 eller med rimelighed kan forventes at blive ramt af et fald i  

 olieforsyningerne, skal kriseforanstaltningerne, der består af obligatorisk  

 begrænsning af efterspørgselen som omhandlet i kapitel II og fordeling af  

 disponibel olie som omhandlet i kapitel III, iværksættes i overensstemmelse  

 med dette kapitel.
Artikel 13 Når som helst gruppen rammes eller med rimelighed kan forventes at blive  

 ramt af et fald i dens daglige olieforsyninger på mindst 7 pct. af dens  

 gennemsnitlige daglige endelige forbrug i basisperioden, skal hvert  

 deltagende land gennemføre efterspørgselsbegrænsende foranstaltninger,  

 tilstrækkelige til at reducere dets endelige forbrug med et kvantum svarende  

 til 7 pct. af dets endelige forbrug i basisperioden, og disponibel olie skal  

 fordeles mellem de deltagende lande i overensstemmelse med artiklerne 7, 9,  

 10 og 11.
Artikel 14 Når som helst gruppen rammes eller med rimelighed kan forventes at blive  

 ramt af et fald i dens daglige olieforsyninger på mindst 12 pct. af dens  

 gennemsnitlige daglige endelige forbrug i basisperioden, skal hvert  

 deltagende land gennemføre efterspørgselsbegrænsende foranstaltninger,  

 tilstrækkelige til at reducere dets endelige forbrug med et kvantum svarende  

 til 10 pct. af dets endelige forbrug i basisperioden, og disponibel olie skal  

 fordeles mellem de deltagende lande i overensstemmelse med artiklerne 7, 9,  

 10 og 11.
Artikel 15 Når den samlede pligt til dagligt forbrug af krisereserver, som defineret  

 i artikel 7, er nået op på 50 pct. af krisereserveforpligtelserne, og en  

 beslutning er blevet taget i overensstemmelse med artikel 20, skal hvert  

 deltagende land tage de forholdsregler, som er besluttet, og disponibel olie  

 skal fordeles mellem de deltagende lande i overensstemmelse med artiklerne 7,  

 9, 10 og 11.
Artikel 16 Når efterspørgselsbegrænsning er iværksat i medfør af dette kapitel, er et  

 deltagende land berettiget til i stedet for efterspørgselsbegrænsende  

 foranstaltninger at anvende krisereserver, som det måtte have ud over dets  

 pligtige krisereserver i henhold til programmet.
Artikel 17 1. Når som helst noget deltagende land rammes eller med rimelighed kan forventes at blive ramt af et fald i dets  

 daglige olieforsyninger, som medfører et fald i dets daglige endelige forbrug  

 med et kvantum på mere end 7 pct. af dets gennemsnitlige daglige endelige  

 forbrug i basisperioden, skal disponibel olie fordeles til dette land i  

 overensstemmelse med artiklerne 8 til 11.
2. Fordeling af disponibel olie skal også finde sted,  

 når betingelserne i stk. 1 er opfyldt i et større område inden for et  

 deltagende land, hvis oliemarked er ufuldstændigt integreret.
I dette  

 tilfælde skal andre deltagende landes pligt til fordeling nedsættes med den  

 teoretiske pligt til fordeling der påhviler ethvert andet større område eller  

 områder inden for det pågældende deltagende land.
Artikel 18 1. Udtrykket »basisperioden« betyder de fire  

 nærmest foregående kvartaler, dog med et kvartal til indsamling af  

 oplysninger.
Så længe kriseforanstaltninger er i kraft for gruppen eller for  

 et deltagende land, skal basisperioden forblive uændret.
 2. Det stående Udvalg om krisespørgsmål skal undersøge  

 basisperioden som fastsat i stk. 1, idet der især skal tages hensyn til  

 sådanne faktorer som vækst, sæsonmæssige svingninger i forbruget og cykliske  

 ændringer, og skal senest den 1. april 1975 aflægge rapport til Den  

 administrative Komite.Den administrative Komite skal fremsætte passende  

 forslag for styrelsesrådet, som ved flertalsafgørelse skal træffe beslutning  

 om disse forslag senest den 1. juli 1975.
Artikel 19 1. Sekretariatet skal konstatere, når et fald i  

 olieforsyningerne som nævnt i artikel 13, 14 eller 17 er indtrådt eller med  

 rimelighed kan forventes at indtræde, og skal beregne størrelsen af faldet  

 eller det forventede fald for hvert deltagende land og for gruppen.  

 Sekretariatet skal holde Den administrative Komite underrettet om sine  

 overvejelser og skal øjeblikkelig aflægge rapport om sin konstatering til  

 komiteens medlemmer og skal give underretning derom til de deltagende lande.  

 Rapporten skal indeholde oplysninger om nedgangens beskaffenhed.
 2. Inden 48 timer efter at sekretariatet har aflagt  

 rapport om sin konstatering skal Den administrative Komite træde sammen for  

 at gennemgå nøjagtigheden af de indsamlede data og de anvendte oplysninger.  

 Komiteen skal aflægge rapport til styrelsesrådet inden yderligere 48 timer.  

 Rapporten skal udtrykke de opfattelser, som er blevet tilkendegivet af  

 komiteens medlemmer, herunder enhver opfattelse af, hvordan krisen bør  

 behandles.
3. Inden 48 timer efter at have modtaget Den  

 administrative Komites rapport skal styrelsesrådet træde sammen for at  

 gennemgå sekretariatets konstatering i lyset af denne rapport.
Iværksættelsen  

 af kriseforanstaltninger skal anses for stadfæstet, og de deltagende lande  

 skal gennemføre sådanne foranstaltninger inden 15 dage efter denne  

 stadfæstelse, medmindre styrelsesrådet ved særlig flertalsafgørelse inden  

 yderligere 48 timer beslutter ikke at iværksætte kriseforanstaltningerne, kun  

 at iværksætte dem delvis eller at fastsætte en anden tidsfrist for deres  

 gennemførelse.
4. Såfremt sekretariatets konstatering viser, at  

 betingelserne i mere end een af artiklerne 14, 13 og 17 er opfyldt, skal  

 eventuel beslutning om ikke at iværksætte kriseforanstaltninger træffes  

 særskilt for hver artikel og i ovennævnte rækkefølge.
Såfremt betingelserne i  

 artikel 17 er opfyldt for mere end eet deltagende land, skal eventuel beslutning om ikke at  

 iværksætte fordeling tages særskilt for hvert land.
 5. Beslutninger i henhold til stk. 3 og 4 kan til  

 enhver tid omgøres af styrelsesrådet ved flertalsafgørelse.
 6. I forbindelse med sin konstatering i henhold til  

 denne artikel skal sekretariatet rådføre sig med olieselskaber for at  

 indhente deres syn på situationen og på formålstjenligheden af de  

 foranstaltninger, som vil blive truffet.
 7. Et internationalt rådgivende udvalg fra  

 olieindustrien skal sammenkaldes senest når der iværksættes  

 kriseforanstaltninger, for at bistå agenturet med at sikre sådanne for-na  

 staltningers effektive funktion.
Artikel 20 1. Sekretariatet skal konstatere, når den samlede  

 pligt til dagligt forbrug af krisereserver er nået op på eller med rimelighed  

 kan forventes at nå op på 50 pct. af krisereserveforpligtelserne.  

 Sekretariatet skal øjeblikkelig aflægge rapport til Den administrative  

 Komites medlemmer om sin konstatering og skal give underretning derom til de  

 deltagende lande.
Rapporten skal indeholde oplysninger om oliesituationen.
2. Inden 72 timer efter, at sekretariatet har aflagt  

 rapport om en sådan konstatering, skal Den administrative Komitee træde  

 sammen for at gennemgå de indsamlede data og de anvendte oplysninger.
På  

 grundlag af disponible oplysninger skal komiteen aflægge rapport til  

 styrelsesrådet inden yderligere 48 timer og fremsætte forslag om de  

 foranstaltninger, som situationen nødvendiggør, herunder om den forøgelse af  

 niveauet for den pligtmæssige begrænsning af efterspørgselen, som måtte være  

 nødvendig.
Rapporten skal udtrykke de opfattelser, som er blevet  

 tilkendegivet af komiteens medlemmer.
3. Styrelsesrådet skal træde sammen inden 48 timer  

 efter at have modtaget komiteens rapport og forslag.
Styrelsesrådet skal  

 gennemgå sekretariatets konstatering og Den administrative Komiteens rapport  

 og skal inden yderligere 48 timer ved særlig flertalsafgørelse træffe  

 beslutning om de foranstaltninger, som situationen nødvendiggør, herunder om  

 den forøgelse af niveauet for den pligtmæssige begrænsning af  

 efterspørgselen, som måtte være nødvendig.
Artikel 21 1. Ethvert deltagende land kan anmode sekretariatet om  

 at foretage en konstatering i henhold til artikel 19 eller 20.
 2. Såfremt sekretariatet ikke, inden 72 timer efter  

 fremsættelsen af denne anmodning, har foretaget en sådan konstatering kan det  

 pågældende deltagende land anmode Den administrative Komitee om at træde  

 sammen for at overveje situationen i overensstemmelse med bestemmelserne i  

 denne aftale.
3. Den administrative Komitee skal træde sammen inden  

 48 timer efter fremsættelsen af en sådan anmodning for at overveje  

 situationen.
Den skal, efter anmodning fra et deltagende land, aflægge  

 rapport til styrelsesrådet inden yderligere 48 timer.
Rapporten skal udtrykke  

 de opfattelser, som er blevet tilkendegivet af komiteens medlemmer og af  

 sekretariatet, herunder enhver opfattelse af, hvordan situationen bør  

 behandles.
4. Styrelsesrådet skal træde sammen inden 48 timer  

 efter at have modtaget Den administrative Komitees rapport.
Såfremt rådet ved  

 flertalsafgørelse konstaterer, at de i artikel 13, 14, 15 eller 17 fastsatte  

 betingelser er opfyldt, skal kriseforanstaltninger iværksættes i  

 overensstemmelse hermed.
Artikel 22 Styrelsesrådet kan til enhver tid, hvis situationen kræver det, med  

 enstemmighed beslutte at igangsætte passende kriseforanstaltninger, som ikke  

 er hjemlede i denne aftale.
Ophævelse Artikel 23 1. Sekretariatet skal konstatere, når et fald i  

 forsyningerne som nævnt i artikel 13, 14 eller 17 er aftaget eller med  

 rimelighed kan forventes at aftage til under det niveau, som er nævnt i den  

 relevante artikel.
Sekretariatet skal holde Den administrative Komitee  

 underrettet om sine overvejelser og skal øjeblikkelig aflægge rapport om sin  

 konstatering til komiteens medlemmer og skal give underretning derom til de  

 deltagende lande.
2. Inden 72 timer efter, at sekretariatet har aflagt  

 rapport om sin konstatering, skal Den administrative Komitee træde sammen for  

 at gennemgå de indsamlede data og de anvendte oplysninger.
Den skal aflægge  

 rapport til styrelsesrådet inden yderligere 48 timer.
Rapporten skal udtrykke  

 de opfattelser, som er blevet tilkendegivet af komiteens medlemmer, herunder  

 enhver opfattelse af, hvordan krisen bør behandles.
3. Inden 48 timer efter at have modtaget Den  

 administrative Komitees rapport skal styrelsesrådet træde sammen for at  

 gennemgå sekretariatets konstatering i lyset af rapporten fra Den  

 administrative Komitee.
Ophævelsen af kriseforanstaltninger eller den  

 relevante nedsættelse af efterspørgselsbegrænsningen skal anses for  

 stadfæstet, medmindre styrelsesrådet inden yderligere 48 timer ved særlig  

 flertalsafgørelse beslutter at opretholde kriseforanstaltningerne eller kun  

 at ophæve dem delvis.
 4. I forbindelse med sin konstatering i henhold til  

 denne artikel skal sekretariatet rådføre sig med det internationale  

 rådgivende udvalg, som er nævnt i artikel 19, stk. 7, for at indhente dets  

 syn på situationen og på formålstjenligheden af de foranstaltninger som vil  

 blive truffet.
 5. Ethvert deltagende land kan anmode sekretariatet om  

 at foretage en konstatering i henhold til denne artikel.
Artikel 24 Når kriseforanstaltninger er i kraft, og sekretariatet ikke har foretaget  

 en konstatering i henhold til artikel 23, kan styrelsesrådet ved særlig  

 flertalsafgørelse til enhver tid beslutte at ophæve foranstaltningerne enten  

 helt eller delvis.
Informationssystem vedrørende det internationale oliemarked Artikel 25 1. De deltagende lande skal oprette et  

 informationssystem bestående af to dele:
- en generel del vedrørende situationen på det internationale oliemarked  

 og olieselskabernes aktivitet, - en speciel del udformet med henblik på at sikre den effektive funktion  

 af de i kapitlerne I til IV beskrevne foranstaltninger.
2. Systemet skal virke på permanent grundlag, både  

 under normale forhold og i krisesituationer, og på en måde, der sikrer den fortrolige karakter af de  

 oplysninger som stilles til rådighed.
3. Sekretariatet skal være ansvarligt for  

 informationssystemets funktion og skal stille de indsamlede oplysninger til rådighed for de deltagende lande.
Artikel 26 Udtrykket »olieselskaber« betyder internationale selskaber,  

 nationale selskaber, ikke-integrerede selskaber og andre enheder.
 som spiller en væsentlig rolle i den internationale olieindustri.
Generel del Artikel 27 1. Inden for informationssystemets generelle del skal  

 de deltagende lande regelmæssigt stille oplysninger til rådighed for  

 sekretariatet om de nøjagtige data, som er fastlagt i overensstemmelse med artikel 29, vedrørende følgende emner, for så vidt angår olieselskaber, der virker inden for deres respektive jurisdiktioner:
 2. Hvert deltagende land skal tage pasende  

 forholdsregler for at sikre, at alle olieselskaber, som virker inden for dets  

 jurisdiktion, stiller de oplysninger til rådighed, som er nødvendige for, at  

 landet kan opfylde sine forpligtelser i henhold til stk. 1, dog under  

 hensyntagen til sådanne relevante oplysninger, som allerede står til rådighed  

 for offentligheden eller for regeringerne.
 3. Hvert deltagende land skal afgive oplysninger uden  

 at krænke industriel ejendomsret og på selskabs- og/eller landebasis, alt  

 efter forholdene, i et sådant omfang og på en sådan måde, at det ikke vil  

 hæmme konkurrencen eller stride mod noget deltagende lands  

 konkurrencelovgivning.
 4. Intet deltagende land skal have ret til inden for  

 den generelle del at modtage oplysninger om aktiviteten i et selskab, som  

 virker inden for dets jurisdiktion, medmindre landet, såfremt selskabet  

 udelukkende virkede inden for landets egen jurisdiktion, kunne indhente disse  

 oplysninger fra selskabet ved anvendelse af sine egne love eller  

 institutioner og sædvaner.
Artikel 28 Oplysninger, som stilles til rådighed »uden at krænke industriel  

 ejendomsret«, betyder oplysninger, der ikke udgør eller vedrører  

 patenter, varemærker, videnskabelige eller fabrikationsmæssige processer  

 eller metoder, individuelle salg, opgivelser til brug for  

 skattemyndighederne, kundelister eller geologiske og geofysiske oplysninger,  

 herunder landkort.
Artikel 29 1. Inden 60 dage efter den første dag af aftalens  

 foreløbige anvendelse, og når det skønnes hensigtsmæssigt derefter, skal Det  

 stående Udvalg om oliemarkedet aflægge en rapport til Den administrative  

 Komitee, hvori nærmere fastlægges de nøjagtige data inden for den i artikel  

 27, stk. 1, nævnte emneliste, der kræves for den generelle dels effektive  

 funktion, og hvori angives fremgangsmåder for regelmæssigt at indhente  

 sådanne data.
 2. Den administrative Komitee skal gennemgå rapporten  

 og fremlægge forslag for styrelsesrådet, som inden 30 dage efter rapportens  

 afgivelse til Den administrative Komitee ved flertalsafgørelse skal træffe de  

 beslutninger, som er nødvendige for den generelle dels oprettelse og  

 effektive funktion.
Artikel 30 Ved udarbejdelsen af sine rapporter i henhold til artikel 29 skal Det stående Udvalg om oliemarkedet - rådføre sig med olieselskaber med henblik på at sikre, at systemet er  

 foreneligt med industriens virksomhed:
 - fastlægge de særlige problemer og forhold, som er af betydning for de  

 deltagende lande:
- fastlægge de specifikke data, som er nyttige og nødvendige for at løse  

 sådanne problemer og spørgsmål:
- udarbejde nøjagtige normer for harmonisering af de krævede oplysninger  

 med henblik på at sikre disses sammenlignelighed:
- udarbejde fremgangsmåder, der sikrer den fortrolige karakter af oplysningerne.
Artikel 31 1. Det stående Udvalg om oliemarkedet skal løbende  

 gennemgå den generelle dels funktion.
2. I tilfælde af forandringer i det internationale  

 oliemarkeds forhold skal Det stående Udvalg om oliemarkedet aflægge rapport  

 til Den administrative Komitee.
Komiteen skal fremlægge forslag om passende  

 ændringer for styrelsesrådet, som skal træffe beslutning om disse forslag ved  

 flertalsafgørelse.
Speciel del Artikel 32 1. Inden for informationssystemets specielle del skal  

 de deltagende lande stille alle oplysninger, som er nødvendige for at sikre  

 kriseforanstaltningernes effektive funktion, til rådighed for sekretariatet.
 2. Hvert deltagende land skal tage passende  

 forholdsregler for at sikre, at alle olieselskaber, som virker inden for dets  

 jurisdiktion, stiller de oplysninger til rådighed, som er nødvendige for, at  

 landet kan opfylde sine forpligtelser i henhold til stk. 1 og artikel 33.
 3. Sekretariatet skal på basis af disse oplysninger  

 samt andre tilgængelige oplysninger løbende overvåge olieforsyningerne til og  

 olieforbruget inden for gruppen og i hvert af de deltagende lande.
Artikel 33 Inden for den specielle del skal de deltagende lande løbende stille  

 oplysninger til rådighed for sekretariatet om de nøjagtige data, som er  

 fastlagt i overensstemmelse med artikel 34, vedrørende følgende emner:
Artikel 34 1. Inden 30 dage efter den første dag af aftalens  

 foreløbige anvendelse skal Det stående Udvalg om krisespørgsmål aflægge en  

 rapport til Den administrative Komitee, hvori nærmere fastlægges de nøjagtige  

 data inden for den i artikel 33 nævnte emneliste, der kræves ifølge den  

 specielle del for at sikre kriseforanstaltningernes effektive funktion, og  

 hvori angives fremgangsmåder for regelmæssigt at indhente sådanne data,  

 herunder hurtigere fremgangsmåder under kriser.
 2. Den administrative Komitee skal gennemgå rapporten  

 og fremlægge forslag for styrelsesrådet, som inden 30 dage efter rapportens  

 afgivelse til Den administrative Komitee ved flertalsafgørelse skal træffe de  

 beslutninger, som er nødvendige for den specielle dels oprettelse og  

 effektive funktion.
Artikel 35 Ved udarbejdelsen af sin rapport i henhold til artikel 34 skal Det stående  

 Udvalg om krisespørgsmål - rådføre sig med olieselskaber med henblik på at sikre, at systemet er  

 foreneligt med industriens virksomhed:
 - udarbejde nøjagtige normer for harmonisering af de krævede oplysninger  

 med henblik på at sikre disses sammenlignelighed:
 - udarbejde fremgangsmåder, der sikrer den fortrolige karakter af  

 oplysningerne.
Artikel 36 Det stående Udvalg om krisespørgsmål skal løbende gennemgå den specielle  

 dels funktion og skal, når det skønnes hensigtsmæssigt, aflægge rapport til  

 Den administrative Komitee.
Komiteen skal fremlægge forslag om passende  

 ændringer for styrelsesrådet, som ved flertalsafgørelse skal træffe  

 beslutning om sådanne forslag.
Ramme for samråd med olieselskaber Artikel 37 1. De deltagende lande skal inden for agenturet  

 oprette en permanent ramme for samråd, inden for hvilken et eller flere  

 deltagende lande på passende måde kan rådføre sig med og anmode om  

 oplysninger fra individuelle olieselskaber om alle vigtige forhold i  

 olieindustrien, og inden for hvilken de deltagende lande på samarbejdsbasis  

 kan få del i resultaterne af sådanne samråd.
 2. Den faste ramme for samråd skal oprettes under Det  

 stående Udvalg om oliemarkedet.
3. Inden 60 dage efter den første dag af aftalens  

 foreløbige anvendelse, og når det skønnes hensigtsmæssigt derefter, skal Det  

 stående Udvalg om oliemarkedet efter at have rådført sig med olieselskaber  

 aflægge en rapport om procedurer for sådanne samråd til Den administrative  

 Komitee.
Den administrative Komitee skal gennemgå rapporten og fremlægge  

 forslag for styrelsesrådet, som inden 30 dage efter rapportens afgivelse til  

 Den administrative Komitee ved flertalsafgørelse skal træffe beslutning om  

 sådanne procedurer.
Artikel 38 1. Det stående Udvalg om oliemarkedet skal inden 30  

 dage aflægge rapport til Den administrative Komitee om de samråd, som er  

 holdt med et eller flere olieselskaber.
 2. Den administrative Komitee skal overveje rapporten  

 og kan fremlægge forslag om passende samarbejdsforanstaltninger for  

 styrelsesrådet, som skal træffe beslutning om sådanne forslag.
Artikel 39 1. Det stående Udvalg om oliemarkedet skal løbende  

 bedømme resultaterne af samrådene med og de oplysninger, som er indsamlet fra  

 olieselskaberne.
 2. Det stående Udvalg kan på grundlag af denne  

 bedømmelse undersøge og vurdere den internationale oliesituation og  

 olieindustriens stilling og skal aflægge rapport til Den administrative  

 Komitee.
 3. Den administrative Komitee skal gennemgå sådanne  

 rapporter og fremlægge forlag om passende samarbejdsforanstaltninger for  

 styrelsesrådet, som skal træffe beslutning om sådanne forslag.
Artikel 40 Det stående Udvalg om oliemarkedet skal årligt afgive en almindelig  

 redegørelse til Den administrative Komitee om funktionen af rammen for samråd  

 med olieselskaber.
Langsigtet samarbejde om energi Artikel 41 1. De deltagende lande er besluttede på på længere  

 sigt at mindske deres afhængighed af importeret olie til dækning af deres  

 samlede energibehov.
 2. Med dette formål for øje vil de deltagende lande  

 gennemføre nationale programmer og fremme vedtagelsen af  

 samarbejdsprogrammer, herunder, hvor det skønnes hensigtsmæssigt, være fælles  

 om midler og indsats, alt imedens de samordner deres nationale politik på de  

 områder, som er fastsat i artikel 42.
Artikel 42 1. Det stående Udvalg om, langsigtet samarbejde skal  

 undersøge og aflægge rapport til Den administrative Komitee om  

 samarbejdsforanstaltninger.
Følgende områder skal især overvejes:
 - udveksling af nationale erfaringer og oplysninger om energibesparende  

 foranstaltninger:
 - metoder og midler til at mindske væksten i energiforbruget ved hjælp af  

 energibesparende foranstaltninger.
 - udveksling af oplysninger om emner som f. eks. ressourcer, forsyninger  

 og efterspørgsel, priser og beskatning:
 - metoder og midler til at mindske væksten i forbruget af importeret olie  

 gennem udvikling af alternative energikilder:
 - konkrete projekter, herunder fællesfinansierede projekter:
 - kriterier, kvalitetsmålsætninger og normer for miljøbeskyttelse.
 - solenergi:
 - behandling af radioaktivt affald: - kontrolleret termonuklear fusion: -  

 fremstilling af brint på basis af vand: - reaktorsikkerhed:
 - udnyttelse af spildvarme:
 - energibesparende foranstaltninger: - udnyttelse af husholdnings- og  

 industriaffald med henblik på energibesparelser: - generelle systemanalyser  

 og studier på energiområdet.
 - styre udviklingen med hensyn til forsyningen med naturligt og beriget  

 uran: -lette udviklingen af natururanressourcer og berigningstjenester:
 -virke for samråd, der kan være nødvendige for at behandle internationale  

 spørgsmål, som kan opstå i forbindelse med en udvidelse af forsyningen med  

 beriget uran:
 - sørge for den fornødne indsamling, analyse og udbredelse af data, som  

 vedrører planlægningen af berigningstjenester.
 2. I sin undersøgelse af områder for samarbejde skal  

 Det stående Udvalg tage passende hensyn til virksomhed, som foregår  

 andetsteds.
3. Programmer, der udvikles i henhold til stk. 1, kan  

 finansieres i fællesskab.
Sådan fællesfinansiering kan finde sted i  

 overensstemmelse med artikel 64, stk. 2.
Artikel 43 1. Den administrative Komitee skal gennemgå Det  

 stående Udvalgs rapporter og fremlægge passende forslag for styrelsesrådet,  

 som senest den 1. juli 1975 skal træffe beslutning om disse forslag.
 2. Styrelsesrådet skal tage hensyn til mulighederne  

 for samarbejde inden for en bredere ramme.
Forbindelser med producentlande og andre forbrugerlande Artikel 44 De deltagende lande vil bestræbe sig på at fremme samarbejde og  

 forbindelser med olieproducerende lande og med andre olieforbrugende lande,  

 herunder udviklingslande.
De vil fortsat overvåge udviklingen på  

 energiområdet med henblik på at finde muligheder for og fremme en målrettet  

 dialog og andre former for samarbejde med producentlande og andre  

 forbrugerlande.
Artikel 45 For at opfylde de i artikel 44 fastsatte målsætninger vil de deltagende  

 lande fuldt ud tage hensyn til andre olieforbrugende landes, og især  

 udviklingslandenes, behov og interesser.
Artikel 46 De deltagende lande vil inden for programmets rammer udveksle synspunkter  

 om deres forbindelser med olieproducerende lande.
Med dette formål for øje  

 bør de deltagende lande underrette hinanden om samarbejdsforanstaltninger,  

 som de træffer med producentlandene, og som er af betydning for programmets  

 målsætninger.
Artikel 47 De deltagende lande vil inden for programmets rammer -i lyset af deres løbende gennemgang af udviklingen i den internationale  

 energisituation og dens virkning på verdensøkonomien søge muligheder for og  

 midler til at virke for et stabilt internationalt handelssamkvem på  

 olieområdet og at fremme sikre olieforsyninger på rimelige og lige vilkår for  

 hvert deltagende land: -i lyset af det arbejde, som foregår i andre  

 internationale organisationer, overveje andre mulige samarbejdsområder,  

 herunder udsigterne til samarbejde inden for fremskyndet industrialisering og  

 socio-økonomisk udvikling i de vigtigste producentområder samt virkningerne  

 heraf for international handel og investering:
 -fortsat gennemgå mulighederne for samarbejde med olieproducerende lande  

 om energispørgsmål af fælles interesse, som f. eks. energibesparelser,  

 udvikling af alternative energikilder samt forskning og udvikling.
Artikel 48 1. Det stående Udvalg om forbindelser med  

 producentlande og andre forbrugerlande skal undersøge og aflægge rapport til  

 Den administrative Komitee vedrørende de områder, som behandles i dette  

 kapitel.
 2. Den administrative Komitee kan fremlægge forslag om  

 passende samarbejdsforanstaltninger inden for disse områder for  

 styrelsesrådet, som skal træffe beslutning om sådanne forslag.
Institutionelle og almindelige bestemmelser Artikel 49 1. Agenturet skal bestå af følgende organer:
- et styrelsesråd - en administrativ komitee - stående udvalg om - krisespørgsmål - oliemarkedet - langsigtet samarbejde - forbindelser med producentlande og andre forbrugerlande.
 2. Styrelsesrådet eller Den administrative Komitee kan  

 ved flertalsafgørelse oprette sådanne andre organer, som måtte være  

 nødvendige for gennemførelsen af programmet.
 3. Agenturet skal have et sekretariat, som skal bistå  

 de i stk. 1 og 2 omhandlede organer.
Styrelsesrådet Artikel 50 1. Styrelsesrådet består af en eller flere ministre  

 eller deres stedfortrædere fra hvert deltagende land.
2. Styrelsesrådet fastsætter ved flertalsafgørelse sin  

 egen forretningsorden.
Medmindre andet er bestemt i forretningsordenen, skal  

 denne også gælde for Den administrative Komitee og de stående udvalg.
 3. Styrelsesrådet vælger ved flertalsafgørelse sin  

 formand og sine viceformænd.
Artikel 51 1. Styrelsesrådet vedtager de beslutninger og  

 henstillinger, som er nødvendige for, at programmet kan fungere  

 tilfredsstillende.
2. Styrelsesrådet skal periodisk gennemgå og tage  

 passende forholdsregler vedrørende udviklingen i den internationale  

 energisituation, herunder problemer i forbindelse med et deltagende lands  

 eller deltagende landes olieforsyning, samt de økonomiske og valutariske  

 følger af denne udvikling.
I forbindelse med sin virksomhed vedrørende de  

 økonomiske og valutariske følger af udviklingen i den internationale  

 energisituation skal styrelsesrådet tage hensyn til de for generelle  

 økonomiske og valutariske spørgsmål ansvarlige internationale institutioners  

 kompetence og virksomhed.
 3. Styrelsesrådet kan ved flertalsafgørelse delegere  

 enhver af sine funktioner til et af agenturets øvrige organer.
Artikel 52 1. Med forbehold af artikel 61, stk. 2, og artikel 65  

 er beslutninger, der er truffet i henhold til denne aftale af styrelsesrådet  

 eller af et af de øvrige organer i henhold til delegation fra rådet, bindende  

 for de deltagende lande.
 2. Henstillinger er ikke bindende.
Den administrative komitee Artikel 53 1. Den administrative Komitee består af en eller flere  

 højtstående repræsentanter for hvert deltagende lands regering.
 2. Den administrative Komitee udøver de funktioner,  

 som er tillagt den i denne aftale, og de øvrige funktioner, som  

 styrelsesrådet delegerer til den.
 3. Den administrative Komitee kan undersøge og stille  

 forslag til styrelsesrådet i det omfang det er hensigtsmæssigt vedrørende  

 ethvert spørgsmål inden for rammerne af denne aftale.
 4. Den administrative Komitee skal indkaldes efter  

 anmodning fra et deltagende land.
 5. Den administrative Komitee vælger ved  

 flertalsafgørelse sin formand og sine viceformænd.
Stående udvalg Artikel 54 1. Hvert stående udvalg består af en eller flere  

 repræsentanter for hvert deltagende lands regering.
 2. Den administrative Komitee vælger ved  

 flertalsafgørelse de stående udvalgs formænd og viceformænd.
Artikel 55 1. Det stående Udvalg om krisespørgsmål udøver de  

 funktioner, som er tillagt det i kapitlerne I til V og i annekset, og de  

 øvrige funktioner, som styrelsesrådet delegerer til det.
 2. Det stående Udvalg kan gennemgå og aflægge rapport  

 til Den administrative Komitee om ethvert spørgsmål inden for rammerne af  

 kapitlerne I til V og annekset.
 3. Det stående Udvalg kan rådføre sig med  

 olieselskaber om ethvert spørgsmål inden for dets kompetence.
Artikel 56 1. Det stående Udvalg om oliemarkedet udøver de  

 funktioner, som er tillagt det i kapitlerne V og VI, og de øvrige funktioner,  

 som styrelsesrådet delegerer til det.
 2. Det stående Udvalg kan gennemgå og aflægge rapport  

 til Den administrative Komitee om ethvert spørgsmål inden for rammerne af  

 kapitlerne V og VI.
 3. Det stående Udvalg kan rådføre sig med  

 olieselskaber om ethvert spørgsmål inden for dets kompetence.
Artikel 57 1. Det stående Udvalg om langsigtet samarbejde udøver  

 de funktioner, som er tillagt det i kapitel VII, og de øvrige funktioner, som  

 styrelsesrådet delegerer til det.
 2. Det stående Udvalg kan gennemgå og aflægge rapport  

 til Den administrative Komitee om ethvert spørgsmål inden for rammerne af  

 kapitel VII.
Artikel 58 1. Det stående Udvalg om forbindelser med  

 producentlande og andre forbrugerlande udøver de funktioner, som er tillagt  

 det i kapitel VII, og de øvrige funktioner, som styrelsesrådet delegerer til  

 det.
 2. Det stående Udvalg kan gennemgå og aflægge rapport  

 til Den administrative Komitee om ethvert spørgsmål inden for rammerne af  

 kapitel VIII.
 3. Det stående Udvalg kan rådføre sig med  

 olieselskaber om ethvert spørgsmål inden for dets kompetence.
Sekretariatet Artikel 59 1. Sekretariatet består af en eksekutivdirektør og det  

 nødvendige personale.
2. Eksekutivdirektøren ansættes af styrelsesrådet 3. Under udførelsen af deres pligter i henhold til  

 denne aftale er eksekutivdirektøren og personalet ansvarlige over for og har  

 referat til agenturets organer.
 4. Styrelsesrådet tager ved flertalsafgørelse alle de  

 nødvendige beslutninger med henblik på sekretariatets oprettelse og  

 virksomhed.
Artikel 60 Sekretariatet skal udøve de funktioner, som er tillagt det i denne aftale,  

 og de øvrige funktioner, som styrelsesrådet tillægger det.
Afstemning Artikel 61 1. Styrelsesrådet vedtager beslutninger og  

 henstillinger, for hvilke der ikke er fastsat udtrykkelige afstemningsregler  

 i denne aftale, som følger:
-beslutninger om programmets administration, herunder beslutninger, der  

 anvender bestemmelser i denne aftale, som allerede pålægger de deltagende  

 lande bestemt angivne forpligtelser -beslutninger om proceduremæssige spørgsmål - henstillinger -alle andre beslutninger, herunder især beslutninger, som pålægger de  

 deltagende lande nye forpligtelser, der ikke allerede er bestemt angivet i  

 denne aftale.
 2. Beslutninger nævnt i stk. 1 b) kan bestemme:
 flere deltagende lande:
 visse betingelser.
Artikel 62 1. Enstemmighed kræver alle tilstedeværende og  

 stemmeafgivende deltagende landes stemmer.
Lande, som afholder sig fra at  

 stemme, anses for ikke at have stemt.
 2. Når der kræves flertalsafgørelser eller særlige  

 flertalsafgørelser, har de deltagende lande følgende stemmevægte:
 3. Flertalsafgørelser kræver 60 pct. af det fulde  

 antal samlede stemmevægte og 50 pct. af de afgivne almindelige stemmevægte.
 4. Særlige flertalsafgørelser kræver:
 - beslutningen i henhold til artikel 2,stk. 2, vedrørende forøgelsen af  

 pligten til at opretholde krisereserver: -beslutninger i henhold til artikel  

 19,stk. 3, om ikke at iværksætte de i artiklerne 13 og 14 nævnte  

 kriseforanstaltninger:
 - beslutninger i henhold til artikel 20,stk. 3, om de foranstaltninger.  

 som situationen nødvendiggør,:
 - beslutninger i henhold til artikel 23,stk. 3, om at opretholde de i  

 artiklerne 13 og 14 nævnte kriseforanstaltninger:
 - beslutninger i henhold til artikel 24 om at ophæve de i artiklerne 13 og  

 14 nævnte kriseforanstaltninger.
 - beslutninger i henhold til artikel 19,stk. 3, om ikke at iværksætte de i  

 artikel 17 nævnte kriseforanstaltninger:
 - beslutninger i henhold til artikel 23,stk. 3, om at opretholde de i  

 artikel 17 nævnte kriseforanstaltninger:
 - beslutninger i henhold til artikel 24 om at ophæve de i artikel 17  

 nævnte kriseforanstaltninger.
5. Styrelsesrådet træffer med enstemmighed beslutning  

 om den nødvendige forøgelse, formindskelse eller omfordeling af det i stk. 2  

 nævnte antal stemmevægte, såvel som om ændring af de i stk. 3 og 4 fastsatte  

 stemmekrav i tilfælde af, at - et land tiltræder denne aftale i overensstemmelse med artikel 71, eller - et land træder tilbage fra denne aftale i overensstemmelse med artikel  

 68 stk. 2, eller artikel 69, stk. 2.
6. Styrelsesrådet skal årligt gennemgå antallet og  

 fordelingen af stemmevægte, som bestemt i stk. 2, og på grundlag af denne  

 gennemgang med enstemmighed træffe beslutning om, hvorvidt antallet af stemmevægte skal øges eller  

 mindskes eller omfordeles eller begge dele, fordi der er sket ændringer i  

 noget deltagende lands andel af det samlede olieforbrug eller af nogen anden  

 grund.
 7. Enhver ændring i stk. 2, 3 eller 4 skal baseres på  

 de retningslinier, som ligger til grund for disse bestemmelser og for stk. 6.
Forbindelser med andre enheder Artikel 63 For at opfylde programmets mål kan agenturet oprette passende forbindelser  

 med tredjelande, internationale organisationer, hvad enten disse er statslige  

 eller ikke, andre enheder og enkeltpersoner.
Finansielle foranstaltninger Artikel 64 1. Sekretariatsudgifterne og alle andre fælles  

 udgifter deles mellem alle deltagende lande i henhold til en bidragsnøgle  

 udarbejdet efter de principper og regler, der er fastsat i annekset til  

 »OECD-rådsresolutionen om fastsættelse af en nøgle for medlemslandenes  

 bidrag til organisationens budget« af 10. december 1963. Efter at  

 aftalen har været anvendt i et år skal styrelsesrådet gennemgå denne  

 bidragsnøgle og med enstemmighed træffe beslutning om eventuelle passende  

 ændringer i overensstemmelse med artikel 73.
 2. Særlige udgifter, der er opstået i forbindelse med  

 særlig aktivitet gennemført i overensstemmelse med artikel 65, deles mellem  

 de deltagende lande, der tager del i sådan særlig aktivitet, i et forhold,  

 som fastsættes ved enstemmig aftale mellem dem.
 3. Eksekutivdirektøren skal i overensstemmelse med de  

 af styrelsesrådet vedtagne finansielle forskrifter og senest den 1. oktober  

 hvert år forelægge et budgetforslag med personaleplan for styrelsesrådet.  

 Styrelsesrådet skal ved flertalsafgørelse vedtage budgettet.
 4. Styrelsesrådet vedtager ved flertalsafgørelse alle  

 øvrige nødvendige beslutninger vedrørende agenturets finansielle forvaltning.
5. Finansåret begynder den 1. januar og slutter den  

 31. december hvert år.
Ved afslutningen af hvert finansår skal indtægter og  

 udgifter underkastes revision.
Særlig aktivitet Artikel 65 1. To eller flere deltagende lande kan beslutte inden  

 for rammerne af denne aftale at gennemføre særlig aktivitet ud over  

 aktivitet, som skal gennemføres af alle deltagende lande i henhold til  

 kapitlerne I til V.
Deltagende lande, som ikke ønsker at tage del i sådan  

 særlig aktivitet, skal afholde sig fra at deltage i sådanne beslutninger og  

 er ikke bundet af dem.
Deltagende lande, som gennemfører sådan aktivitet,  

 skal holde styrelsesrådet underrettet herom.
 2. Til gennemførelse af sådan særlig aktivitet kan de  

 pågældende deltagende lande vedtage andre stemmeregler end de i artiklerne 61  

 og 62 fastsatte.
Gennemførelse af afalen Artikel 66 Hvert deltagende land skal træffe de nødvendige foranstaltninger, herunder  

 de nødvendige lovgivningsmæssige foranstaltninger, for at gennemføre denne  

 aftale og styrelsesrådets beslutninger.
Afsluttende bestemmelser Artikel 67 1. Hver undertegnende stat skal senest den 1. maj 1975  

 notificere Kongeriget Belgiens regering om, at den, efter at have opfyldt  

 sine forfatningsmæssige formaliteter, samtykker i at være bundet af denne  

 aftale.
 2. På den tiende dag efter den dag, da mindst seks  

 stater, som har mindst 60 pct. af de i artikel 62 nævnte samlede stemmevægte,  

 har deponeret en notifikation om samtykke til at være bundet eller et  

 tiltrædelsesinstrument, træder denne aftale i kraft for disse stater.
 3. For hver undertegnende stat, som deponerer sin  

 notifikation derefter, træder denne aftale i kraft på den tiende dag efter  

 deponeringsdagen.
 4. Styrelsesrådet kan efter anmodning fra en  

 undertegnende stat ved flertalsafgørelse beslutte at forlænge tidsfristen for  

 notifikation for den pågældende stat ud over den 1. maj 1975.
Artikel 68 1. Uanset bestemmelserne i artikel 67 skal denne  

 aftale anvendes foreløbigt af alle undertegnende stater i den udstrækning  

 dette er muligt, uden at det er uforeneligt med deres lovgivning, fra den 18.  

 november 1974 efter det første møde i styrelsesrådet.
 2. Foreløbig anvendelse af aftalen skal fortsætte  

 indtil:
- aftalen træder i kraft for den pågældende stat i overensstemmelse med  

 artikel 67, eller - 60 dage efter at Kongeriget Belgiens regering modtager notifikation om,  

 at den pågældende stat ikke samtykker i at være bundet af aftalen, eller - den i artikel 67 omhandlede frist for notifikation af samtykke udløber  

 for den pågældende stat.
Artikel 69 1. Denne aftale forbliver i kraft i et tidsrum af ti  

 år fra datoen for dens ikrafttræden, og fortsætter derefter med at være i  

 kraft, medmindre og indtil styrelsesrådet ved flertalsafgørelse træffer  

 beslutning om dens ophør.
2. Ethvert deltagende land kan for sit vedkommende  

 bringe anvendelsen af denne aftale til ophør ved med tolv måneders varsel at  

 give skriftlig meddelelse herom til Kongeriget Belgiens regering.
Sådan  

 meddelelse kan dog tidligst afgives tre år efter den første dag af denne  

 aftales foreløbige anvendelse.
Artikel 70 1. Enhver stat kan i forbindelse med undertegnelse,  

 notifikation af samtykke til at være bundet i overensstemmelse med artikel 67, tiltrædelse eller på ethvert senere tidspunkt ved  

 notifikation stilet til Kongeriget Belgiens regering erklære, at denne aftale  

 skal gælde for alle eller visse af de områder, for hvis internationale  

 forbindelser den er ansvarlig, eller for sådanne områder inden for dens  

 grænser, for hvis olieforsyninger den er retlig ansvarlig.
 2. Enhver erklæring afgivet i henhold til stk. 1 kan,  

 med virkning for ethvert område, der er nævnt i den pågældende erklæring,  

 trækkes tilbage i overensstemmelse med bestemmelserne i artikel 69, stk. 2.
Artikel 71 1. Denne aftale skal være åben for tiltrædelse af  

 ethvert medlem af Organisationen for Økonomisk Samarbejde og Udvikling, som  

 er i stand til og villig til at opfylde programmets betingelser.  

 Styrelsesrådet træffer ved flertalsafgørelse beslutning om enhver anmodning  

 om tiltrædelse.
 2. Denne aftale træder i kraft for enhver stat, hvis  

 anmodning om tiltrædelse er blevet imødekommet, på den tiende dag efter  

 deponering af dens tiltrædelsesinstrument hos Kongeriget Belgiens regering,  

 eller på tidspunktet for aftalens ikrafttræden i medfør af artikel 67, stk.  

 2, hvis dette tidspunkt indtræder senere.
 3. Indtil den 1. maj 1975 kan tiltrædelse på de i  

 artikel 68 fastsatte vilkår ske på foreløbigt grundlag.
Artikel 72 1. Denne aftale er åben for tiltrædelse af De  

 europæiske Fællesskaber.
 2. Denne aftale er ikke på nogen måde til hinder for  

 den videre gennemførelse af traktaterne om oprettelse af De europæiske  

 Fællesskaber.
Artikel 73 Denne aftale kan til enhver tid ændres af styrelsesrådet med enstemmighed.  

 Sådanne ændringer skal træde i kraft på en måde, der fastsættes af  

 styrelsesrådet med enstemmighed, og som tillader de deltagende lande at  

 opfylde deres respektive forfatningsmæssige formaliteter.
Artikel 74 Denne aftale skal gøres til genstand for en almindelig gennemgang efter  

 den 1. maj 1980.
Artikel 75 Kongeriget Belgiens regering skal underrette alle deltagende lande om  

 deponering af enhver notifikation om samtykke til at være bundet i  

 overensstemmelse med artikel 67, af ethvert tiltrædelsesinstrument, om  

 ikrafttrædelsen af denne aftale eller nogen ændring deri, om enhver opsigelse  

 af den samt om enhver anden modtaget erklæring eller notifikation.
Artikel 76 Originaleksemplaret af denne aftale, hvis engelske, franske og tyske tekst  

 har samme gyldighed, skal deponeres hos Kongeriget Belgiens regering, og en  

 bekræftet kopi deraf skal af Kongeriget Belgiens regering overgives til hvert  

 af de øvrige deltagende lande.
 Til bekræftelse heraf har undertegnede, der er behørigt befuldmægtigede  

 dertil af deres respektive regeringer, underskrevet denne aftale.
 Udfærdiget i Paris den attende november nitten hundrede og  

 fireoghalvfjerds.
Krisereserver Artikel 1 1. De samlede olielagre opgøres i henhold til OECD- og  

 EF-definitionerne med ændringer som følger:
A.
Lagre, som medregnes:
råolie, vigtigere produkter og halvfabrikata, opbevaret -i tankanlæg på raffinaderier- i bulk terminaler -i tankanlæg i forbindelse med rørledninger - i pramme -i tankskibe i indenrigsfart- i tankskibe i havn - som bunkers, bestemt for skibe i indenrigsfart - i bunden af olietanke - i arbejdslagre - af større forbrugere i henhold til offentligt påbud eller på anden måde under statslig kontrol.
B.
Lagre, som ikke medregnes:
- i rørledninger - i jernbanetankvogne - i tankbiler - som bunkers, bestemt for skibe i udenrigsfart - i servicestationer og lagre i forbindelse med detailsalgsanlæg - af andre forbrugere - i tankskibe til søs - som militære lagre.
2. Den del af olielagrene, som kan medregnes til  

 opfyldelse af et deltagende lands pligt til at opretholde krisereserver, er  

 landets samlede olielagre som defineret ovenfor med fradrag af den del af  

 lagrene, som i teknisk forstand må anses for absolut ikke at være til  

 rådighed selv under den hårdeste krise.
Det stående Udvalg om krisespørgsmål  

 skal undersøge dette begreb og afgive rapport om kriterierne for fastlæggelse  

 af den del af lagrene, der absolut ikke kan rådes over.
 3. Indtil der er truffet afgørelse herom, skal hvert  

 deltagende land ved opgørelsen af sine krisereserver fratrække 10 pct. af de  

 samlede lagre.
 4. Det stående Udvalg om krisespørgsmål skal undersøge  

 og aflægge rapport til Den administrative Komitee om:
Artikel 2 1. Mulighed for omstilling til anvendelse af andre  

 brændstoffer defineres som normalt olieforbrug, der i en krisesituation kan  

 erstattes af andre brændstoffer, forudsat at denne mulighed i en  

 krisesituation er undergivet offentlig kontrol, at den kan tages i brug inden  

 for et tidsrum af en måned, og at der er sikret forsyninger af det  

 alternative brændstof.
 2. Forsyningen med alternativt brændstof skal  

 udtrykkes i olieækvivalenter.
 3. Lagre af alternativt brændstof bestemt til  

 omstillingsformål kan medregnes til opfyldelse af pligten til at opretholde  

 krisereserver i den udstrækning, hvori de kan anvendes inden for  

 selvforsyningsperioden.
 4. Produktionsreserver af et alternativt brændstof  

 bestemt til omstillingsformål kan medregnes til opfyldelse af pligten til at  

 opretholde krisereserver i samme omfang som produktionsreserver af olie i  

 henhold til bestemmelserne i artikel 4 i dette anneks.
 5. Det stående Udvalg om krisespørgsmål skal undersøge  

 og aflægge rapport til Den administrative Komitee om:
Artikel 3 Et deltagende land kan medregne olielagre i et andet land til opfyldelse  

 af sin pligt til at opretholde krisereserver, forudsat at det andet lands  

 regering har indgået en overenskomst med det deltagende lands regering om, at  

 der ikke vil blive lagt hindringer i vejen for, at lagrene i en  

 krisesituation overføres til det deltagende land.
Artikel 4 1. Produktionsreserver af olie defineres som et  

 deltagende lands potentielle olieproduktion ud over den normale  

 olieproduktion inden for dets jurisdiktion, - som er undergivet offentlig kontrol, og - som i en krisesituation kan tages i brug inden for  

 selvforsyningsperioden.
2. Det stående Udvalg om krisespørgsmål skal undersøge  

 og aflægge rapport til Den administrative Komitee om Artikel 5 Produktionsreserver af olie, som et deltagende land råder over inden for  

 et andet lands jurisdiktion, kan medregnes til dets opfyldelse af sin pligt  

 til at opretholde krisereserver i samme omfang som produktionsreserver af  

 olie inden for dets egen jurisdiktion i henhold til bestemmelserne i artikel  

 4 i dette anneks, forudsat at det andet lands regering har indgået en  

 overenskomst med det deltagende lands regering om, at der ikke vil blive lagt  

 hindringer i vejen for, at forsyninger fra de pågældende produktionsreserver  

 i en krisesituation overføres til det deltagende land.
Artikel 6 Det stående Udvalg om krisespørgsmål skal undersøge og aflægge rapport til  

 Den administrative Komitee om mulighederne for at lade langtidsinvesteringer,  

 som medvirker til at nedsætte de deltagende landes afhængighed af importeret  

 olie, medregne til opfyldelse af den i aftalens artikel 2, stk. 2, omhandlede  

 pligt for et deltagende land til at opretholde krisereserver.
Artikel 7 1. Det stående Udvalg om krisespørgsmål skal undersøge  

 og aflægge rapport til Den administrative Komitee om den referenceperiode,  

 som er fastsat i aftalens artikel 2, stk. 1, idet der især skal tages hensyn  

 til sådanne faktorer som vækst, sæsonmæssige svingninger i forbruget og  

 konjunkturmæssige ændringer.
 2. En beslutning af styrelsesrådet om at ændre  

 definitionen af den referenceperiode, der er nævnt i stk. 1, skal træffes med  

 enstemmighed.
Artikel 8 Det stående Udvalg om krisespørgsmål skal undersøge og aflægge rapport til  

 Den administrative Komitee om alle elementer i aftalens kapitler I til IV med  

 henblik på at fjerne eventuelle matematiske og statistiske anomalier.
Artikel 9 Rapporter fra Det stående Udvalg om krisespørgsmål vedrørende de i dette  

 anneks omhandlede forhold skal aflægges til Den administrative Komitee inden  

 den 1. april 1975. Den administrative Komitee skal, når det skønnes  

 hensigtsmæssigt, fremlægge forslag for styrelsesrådet, som senest den 1. juli  

 1975 skal træffe beslutning om disse forslag ved flertalsafgørelse, undtagen  

 som angivet i artikel 7, stk. 2, i dette anneks.
Den 19. juni 1975 deponeredes i det belgiske udenrigsministerium en  

 notifikation om, at Danmark, efter at have opfyldt de forfatningsmæssige formaliteter i  

 så henseende, samtykker i at være bundet af aftalen.
Sammen med notifikationen  

 deponeredes det danske ratifikationsinstrument vedrørende aftalen.
 I medfør af artikel 67, stk. 2, trådte aftalen i kraft den 19. januar 1976  

 for nedennævnte stater:
Amerikas forenede Stater Canada Danmark Irland Japan Luxembourg Norge Schweiz Spanien Storbritannien Sverige Forbundsrepublikken Tyskland.
 Aftalen anvendes i medfør af artikel 68, stk. 1, foreløbigt af følgende  

 stater i den udstrækning det er foreneligt med deres lovgivning:
 Belgien, Italien, Nederlandene, New Zealand, Tyrkiet og Østrig.
 Udenrigsministeriet, den 7. april 1976.
 Ivar Nørgaard.
