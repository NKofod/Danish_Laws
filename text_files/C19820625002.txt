 I henhold til § 45, stk. 1, i lov nr. 291 af 18. juni 1969 om tjenestemænd  

 i staten, folkeskolen og folkekirken samt i henhold til § 2, stk. 2, i den  

 mellem ministeriet for statens lønnings- og pensionsvæsen og tjenestemændenes  

 centralorganisationer indgåede hovedaftale af 27. oktober 1969 aftales  

 følgende:
 § 1.  Den i § 2 anførte bestemmelse gælder for lærere  

 ansat ved de under undervisningsministeriet hørende undervisningsområder,  

 hvor tjenestetiden ved aftale er fastsat som et pligtigt ugentligt/årligt  

 undervisningstimetal.
 § 2.  Det arbejdstimetal, der uden for den skemalagte  

 undervisning medgår til udførelse af hvervet som de ansattes  

 sikkerhedsrepræsentant i sikkerhedsgrupper og/eller sikkerhedsudvalg i  

 henhold til bestemmelserne i arbejdsministeriets bekendtgørelse nr. 392 af  

 10. august 1978 om virksomhedernes sikkerheds- og sundhedsarbejde, kan  

 medregnes i tjenestetiden efter de i stk. 2-4 anførte regler.
 Stk. 2.  Opgørelse af det arbejdstimetal, der kan  

 medregnes, sker normalt ved skoleårets afslutning i overensstemmelse med de  

 af undervisningsministeriet fastsatte retningslinier for det pågældende  

 undervisningsområde.
 Stk. 3.  Det i henhold til stk. 2 opgjorte  

 arbejdstimetal omregnes til undervisningstimer ved multiplikation med de i  

 bilaget til aftalen angivne faktorer.
 Stk. 4.  Er den efter stk. 3 udregnede timereduktion  

 større/ mindre end den ved skoleårets begyndelse for dette arbejde tillagte,  

 afspadseres det overskydende/manglende antal undervisningstimer i det  

 følgende skoleår efter de for vedkommende skoleområde gældende regler.
Stk. 5.  på skoleområder uden afspadseringsordninger  

 overføres det overskydende/manglende antal timer i forholdet 1 : 1 til det  

 følgende skoleår som en nedsættelse/forøgelse af det pligtige  

 ugentlige/årlige undervisningstimetal.
I tilfælde, hvor der som følge af  

 fratrædelse ikke kan foretages overførsel, undlades afregning efter den i  

 stk. 1-3 omhandlede opgørelse.
 § 3.  Aftalen har virkning fra 1. august 1982.
København, den 29-6-1982 Statstjenestemændenes Centralorganisation II Hans Strunge Lærernes Centralorganisation Jørgen Jensen Akademikernes Centralorganisation Erik Stig Jørgensen Finansministeriet P.M.V.
