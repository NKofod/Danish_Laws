Arbejdsformidlingskontorerne De statsanerkendte arbejdsløshedskasser Arbejdsministeriet har den 24. maj 1983 tilskrevet Rigspolitichefen, afd.  

 E, Tilsynet med Udlændinge følgende:
 »Ved skrivelse af 22. oktober 1982 har Tilsynet med Udlændinge til  

 brug for afgørelsen af, om en udenlandsk statsborger i relation til  

 udlændingeloven kan betragtes som selvforskyldt arbejdsløs, spurgt, om en  

 arbejdsløshedskasse efter arbejdsministeriets opfattelse er berettiget til  

 over for Tilsynet med Udlændinge at nægte at oplyse, om et bestemt medlem af  

 den pågældende arbejdsløshedskasse er blevet sat i karantæne i forbindelse  

 med ophør fra et arbejde.
 I den anledning skal arbejdsministeriet efter indhentet udtalelse fra  

 arbejdsdirektoratet meddele, at man finder, at en arbejdsløshedskasse over  

 for Tilsynet med Udlændinge ikke alene er berettiget til at nægte, men også  

 forpligtet til at undlade at oplyse, om et medlem er blevet sat i karantæne.
 Det er arbejdsministeriets opfattelse, at oplysninger af ovennævnte  

 karakter - på trods af almindelige regler om udveksling af oplysninger mellem  

 forvaltningsmyndighederne - ud fra en rimelighedsvurdering er undergivet en  

 tavshedspligt.
 Det bemærkes i den forbindelse, at arbejdsløshedslovens § 22 for så vidt  

 angår arbejdsformidlingen indeholder en tavshedspligtsbestemmelse, som er  

 udfyldt ved cirkulære af 18. april 1978. Det ofte meget snævre samarbejde  

 mellem arbejdsformidlingen og arbejdsløshedskasserne tilsiger, at  

 bestemmelsen ikke udhules ved at pålægge arbejdsløshedskasserne en  

 oplysningspligt.
 Arbejdsministeriet lægger endvidere til grund, at der hverken i  

 arbejdsløshedsloven eller i udlændingeloven ses at være pligt til at  

 udlevere/hjemmel til at kræve sådanne oplysninger.
 Arbejdsministeriets opfattelse er uafhængig af, om arbejdsløshedskasserne  

 må anses for at være en del af den offentlige forvaltning i  

 offentlighedslovens eller retsplejelovens forstand.
Det tilføjes, at det er en konsekvens af ovenstående, at oplysningerne  

 heller ikke kan inddhentes gennem arbejdsdirektoratet.« Hvilket herved meddeles.
 P.D.V.
Eje Juul Jakobsen kontorchef /Ole Kvist fm.
