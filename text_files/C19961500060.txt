Indholdsfortegnelse I.
Indledning En lang række virus kan hos mennesket fremkalde en parenkymatøs  

 leverpåvirkning - hepatitis.
I Danmark er de 3 almindeligst forekommende  

 former hepatitis A, hepatitis B og hepatitis C.
Herudover er der en mindre gruppe af forskellige former for  

 leverbetændelse, der kan skyldes hepatitis D virus, hepatitis E virus,  

 cytomegalovirus, Epstein-Barr virus og eventuelt andre virus.
Enkelte  

 bakterier kan forårsage parenkymatøs leverpåvirkning.
Sygdommene ligner hinanden klinisk, men de serologiske fund, prognose samt  

 smitteveje er forskellige.
Ved hjælp af serologiske undersøgelser har det i  

 mange år været muligt specifikt at påvise infektion med hepatitis A virus og  

 hepatitis B virus, og siden 1990 har det været muligt at påvise infektion med  

 hepatitis C virus.
 Uden for Danmark er virushepatitis et betydeligt større sundhedsproblem,  

 og forekomst af de forskellige hepatitisformer er langt højere i Afrika,  

 Asien, Sydamerika og Grønland.
I de senere år har der i Danmark årligt været anmeldt omkring 200 tilfælde  

 af akut hepatitis A og ca. 100 tilfælde af akut hepatitis B.
Af de 50  

 anmeldte tilfælde af hepatitis C er de fleste sandsynligvis kroniske  

 infektioner.
De anmeldte tilfælde er minimumstal, og de reelle tal kendes  

 ikke.
II.
Oversigt over nomenklatur III.
Lovgivningsmæssige forhold I medfør af § 26 i lov nr. 114 af 21. marts 1979 om foranstaltninger  

 mod smitsomme sygdomme (epidemiloven), samt Sundhedsstyrelsens  

 bekendtgørelse nr. 1012 af 14. december 1993 om lægers anmeldelse af  

 smitsomme sygdomme mv.  skal hepatitis A, hepatitis B og hepatitis C  

 skriftligt anmeldes på blanket til 1) embedslægeinstitutionen på patientens  

 opholdssted og 2) Statens Seruminstitut, epidemiologisk afdeling.
Der  

 anvendes formular 1507, der gratis kan rekvireres fra firmaet Barfod og I.  

 Chr.
Petersen A/S, Fabriksparken 56, Postboks 1332, 2600 Glostrup, tlf 42 45  

 15 16.
Ifølge Arbejdsministeriets bekendtgørelse nr. 236 af 2. maj 1973 om  

 anmeldelse af arbejdsulykker mv. til Arbejdstilsynet skal der foretages  

 anmeldelse i tilfælde af eksposition ved et erhvervsbetinget uheld, der  

 medfører sygefravær i mindst een dag udover tilskadekomstdagen.
Anmeldelsen  

 foretages til sikkerhedsrepræsentanten og til arbejdsgiveren, som skal  

 indberette dette til Direktoratet for Arbejdstilsynet.
Indtil videre er der  

 mulighed for anmeldelse til Direktoratet for Arbejdstilsynet også i tilfælde,  

 hvor uheldet ikke har medført fravær.
Dette er ikke lovpligtigt.
Hepatitis, der skyldes erhvervsbetinget smitte, skal anmeldes til  

 Arbejdstilsynet og Arbejdsskadestyrelsen (jf.
Arbejdsministeriets  

 bekendtgørelse nr. 1126 af 15. december 1992 om lægers og tandlægers pligt  

 til at anmelde arbejdsbetingede lidelser til Direktoratet for Arbejdstilsynet  

 og Arbejdsskadestyrelsen).
 For arbejde, der medfører risiko for overførsel af smitte, gælder følgende  

 regelsæt:
 Arbejdsministeriets lovbekendtgørelse nr. 184 af 22. marts 1995 om  

 arbejdsmiljø.
 Arbejdstilsynets bekendtgørelse nr. 864 af 10. november 1993 om biologiske  

 agenser og arbejdsmiljø.
 Arbejdstilsynets bekendtgørelse nr. 1165 af 16. december 1992 om  

 arbejdsmedicinske undersøgelser.
 Arbejdsministeriets bekendtgørelse nr. 651 af 23. juli 1992 om  

 sikkerhedskrav mv. til personlige værnemidler, som ændret ved bekendtgørelser  

 nr. 185 af 14. marts 1994 og nr. 563 af 24. juni 1994.
 Arbejdsministeriets bekendtgørelse nr. 1109 af 15. december 1992 om  

 anvendelse af tekniske hjælpemidler.
 Arbejdsministeriets bekendtgørelse nr. 561 af 24. juni 1994 om indretning  

 af tekniske hjælpemidler.
 Arbejdsministeriets bekendtgørelse nr. 867 af 13. oktober 1994 om  

 arbejdets udførelse.
 Ifølge de nævnte bestemmelser skal det sikres:
- at de ansatte gøres bekendt med de sundhedsrisici, der er forbundet med  

 arbejdet, herunder mulighed for smitte, og de forholdsregler, der derfor skal  

 overholdes, - at arbejdet planlægges, tilrettelægges og udføres således, at risikoen  

 for stik- og skæreulykker samt hud- og slimhindekontakt med blod, væv og  

 vævsvæsker eller afføring fra mennesker undgås, - at tekniske hjælpemidler til forebyggelse af stik- og skæreulykker samt  

 hud- og slimhindekontakt med blod, væv og vævsvæsker anvendes, - at nødvendige personlige værnemidler anvendes.
Ansvaret for planlægning, tilrettelæggelse og udførelse af de nævnte  

 forholdsregler påhviler arbejdsgiveren.
Dette skal ske i samarbejde med de  

 ansatte og sikkerhedsorganisationen og tilpasses de lokale forhold.  

 Sikkerhedsorganisationen kan søge rådgivning hos det lokale hygiejneudvalg,  

 hygiejnesygeplejersken, arbejdstilsynskredsen og evt.  

 bedriftssundhedstjenesten.
 Kravene ifølge Arbejdsmiljølovgivningen kan opfyldes ved, at arbejdet  

 enten udføres i overensstemmelse med de ovenstående retningslinier eller på  

 anden lige så forsvarlig måde.
 Vedrørende specifik profylakse henvises til hepatitis A profylakse og  

 hepatitis B profylakse.
 Vedrørende regler om bortskaffelse af affald henvises til:
 Miljøstyrelsens vejledning nr. 1/1984 om bortskaffelse af  

 sygehusaffald (under revision).
 Kommunernes affaldsregulativer.
 Sundhedsstyrelsens vejledning om bortskaffelse af »specielt  

 sygehusaffald« til personalegrupper i den primære sundhedstjeneste.  

 Forebyggelse og hygiejne: 10, 1989.
IV.
Hepatitis A 1. Generelt Udbredelse Sygdommen skyldes overvejende indførsel af smitte fra  

 endemiske områder med efterfølgende spredning.
Ca 1/3 af anmeldte patienter  

 med hepatitis A menes således at være smittet under udlandsophold.
Hepatitis  

 A var tidligere hyppigere i Danmark, hvorfor antistoffer mod sygdommen er  

 hyppigere forekommende i de ældre aldersklasser.
I Afrika, Asien og Sydamerika forekommer sygdommen som en infektion  

 fortrinsvis blandt børn, og over 80% af befolkeningen over 20 år har anti-HAV  

 som udtryk for tidligere infektion.
I Syd- og Østeuropa er forekomsten af  

 hepatitis A noget højere end i de nordeuropæiske lande.
Sygdomsforløb Inkubationstiden varierer fra 2 til 6 uger.
Klinisk  

 er det ikke muligt at skelne hepatitis A fra de øvrige hepatitisformer, men  

 smitteveje og inkubationstid kan dog være vejledende.
Hepatitis A forløber  

 ofte uden symptomer hos børn.
Sygdommen kan især hos voksne kræve  

 indlæggelse, men fører sædvanligvis til fuld helbredelse og giver ikke  

 anledning til kroniske følgetilstande i leveren.
Fulminant forløb ses i under  

 1 o/oo af kliniske tilfælde.
Fig. 1. Det serologiske forløb af hepatitis A infektion Laboratorieundersøgelser Af fig. 1 fremgår, at hepatitis A virus  

 (HAV) udskilles i fæces i de sidste uger af inkubationstiden.
Virus  

 forsvinder før eller kort efter begyndelsen af den ikteriske fase.  

 Antistoffer mod hepatitis A virus (anti-HAV) forekommer allerede i den akutte  

 fase af sygdommen, når hurtigt maksimum og persisterer herefter formentlig  

 resten af livet.
Det anses for sikkert, at tilstedeværelsen af anti-HAV  

 beskytter mod reinfektion.
Antistoffer mod hepatitis A virus af IgM type  

 (anti-HAVIgM) forekommer hurtigt i sygdommens akutte fase, men kan med den  

 anvendte metode kun påvises i op til 3 måneder herefter.
Anti-HAVIgM er  

 således diagnostisk for aktuel hepatitis A infektion (se tabel 1). Påvisning  

 af hepatitis A virus i fæces udføres ikke rutinemæssigt.
Tabel 1. Tolkning af hepatitis A serologi (*)Anti-HAVIgM undersøges ikke, hvis total anti-HAV er 0.
Smitterisiko og smitteveje Risikoen for smitte med hepatitis A  

 virus er beskeden for befolkningen som helhed.
Smittevejen er fækal - oral.  

 Risikoen for smittespredning følger kurven for virusudskillelse i fæces med  

 maksimum i sidste del af inkubationstiden.
Smitterisikoen er størst ved tæt  

 kontakt og øges, hvis de hygiejniske forhold er ringe.
Der er størst risiko for smitteoverførsel i husstanden.
Smittespredning i  

 dagsinstitutioner og efterfølgende smittespredning i hjemmene forekommer.  

 Sådanne udbrud bliver ofte først erkendt ret sent i forløbet, da tilfældene  

 blandt børnene hyppigt forløber subklinisk.
Derfor stilles diagnosen i mange  

 tilfælde først, når flere voksne er blevet syge.
Risiko for smittespredning  

 er størst, når børn i »blealderen« er inficeret.
Børn i indvandrerfamilier fra endemiske områder er særlig udsat for smitte  

 med hepatitis A ved besøg i hjemlandet.
Efter tilbagekomst til Danmark kan  

 børn med subklinisk infektion give anledning til sekundærtilfælde, ofte hos  

 voksen.
Der er endvidere set udbrud af hepatitis A i asylcentrene.
 Under de hygiejniske forhold, der i dag råder på sygehusene, ses  

 nosokomiel smitteoverførsel med hepatitis A virus ikke.
Hepatitis A smitte fra levnedsmidler er sjælden i Danmark.
I det sydlige  

 udland forekommer der undertiden smitteoverførsel med vand og ikke  

 varmebehandlet mad (salat, skaldyr, etc.).
2. Profylakse Hygiejniske forholdsregler Patient i hjemmet Når en patient med hepatitis A passes i hjemmet,  

 er den vigtigste forholdsregel at foretage omhyggelig håndvask inden  

 spisning og tilberedning af mad samt efter  toiletbesøg og hjælp til  

 vask af patienten.
Alle familiemedlemmer bør have eget håndklæde.
 Der bør overholdes almindelige hygiejniske forholdsregler ved rengøring,  

 tøjvask og opvask.
 Det kan være hensigtsmæssigt at overholde de nævnte forholdsregler i  

 hjemmet, hvis der er hepatitis A i barnets institution, da barnet i  

 inkubationstiden kan smitte familien.
 Skønt udskillensen af virus i fæces sædvanligvis ophører kort efter  

 symptomernes fremkomst, bør blod og fæces anses for at frembyde smittefare,  

 indtil patienten er klinisk rask.
Ansatte i hjemmeplejen bør ved hjælp til personlig pleje af en patient med  

 hepatitis A anvende egnede eengangshandsker.
Overtrækskittel eller forklæde  

 anvendes, når forurening af tøj er sandsynlig.
Børneinstitutioner Smittespredning i institutionerne undgås ved at  

 overholde almindelige hygiejniske forholdsregler.
Vedrørende generelle  

 principper for hygiejne i daginstitutioner henvises til »Vejledning  

 om hygiejne i daginsitutioner«.
Sundhedsstyrelsen, Hygiejnemeddelelser:  

 6. 1986, ny udgave 1987.
 Hvis der er mistanke om hepatitis A smitte i instutitionen, bør de  

 sædvanlige hygiejniske forholdsregler suppleres med følgende:
- personalet bør bruge eengangshandsker, når en ble med afføring skiftes, - der bør kun anvendes eengangsbleer, eengangsvaskeklude og  

 eengangshåndklæder, - efter hver skiftning afvaskes underlaget grundigt eller aftørres med  

 sprit eller spritservietter, - hænderne vaskes grundigt eller indgnides med hånddesinfektionsmiddel, fx  

 med spritgel i 70% koncentration tilsat håndplejemiddel (evt. kan  

 spritservietter anvendes), - toiletter afvaskes med almindeligt rengøringsmiddel efter hvert  

 toiletbesøg.
Endvidere er det vigtigt, at børnene vasker hænderne grundigt efter  

 toiletbesøg og før spisning.
Tandbørstning og pædagogisk madlavning kan  

 eventuelt undlades i en periode.
 For at hindre yderligere smittespredning er det afgørende, at de  

 hygiejniske forholdsregler hurtigst muligt skærpes.
 Ansatte i levnedsmiddelbranchen Personer beskæftiget i  

 levnedsmiddelbranchen skal være sygemeldte, indtil de er klinisk raske, jf.  

Miljøministeriets bekendtgørelse nr. 121 af 28. marts 1980 om  

 datailforhandling, herunder ved servering m.m. af levnedsmidler.
Immunprofylakse ved hepatitis A Der er 2 muligheder for immunprofylakse mod hepatitis A.
I Danmark har man  

 tidligere udelukkende anvendt immunglobulin til beskyttelse mod hepatitis A,  

 men nu er der til brug fra 1-års alderen registreret vaccine mod hepatitis A.
Immunglobulin I de tilfælde, hvor man ønsker en hurtigt indsættende og kortvarig  

 beskyttelse, kan der være indikation for at anvende immunglobulin.  

 Intramuskulær injektion med humant normalt immunglobulin forebygger hepatitis  

 A, hvis det gives forud for eksposition.
En vis effekt kan dog forventes ved  

 injektion op til 10 dage efter udsættelsen.
Immunglobulin giver beskyttelse i  

 2-5 måneder, afhængigt af dosis.
Vedrørende dosis for immunglobulin, se  

 Lægemiddelkataloget.
 Der er ikke kontraindikation mod at give immunglobulin til gravide.
Hepatitis A vaccine Hepatitis A vaccination er indiceret, når der er behov for langvarig  

 beskyttelse.
Hepatitis A vaccine består af formalininaktiveret hepatitis  

 virus bundet til aluminiumhydroxyd og konserveret med fenoxyethanol.
Beskyttelse En fuld vaccinationsserie giver beskyttelse i mange  

 år.
Vaccinen gives i.m. i regio deltoidea.
Vedrørende dosis, se den vedlagte  

 brugsanvisning og Lægemiddelkataloget.
 Der er endnu ikke tilstrækkelig dokumentation for effekten af postexposure  

 vaccination.
 Bivirkninger Udover lokalreaktion kan der undertiden forekomme  

 kortvarig feber, kvalme, hovedpine og utilpashed efter vaccination.
Anbefalinger vedrørende immunprofylakse mod hepatitis A Hepatitis A i husstanden I tilfælde af hepatitis A tilrådes det at  

 give immunglobulin til medlemmerne af patientens husstand.
Da hepatitis A  

 infektion sædvanligvis forløber mildt hos børn under 10 år, er der kun  

 sjældent indikation for immunglobulinprofylakse hos disse.
 Familier, der modtager adoptivbørn fra områder, hvor hepatitis A er  

 endemisk, anbefales immunglobulin umiddelbart før barnets ankomst.
Rejsende Personer, der rejser til højendemiske områder, bør have  

 immunprofylakse.
Dette gælder også rejsende til dele af det østlige Europa.  

 Udover turistrejsende vil eksempelvis personer, der udstationeres,  

 militærpersonale og søfolk kunne have gavn af immunprofylakse.
Når det drejer sig om kortvarige ophold kan immunglobulin anvendes.
Ved  

 langvarige ophold og hyppig rejseaktivitet til endemiske områder vil vaccinen  

 med fordel kunne anvendes.
Børneinstiutioner I tilfælde af udbrud i børneinstitutioner kan  

 det anbefales, at de ansatte og eventuelt visse af forældrene får  

 immunglobulin efter en konkret vurdering.
Denne vurdering foretages af  

 embedslægen og i tilfælde af risiko for erhvervsmæssig smitte tillige  

 Arbejdstilsynets læge.
Lignende forholdsregler kan være relevante på  

 asylcentre.
Erfaringsmæssigt kan man gå frem som følger:
Når det drejer sig om vuggestuer, vil man anbefale immunglobulin til de  

 ansatte, der har passet barnet, såfremt der kun har været eet tilfælde, og  

 det er sandsynligt, at smitten er erhvervet uden for institutionen.
Hvis det  

 er sandsynligt, at der er sket smittespredning i institutionen, anbefales  

 immunglobulin til øvrige ansatte, der kan være blevet udsat.
Herudover kan  

 det være relevant at anbefale immunglobulin til forældre og søskende over 10  

 år til børn på den stue, hvor de fleste tilfælde har været erkendt (oftest  

 spædbørnsstuen).
 Når det drejer sig om daginstitutioner for renlige børn og om skoler, vil  

 der almindeligvis ikke være grund til at anbefale immunglobulin.
 I særlige situationer kan det være indiceret at anbefale immunglobulin  

 og/eller hepatitis A vaccine også til børn under 10 år for at stoppe  

 smittespredningen.
 Der er i dag ingen pligt for det offentlige til at betale for  

 immunglobulin og/eller hepatitis A vaccine, men i nogle tilfælde har kommunen  

 betalt i forbindelse med udbrud i daginstitutioner.
Erhvervsmæssig risiko Erhvervsmæssig smitte med hepatitis A er  

 sjælden og kan almindeligvis undgås ved overholdelse af hygiejniske  

 forholdsregler.
I nogle tilfælde kan Arbejdstilsynets læge og embedslægen  

 vurdere, at der er behov for immunprofylakse.
Arbejdsgiveren skal betale for  

 profylaktiske foranstaltninger, når der er tale om en erhvervsmæssig risiko.  

 Afhængigt af forholdene kan immunglobulin anvendes i tilfælde af kortere  

 varende smitterisiko, medens hepatitis A vaccine anvendes ved en vedvarende  

 erhvervsmæssig risiko.
Antistofundersøgelser Ældre mennesker eller personer fra  

 højendemiske områder, herunder flygtninge eller danskere, der har rejst meget  

 eller været udstationeret, vil have øget forekomst af hepatitis A  

 antistoffer.
Det kan derfor hos sådanne grupper være relevant at måle  

 IgG-antistoffer, inden der gives hepatitis A profylakse.
 Sammenfatning I de tilfælde, hvor der er behov for en kortvarig og  

 hurtigt indsættende beskyttelse mod hepatitis A, er immunglobulin indiceret.
Hepatitis A vaccine vil først og fremmest være indiceret til personer med  

 hyppige eller længerevarende udlandsrejser.
Herudover vil vaccinen kunne være  

 indiceret som profylakse i forbindelse med udbrud, hvor persongrupper ønskes  

 mere permanent beskyttet, eller der er vedvarende erhvervsmæssig risiko.
V.
Hepatitis B 1. Generelt Udbredelse Hepatitis B forekommer overalt i verden, men  

 forekomsten er særlig høj i tropiske områder.
Det anslås, at der globalt er  

 mellem 250 og 300 mill. med kronisk hepatitis B virus (HBV) infektion.  

 Prævalensen varierer fra 0.1% i Nordamerika og Nordeuropa til mere end 20% i  

 visse dele af Afrika og Sydøstasien.
I Grønland er der fundet prævalenser på  

 5-15%. I Syd- og Østeuropa er forekomsten noget højere end i de  

 nordeuropæiske lande (se tabel 2).
I Danmark forekom hepatitis B i slutningen af 1960'erne og begyndelsen af  

 1970'erne især hos stofmisbrugere.
I begyndelsen af 1980'erne forekom  

 sygdommen hovedsageligt som en seksuelt overført sygdom.
Erhvervsbetinget  

 smitte med hepatitis B forekom i ca. 5% af rapporterede tilfælde.
Med  

 indførelse af retningslinier om blodbåren smitte er den erhvervsmæssige  

 risiko for hepatitis B mindsket i de senere år.
Transfusionsoverført  

 hepatitis B er ikke set i Danmark i mange år, da donorblod screenes.
Tabel 2. Geografisk forekomst af hepatitis B markører Sygdomsforløb og kronisk hepatitis Inkubationstiden varierer fra 6  

 uger til 6 måneder, men er hyppigst omkring 3 måneder.
Efter HBV smitte udvikles klinisk akut hepatitis hos ca. 50% af voksne,  

 men sygdomsudvikling er sjældnere hos børn og immundefekte.
Sygdomsvarigheden  

 er fra få uger til flere måneder.
 Fulminant forløb af hepatitis B ses hos under 1% af samtlige patienter med  

 hepatitis B.
Kronisk HBV infektion ses i Danmark hos under 1 promille af befolkningen.  

 Risikoen for at en HBV infektion bliver kronisk er ca. 5-10% hos voksen,  

 25-50% hos børn og op til 90% ved perinatal smitte.
Kronisk infektion er  

 oftest livsvarig.
Hvis en patient er HBsAg positiv 6 måneder efter akut hepatitis B sygdom,  

 er infektionen kronisk.
Hos patienter uden erkendt akut sygdom gælder:  

 såfremt to på hinanden følgende blodprøver taget med 6 måneders mellemrum er  

 HBsAg positive, har personen kronisk HBV infektion.
Den initiale fase af kronisk infektion vil ligesom den akutte infektion  

 oftest være karakteriseret af betydelig virusreplikation (HBeAg pos). Denne  

 tilstand er hos voksne oftest ledsaget af leverenzymforhøjelser og symptomer  

 på kronisk hepatitis.
Hos børn og immundefekte personer ses dog ikke sjældent  

 normale leverenzymer.
Ved kronisk infektion vil børn have større risiko end voksne for fortsat  

 at være HBeAg positive.
Personer med kronisk infektion, der også er HBeAg  

 positive, er mere smittefarlige.
Disse personer har større risiko for at  

 udvikle komplikationer.
Hos en del af disse patienter forekommer såkaldt  

 spontan serokonversion fra HBeAg positiv til anti-HBe positiv ledsaget af  

 brat aftagende virusreplikation og normalisering af leverenzymer.
Sidstnævnte  

 tilstand, der oftest er varig, betegnedes tidligere som »rask HBsAg  

 bærer tilstand«.
Vedvarende kronisk hepatitis kan udvikle sig til  

 skrumpelever (cirrhose) med risiko for senere udvikling af leverancer  

 (hepatocellulært carcinom).
 Kronisk hepatitis, specielt med positiv HBeAg, udvikles oftere, når  

 HBV-infektionen forekommer tidligt i livet hos f.eks. nyfødte samt i de  

 tilfælde, hvor infektionen optræder hos patienter med erhvervet eller medfødt  

 immundefekt (hæmodialysepatienter, leukæmipatienter, iatrogent  

 immunsupprimerede patienter, patienter med Down's syndrom).
Hvis der hos en klinisk rask person påvises HBsAg i serum, bør vedkommende  

 undersøges for tilstedeværelse af HBeAg og for leversygdom.
Patienter med  

 kronisk HBV infektion bør henvises til specialafdeling med henblik på  

 vurdering af mulighederne for eventuel behandling.
 Det anbefales at undersøge personer, der tilhører grupper med høj  

 forekomst (herunder adoptivbørn og indvandrere fra højrisikoområder), med  

 henblik på eventuel henvisning og behandling eller vaccination af  

 husstandsmedlemmer.
Tidligere var hepatitis B hyppigere forekommende i Danmark.
Forekomst af  

 personer med markører fra gennemgået infektion (HBsAg positive eller anti-HBs  

 positive) varierer fra under 1% hos børn og op mod 5% hos ældre.
HBV infektion kan kompliceres med hepatitis D (HDV) infektion (tidligere  

 kaldet »delta agens«), (se hepatitis D side 34). HDV kan kun smitte  

 samtidigt med HBV eller hos personer, der allerede har kronisk HBV infektion.  

 Samtidig infektion med HBV og HDV (co-infektion) forløber oftest som  

 almindelig HBV infektion.
HDV infektion hos personer med kronisk HBV  

 infektion (super-infektion) kan give anledning til akut hepatitis, udvikling  

 af kronisk hepatitis eller forværring af allerede bestående kronisk  

 hepatitis.
 Laboratorieundersøgelser De forskellige serologiske forløb af  

 hepatitis B er illustreret i figur 2.
I slutningen af inkubationstiden forekommer HBsAg og HBeAg i serum.
Begge  

 antigener kan påvises ved sygdommens start.
I ukomplicerede tilfælde kan  

 HBsAg påvises i op til 3 måneder efter sygdommens start, mens HBeAg svinder  

 hurtigt.
Det første antistof, der kan påvises, er anti-HBc.
Anti-HBcIgM har  

 særlig interesse i visse situationer.
Undertiden påvises anti-HBe, senere  

 kommer anti-HBs.
Sidstnævnte persisterer formentligt resten af livet og yder  

 beskyttelse mod ny hepatitis B infektion.
 Fig. 2. Serologiske forløb af hepatitis B infektioner.
Udviklingen af kronisk hepatitis B infektion 1. HBsAg pos, HBeAg pos 2. HBsAg pos, HBeAg neg.
Tabel 3. Tolkning af hepatitis B seorlogisk undersøgelse HBsAg positive bør undersøges for HBEAg og anti-HBe.
 Smitterisiko og smitteveje Risikoen for at pådrage sig smitte i  

 dag må anses for betydelig mindre end for 20-30 år siden, og  

 ekspositionsrisikoen fx for ansatte inden for sundhedsvæsenet er på grund af  

 ændrede procedurer betydeligt reduceret.
 De vigtigste smittemåder for hepatitis B er:
- seksuel kontakt, - inficeret blod, der kommer ind i blodbanen, - overførsel fra inficeret mor til barn under fødslen.
Smittevejene er i princippet ens ved hepatitis B og HIV-infektion.
Man har  

 tilskrevet de senere års reduktion i tilfælde af sexuelt overført hepatitis  

 B, at forholdsregler mod HIV-smitte også forebygger overførsel af hepatitis  

 B.
Hepatitis B virus er væsentligt mere resistent og mange gange mere  

 infektiøst end HIV.
Grupper i Danmark med høj forekomst af hepatitis B markører (over  

 20%) 2. Profylakse Hygiejniske forholdsregler Generelt Med henblik på forholdsregler mod overførsel af hepatits  

 B smitte henvises til Sundhedsstyrelsens vejledning om human immundefekt  

 virus HIV og forebyggelse af blodbåren smitte, oktober 1992, og AT-anvisning  

 4.9.1.1. juni 1998 »AIDS og forebyggelse af HIV-infektion«.  

 Smittemærkningen af prøver generelt, også hvad angår hepatitis B, bortfaldt  

 pr. 1. januar 1990.
 Da hepatitis B virus er mere resistent og mere infektiøst end HIV,  

 anbefales midler, der er virksomme over for både hepatitis B og HIV-virus i  

 situationer og ved procedurer, hvor smitteoverførsel kan forekomme.
 Ved utensiliedesinfektion foretrækkes varmebehandling af de anvendte  

 utensilier i en dekontaminator (vaskemaskine). De virksomme kemiske midler er  

 i øvrigt klorholdige desinfektionsmidler eller glutaraldehyd.
Ved desinfektion af overflader, fx desinfektion efter spild af infektiøst  

 materiale (fx blod), er de klorholdige midler bedst egnede.
Grundig vask er  

 tilstrækkelig til hud- og hånddesinfektion og kan anvendes til ikke synligt  

 forurenede overflader.
Midlerne og metoderne er nærmere beskrevet bl.a. i  

 vejledninger fra Statens Seruminstitut: »Råd & anvisninger om  

 desinfektion«, 5. rev. udg. 1992 (ny udgave udkommer april 1996),  

 »Råd & anvisninger om rengøring og desinfektion af fleksible  

 gastrointestinale fiberendoskoper«, 2. udg. 1989 og  

 Informationsmateirale om »Autolancetter og hepatitis B«, 1991.
 For hepatitis B foreligger mulighed for anvendelse af immunprofylakse, der  

 dog bør opfattes som et supplement til de hygiejniske forholdsregler.
 På linie med HIV-smittede bør patienter med akut og kronisk HBV infektion  

 instrueres i, hvordan de undgår at smitte andre (sexuelt, stofmisbrug, blod-  

 og organdonation mv.).
Børn Læger og jordemødre bør være meget opmærksomme på at  

 afklare, om en gravid har risiko for at være HBsAg positiv, da forebyggelsen  

 er effektiv, hvis immunprofylakse påbegyndes lige efter fødslen.  

 Smitteoverførsel til barnet sker oftest i forbindelse med fødslen.
Risikoen  

 er størst, hvis moderen også er HBeAg positiv.
Udenlandske adoptivbørn bør undersøges for, om de har kronisk HBV  

 infektion, idet de under opvæksten kan smitte deres husstandskontakter.  

 Såfremt barnet er HBsAg positiv, bør familien tilbydes vaccination.
Barnet  

 bør følges med blodprøver, og det bør i god tid før puberteten afklares, om  

 barnet stadig har kronisk infektion.
Børneinstitutioner HBsAg positive børn kan optages i daginstitutioner o.l. på lige fod med  

 andre børn.
Dette gælder også HBeAg positive børn.
I nogle dele af verden er  

 der set smitteoverførsel mellem børn, men dette er ikke påvist i Danmark.
Der  

 er ikke grund til særlige profylaktiske foranstaltninger, og maskinopvask og  

 tøjvask er tilstrækkelig.
 Det er forældrenes beslutning, om de ønsker institutionen informeret.
I særlige tilfælde kan embedslægeinstitutionen vurdere, at forholdene i en  

 daginstitution kan sidestilles med forholdene i døgninstitution.
Dette kan  

 være tilfældet, når det drejer sig om institutioner for udviklingshæmmede  

 børn.
I en sådan situation kan det være relevant at iværksætte særlige  

 foranstaltninger.
 Erhverv Der er ingen restriktioner med hensyn til valg af erhverv.  

 Der foreligger enkelte meddelelser fra udlandet om hepatitis B udbrud, der  

 kunne spores tilbage til professionel kontakt med HBsAg positive (læge,  

 tandlæge etc.). En sådan smitteoverførsel har altid kunnet bringes til ophør  

 ved almindelige forholdsregler.
Immunprofylakse ved hepatitis B Hepatitis B vaccine Hepatitis B vaccinen er genteknologisk fremstillet.
Vaccinen er ikke som  

 de første hepatitis B vacciner fremstillet ud fra blod fra kronisk inficerede  

 personer.
 Beskyttelse Vaccination medfører dannelse af antistof (anti-HBs)  

 rettet mod overflade (»surface-antigenet«), HBsAg.
Efter en vaccinationsserie danner mere end 95% beskyttende antistoffer (et  

 antistofniveau >= 10 IU anti-HBs/1). En mindre del danner kun minimale  

 mængder eller ingen antistoffer, og for disse er beskyttelsen usikker.
Er der  

 initialt opnået et titerniveau på >= 10 IU/1, taler hidtidige iagttagelser  

 for, at beskyttelsen varer i mindst 10 år, selvom antistoftitrene efterhånden  

 falder.
En eventuel fornyet eksposition kan bevirke en antistofstigning, men  

 formentlig ikke klinisk sygdom.
Der kan dog muligvis være en kortvarig  

 viræmisk fase, hvor personen kan smitte.
Revaccination medfører  

 antistofstigning inden for 2 uger.
 Undersøgelser har vist, at hos de personer, der har dårligt/intet  

 antistofrespons efter den primære vaccinationsserie, er der kun respons i  

 beskedent omfang efter fornyet vaccination (også efter en fornyet serie på 3  

 vaccinationer).
 Visse forhold vides at disponere for nedsat vaccinationseffekt: Alder over  

 50 år, Down's syndrom, dialysekrævende tilstand, overvægt, rygning og  

 HIV-infektion.
Almindeligvis anbefales ikke antistofundersøgelse som kontrol af  

 vaccinationseffekten.
I de tilfælde, hvor en undersøgelse alligevel er fundet  

 indiceret og har vist minimale mængder eller ingen antistoffer, må man  

 vurdere, om der er stærk indikation for at forsøge en gentagen vaccination.
Bivirkninger Alvorlige vaccinationskomplikationer er ekstremt  

 sjældne og skyldes som oftest allergi over for tilsætningsstoffer.
En del  

 vaccinerede får lokal ømhed og enkelte temperaturstigning.
Administration Med de for tiden markedsførte vacciner omfatter en  

 fuld vaccinationsserie 3 vaccinationer, hvor nummer 2 og 3 gives henholdsvis  

 1 og 6 måneder efter nummer 1. Efter eksposition anbefales dog et 4-dosis  

 vaccinationsforløb med vaccination straks, 1 måned og 2 måneder efter  

 ekspositionen, samt den 4. dosis 12 måneder efter ekspositionen.
Det  

 anbefales at anvende den samme slags vaccine til alle vaccinationerne i  

 vaccinationsserien, da der ikke foreligger undersøgelser af effekten ved  

 anvendelse af forskellige slags vacciner.
Ved senere revaccination kan der  

 skiftes vaccine.
Rutinemæssig antistofkontrol anbefales ikke.
Gravide kvinder bør i almindelighed ikke vaccineres.
Ved eksposition, fx  

 stiklæsion, bør vaccination dog gennemføres både af gravide og af ammende  

 kvinder.
Bedst effekt opnås, når vaccinen gives intramuskulært.
Det anbefales at  

 give børn og voksne vaccinen på udsiden af overarmen i musculus deltoideus.  

 Hos nyfødte er muskelmassen her ikke tilstrækkeligt udviklet, og det  

 anbefales, at vaccinen gives på udsiden af lårets forside i musculus vastus  

 lateralis.
Vaccinen bør ikke gives i glutealregionen, da dette medfører  

 dårligere vaccinationseffekt.
Intradermal vaccination anbefales almindeligvis  

 ikke, da effekten er usikker.
For at undgå blødning kan vaccinen hos  

 hæmofilipatienter gives subkutant i sædvanlig dosis eller intradermalt i en  

 dosis på 0,1 ml.
Revaccination På baggrund af den nuværende viden om varighed af  

 beskyttelsen, anbefales det at revaccinere personer 10 år efter, at den  

 primære vaccinationsserie er afsluttet, hvis de stadig har øget risiko for  

 hepatitis B smite.
Revaccination gives som 1 dosis.
Hepatitis B immuglobulin Man har kun dokumenteret effekten af humant hepatitis B immunglobulin  

 (HBIG), når det givet til nyfødte samtidigt med påbegyndelse af en  

 vaccinationsserie.
For nyfødte , hvis mødre er HBsAg positive, ved man, at risikoen  

 for at barnet får kronisk HBV infektion, herunder også bliver HBeAg positiv,  

 er stor.
Hvis barnet får både hepatitis B immunglobulin og vaccine hurtigt  

 efter fødslen og helst inden for 72 timer, reduceres risikoen for infektion  

 med en faktor 10-20 også når moderen er HBeAg positiv.
I de få tilfælde, hvor  

 behandlingen ikke virker, er barnet formentlig allerede smittet forud for  

 fødslen.
 Anvendelse af hepatitis B immunglobulin i andre situationer anbefales ikke  

 længere.
Anbefalinger vedrørende immunprofylakse mod hepatitis B Følgende 3 situationer er relevante:
I.
Vaccination forud for eksposition.
II.
Vaccination efter uheld, der medfører eksposition.
III.
Vaccination og injektion af HBIG til nyfødte af HBsAg positive mødre.
I.
Vaccination forud for eksposition Har en person tidligere haft hepatitis B, er vaccination overflødig, men  

 ikke skadelig.
Hvis personen tilhører en højrisikogruppe, dvs. at forekomsten  

 af markører er over 20%, anbefales det inden eventuel vaccination at  

 undersøge for tilstedeværelse af anti-HBs og HBsAg.
Er en af prøverne  

 positiv, skal personen ikke vaccineres.
1. Seksualpartnere til personer med kronisk hepatitis  

 B infektion Hepatitis B vaccination bør overvejes hos homoseksuelle mænd samt personer  

 med gentagne tilfælde af seksuelt overførte sygdomme.
2. I.v. stofmisbrugere 3. Personer med Down's syndrom, også hjemmeboende Vaccinationen bør påbegyndes, når diagnosen er stillet.
Børn over 10 år og  

 voksne gives dobbelt dosis.
4. Alle beboere i institutioner for udviklingshæmmede (Personer med vidtgående psykiske og fysiske handicap), der bor under  

 husstandslignende forhold sammen med kroniske HBsAg positive Der er en øget forekomst af hepatitis B markører hos beboere på  

 institutioner for udviklingshæmmede.
Også personer, der periodevis er på  

 aflastningsophold (ofte patienter med Down's syndrom) har øget forekomst af  

 hepatitis B.
Det anbefales således, at der udføres hepatitis B serologisk  

 undersøgelse af alle beboere på disse institutioner, se også punkt 8.
5. patienter, der skal/er i kronisk  

 hæmodialysebehandling Disse patienter har øget risiko for udvikling af kronisk HBV infektion,  

 hvis de inficeres.
Det anbefales at give dobbeltdosis vaccine.
Effekten af  

 vaccinationen er bedst, hvis den udføres, før patienten er kommet i dialyse  

 eller er blevet transplanteret.
6. Patienter med hæmofili Hæmofilipatienter anbefales vaccination, selv om risikoen for at få  

 overført hepatitis B med faktorpræparater anses for at være minimal.  

 Vaccination kan ske subkutant i normal dosis eller intradermalt for at  

 nedsætte risikoen for blødning.
Ved intradermal injektion anvendes 1/10 af  

 normaldosis.
7. Husstandsmedlemmer til personer med kronisk HBV  

 infektion 8. Pesonalegrupper - læger, der går ind i kirurgisk speciale, dvs. også gynækologi/obstetrik,  

 øre-, næse-, halssygdomme samt øjensygdomme.
- jordemødre - patologer og kapelassistenter - tandlæger og andet klinikpersonale, der regelmæssigt behandler patienter  

 i højrisikogrupper, fx i.v. stiknarkomaner og indvandrere fra  

 højrisikoområder.
Man skal specielt være opmærksom på, at børn oftere bliver  

 HBeAg positive og dermed mere smittefarlige.
 - visse laboranter, der ved daglig håndtering af blod skønnes at  

 have en væsentlig risiko for uheld, der kan medføre eksposition for hepatitis  

 B smitte.
 Dette gælder også andet sundhedspersonale, der har lignende arbejde.
- ansatte i institutioner for udviklingshæmmede - andet personale, der har en væsentlig risiko for smitteoverførsel og  

 stiklæsioner, fx ved stik- eller skæreulykker med blodforurenede kanyler,  

 knive mv.
 Enkeltstående uheld behandles som beskrevet nedenfor (se afsnit II).
9. Udlandsrejsende - ansatte inden for sundheds- og omsorgsområdet, der skal arbejde i  

 risikoområder, incl.
Grønland (se tabel 2).
 - pårørende , herunder børn til ansatte, der vil få nær fysisk  

 kontakt med befolkningen i risikoområder.
 - andre personer , der vil få nær fysisk kontakt med befolkningen  

 i risikoområder. (Se tabel 2).
10. Indvandrere fra højrisikoområder Det anbefales, at indvandrere eller flygtninge fra højrisikoområder  

 undersøges for kronisk hepatitis B med henblik på eventuel behandling og  

 vaccination af husstand.
II.
Vaccination efter uheld, der medfører eksposition for hepatitis  

 B Den vigtigste smittekilde er blod (husk også næseblod, menstruationsblod  

 og blødende hæmoroider), men også blodige vævsvæsker samt visse  

 dybereliggende vævsvæsker som spinalvæske og amnionvæske.
Næsesekret, spyt,  

 sved, tårer, urin, fæces og opkast anses i almindelighed ikke for  

 smittefarligt, medmindre der er synlig blodtilblanding.
Ved uheld, der medfører a) hudpenetration af sandsynligt hepatitis  

 B inficeret materiale, eller b) sprøjt på hud eller slimhinder  

 foretages skylning/afvaskning med vand og sæbe.
Hudlæsioner påføres jodsprit  

 2,5% eller hospitalssprit to gange.
I tilfælde af hudpenetration eler sprøjt på slimhinde eller på defekt hud  

 udtages blodprøve til hepatitis B serologisk undersøgelse (HBsAg og  

 anti-HBs). Derefter gives 1. dosis hepatitis B vaccine.
Hvis prøven viser  

 tegn på tidligere infektion, vaccineres ikke yderligere.
Ved mistanke om  

 samtidig HIV-smitte, følges Sundhedsstyrelsens vejledning om human  

 immundefekt virus HIV og forebyggelse af blodbåren smitte, oktober 1992.
Vurderingen af risikosituationer foretages af arbejdsgiveren i samarbejde  

 med sikkerhedsorganisationen, men i tvivlstilfælde foretages vurderingen i et  

 samarbejde mellem arbejdstilsynets læge og embedslægen (jf.  

 AT-cirkulæreskrivelse 8/1995 om vaccination mod hepatitis, meningitis, polio  

 og tetanus). Ud over en generel risikovurdering kan foretages en konkret  

 vurdering af ekspositionsrisikoen og herunder inddrages eventuelt  

 laboratorieundersøgelser.
Arbejdstilsynet kan afgive påbud om vaccination.
 Efter uheld, der medfører eksposition for hepatitis B, anbefales  

 vaccination med 4 doser med vaccination straks, 1 måned, 2 måneder og 12  

 måneder efter ekspositionen.
Det anbefales så hurtigt som muligt efter uheldet at give en vaccination  

 både til uvaccinerede og til tidligere hepatitis B vaccinerede.
Samtidigt  

 undersøges for anti-HBs.
Hos tidligere vaccinerede kan antistofniveauet være faldet til minimale  

 eller umålelige mængder.
Hos sådanne personer vil man anbefale fuld  

 vaccinationsserie på 4 doser.
 Såfremt en tidligere vaccineret har beskyttende antistofniveau, gives kun  

 den ene vaccination.
III.
Vaccination og injektion af HBIG til nyfødte af HBsAg positive  

 mødre Alle gravide bør nogen tid før fødslen udspørges om risikofaktorer: Om  

 kvinden selv eller seksualpartner - er født eller opvokset i risikoområde (se tabel 2), - er nuværende eller tidligere i.v. stofmisbruger, - har haft seksuel kontakt med i.v. stofmisbruger, - har haft seksuel risikoadfærd, - har været udsat for erhvervsmæssig eksposition.
 I bekræftende fald undersøges moderens blod for HBsAg.
Hvis moderen findes HBsAg positiv, skal der før forventet fødsel  

 rekvireres vaccine og immunglobulin, så barnet umiddelbart efter fødslen kan  

 gives 1 injektion af hepatitis B immunglobulin (250 i.e. intramuskulært) samt  

 få påbegyndt en vaccinationsserie på 4 vaccinationer.
Vaccinen gives i.m.  

 antero-lateralt på låret.
Hepatitis B immunglobulin og vaccine gives to  

 forskellige steder på kroppen.
 Når barnet er påbegyndt vaccinationsserien, er der ingen risiko ved  

 amning.
Organisatoriske forhold Erfaringerne har vist, at der ved uheld, der medfører eksposition for  

 hepatitis B, har været vanskeligheder ved at få rådgivning og gennemført  

 vaccination.
Det anbefales derfor, at der i hvert amt etableres mindst eet  

 behandlingssted, hvortil personer kan henvises umiddelbart efter formodet  

 eksposition.
Risikovurdering og behandling vil hensigtsmæssigt kunne finde  

 sted i modtagelsen på det sygehus, der har det nærmeste samarbejde med  

 infektionsmedicinsk afdeling, blodkank og klinisk/mikrobiologisk afdeling.  

 Såfremt de efterfølgende vaccinationer skal gives af den praktiserende læge,  

 bør man medgive patienten oplysninger om, hvorledes vaccinationerne skal  

 foretages.
Økonomiske forhold Efter ansøgning til Sundhedsstyrelsen kan der opnås et individuelt tilskud  

 på 75% af hepatitis B vaccinens pris.
Ordningen praktiseres således, at alle,  

 der tilhører en af de af Sundhedsstyrelsen nævnte risikogrupper, får  

 bevilliget tilskud til vaccination, med mindre arbejdsgiveren skal betale.
Tilskuddet er livsvarigt uanset antallet af vaccinationer.
Der benyttes  

 skema til »Ansøgning om tilskud til medicin«.
På skemaet skal  

 anføres, hvilken risikogruppe personen tilhører.
Skemaet rekvireres i  

 Sundhedsstyrelsens lægemiddelafdeling, telefon 44 88 91 11.
Det har været almindelig praksis, at arbejdsgiver betaler for vaccination  

 af de personalegrupper, der er omfattet af anbefalingerne.
Arbejdsgiveren kan  

 af Arbejdstilsynet påbydes at tilbyde arbejdstagerne vaccination enten  

 generelt eller efter en konkret vurdering, hvori embedslægen og  

 Arbejdstilsynets læge skal inddrages. (jf.
AT-cirkulæreskrivelse 8/1995 om  

 vaccination mod hepatitis, meningitis, polio og tetanus).
VI.
Hepatitis C Hepatitis C var tidligere inkluderet i gruppen hepatitis non-A, non-B.  

 Påvisning af antistof rettet mod hepatitis C virus (anti-HCV) blev  

 tilgængelig i 1990.
Udbredelse Forekomsten af antistoffer mod hepatitis C er  

 geografisk forskellig.
Der er en høj forekomst af anti-HCV i Sydeuropa og  

 USA, og den højeste hyppighed er fundet i Japan, hvor 1,5% af bloddonorerne  

 er anti-HCV positive.
I Nordeuropa er der fundet lav hyppighed, idet 0,04% af bloddonorerne er  

 anti-HCV positive.
Hovedparten heraf har kronisk HCV infektion og vil kunne  

 smitte via blodet.
Sygdomsforløb og bærertilstand Primær HCV infektion er ofte  

 subklinisk, og smitten afsløres derfor ikke gennem udvikling af  

 symptomgivende akut leverbetændelse.
Fra smitte via donorblod ved man, at HCV  

 efter 8-12 uger kan give anledning til akut leverbetændelse med gulsot, feber  

 og medtaget almentilstand.
Dette kan vare et par måneder.
Det akutte forløb  

 er oftest mildt, men fulminant hepatitis C forekommer.
Ca. 1/4 af de smittede  

 får kliniske symptomer på hepatitis.
Uanset klinisk eller subklinisk primær infektion vil størstedelen udvikle  

 kronisk HCV infektion.
Forløbet heraf er oftest snigende med langsomt  

 udviklet kronisk hepatitis, ikke sjældent med betydelige svingninger i  

 sygdomsaktiviteten.
Det skønnes, at 20% af pateinter med kronisk hepatitis C  

 vil udvikle cirrhose efter 10-20 år med risiko for senere udvikling af  

 hepatocellulært carcinom.
 Ved påvisning af kronisk hepatitis C anbefales henvisning til en  

 specialafdeling med henblik vurdering af mulighederne for evt. behandling.  

 Langtidseffekten af behandling er usikker.
 Laboratorieundersøgelser Diagnosen baseres på påvisning af  

 specifikke antistoffer mod hepatitis C (anti-HCV). Dette kan suppleres med  

 undersøgelse for hepatitis C viræmi ved HCV-PCR teknik, en  

 genforstærkningsteknik.
Smitterisiko og smitteveje Hepatitis C kunne tidligere overføres  

 med blod eller blodprodukter.
Den væsentligste smittevej synes nu at være  

 stofmisbrug.
Risiko for overførsel af HCV ved sexuel kontakt er meget ringe.  

 Overførsel af smitte fra mor til barn er yderst sjælden.
 Siden 1. juni 1991 skal blod og blodkomponenter, som anvendes til  

 transfusion, være undersøgt og fundet negativt for antistof mod hepatitis C.
VII.
Hepatitis D Hepatitis D virus (HDV) kaldtes tidligere delta agens.
 HDV smitter på samme måde som HBV, enten samtidigt med HBV smitten eller  

 hos personer, der allerede har kronisk HBV infektion.
 Udbredelse Blandt i.v. stofmisbrugere med kronisk hepatitis B  

 infektion er 30-50% anti-HDV positive.
Sygdomsforløb Samtidig infektion med HBV og HDV (co-infektion)  

 forløber oftest som almindelig HBV infektion.
HDV infektion hos personer med  

 kronisk HBV infektion (super-infektion) kan give anledning til akut  

 hepatitis, udvikling af kronisk hepatitis eller forværring i allerede  

 bestående kronisk hepatitis.
 Man kan i nogle tilfælde forsøge behandling af HDV infektion, men effekten  

 heraf er usikker.
Laboratorieundersøgelser Hepatitis D infektion kan påvises ved  

 undersøgelse for HDAg eller anti-HDV.
Både ved co-infektion og  

 super-infektion er HDAg kun kortvarigt positiv.
Den vigtigste undersøgelse er  

 derfor påvisning af anti-HDV.
Både ved co-infektion og super-infektion kan  

 undertiden påvises anti-HDV af IgM type.
VIII.
Hepatitis E Udbredelse Hepatitis E forekommer i Asien og i Nordafrika.
Disse  

 steder har der været omfattende epidemier hovedsageligt forårsaget af  

 drikkevand kontamineret med fæces.
Smitten er fæcal-oral.
Hepatitis E har været diagnosticeret i Danmark hos patienter, der har  

 opholdt sig i endemiske områder.
Sekundær smitte er meget sjælden.
Sygdomsforløb Inkubationstiden er ca. 1 måned.
Symtomerne ved en  

 hepatitis E infektion ligner symptomerne ved hepatitis A infektion.
Der er  

 fulminant forløb i 1-2% af tilfældene.
Der er ikke rapporteret om kronisk  

 hepatitis efter hepatitis E infektion.
 Laboratorieundersøgelser Serologisk undersøgelse foretages for  

 tiden efter aftale med Statens Seruminstitut.
IX.
Anvendelse af laboratorieundersøgelser Akut hepatitis Ved mistanke om akut hepatitis anbefales følgende undersøgelser for at  

 afklare, hvilken hepatitisform, det drejer sig om:
1. anti-HAVIgM 2. HBsAg (evt.
HBeAg/anit-HBe for at afgøre, i hvilken  

 grad personen er smitsom) 3. anti-HBcIgM kan anvendes ved mistanke om akut  

 hepatitis for at skelne mellem akut og kronisk hepatitis.
4. anti-HCV Kronisk hepatitis Ved mistanke om kronisk hepatitis bør undersøges for:
