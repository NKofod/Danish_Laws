Bekendtgørelse om  

 energibesparelsesaktiviteter i kollektive elforsyningsvirksomheder I medfør af § 22, stk. 4, § 34, stk. 2, § 69, stk. 2, § 88 og § 92  

 i lov nr. 375 af 2. juni 1999 om elforsyning, som ændret ved lov nr.  

 1110 af 29. december 1999, fastsættes:
Kapitel 1 Netvirksomhedernes energibesparelsesaktiviteter § 1. Netvirksomhederne skal planlægge og  

 gennemføre energibesparelsesaktiviteter i deres  

 forsyningsområder i overensstemmelse med miljømæssige og  

 samfundsøkonomiske hensyn.
 Stk. 2. Ved energibesparelsesaktiviteter forstås i  

 denne bekendtgørelse aktiviteter, som har til formål at fremme  

 en effektiv anvendelse af elektricitet ved udbredelse og anvendelse af  

 energieffektive produkter eller ved påvirkning af forbrugernes  

 adfærd og generelle viden om energibesparelser.
 Stk. 3. Ved netvirksomheder forstås i denne  

 bekendtgørelse kollektive elforsyningsvirksomheder, der udøver  

 netvirksomhed med bevilling i medfør af bestemmelserne i kapitel 4 i  

 lov om elforsyning.
 Stk. 4. Netvirksomhedernes nødvendige omkostninger  

 ved planlægningen og gennemførelsen af  

 energibesparelsesaktiviteter i henhold til bestemmelserne i denne  

 bekendtgørelse kan indregnes ved fastsættelsen af  

 virksomhedernes indtægtsrammer.
Planlægning af energibesparelser § 2. Netvirksomhederne skal udarbejde en  

 planlægning for gennemførelsen af energibesparelsesaktiviteter i  

 deres forsyningsområder i en nærmere angivet periode.  

 Planlægningen skal omfatte 1)	en kortlægning af og prognose for elforbruget fordelt på  

 forbrugerkategorier og anvendelser, 2)	en planlægning af netvirksomhedens  

 energibesparelsesaktiviteter og 3)	en status for igangværende og afsluttede  

 energibesparelsesaktiviteter og en evaluering af virkningen af  

 disse.
Stk. 2. Netvirksomhederne skal i planlægningen  

 prioritere energibesparelsesaktiviteterne i overensstemmelse med de i § 1,  

 stk. 1, nævnte hensyn.
Dog kan netvirksomhederne tillige i mindre  

 omfang prioritere demonstrationsprojekter o.l., som ikke umiddelbart kan  

 værdisættes efter de nævnte kriterier, hvis  

 forsøgsværdien taler herfor.
 Stk. 3. Ved planlægningen skal netvirksomhederne  

 sikre, at energibesparelsesaktiviteterne er tilstrækkelige og  

 differentierede, jf. § 5, stk. 1, under hensyntagen til forholdene i de  

 enkelte forsyningsområder og forskellige forbrugerkategoriers  

 behov.
 Stk. 4. Netvirksomhederne skal endvidere ved  

 planlægningen inddrage mulighederne for formidling af  

 informationsmateriale fra offentlige myndigheder som nævnt i § 7, stk.  

 4, og for samarbejde om energibesparelser med andre netvirksomheder, med  

 kollektive varmeforsyningsvirksomheder og med kommuner, foreninger o.l.,  

 herunder lokalt Agenda 21-arbejde, som nævnt i § 7, stk. 5.
§ 3. Netvirksomhederne i hvert  

 sammenhængende elforsyningssystem skal samarbejde i fornødent  

 omfang om forberedelsen og udførelsen af den i § 2 nævnte  

 planlægning og etablere et organ, der repræsenterer samarbejdet.  

 Netvirksomhederne i hvert samarbejde skal herunder i fællesskab 2)	vurdere behovet for at gennemføre fælles  

 energibesparelsesaktiviteter, og 3)	udarbejde en fælles rapport med sammenfatning af  

 planlægningen i de enkelte virksomheder.
 Stk. 2. Den udarbejdede rapport over planlægningen  

 indsendes til Energistyrelsen.
 Stk. 3. En netvirksomhed skal meddele alle  

 fornødne oplysninger til de organer, som repræsenterer det i  

 stk. 1 nævnte samarbejde, når disse anmoder herom, og  

 udføre sine planlægningsopgaver i overensstemmelse med  

 anbefalinger fra samarbejdet, uanset om netvirksomheden lader sig  

 repræsentere i samarbejdet.
 Stk. 4. Ved et sammenhængende elforsyningssystem  

 forstås i denne bekendtgørelse kollektive elforsyningsnet med  

 tilhørende anlæg i et større område, som er  

 indbyrdes forbundet med henblik på fælles drift.
§ 4. Energistyrelsen kan beslutte, hvilken periode  

 planlægningen efter §§ 2 og 3 skal omfatte, og fastsætte frister  

 for gennemførelsen af planlægningen.
Energistyrelsen kan  

 endvidere beslutte, at den i § 3, stk. 1, nr. 3, nævnte fælles  

 rapport skal disponeres på en nærmere angivet måde.
Stk. 2. Energistyrelsen kan beslutte, at nærmere  

 angivne forudsætninger skal lægges til grund ved udarbejdelsen af  

 planlægningen.
Energistyrelsen kan herunder beslutte, at nærmere  

 angivne kriterier skal anvendes ved prioriteringen af  

 energibesparelsesaktiviteter, eller at nærmere angivne aktiviteter skal  

 vurderes i planlægningen.
 Stk. 3. Energistyrelsen fremsender den udarbejdede  

 rapport om planlægningen til Energitilsynets Sekretariat til brug for  

 tilsynets varetagelse af sine opgaver i medfør af lov om  

 elforsyning.
Gennemførelse af energibesparelser § 5. Netvirksomhederne skal vederlagsfrit stille  

 nedennævnte kategorier af energibesparelsesaktiviteter til  

 rådighed for forbrugerne i forsyningsområdet:
 2)	Individuel energirådgivning overfor husstande (f.eks.  

 konsulenttjenester, formidling af oplysninger om energiforbrug i  

 apparater).
 3)	Opsøgende energirådgivning overfor  

 erhvervsvirksomheder, institutioner o.l., der har til formål at  

 rådgive modtageren om effektiv energianvendelse og identificere  

 mulighederne for energibesparelser.
 Stk. 2. Netvirksomhederne skal gennemføre  

 energibesparelsesaktiviteterne i overensstemmelse med den i §§ 2 og 3  

 nævnte planlægning.
Stk. 3. En netvirksomhed eller det i § 3, stk. 1,  

 nævnte samarbejde kan dog iværksætte en aktivitet, som ikke  

 er blevet vurderet i planlægningen, hvis aktiviteten i væsentlig  

 grad må anses for at opfylde de i § 1, stk. 1, nævnte  

 formål, og gennemførelsen ikke kan afvente udarbejdelsen af den  

 næstfølgende planlægning.
Hvis aktiviteten er af  

 væsentligt omfang, skal netvirksomheden, henholdsvis samarbejdsorganet,  

 underrette Energistyrelsen inden gennemførelsen.
 Stk. 4. En netvirksomhed kan opkræve et gebyr til  

 at dække nødvendige omkostninger ved registrering o.l. af  

 anmodninger om opsøgende energirådgivning som nævnt i stk.  

 1, nr. 3.
§ 6. Netvirksomhederne kan kun udføre  

 energibesparelsesaktiviteter som nævnt i § 5, i det omfang  

 aktiviteterne ikke anses for kommercielle.
En aktivitet anses for  

 ikke-kommerciel, hvis den sædvanligvis ikke tilbydes eller  

 efterspørges på markedsmæssige vilkår,  

 herunder 1)	hvis aktiviteten er af generel karakter og rettet til en ubestemt  

 modtagerkreds, som ikke kan forventes at betale herfor, eller 2)	hvis en aktivitet er rettet til en kategori af modtagere, som  

 sædvanligvis ikke kan forventes at efterspørge aktiviteten  

 på markedsmæssige vilkår under hensyn til aktivitetens  

 værdi isoleret set for modtagerne.
 § 7. Netvirksomhederne skal efter anmodning  

 meddele fornødne oplysninger til forbrugere, der er tilsluttet  

 virksomhedens net, om størrelsen og fordelingen af elforbrug,  

 tilsluttede forbrugerinstallationer m.v.
 Stk. 2. Netvirksomhederne skal efter anmodning stille  

 udarbejdede informationer o.l. om energibesparelser til rådighed for  

 forsyningspligtige virksomheder, elhandelsvirksomheder og andre virksomheder  

 med henblik på disses formidling af energibesparelser til  

 forbrugerne.
 Stk. 3. Netvirksomhederne kan fastsætte og  

 opkræve et gebyr til dækning af nødvendige omkostninger  

 ved de i stk.1og 2 nævnte ydelser.
 Stk. 4. Endvidere skal netvirksomhederne formidle  

 informationsmateriale fra myndigheder m.v. om energibesparende  

 foranstaltninger og statstilskud til energieffektivisering.
 Stk. 5. Netvirksomhederne skal efter anmodning fra en  

 kommune bistå kommunen eller en af denne udpeget forening o.l. med det  

 lokale Agenda 21-arbejde i et omfang, der er rimeligt under hensyn til  

 forholdene, herunder ved at stille informationsmateriale om energibesparelser  

 til rådighed og meddele oplysninger om kategorier af energiforbrug i  

 forsyningsområdet eller dele af dette.
Stk. 6. Netvirksomhederne skal tilvejebringe databaser om  

 energiforbrug, energieffektive apparater og teknologier og andre forhold af  

 betydning for energibesparelsesaktiviteterne og offentliggøre  

 oversigter over disse forhold.
Netvirksomhederne skal samarbejde om at  

 tilvejebringe og vedligeholde et fælles, struktureret datagrundlag for  

 de nævnte oplysninger.
 § 8. Hvis det må anses for  

 påkrævet for at fremme de i § 1, stk. 1, nævnte hensyn,  

 herunder hensynet til en effektiv rådgivning af forbrugerne, skal  

 netvirksomhederne samarbejde i fornødent omfang om at  

 gennemføre energibesparelsesaktiviteter ved at oprette fælles  

 lokale rådgivningscentre eller etablere organisatorisk eller  

 personalemæssigt samarbejde i øvrigt.
 Stk. 2. Under tilsvarende betingelser skal  

 netvirksomhederne samarbejde i fornødent omfang med fjernvarme- og  

 naturgasforsyningsvirksomheder, kommuner og foreninger o.l., som på  

 ikke-kommercielt grundlag rådgiver forbrugerne om energi- og  

 miljøforhold.
 Stk. 3. Når landsdækkende eller regionale  

 informationskampagner o.l. er prioriteret i planlægningen efter §§ 2 og  

 3, skal de netvirksomheder, som berøres heraf, samarbejde om  

 forberedelsen og gennemførelsen af aktiviteterne og medvirke  

 forholdsvist til finansieringen.
§ 9. Energistyrelsen kan, når det må  

 anses for påkrævet for at fremme de i § 1, stk. 1, nævnte  

 hensyn, beslutte 1)	at nærmere angivne energibesparelsesaktiviteter skal  

 gennemføres i overensstemmelse med planlægningen ifølge  

 §§ 2 og 3, 2)	at nærmere angivne energibesparelsesaktiviteter, som er  

 prioriteret i den nævnte planlægning, skal gennemføres  

 på anden måde eller i andet omfang end planlagt eller ikke skal  

 gennemføres, 3)	at nærmere angivne energibesparelsesaktiviteter, der ikke er  

 prioriteret i planlægningen, skal prioriteres og gennemføres i  

 nærmere bestemt omfang, eller 4)	at et fælles datagrundlag som nævnt i § 7, stk. 6, skal  

 etableres på en nærmere angivet måde.
 Stk. 2. Energistyrelsen kan træffe beslutning som  

 nævnt i stk. 1 for netvirksomhederne som helhed eller for nærmere  

 angivne netvirksomheder, hvis disses forhold taler særligt herfor.
Kapitel 2 Informative elektricitetsregninger § 10. Netvirksomhederne skal fakturere leverede  

 ydelser til forbrugerne således, at den enkelte forbrugers  

 elektricitetsforbrug på overskuelig måde sammenlignes med  

 tidligere års forbrug og så vidt muligt med det gennemsnitlige  

 forbrug i en tilsvarende forbrugerkategori.
 Stk. 2. Netvirksomhederne skal i fornødent omfang  

 underrette større forbrugere periodisk om udviklingen i deres  

 elforbrug.
Kapitel 3 Forsyningspligtige virksomheders  

 energibesparelsesydelser § 11. Forsyningspligtige virksomheder skal tilbyde  

 forbrugerne i deres forsyningsområde at levere  

 energisbesparelsesydelser på kommercielt grundlag.
 Stk. 2. Energibesparelsesydelserne skal opfylde de i § 1,  

 stk. 1, nævnte formål og skal i det mindste omfatte ydelser, som  

 sædvanligvis tilbydes eller efterspørges på  

 markedsmæssige vilkår (f. eks. energistyring, effektivisering af  

 belysnings- og ventilationsanlæg). Så vidt muligt skal  

 virksomhederne særligt kunne tilbyde tredjepartsfinansiering af  

 energibesparelser og andre energieffektiviserende ydelser med henblik  

 på kategorier af forbrugere, som ikke har mulighed for anden  

 finansiering.
 Stk. 3. Ved et kommercielt grundlag forstås, at  

 leveringen af pågældende kategori af ydelser ud fra almindeligt  

 kendskab til markedsmæssige forhold må forvente at kunne give en  

 normal forrentning efter sædvanlige forretningsmæssige  

 principper.
 Stk. 4. Den forsyningspligtige virksomhed skal  

 prissætte ydelsen som virksomhedens øvrige ydelser efter  

 bestemmelserne i §§ 69 og 72 i lov om elforsyning.
 Stk. 5. Ved forsyningspligtige virksomheder forstås  

 i denne bekendtgørelse kollektive elforsyningsvirksomheder, der  

 udøver forsyningspligtig virksomhed med bevilling i medfør af  

 bestemmelserne i kapitel 6 i lov om elforsyning.
Kapitel 4 Forskellige bestemmelser § 12. Energistyrelsen forhandler med de i § 3,  

 stk. 1, nævnte samarbejdsorganer for netvirksomhederne eller de  

 berørte netvirksomheder om 1)	forberedelsen og gennemførelsen af planlægningen efter  

 bestemmelserne i §§ 2 og 3, herunder fastsættelsen af  

 planlægningsperioder m.v. som nævnt i § 4, stk. 1, og af  

 forudsætninger for planlægningen som nævnt i § 4, stk.  

 2, 2)	gennemførelsen af energibesparelsesaktiviteter af  

 væsentligt omfang, som ikke er behandlet i planlægningen, jf. §  

 5, stk. 3, 3)	gennemførelsen af evaluering af energibesparelsesaktiviteter,  

 jf. § 15.
 Stk. 2. Inden Energistyrelsen træffer beslutning  

 som nævnt i § 9, stk. 1, forhandler styrelsen med samarbejdsorganerne  

 eller de berørte netvirksomheder om beslutningens indhold og  

 gennemførelse.
 Stk. 3. I øvrigt forhandler Energistyrelsen med  

 samarbejdsorganerne eller de berørte netvirksomheder om andre forhold  

 af væsentlig betydning for gennemførelsen af opgaver, som  

 påhviler netvirksomhederne ifølge denne bekendtgørelse,  

 herunder om videregivelse af informationer o.l. som nævnt i § 7, stk. 2  

 og 4, og om etablering af samarbejder som nævnt i § 8.
§ 13. De i § 3, stk. 1, nævnte  

 samarbejdsorganer for netvirksomhederne skal inden for en af Energistyrelsen  

 fastsat frist underrette styrelsen om, hvilke netvirksomheder der er  

 deltagere, og fremsende deres vedtægter.
Endvidere skal  

 samarbejdsorganerne underrette Energistyrelsen om senere ændringer i  

 det anmeldte senest 14 dage efter gennemførelsen.
 Stk. 2. Netvirksomhederne skal underrette Energistyrelsen  

 om nedennævnte senest 14 dage efter gennemførelsen:
 2)	at virksomheden deltager i et fælles lokalt  

 rådgivningscenter, jf. § 8, stk. 1.
 § 14. Netvirksomheder og forsyningspligtige  

 virksomheder kan selv udføre de i denne bekendtgørelse  

 pålagte opgaver eller kan ved aftale overdrage udførelsen af  

 opgaverne til andre virksomheder.
 Stk. 2. Netvirksomheder og forsyningspligtige  

 virksomheder skal udføre deres energibesparelsesopgaver efter denne  

 bekendtgørelse i særskilte regnskaber og budgetter.
 Stk. 3. Netvirksomheder og forsyningspligtige  

 virksomheder skal fakturere deres omkostninger ved at udføre  

 energibesparelsesopgaver for andre end virksomheden selv efter  

 forretningsmæssige principper.
 § 15. Energistyrelsen kan beslutte, at  

 nærmere angivne kollektive elforsyningsvirksomheder i fællesskab  

 skal lade en uafhængig sagkyndig, som udpeges af styrelsen, udarbejde  

 en evaluering af aktiviteter eller ydelser, der udføres i  

 medfør af bestemmelserne i denne bekendtgørelse, med henblik  

 på at vurdere, hvorvidt aktiviteterne eller ydelserne opfylder de i §  

 1, stk. 1, nævnte formål.
Kapitel 5 Bestemmelser om straf § 16. Med bøde straffes den netvirksomhed,  

 der 1)	tilsidesætter Energistyrelsens beslutning i henhold til § 9,  

 stk. 1, nr. 1-4, om gennemførelse af energibesparelsesaktiviteter  

 på nærmere angivet måde, 2)	overtræder bestemmelserne i § 10, stk. 1, om udarbejdelsen af  

 informative elektricitetsregninger eller 3)	overtræder bestemmelserne i § 14, stk. 2 og 3, om udarbejdelse  

 af særskilte regnskaber og budgetter og om prissætning af  

 ydelser Stk. 2. Med bøde straffes den forsyningspligtige  

 virksomhed, som uanset påtale fra Energistyrelsen overtræder  

 bestemmelserne i § 11, stk. 1, om at stille nærmere angivne  

 energibesparelsesydelser til rådighed.
Kapitel 6 Ikrafttrædelses- og overgangsbestemmelser § 17. Bekendtgørelsen træder i kraft  

 den 1. juni 2000.
 Stk. 2. Indtil Energistyrelsen fastsætter frister m.v. og  

 forudsætninger for netvirksomhedernes planlægning, jf. § 4, stk.  

 1 og 2, finder tilsvarende frister m.v. og forudsætninger, som  

 Energistyrelsen har fastsat i henhold til § 13 a, stk. 1 og 5, i den  

 tidligere lov om elforsyning, jf. lovbekendtgørelse nr. 632 af 1. juli  

 1996, fortsat anvendelse.
