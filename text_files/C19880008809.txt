 Ved Vestre Landsrets dom af 26. marts 1986 blev det statueret, at en  

 udlægshaver ikke kan kræve kontoens indestående udbetalt uden forevisning af  

 kontrabog i tilfælde, hvor det er en betingelse for udbetaling, at bogen  

 forevises pengeinstituttet.
 Kontrabogen må derfor enten søges fremskaffet eller mortificeret.
 Nægter skyldneren at udlevere kontrabogen, kan sagen indbringes for  

 fogedretten under henvisning til retsplejelovens § 523, stk. 2 og 3 og § 497,  

 stk. 2, med anmodning om, at fogedretten foranlediger bogen udleveret.  

 Udskrift af udlægsblad samt eventuel korrespondance med skyldneren vedlægges  

 anmodningen til fogedretten.
Hvis kontrabogen er bortkommet, kan kommunen søge bogen mortificeret.  

 Kontrabøger kan kun mortificeres med skyldnerens samtykke.
Udlægshaver kan  

 ikke selv begære mortifikation.
Bank- og sparekassebøger kan mortificeres  

 uden dom efter offentlig indkaldelse i Statstidende.
Pengeinstitutterne  

 sørger for denne indkaldelse efter skriftlig begæring fra skyldneren.  

 Standardskrivelse fra skyldneren til pengeinstituttet er vedlagt som bilag 1.
 Såfremt kontrabogen ikke kan fremskaffes af fogedretten, og skyldnerens  

 samtykke til mortifikation ikke kan opnås, kan indeståendet på kontoen søges  

 frigivet ved afgivelse af anfordringsgaranti til pengeinstituttet.  

 Standardformular er vedlagt som bilag 2.
 Kommunerne bemyndiges til at afgive garanti af det anførte indhold, dog  

 kun såfremt alle øvrige muligheder for at få indeståendet frigivet er udtømt,  

 jf. ovenfor.
 I tilfælde, hvor pengeinstituttet efterfølgende gør garantien gældende,  

 skal sagen forelægges Statsskattedirektoratet.
Bank- og sparekassebøger, der er forsynet med en påtegning efter bank- og  

 sparekasselovens § 40, stk. 3, om at bogens pålydende ikke er bevis for  

 størrelsen af det beløb, der står på kontoen, er ikke omfattet af nærværende  

 cirkulære.
Ved udlæg i en sådan konto kan udbetaling ske uden forevisning af  

 kontrabog.
