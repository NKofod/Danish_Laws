 1. Ved Vestre Landsrets dom af 10. marts 1988 fik en  

 kreaturhandler medhold i, at hans beholdning af kreaturer var omfattet af  

 varelagerloven, og at han derfor var berettiget til at nedskrive på  

 beholdningen af kreaturer ved regnskabsårets udløb.
Virksomheden, hvor der solgtes 2-3.000 kreaturer på årsbasis, blev drevet  

 således, at størsteparten af købte kreaturer blev videresolgt straks, men der  

 skete også i et vist omfang opstaldning for en kortere periode på  

 kreaturhandlerens landbrugsejendom, hvor der var udlagt store arealer med  

 græs.
Netop på tidspunktet for regnskabsårets udløb den 31. juli kunne der  

 være en relativ stor lagerophobning.
 Dommen fastslår, at varelager i varelagerlovens forstand omfatter levende  

 dyr, der hører til en erhvervsvirksomhed, og som er bestemt til videresalg.
 2. Dommen medfører, at skatteydere, der driver  

 erhvervsvirksomhed med køb og salg af dyr, herunder husdyr, skal anvende  

 reglerne i varelagerloven, bekendtgørelse nr. 564 af 21. august 1987 om  

 skattemæssig opgørelse af varelager m.v., på beholdninger af dyr.
 Derimod skal landbrugere, der driver erhvervsvirksomhed med opdræt og salg  

 af husdyr m.v., anvende reglerne i husdyrbeskatningsloven, lov nr. 208 af 13.  

 maj 1981 om den skattemæssige behandling af husdyrbesætninger, på deres  

 besætning af husdyr.
Landbrugeres husdyrbesætninger omfatter dyr, der forud for  

 husdyrbeskatningsloven henregnes til husdyrbesætningen: Trækheste, kreaturer,  

 grise og får m.v.
Landbrugsheste, der indgår i en slagtehestebesætning eller  

 som anvendes til avl af rideheste til salg behandles dog også som tilhørende  

 husdyrbesætningen.
 3. Erhvervsdeivende, der driver dambrug, hjortefarme,  

 pelsdyrfarme eller stutteri, har hidtil behandlet deres besætninger af dyr  

 som salgsbesætninger, men uden adgang til skattemæssig nedskrivning.
 Dommen medfører, at disse erhvervsdrivende nu kan anvende reglerne i  

 varelagerloven på disse besætninger.
4. De skattelignende myndigheder anmodes om at  

 foranledige indkomstansættelser, hvor der i overensstemmelse med foranstående  

 er mulighed for at anvende varelagerlovens regler på besætninger, genoptaget,  

 når den skattepligtige fremsætter begæring herom.
Genoptagelse kan tillades  

 for indkomstår, der ligger indtil 5 år forud for Vestre Landsrets dom, det  

 vil sige indkomståret 1983 og følgende indkomstår.
 De af ligningsrådet fastsatte normalværdier kan ikke anvendes som  

 værdiansættelse efter varelagerloven.
