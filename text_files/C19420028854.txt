I Skrivelse af 27. Marts 1942 har Hr.
Dommeren forelagt Spørgsmaalet om,  

 hvorvidt den af Dommerkontoret hidtil fulgte Fremgangsmaade med Hensyn til  

 Indførelse i Tinglysningsdagbogen af Dokumenter, der modtages fra  

 afdelingskontoret i X, er i Overensstemmelse med Tinglysningslovens Regler.
 Det fremgaar af Sagen, at der ved Afdelingskontoret føres en særlig  

 Indleveringsdagbog, hvori de til Tinglysning modtagne Dokumenter indføres med  

 Angivelse af Datoen for Indleveringen og for Videresendelsen til  

 Hovedkontoret, at Dokumenterne, naar de Dagen efter fremkommer til  

 Hovedkontoret, indføres i Dagbogen under Angivelse af Indleveringsdagen som  

 Anmeldelsesdag og i Fortsættelse af de til Hovedkontoret Dagen før anmeldte  

 Dokumenter, idet der i Dagbogen holdes Plads aaben til de til  

 Afdelingskontoret anmeldte Dokumenter, og at Dagbogen derefter afsluttes med  

 Underskrift.
Foranlediget heraf skal man meddele, at Dagbogen bør sluttes hver Dag ved  

 Indleveringstidens Udløb, jfr.
Tinglysningslovens § 14, Stk. 5, og at  

 Dokumenter, der indleveres til Afdelingskontoret, derfor først vil kunne  

 indføres i Dagbogen under den Dato, paa hvilken de kommer frem til  

 Hovedkontoret.
