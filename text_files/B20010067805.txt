Bekendtgørelse om diplomuddannelsen  

 ingeniørernes  

 lederuddannelse (ILU) I medfør af § 11, stk. 2, § 13, stk. 4,  

 § 15, stk. 5 og 6, § 19, nr. 1, litra a, § 20 og  

 § 30, stk. 2, i lov nr. 488 af 31. maj 2000 om erhvervsrettet  

 grunduddannelse og videregående uddannelse (videreuddannelsessystemet)  

 for voksne fastsættes:
Kapitel 1 Formål og struktur m.v.
 § 1. Formålet med diplomuddannelsen  

 ingeniørernes lederuddannelse er at kvalificere de studerende til  

 lederstillinger inden for udvikling, produktion, eller  

 markedsføring.
 Stk. 2. Uddannelsen skal give de studerende:
 1)	Faglige forudsætninger for at omsætte økonomisk,  

 kommunikationsmæssig, organisatorisk og juridisk viden til praktisk  

 anvendelse inden for ledelsesfunktioner.
 2)	Forudsætninger for at kunne tænke tværfagligt  

 på tværs af funktioner i virksomheder.
 Stk. 3. Uddannelsen gennemføres på et niveau, der  

 svarer til en mellemlang videregående uddannelse eller en  

 bacheloruddannelse.
 Stk. 4. Uddannelsen udgør et selvstændigt  

 afrundet uddannelsesforløb.
 § 2. Uddannelsen er en erhvervsrettet  

 videregående deltidsuddannelse, der udbydes som åben  

 uddannelse.
 Stk. 2. Uddannelsen tilrettelægges som  

 deltidsundervisning inden for en tidsramme på 2 år, men kan inden  

 for en tidsramme på op til 1 år tilrettelægges som  

 heltidsundervisning, jf. § 2, stk. 7, i lov om åben  

 uddannelse.
 Stk. 3. De studerende har krav på at kunne  

 gennemføre uddannelsen som enkeltfag, jf. § 2, stk. 3, i lov  

 om åben uddannelse.
 § 3. Uddannelsen er normeret til 1  

 studenterårsværk.
 Stk. 2. 1 studenterårsværk er en  

 heltidsstuderendes arbejde i 1 år og svarer til 60 point i European  

 Credit Transfer System (ECTS-point).
 § 4. Uddannelsen giver ret til at anvende  

 betegnelsen diplomuddannelsen ingeniørernes lederuddannelse (ILU).  

 På engelsk: Diploma in Engineering Business Administration (EBA).
 § 5. Undervisningsministeriet godkender, hvilke  

 institutioner der kan udbyde uddannelsen.
 § 6. Institutionen bestemmer selv, hvor mange  

 studerende den vil optage, medmindre ministeriet fastsætter et  

 årligt minimums- eller maksimumstal for optagelseskapaciteten.
 Stk. 2. Udbud af uddannelsen skal annonceres offentligt.
Kapitel 2 Adgang § 7. Følgende uddannelser giver adgang til  

 uddannelsen:
 1)	Videregående uddannelser på mindst bachelorniveau.
 2)	Maskinmesteruddannelsen.
 Stk. 2. Institutionen fastsætter regler om,
hvilke kortere videregående uddannelser og hvilke  

 videregående voksenuddannelser der giver adgang til uddannelsen.
Stk. 3. Institutionen kan fastsætte regler om, at andre  

 relevante uddannelser giver adgang til uddannelsen.
Institutionen kan  

 herunder fastsætte regler om betingelser med hensyn til fag og fagenes  

 niveau i disse uddannelser.
 Stk. 4. Institutionen kan optage ansøgere, der ikke  

 opfylder betingelserne i stk. 1 og 2, men som ud fra en konkret  

 vurdering skønnes at have uddannelsesmæssige  

 forudsætninger, der kan sidestilles hermed, herunder ansøgere  

 der har gennemført en videregående voksenuddannelse som  

 fleksibelt forløb.
 § 8. Ansøgere skal have mindst 2
års relevant erhvervserfaring efter gennemført  

 adgangsgivende uddannelse.
Kapitel 3 Indhold m.v.
 § 9. Uddannelsen består af 3 dele:
 1)	Den obligatoriske del udgør mindst 20 ECTS-point.
 2)	Tilvalgsdelen udgør mindst 10 ECTS-point.
 3)	Afgangsprojektet udgør mindst 15 ECTS-point og højst  

 20 ECTS-point.
 Stk. 2. Den obligatoriske del af uddannelsen omfatter  

 undervisning med hovedvægt på følgende  

 fagområder:
 1)	Økonomi.
 2)	Organisation.
 3)	Kommunikation.
 4)	Jura.
 5)	Markedsføring.
Stk. 3. I afgangsprojektet skal den studerende opnå  

 indsigt i sammenhængene mellem de forskellige discipliner samt have  

 mulighed for fordybelse inden for et selvvalgt emne inden for uddannelsens  

 formål, jf. § 1. Afgangsprojektet udføres med tilknytning  

 til en virksomhed.
Institutionen kan dispensere herfra, når det er  

 begrundet i usædvanlige forhold.
 § 10. I uddannelsen indgår i det omfang, det  

 er relevant, undervisning i miljømæssige problemstillinger og i  

 samspillet mellem forskellige kulturformer.
 Stk. 2. Uddannelsen skal bidrage til at fremme de studerendes  

 personlige udvikling samt til at udvikle deres interesse for og evne til  

 aktiv medvirken i et demokratisk samfund.
Kapitel 4 Eksamen § 11. For eksamen gælder:
 1)	Bekendtgørelse om eksamen ved visse videregående  

 uddannelser under Undervisningsministeriet  

 (eksamensbekendtgørelsen).
 2)	Bekendtgørelse om censorinstitutionen for visse  

 videregående uddannelser under Undervisningsministeriet  

 (censorbekendtgørelsen).
 3)	Bekendtgørelse om karakterskala og anden  

 bedømmelse.
Kapitel 5 Studieordning § 12. Studieordningen indeholder de regler, som  

 institutionen i henhold til denne bekendtgørelse fastsætter  

 om:
 1)	Adgangsgivende uddannelser, jf. § 7, stk. 2 og 3.
2)	De enkelte fag, jf. § 9, nr. 1-3, jf. § 10,  

 herunder a)	mål, b)	indhold, c)	omfang, angivet i ECTS-point, d)	undervisnings- og arbejdsformer, e)	tidsmæssig placering og f)	forudsætninger for deltagelse.
 3)	Udarbejdelse af afgangsprojekt, jf. § 9, nr. 4.
 4)	Merit, jf. § 15.
 5)	Overgangsordninger, jf. § 13, stk. 3.
 Stk. 2. Ud over regler fastsat i henhold til denne  

 bekendtgørelse indeholder studieordningen regler fastsat i henhold til  

 eksamensbekendtgørelsen.
 Stk. 3. Det skal af studieordningen fremgå, at  

 institutionen, når det er begrundet i usædvanlige forhold, kan  

 dispensere fra de regler i studieordningen, der alene er fastsat af  

 institutionen.
 § 13. Ved udarbejdelse af studieordninger og  

 væsentlige ændringer heraf tager institutionen kontakt til  

 aftagerrepræsentanter og andre institutioner, der udbyder uddannelsen,  

 og indhenter udtalelse fra censorformandskabet, jf.  

 censorbekendtgørelsen.
 Stk. 2. Studieordninger og væsentlige ændringer  

 heraf træder i kraft ved et studieårs begyndelse.
 Stk. 3. Studieordninger og væsentlige ændringer  

 heraf skal indeholde de fornødne overgangsordninger.
 Stk. 4. Gældende studieordninger skal være  

 offentligt tilgængelige på institutionens hjemmeside.
Kapitel 6 Andre regler § 14. Beståede uddannelseselementer i  

 henhold til denne bekendtgørelse ækvivalerer tilsvarende  

 uddannelseselementer ved andre institutioner, der udbyder uddannelsen.
 § 15. Beståede uddannelseselementer fra en  

 anden dansk eller udenlandsk videregående uddannelse kan efter  

 institutionens afgørelse i det enkelte tilfælde eller efter  

 regler fastsat af institutionen træde i stedet for  

 uddannelseselementer, der er omfattet af denne bekendtgørelse (merit).  

 Afgørelsen træffes på grundlag af en faglig vurdering af  

 ækvivalensen mellem de berørte uddannelseselementer.
§ 16. Undervisningsministeriet kan tillade  

 fravigelse af denne bekendtgørelse som led i forsøg.
Samtidig  

 fastsætter ministeriet forsøgets varighed og  

 rapporteringsformen.
 § 17. Undervisningsministeriet træffer  

 afgørelse om at dispensere fra denne bekendtgørelse, når  

 det er begrundet i usædvanlige forhold, bortset fra de tilfælde,  

 der er nævnt i § 7, stk. 4, § 9, stk. 3 og  

 § 15.
§ 18. Institutionens afgørelser i henhold  

 til denne bekendtgørelse kan indbringes for Undervisningsministeriet,  

 når klagen vedrører retlige spørgsmål.
Klagen  

 indgives til institutionen, der afgiver en udtalelse, som klageren skal have  

 lejlighed til at kommentere inden for en frist af mindst 1 uge.
Institutionen  

 sender klagen til ministeriet vedlagt udtalelsen og klagerens eventuelle  

 kommentarer hertil.
 Stk. 2. Fristen for at indgive klage efter stk. 1 er 2  

 uger fra den dag, afgørelsen er meddelt klageren.
 § 19. Hvis ikke andet følger af denne  

 bekendtgørelse, gælder reglerne i bekendtgørelse om  

 åben uddannelse.
Kapitel 7 Ikrafttræden § 20. Bekendtgørelsen træder i kraft  

 den 1. august 2001 og har virkning for studerende, der påbegynder  

 uddannelsen den 1. august 2001 eller senere.
 Stk. 2. Samtidig ophæves Undervisningsministeriets  

 bekendtgørelse nr. 607 af 10. juli 1997 om ingeniørernes  

 lederuddannelse (ILU), jf. dog stk. 3.
 Stk. 3. Studerende, der er begyndt på den i stk. 2  

 nævnte uddannelse før den 1. august 2001, har ret til at  

 færdiggøre uddannelsen efter reglerne i bekendtgørelse  

 nr. 607 af 10. juli 1997. Institutionen fastsætter, hvornår der  

 sidste gang afholdes prøver efter den nævnte  

 bekendtgørelse, dog senest ved sommereksamen 2005.
 Stk. 4. Institutionen fastsætter nærmere
overgangsregler for studerende, der i medfør af stk. 3 har  

 ret til at færdiggøre uddannelsen efter de hidtidige regler, men  

 som ønsker at færdiggøre uddannelsen efter reglerne i  

 nærværende bekendtgørelse.
