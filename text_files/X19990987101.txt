Egenandel af værgevederlag ikke  

 nedsat Personspørgsmål  623.2.
 "Civilretsdirektoratet har nu behandlet Deres klage  

 over ------- Statsamts   afslag på helt eller delvist at  

 nedsætte fru B´s betaling af værgevederlag og kontorholdsudgifter  

 til Dem.
 Vi ændrer ikke -------  

 Statsamtets  afgørelse.
Vi har truffet afgørelsen efter § 18, stk. 3, jf.  

 stk. 1, i sagsbehandlingsbekendtgørelsen.
Det fremgår bl.a. af §  

 18, stk. 1, at den, der er under værgemål, betaler værgens  

 vederlag og nødvendige udlæg, hvis den pågældendes  

 indtægt overstiger 95.000 kr.
Hvis den del af indtægten, der  

 overstiger 95.000 kr., ikke kan dække værgens vederlag og  

 nødvendige udlæg, betaler statsamtet resten, jf. dog stk. 2.
 Det fremgår endvidere af § 18, stk. 3, at statsamtet  

 i særlige tilfælde helt eller delvist kan nedsætte  

 betalingen for den, der er under værgemål.
 Det fremgår af sagen, at ----- Statsamt har fastsat  

 det årlige værgevederlag til 3.500 kr. plus moms, og at der  

 derudover årligt kan tillægges Dem et beløb på 1.500  

 kr. plus moms til dækning af kontorholdsudgifter.
 Det fremgår endvidere af sagen, at fru B´s  

 ifølge årsopgørelsen for 1995 havde  

 pensionsindtægter på ca. 83.000 kr. og renteindtægter  

 på ca. 73.000 kr., at hendes nuværende indtægter  

 ifølge forskudsopgørelsen for 1997 er ansat til nogenlunde det  

 samme, og at renteindtægterne stammer fra en båndlagt  

 kapital.
 Af det indsendte budget for 1997 fremgår bl.a., at  

 fru B´s udgifter til husleje er på 3716 kr. månedlig.
 De har anført, at der bør ske hel eller  

 delvis nedsættelse af fru B´s egenbetaling, da hendes udgifter til  

 husleje er for store, og hun er stærk knyttet til sin bolig.
 Vi har lagt vægt på disse oplysninger og  

 finder ikke, at der er oplyst sådanne særlige  

 omstændigheder, herunder særlige udgifter i budgettet, som kan  

 begrunde, at fru B´s betaling af udgifter til værgevederlag og  

 nødvendige udlæg helt eller delvist kan nedsættes.
