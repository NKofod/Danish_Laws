 I henhold til § 2, stk. 1, og § 11, stk. 2, i universitetsloven, jf.  

 lovbekendtgørelse nr. 334 af 27. maj 1993, fastsættes:
Bekendtgørelsens område § 1.  Bekendtgørelsen omfatter veterinæruddannelsen.
Uddannelsens formål og struktur § 2.  Formålet med den veterinærvidenskabelige  

 kandidatuddannelse er på et natur- og sundhedsvidenskabeligt grundlag at  

 kvalificere de studerende til at bestride funktioner inden for  

 veterinærvidenskaben, herunder deltagelse i videnskabeligt udviklingsarbejde,  

 og varetage erhvervsfunktioner med baggrund i veterinærvidenskabelige  

 kundskaber og metoder.
 Stk. 2.  Veterinæruddannelsen skal give de studerende  

 faglig kompetence til at diagnosticere sygdomme, behandle syge dyr, forebygge  

 sygdomme samt til at varetage levnedsmiddelkontrol, levnedsmiddel- og  

 miljøhygiejniske funktioner og andre funktioner, hvor veterinærvidenskabelig  

 kompetence er relevant.
§ 3.  Uddannelsen er normeret til at vare 51/2 år.  

 Studietiden angiver det antal årsværk, der skal lægges til grund for  

 planlægningen af uddannelsen.
Et årsværk er en fuldtidsstuderendes arbejde i  

 et år.
 Stk. 2.  Uddannelsen skal tilrettelægges således, at den  

 studerende kan fuldføre uddannelsen på 65 måneder.
 § 4.  Den veterinærvidenskabelige kandidateksamen  

 giver ret til titlen candidatus/candidata medicinae veterinariae  

 (cand.med.vet.).
 § 5.  Uddannelsesinstitutionen kan tilbyde afrundede  

 uddannelsesforløb af indtil 2 års varighed, der kan indgå i eller supplere  

 andre uddannelser ved de videregående uddannelsesinstitutioner.
Uddannelsens indhold § 6.  Veterinæruddannelsen er opbygget af et antal  

 studieenheder.
§ 7.  Uddannelsen er struktureret i blokke, der  

 indeholder en eller flere studieenheder.
Det fastsættes i studieordningen,  

 jf. § 19, hvilke studieenheder der er obligatoriske.
Herudover kan den  

 enkelte studerende vælge et antal valgkurser eller kurser med elementer, som  

 ligger uden for studiets hovedområder, dog under hensyn til helheden i  

 veterinæruddannelsen.
Der fastsættes i studieordningen nærmere regler herom.
 § 8.  Kandidatuddannelsen afsluttes med et speciale.  

 Specialet er et eksperimentelt, analytisk og/eller teoretisk studium af en  

 problemstilling, der er relevant for uddannelsen.
 Stk. 2.  Specialet kan være enten en skriftlig  

 besvarelse af en stillet opgave eller en rapport over udført teoretisk eller  

 eksperimentelt arbejde.
 Stk. 3.  Specialet skal afgrænses således, at det  

 samlede specialearbejde kan gennemføres inden for en tidsramme svarende til  

 højst 0,4 årsværk.
Stk. 4.  Specialeemnet skal godkendes af  

 uddannelsesinstitutionen, der samtidig med godkendelsen fastsætter en  

 afleveringsfrist for specialet.
Uddannelsesinstitutionen skal påse, at  

 afleveringsfristen overholdes.
Bedømmelse § 9.  De studerendes kvalifikationer dokumenteres ved  

 prøver, herunder bedømmelse af speciale.
 Stk. 2.  Studieenheder, hvis indhold og arbejdsformer  

 begrunder det, kan helt eller delvis dokumenteres ved deltagelse i  

 undervisningen.
 § 10.  Prøverne er enten interne eller eksterne.
 § 11.  Bedømmelsen af studerendes  

 undervisningsdeltagelse efter § 9, stk. 2, foretages af læreren (lærerne) ved  

 den pågældende undervisning.
§ 12.  Mindst 1/3 af uddannelsen skal dokumenteres ved  

 eksterne prøver.
Disse skal dække uddannelsens væsentlige områder, herunder  

 specialet.
§ 13.  Prøveformerne skal tilgodese uddannelsens  

 formål og sikre, at der foretages en individuel bedømmelse af de studerende.  

 Prøverne kan tilrettelægges som individuelle prøver eller gruppeprøver.
Det  

 fastsættes i studieordningen, jf. § 19, hvor mange studerende der kan deltage  

 i en gruppeprøve.
Stk. 2.  Specialet kan udarbejdes af flere studerende i  

 fællesskab.
Det fastsættes i studieordningen, hvor mange studerende der kan  

 deltage i en fælles udarbejdelse af specialet.
Stk. 3.  Eksaminationen ved mundtlige gruppeprøver  

 foregår som en samtale mellem de studerende, læreren (lærerne) og censor  

 (censorerne), hvor alle deltager.
Der skal indgå eksamination af hver enkelt  

 studerende, sådan at det sikres, at en individuel bedømmelse finder sted.
 Stk. 4.  I en skriftlig gruppeopgave og i et speciale  

 udarbejdet af flere studerende i fællesskab skal den enkelte deltagers bidrag  

 kunne konstateres, sådan at det sikres, at en individuel bedømmelse finder  

 sted.
 Stk. 5.  Bedømmelsen sker på grundlag af:
 § 14.  Ved bedømmelsen benyttes 13-skalaen efter de  

 fælles bestemmelser om karaktergivningen ved de højere  

 uddannelsesinstitutioner, eller der gives bedømmelsen Bestået/Ikke bestået.
 Stk. 2.  Bedømmelsen Bestået/Ikke bestået kan højst  

 anvendes ved prøver, der dækker 1/3 af uddannelsen.
 Stk. 3.  Specialet bedømmes efter 13-skalaen.
 § 15.  Hver studieenhed bestås for sig, ved at den  

 studerende opnår karakteren 6 eller derover eller opnår bedømmelsen Bestået.  

 En studerende kan ikke indstille sig til fornyet prøve i en allerede bestået  

 studieenhed.
 Stk. 2.  Det kan bestemmes i studieordningen, at  

 kombinationer af studieenheder bestås samlet.
 § 16.  Senest ved udgangen af 2. semester efter  

 studiestart skal den studerende indstille sig til og bestå en prøve for at  

 kunne fortsætte studierne, jf. bekendtgørelse om en 1. årsprøve.
§ 17.  En studerende kan højst tre gange indstille sig  

 til samme prøve eller anden form for bedømmelse.
Uddannelsesinstitutionen kan  

 tillade indstilling en fjerde gang, hvis det findes begrundet i usædvanlige  

 forhold.
Antallet af forsøg ved prøven efter § 16 følger reglerne i  

 bekendtgørelse om en 1. årsprøve.
 Stk. 2.  Tredje og fjerde gang en studerende indstiller  

 sig til en intern prøve, der alene bedømmes af eksaminator, kan den  

 studerende forlange, at der medvirker en ministerielt beskikket censor.
Stk. 3.  En studerende, der anden gang skal have sin  

 undervisningsdeltagelse bedømt, jf. § 9, stk. 2, kan forlange at aflægge en  

 prøve i stedet.
Tredje og fjerde gang kan den studerende forlange, at der  

 medvirker en ministerielt beskikket censor.
§ 18.  Uddannelsesinstitutionen udsteder bevis for  

 gennemført uddannelse med angivelse af den betegnelse, jf. § 4, som  

 uddannelsen giver ret til, samt resultatet af de opnåede bedømmelser.
Beviset  

 skal indeholde en beskrivelse af uddannelsen med redegørelse for dens faglige  

 sammensætning.
 Stk. 2.  Studerende, der forlader uddannelsen uden at  

 have bestået kandidateksamen, har ret til at få attestation for beståede  

 prøver.
Studieordningen § 19.  Uddannelsesinstitutionen fastsætter inden for  

 bekendtgørelsens rammer nærmere regler om uddannelsen i en studieordning.  

 Studieordningen skal godkendes af Undervisningsministeriet efter indhentet  

 udtalelse fra Veterinærdirektoratet.
 Stk. 2.  En studieordning skal indeholde:
 Stk. 3.  Studieordningen kan indeholde hjemmel for  

 uddannelsesinstitutionen til at dispensere fra de regler i studieordningen,  

 der alene er fastsat af uddannelsesinstitutionen.
 Stk. 4.  Inden en studieordning fastsættes, tager  

 uddannelsesinstitutionen kontakt til aftagerrepræsentanter, herunder  

 censorformanden.
 Stk. 5.  Studieordningen og væsentlige ændringer heri  

 træder i kraft ved et studieårs begyndelse.
 Stk. 6.  Studieordninger og ændringer af studieordninger  

 sendes til censorerne og ministeriet til orientering.
Andre bestemmelser § 20.  Uddannelsesinstitutionen kan i hvert enkelt  

 tilfælde eller ved almindelige regler i studieordningen godkende, at  

 gennemførte uddannelseselementer eller dele heraf fra en dansk eller  

 udenlandsk videregående uddannelsesinstitution eller dokumenteret viden fra  

 faglig uddannelse og/eller beskæftigelse træder i stedet for  

 uddannelseselementer eller dele heraf, der er omfattet af denne  

 bekendtgørelse.
 Stk. 2.  Afgørelser efter stk. 1 træffes på grundlag af  

 en faglig vurdering af ækvivalensen mellem de berørte uddannelsesdele.
 Stk. 3.  Bedømmelse af de i stk. 1 nævnte  

 uddannelseselementer overføres som Bestået eller som karakterer efter  

 13-skalaen, jf. § 14. Forudsætningen for overførsel med karakter efter  

 13-skalaen er, at det pågældende uddannelseselement bedømmes efter denne  

 skala ved begge uddannelsesinstitutioner, ellers anvendes Bestået.
§ 21.  Ministeriet kan tillade fravigelse af  

 bekendtgørelsen som led i forsøg.
Samtidig fastsættes forsøgets varighed og  

 rapporteringsformen.
 Stk. 2.  Ministeriet kan dispensere fra bekendtgørelsen,  

 når det findes begrundet i usædvanlige forhold.
 § 22.  Klage over uddannelsesinstitutionens afgørelser  

 i henhold til denne bekendtgørelse indgives til uddannelsesinstitutionen.  

 Afgørelsen kan, når klagen vedrører retlige spørgsmål, indbringes for  

 Undervisningsministeriet.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
 Stk. 3.  Eksamensklager behandles efter bekendtgørelse  

 om behandling af eksamensklager ved de højere uddannelsesinstitutioner.
 Ikraftræden m.v.
 § 23.  Bekendtgørelsen træder i kraft den 18. oktober  

 1994 og har virkning for studerende, der er optaget på uddannelsen med  

 studiestart august/september 1994 eller senere.
Stk. 2.  Bekendtgørelse nr. 19 af 18. januar 1988 om  

 kandidateksaminerne på Den Kgl.
Veterinær- og Landbohøjskole ophæves. (* 1) Stk. 3.  Uddannelsesinstitutionen fastsætter  

 overgangsregler for studerende, der er optaget på uddannelsen i 1993 eller  

 tidligere, og som ønsker at færdiggøre uddannelsen efter reglerne i denne  

 bekendtgørelse.
Institutionen afgør, hvornår der sidste gang afholdes prøver  

 efter de hidtidige regler.
Undervisningsministeriet, den 10.  

 oktober 1994 Ole Vig Jensen / Jens Bang Nielsen (* 1) Bekendtgørelsen blev med undtagelse af reglerne om  

 veterinæruddannelsen ophævet ved bekendtgørelse nr. 728 af 20. august 1992 om  

 inddragelse af visse uddannelser ved Den Kgl.
Veterinær- og Landbohøjskole  

 under bekendtgørelse om de naturvidenskabelige uddannelser på universiteter  

 og universitetscentre.
