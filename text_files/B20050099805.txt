Bekendtgørelse  

 om forsikringsselskabernes og  

  

 Arbejdsmarkedets Erhvervssygdomssikrings adgang til at  

  

 behandle krav om betaling af udgifter til sygebehandling og  

  

 hjælpemidler m.v. efter lov om arbejdsskadesikring I medfør af § 15, stk. 6, i lov nr. 422 af 10.  

 juni 2003 om arbejdsskadesikring, som ændret ved lov nr. 397 af 1. juni 2005,  

 fastsættes:
§ 1.  

  

 Forsikringsselskaberne  

 og Arbejdsmarkedets Erhvervssygdomssikring behandler krav om betaling af  

 udgifter til sygebehandling og hjælpemidler m.v. i anledning af anmeldte  

 arbejdsulykker og erhvervssygdomme og betaler sådanne udgifter i det omfang  

 kravet kan imødekommes, jf. § 15 i lov om arbejdsskadesikring.
Dette  

 gælder udgifter, der afholdes under sagens behandling og fremtidige udgifter.
 Stk. 2.  

  

 Forsikringsselskabet og  

 Arbejdsmarkedets Erhvervssygdomssikring kan med tilskadekomnes samtykke  

 indhente lægelige og andre oplysninger vedrørende tilskadekomne til brug for  

 sagens behandling.
 Stk. 3.  

  

 Ved  

 forsikringsselskab forstås i denne bekendtgørelse:
1)  

 	  

 et forsikringsselskab,  

 der tegner arbejdsulykkesforsikring efter lov om arbejdsskadesikring, 2)  

 	  

 en selvforsikrende  

 kommune eller statsmyndighed, jf. lovens § 48, stk. 5, eller 3)  

 	  

 en arbejdsgiver, der  

 har opnået fritagelse for at tegne forsikring, jf. lovens § 88.
 § 2.  

  

 Tilskadekomne skal have skriftlig  

 meddelelse om resultatet af forsikringsselskabets eller Arbejdsmarkedets  

 Erhvervssygdomssikrings vurdering af krav efter § 1, stk. 1.
Stk. 2.  

  

 Det skal fremgå af meddelelsen,  

 at sagen kan forelægges Arbejdsskadestyrelsen til afgørelse, hvis  

 tilskadekomne  

 ønsker det.
Den tilskadekomne skal underrettes, når sagen oversendes til  

 Arbejdsskadestyrelsen.
 Stk. 3.  

  

 Stk. 1  

 og 2 gælder tilsvarende, når tilskadekomne anmoder om genoptagelse efter  

 lovens  

 § 42.
 § 3.  

  

 Forsikringsselskaberne  

 skal indhente lægeerklæring I, inden sagen oversendes til  

 Arbejdsskadestyrelsen.
 Stk. 2.  

  

 Stk. 1  

 gælder ikke, når:
1)  

 	  

 det af det  

 foreliggende grundlag klart fremgår, at der ikke bliver tale om  

 behandlingsudgifter  

 eller anden erstatning 2)  

 	  

 forsikringsselskabet  

 i forbindelse med sin sagsbehandling har indhentet lægelige oplysninger, der  

 kan erstatte lægeerklæring I 3)  

 	  

 erstatning afslås,  

 fordi den pågældende ikke er sikret efter loven eller 4)  

 	  

 sagen allerede er  

 oversendt til Arbejdsskadestyrelsen med henblik på afgørelse om andre  

 spørgsmål  

 efter loven.
 § 4.  

  

 Denne bekendtgørelse træder i kraft den 1. november 2005.
