Beretning afgivet af Udvalget for Forretningsordenen den 17.  

 juni 2005 Beretning over Forslag  

 til folketingsbeslutning om obligatorisk registrering af  

  

 folketingsmedlemmernes hverv og økonomiske interesser [af Ole Sohn (SF) m.fl.] 1. Udvalgsarbejdet Beslutningsforslaget blev fremsat den 18. marts 2005 og var til  

 1. behandling den 21. april 2005. Beslutningsforslaget blev efter 1.  

 behandling  

 henvist til behandling i Udvalget for Forretningsordenen.
Møder Udvalget har behandlet beslutningsforslaget i 3 møder.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra folketingsmedlem Ole Sohn (SF).
2. Politiske bemærkninger Et  

  

 mindretal  

  

 i  

 udvalget (S, DF, SF og EL) finder det vigtigt, at der er gennemskuelighed,  

 hvad  

 angår folketingsmedlemmers hverv og økonomiske interesser, i lighed med, hvad  

 der gælder for ministre.
Derfor foreslås det, at den frivillige ordning med  

 registrering af folketingsmedlemmernes hverv og økonomiske interesser, som  

 trådte i kraft i 1994, gøres obligatorisk fra næste nyvalg til Folketinget.  

 For  

 folketingsmedlemmer, der ikke efterlever en sådan bestemmelse, vil det i  

 forbindelse  

 med deres cv på Folketingets hjemmeside og i publikationen »Folketinget efter  

 valget«, der udarbejdes over valgte folketingsmedlemmer, blive anført, at  

 vedkommende ikke har ønsket at oplyse om sine hverv og økonomiske interesser  

 til Folketingets register.
 Et  

  

 andet mindretal  

  

 i  

 udvalget (V og KF) kan ikke støtte, at den frivillige ordning med  

 registrering  

 af folketingsmedlemmers hverv og økonomiske interesser gøres obligatorisk.
Folketingsmedlemmer er valgt direkte af vælgerne.
Grundloven  

 beskriver udtømmende, hvilke betingelser der skal være opfyldt, for at en  

 valgt  

 er valgbar.
Det er mindretallets grundlæggende holdning, at Folketinget, der  

 består af 179 folkevalgte medlemmer, dermed udgør 179 arbejdspladser, hvor  

 der  

 for hver arbejdsplads kun er én arbejdsgiver, nemlig vælgerne.
Det er i strid  

 med mindretallets opfattelse af folkestyret, at nogle folkevalgte stiller  

 betingelser og udøver sanktioner over for andre folketingsmedlemmer.
Mindretallet finder det overraskende, at forslagsstillerne ikke  

 et eneste sted i beslutningsforslaget har argumenteret for, hvorfor det er  

 nødvendigt at indføre en tvungen ordning.
Forslagsstillerne anfører ganske  

 vist, at det er vigtigt, at der er gennemskuelighed, hvad angår politikeres  

 hverv og økonomiske interesser, men det forklares ikke, hvorfor det er  

 vigtigt.  

 Forslagsstillerne anfører også, at det er nødvendigt at have gennemskuelighed  

 vedrørende folketingsmedlemmernes økonomiske interesser, men der er ikke en  

 eneste begrundelse for, hvorfor det er nødvendigt med denne overskuelighed.
Mindretallet formoder, at forslagsstillerne mener, at mere  

 åbenhed om folketingsmedlemmers privatliv og økonomi vil skabe øget tillid  

 til  

 folketingsmedlemmerne.
Men dette forslag gør jo ikke nogen som helst forskel  

 for tilliden til de 179 folketingsmedlemmer.
Der er intet grundlag for at  

 tro,  

 at tilliden til folketingsmedlemmer tidligere, f.eks. da Ebba Strange, Lilli  

 Gyldenkilde, Morten Lange og Poul Dam var medlemmer, har været ringere, end  

 den  

 vil blive efter indførelsen af en obligatorisk registreringsordning.
Mindretallet ønsker tillige at udtrykke sin undren over, at  

 forslagsstillerne ikke selv har vist mod til i beslutningsforslaget at  

 angive,  

 hvilke sanktioner man ønsker skal anvendes over for de folketingsmedlemmer,  

 der  

 ikke ønsker at tilslutte sig den obligatoriske ordning.
I stedet har man  

 skubbet ansvaret fra sig ved at overlade det til Folketingets Præsidium at  

 fastsætte sanktioner.
Mindretallet ønsker i øvrigt at gøre opmærksom på, at  

 registreringsordningen har slagside.
Selv meget store beløb indsat på  

 generelle  

 pensionsopsparinger skal ikke oplyses.
Desuden kan andre interesser end de  

 økonomiske  

 interesser, der skal registreres, have betydning for den stilling, et  

 folketingsmedlem  

 indtager til et konkret spørgsmål.
Det kan være andre økonomiske interesser  

 hos  

 ægtefæller, nære venner, arveladere m.v. samt interesser af ikkeøkonomisk  

 art.
Endelig ønsker mindretallet under henvisning til debatten under  

 1. behandling at gøre opmærksom på, at der ikke er parallelitet mellem  

 statsministerens krav til ministre og et antal folketingsmedlemmers krav om  

 obligatorisk registrering af andre folketingsmedlemmer.
Ministre er netop  

 ikke  

 folkevalgte, men udpeget af statsministeren, der har en grundlovssikret ret  

 til  

 at udnævne og til enhver tid uden varsel og begrundelse at afskedige  

 ministre.  

 Det følger heraf, at enhver statsminister kan fastsætte de betingelser for  

 ministrene, som statsministeren har lyst til.
Det er i den forbindelse vigtigt at fastslå, at der ikke gælder  

 habilitetsregler for folketingsmedlemmer.
Folketingsmedlemmer er ikke, som  

 ministre og kommunalbestyrelsesmedlemmer, sagsbehandlere.
Man kan ikke  

 udelukkes fra Folketinget på grund af inhabilitet, men alene fordi man enten  

 ikke opfylder grundlovens bestemmelser om valgbarhed, eller fordi vælgerne  

 ikke  

 har den fornødne tillid til en opstillet kandidat, der derfor ikke vælges til  

 Folketinget.
Et  

  

 tredje mindretal  

  

 i  

 udvalget (RV) kan ikke støtte, at den frivillige registrering af  

 folketingsmedlemmers  

 hverv og økonomiske interesser gøres obligatorisk som foreslået af  

 Socialdemokratiet, Dansk Folkeparti, SF og Enhedslisten.
Til gengæld har alle  

 folketingsmedlemmer  

 fra Det Radikale Venstre frivilligt ladet de relevante oplysninger  

 registrere.  

 De synspunkter, der er gjort rede for af de to øvrige mindretal i udvalget,  

 findes også i Det Radikale Venstre, hvorfor der henvises til disse mindretals  

 udtalelser i beretningen.
