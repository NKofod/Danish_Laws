Bekendtgørelse  

 om håndtering af lægemidler på  

  

 sygehusafdelinger og andre behandlende institutioner I medfør af § 39, stk. 4, og § 104,  

 stk. 2, i lov nr. 1180 af 12. december 2005 om lægemidler fastsættes:
Anvendelsesområde § 1.  

  

 Denne bekendtgørelse omfatter sygehusafdelingers og andre behandlende  

 institutioners håndtering af lægemidler, jf. § 39, stk. 3, nr. 1, i  

 lov om lægemidler.
 Stk. 2.  

  

 Bekendtgørelsen omfatter ikke lægemidler, der  

 er ophældt til den enkelte patient på den enkelte afdeling m.v. med henblik  

 på,  

 at patienten selv administrerer indtagelsen af lægemidlerne inden for kortere  

 tid, med mindre lægemidlerne er omfattet af § 4, nr. 1, i bekendtgørelse  

 om recepter.
Rekvirering af lægemidler § 2.  

  

 Rekvirering af lægemidler fra apotek, sygehusapotek eller medicindepot til  

 sygehusafdelinger og andre behandlende institutioner skal foregå i  

 overensstemmelse med bekendtgørelsen om recepter.
 Stk. 2.  

  

 Lægemidler skal rekvireres i mængder,  

 der står i rimeligt forhold til den enkelte afdelings behov.
Håndtering af lægemidler § 3.  

  

 Transport af lægemidler skal foregå under iagttagelse af de fornødne  

 sikkerhedsmæssige foranstaltninger.
 § 4.  

  

 Ved  

 modtagelse af en lægemiddelforsendelse skal det kontrolleres, om denne er i  

 overensstemmelse med den afgivne rekvisition, og eventuelle  

 uoverensstemmelser  

 skal straks afklares.
Opbevaring af lægemidler § 5.  

  

 Sygehusafdelingens og institutionens lægemidler skal opbevares i  

 formålstjenlige og aflåste skabe eller rum (»medicinskabe«). Skabene og  

 rummene  

 bør kun anvendes til opbevaring af afdelingens og institutionens lægemidler.
 Stk. 2.  

  

 Lægemidler omfattet af § 4, nr. 1, i  

 bekendtgørelse om recepter skal opbevares adskilt fra andre lægemidler.
Stk. 3.  

  

 Lægemidler skal opbevares i de pakninger, i  

 hvilke de er modtaget, og omhældning må ikke finde sted.
Opbevaringen skal  

 foregå ved stuetemperatur, medmindre andet er angivet på pakningen.
 Stk. 4.  

  

 Infusionsvæsker, skyllevæsker og  

 peritonealdialysevæsker, der udelukkende består af vand, elektrolytter  

 og/eller  

 kulhydrater samt intravenøse ernæringspræparater kan opbevares i uaflåste  

 skabe  

 eller hensigtsmæssige lokaler i afdelingen, i det omfang disse væsker ikke er  

 mærket med patientens navn.
Personale og organisation § 6.  

  

 Afdelingens eller institutionens lægelige chef skal påse, at bestemmelserne i  

 denne bekendtgørelse overholdes, herunder at de personer, der er beskæftiget  

 med lægemiddelhåndtering, er bekendt med gældende regler på området.
I de  

 tilfælde hvor en institution ikke har en fast tilknyttet læge, kan ansvaret  

 delegeres til en anden person med tilstrækkeligt kendskab til håndtering af  

 lægemidler.
Instruktioner § 7.  

  

 For  

 den enkelte afdeling eller institution skal der foreligge skriftlige  

 instruktioner m.v. i et sådant omfang, at rekvirering og håndtering af  

 lægemidler kan foregå forsvarligt og efter gældende regler.
 Stk. 2.  

  

 Lægemiddelstyrelsen kan stille særlige krav  

 til de skriftlige instruktioners indhold i tilfælde, hvor dette er nødvendigt  

 som følge af karakteren af de lægemidler, afdelingen eller institutionen  

 rekvirerer eller håndterer.
Tilsyn § 8.  

  

 Lægemiddelbeholdningerne skal med passende intervaller gennemgås af den, der  

 er  

 ansvarlig for afdelingens eller institutionens lægemiddelhåndtering i samråd  

 med det apotek, som har leveret lægemidlerne.
 Stk. 2.  

  

 Afdelingen eller institutionen skal råde over  

 en tilsynsjournal, som skal indeholde oplysning om, hvornår tilsyn har fundet  

 sted samt de bemærkninger, tilsynet har givet anledning til.
Diverse bestemmelser § 9.  

  

 Radioaktive lægemidler samt medicinske gasser er undtaget fra bestemmelserne  

 i  

 §§ 3-5.
 § 10.  

  

 Lægemiddelstyrelsen kan i særlige tilfælde og på vilkår, der fastsættes i  

 hvert  

 enkelt tilfælde, d  

 isp  

 ensere fra bestemmelserne  

 i denne bekendtgørelse eller stille skærpede krav.
Straf- og ikrafttrædelsesbestemmelser § 11.  

  

 Med bøde straffes den, der overtræder §§ 2-6  

,  

  

 § 7 stk. 1  

,  

  

 og § 8.
 Stk. 2.  

  

 Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 12.  

  

 Bekendtgørelsen træder i kraft den 17. december 2005.
 Stk. 2.  

  

 Lægemiddelstyrelsens bekendtgørelse nr. 245 af  

 25. april 2002 om håndtering af lægemidler på behandlende institutioner og  

 afdelinger ophæves.
