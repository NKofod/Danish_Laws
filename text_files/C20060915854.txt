Orienteringsskrivelse om  

 udpegning af medlemmer til klagerådet i forbindelse med kommunalreformen (Til samtlige kommuner m.fl.) Socialministeriet har modtaget en række henvendelser, hvor der  

 spørges til, hvilke konsekvenser kommunalreformen har for udpegning af  

 medlemmer til klagerådet.
Socialministeriet kan hermed vejledende oplyse  

 følgende:
Kommuner, der ikke skal sammenlægges I kommuner, der ikke skal sammenlægges den 1. januar 2007, skal  

 medlemmer til klagerådet udpeges efter reglerne i retssikkerhedslovens § 35,  

 hvorefter kommunalbestyrelsen skal sørge for, at der vælges medlemmer til  

 klagerådet mindst hvert fjerde år, og i samarbejde med ældrerådet fastsætte  

 regler for, hvordan medlemmerne skal vælges.
Det betyder, at de nuværende  

 medlemmer af klagerådet skal fortsætte frem til næste valg.
Kommuner, der skal sammenlægges For så vidt angår kommuner, der skal sammenlægges, fremgår det  

 af lov nr. 574 af 24. juni 2005 (Konsekvensrettelser på det sociale område  

 som  

 følge af kommunalreformen) § 8, stk. 2, at medlemmerne af klagerådet  

 fortsætter  

 deres virksomhed indtil den 1. januar 2007. Det betyder, at de etablerede  

 klageråd i de enkelte kommuner, som indgår i en kommunesammenlægning skal  

 fortsætte deres virksomhed indtil den 1. januar 2007.
Når kommunesammenlægningerne træder i kraft den 1. januar 2007,  

 skal der udpeges medlemmer til et klageråd for den samlede kommune.
Det skal  

 foregå efter reglerne i retssikkerhedslovens § 35, stk. 2, hvorefter 3  

 medlemmer til klagerådet vælges af kommunens ældreråd blandt dets medlemmer,  

 2  

 medlemmer vælges af kommunalbestyrelsen blandt dens medlemmer, og 1 medlem  

 vælges af invalideorganisationerne i kommunen.
 Hvis kommunalbestyrelsen vælger at lade  

 sammenlægningsældrerådet, der er valgt for den sammenlagte kommune, fortsætte  

 som ældreråd i den sammenlagte kommune efter den 1. januar 2007, skal 3  

 medlemmer af det tidligere sammenlægningsældreråd udpeges til klagerådet.
