Skriftlig fremsættelse (9. november 2006) Finansministeren  

  

 (Thor Pedersen):
 Herved tillader jeg mig for Folketinget at fremsætte:
 Forslag til lov om  

 tilskud til Færøernes hjemmestyre for 2007 og 2008.
(Lovforslag nr.
L 69).
 Det foreslås i lovforslaget, at tilskuddet til Færøernes  

 hjemmestyre fastsættes til 615,5 mio. kr. årligt i 2007 og 2008.
 Bloktilskuddet til Færøernes hjemmestyre fastholdes således  

 fortsat efter hjemmestyrets ønske på niveauet for 2002 de kommende to år.
Af bloktilskuddet på 615,5 mio. kr. vedrører de 117,0 mio.  

 kr. særforsorgen, 213,3 mio. kr. folkeforsikringen, 283,6 mio. kr.  

 sundhedsvæsnet og 1,6 mio. kr.
Færøernes Fiskerilaboratorium.
Med lov nr. 578 af 24. juni 2005 om de færøske myndigheders  

 overtagelse af sager og sagsområder ændredes det retlige grundlag for færøsk  

 sagsovertagelse, der herefter sker på grundlag af denne lov.
Det er i  

 lovforslaget forudsat, at de sagsområder, der er overtaget efter § 9 i  

 hjemmestyreloven, fortsat varetages af de færøske myndigheder i henhold til  

 de  

 gældende rammelove og lovgivning gennemført af de færøske myndigheder,  

 ligesom  

 den danske stats medfinansiering af disse områder ikke berøres af  

 lovforslaget.
Såfremt hjemmestyret i aftaleperioden overtager sagsområder,  

 hvortil der i dag ydes bloktilskud, vil det, i medføre af § 3, stk. 2 i lov  

 nr.  

 578 af 24. juni 2005, indebære, at de færøske myndigheder også overtager de  

 med  

 områderne forbundne udgifter.
I disse tilfælde vil der herefter skulle ske en  

 reduktion af bloktilskuddet.
 Det er i lovforslaget forudsat, at hjemmestyrets endelige  

 udtalelse foreligger inden lovforslagets 3. behandling i Folketinget.
 Med disse bemærkninger, og idet jeg i øvrigt henviser til  

 lovforslagets bemærkninger, tillader jeg mig at anbefale lovforslaget til  

 velvillig behandling i det høje Ting.
