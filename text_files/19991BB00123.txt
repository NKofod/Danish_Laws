Fremsat den 21. marts 2000 af Henning Grove (KF),  

 Christian Mejdahl (V), Christian H.
Hansen (DF),  

 Annie Lunde Hansen (CD), Ole M.
Nielsen (KRF)&n  

 bsp;og Thorkild B.
Fransgaard (FRI) Forslag til folketingsbeslutning om loft over den kommunale grundskyld på  

 produktionsjord Folketinget pålægger regeringen at sikre, at  

 det midlertidige loft på 8 promille over grundskyldpromillen på  

 produktionsjord videreføres ved kommuneaftalen for 2001 og fremover.  

 For ejendomme i Københavns og Frederiksberg Kommuner foreslås,  

 at det nuværende loft på 18 promille opretholdes.
Bemærkninger til forslaget Grundskyld på produktionsjord er en  

 væsentlig økonomisk belastning for dansk erhvervsliv, især  

 landbruget.
Med baggrund i finanslovsaftalen for 1999 sikrede et  

 folketingsflertal, at der blev lagt et midlertidigt loft over kommunernes  

 mulighed for at opkræve grundskyld for produktionsjord.
 Med lov nr. 211 af 9. april 1999 om ændring af lov  

 om beskatning til kommunerne af faste ejendomme fastlagde Folketinget et loft  

 på 8 promille over den kommunale grundskyld af landbrugets  

 produktionsjord og af skovbrugsejendomme m.fl. for årene 1999 og 2000.  

 For ejendomme i Københavns og Frederiksberg Kommuner blev loftet  

 fastsat til 18 promille.
 Grundskylden på landbrugsjord udgjorde ifølge  

 Landbrugsraadet sidste år 635 mio. kr., men vil i år 2001 stige  

 med knap 350 mio. kr., når det midlertidige loft over grundskyld  

 ifølge aftalen atter ophæves.
For at sikre landbruget og erhvervslivet bedre  

 produktionsbetingelser ønsker forslagsstillerne at videreføre  

 det midlertidige loft over grundskylden.
Det vil bl.a. sikre landbruget mod  

 kraftige skattestigninger fra og med næste år.
 Forslagsstillerne er principielt imod beskatning af  

 produktionsjord, men med forslaget lægges op til en lempeligere  

 beskatning af produktionsjord.
Nødvendigheden af lettelser for erhvervslivet og  

 navnlig landbruget understreges af de betydelige stramninger, som regeringen  

 har lagt op til med finanslovsaftalen for i år.
Erhvervslivet må  

 som helhed alene i år påregne stramninger for mere end 1,8 mia.  

 kr.
Forringelserne for landbruget er opgjort til ca. 450 mio. kr.
Udviklingen  

 er særligt bekymrende, da dansk landbrug i forvejen er trængt af  

 et højt omkostningsniveau.
 Beslutningsforslaget er forud for forhandlingerne om den  

 kommunale økonomi for år 2001 samtidig et signal til både  

 kommunerne og erhvervslivet om, at loftet over grundskyldpromillen af  

 produktionsjord i de kommende år ikke må overskride 8 promille,  

 dog 18 promille for Københavns og Frederiksberg Kommuner.
Skriftlig fremsættelse Henning Grove (KF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om loft over den  

 kommunale grundskyld på produktionsjord.
(Beslutningsforslag nr.
B 123).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
