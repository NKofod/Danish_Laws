 1. Ifølge adoptionsnævnets cirkulærskrivelse nr. 3/80  

 af 18. juni 1980 skal der foretages en supplerende forundersøgelse af  

 adoptanter til et udenlandsk barn, hvis et barn ikke har kunnet anvises inden  

 1 års tid efter godkendelsen af adoptanterne, og sagen skal efter denne  

 supplerende forundersøgelse forelægges for samrådet til afgørelse.
2. Det er over for familieretsdirektoratet oplyst, at  

 antallet af sager om fornyelse af godkendelser er kraftigt stigende, og at  

 der i langt det overvejende antal tilfælde ikke ved udløbet af 1-års fristen  

 er indtruffet væsentlige ændringer i ansøgernes forhold.
På denne baggrund  

 fastsættes følgende regler for behandlingen af sager, hvor et udenlandsk barn  

 ikke har kunnet anvises inden et års tid efter godkendelsen:
Socialcentret skal indhente nye straffe- og skatteattester vedrørende  

 ansøgerne og foranledige indsendt ajourførte helbredsoplysninger fra deres  

 læge, f.eks. ved lægens påtegning på den tidligere udførdigede  

 helbredsattest.
I forbindelse med indhentelse af disse supplerende  

 oplysninger vil det i almindelighed ikke være påkrævet at aflægge besøg i  

 ansøgernes hjem eller indkalde ansøgerne til en samtale, idet den nødvendige  

 kontakt til ansøgerne i reglen vil kunne ske telefonisk.
Hvis socialcentret herefter ikke finder, at der er sket væsentlige  

 ændringer i ansøgernes forhold, gælder godkendelsen fortsat uden forelæggelse  

 for samrådet.
I modsat fald skal socialcentret forelægge sagen for samrådet  

 til afgørelse af, om godkendelsen fortsat skal gælde.
Ansøgerne skal i så  

 fald underrettes herom inden samrådets afgørelse og have adgang til at  

 fremkomme med en udtalelse inden en nærmere angivet frist.
Hvis et barn undtagelsesvis ikke kan anvises inden 2 års tid efter  

 godkendelsen, skal socialcentret foretage endnu en kontrol efter de  

 ovennævnte retningslinier og derefter forelægge sagen for samrådet til  

 afgørelse.
Hvis samrådet finder, at der er sket væsentlige ændringer i  

 ansøgernes forhold, således at godkendelsen ikke bør gælde længere, skal  

 ansøgerne underrettes herom inden samrådets afgørelse og have adgang til at  

 fremkomme med en udtalelse inden en nærmere angivet frist.
Ansøgerne skal under forundersøgelsen underrettes om, at socialcentret,  

 hvis et barn ikke har kunnet anvises til ansøgerne inden 1 års tid efter  

 godkendelsen, vil kontrollere, at der ikke er sket væsentlige ændringer i  

 ansøgernes forhold, og at sagen i modsat fald vil blive forelagt samrådet til  

 afgørelse.
Herudover skal ansøgerne under forundersøgelsen gøres bekendt med,  

 at de straks må underrette socialcentret om graviditet eller andre væsentlige  

 ændringer i deres familiemæssige, sociale eller hebredsmæssige forhold, jfr.  

 adoptionsnævnets cirkulærskrivelse nr. 1/82 af 6. april 1982. Endelig skal  

 ansøgerne under forundersøgelsen orienteres om, at spørgsmålet om  

 godkendelsens fortsatte gyldighed vil blive forelagt samrådet til afgørelse,  

 hvis et barn ikke har kunnet anvises inden 2 års tid efter godkendelsen.
 3. De under ptk. 2 nævnte regler gælder også for  

 allerede meddelte godkendelser.
 4. Adoptionsnævnets cirkulærskrivelse nr. 3/80 af 18.  

 juni 1980 ophæves.
 P.M.V.
T.
Melchior /D.
Sylvest Nielsen Til samtlige adoptionssamråd og socialcentre (i København magistraten og  

 på Frederiksberg det social udvalg) og adoptionsnævnet.
