Landsskatteretskendelse Registreringsafgift - bus - afsnit af børne- og ungdomsspykiatrisk  

 hospital Reference:
RGAL § 2, stk. 1, nr. 6 A's klage til Landsskatteretten vedrørte told- og  

 skatteregionens afgørelse af 19. oktober 1999, hvor der var meddelt  

 afslag på en ansøgning om afgiftsfritagelse for en bus, jf. § 2,  

 stk. 1, nr. 6 a, i lov om registreringsafgift af motorkøretøjer  

 m.v. (RGAL) Det var oplyst, at ansøgningen var indsendt af A,  

 der var en del af et børne- og ungdomsspykiatrisk hospital i X amt, og  

 var underlagt amtets Børne- kultur- og ungdomsudvalg.
Afsnittene  

 modtog unge i alderen 14-21 år i døgnbehandling, og hvert afsnit  

 var normeret til 12 patienter.
Der var et åbent oget lukket afsnit.
 Det åbne afsnit modtog unge med henblik på  

 undersøgelse og behandling af ungdomspsykiatriske lidelser,  

 såsom akutte og kroniske psykotiske tilstande, depression,  

 tvangslidelser og angst, spiseforstyrrelser samt visse former for  

 udviklingsforstyrrelser og personlighedsforstyrrelser.
 Patienterne blev henvist fra f.eks. egne læger,  

 kommunen, Pædagogisk-Psykologisk Rådgivning og blev visiteret af  

 hospitalets ambulatorium.
Der var på afsnittene 45 ansatte, som var  

 ergoterapeuter, pædagoger, plejere og sygeplejersker.
Behandlingen  

 bestod i miljøterapi kombineret med samtaleterapi, fysioterapi,  

 undervisning og værkstedsaktiviteter samt familierådgivning og  

 familieterapi.
Det var forklaret, at behandlingen foregik ud fra  

 miljøterapeutiske principper, som bl.a. indebar, at patienterne fik  

 genoptrænet deres sociale færdigheder, hvilket bl.a.  

 medførte, at patienterne skulle transporteres til forskellige  

 aktiviteter uden for hospitalet.
Det var videre oplyst, at en opgørelse af  

 patienttallet fra 1998-1999 viste, at 27 patienter havde været indlagt  

 mellem 3 og 6 måneder, 15 patienter havde været indlagt fra 6  

 måneder til et år, og 6 patienter havde været indlagt mere  

 end et år.
En del af disse patienter var gengangere, idet der f.eks.  

 kunne være tale om unge, der var visiteret til andre socialpsykiatriske  

 institutioner, og som efterfølgende blev indlagt til regulering af  

 medicin eller under kriseperioder.
Told- og skatteregionen havde fundet, at afdelingerne ikke  

 kunne anses for en "plejehjemslignende institution som omfattet af RGAL § 2,  

 stk. 2, nr. 6 a", idet den behandling, hospitalets patienter modtog, ikke  

 kunne sammenlignes med den behandling, som skete på plejehjem eller  

 på plejehjemslignende institutioner.
Regionen havde fundet, at  

 hospitalet foretog en diagnosticering og behandling af den enkelte patient,  

 som gik langt ud over den pleje og behandling, som almindeligvis kunne og  

 måtte foretages på et plejehjem, idet et plejehjem mere tog sigte  

 på opfølgning og vedligeholdelse af en behandling, som kunne  

 være påbegyndt på et hospital.
Plejen i  

 miljøterapien var en integreret del af hospitalet, og et hospital  

 eller en selvstændig funktion af et hospital kunne ikke sammenlignes  

 med en plejehjemslignende institution.
Der var videre henvist til, at der  

 ikke var foreskrevet regler for bussens anvendelse, og at det derfor ikke  

 kunne tillægges vægt, om hospitalets påtænkte  

 anvendelse af bussen kunne være sammenlignelig med et plejehjems  

 anvendelse af en bus.
Der var på vegne institutionen nedlagt påstand  

 om, at børne- og ungdomspsykiatrisk hospital var omfattet af den  

 kategori af institutioner, som i medfør af RGAL kunne opnå  

 afgiftsfritagelse ved indkøb af en bus til befordring af patienter  

 på institutionen, hvorfor institutionens ansøgning skulle  

 imødekommes.
Det var i denne forbindelse bemærket, at der ikke  

 var indvendinger mod, at fritagelsen blev bevilget på vilkår, at  

 bussen alene måtte anvendes til klienter i miljøterapi.
Det var til støtte for den nedlagte påstand  

 bl.a. anført, at den bus, der ønskedes indkøbt,  

 udelukkende skulle anvendes til pleje af klienter i miljøterapien.
Der  

 var tale om en selvstændig funktion på børne- og  

 ungdomspsykiatrisk hospital, som adskilte sig både organisatorisk og  

 faktisk fra det diagnostiske og medicinske arbejde, der foregik på  

 hospitalet.
Den nævnte miljøterapi omfattede som udgangspunkt  

 samvær med klienterne, hvor samværet ofte foregik uden for  

 afdelingen.
Der kunne være tale om forskellige former for sport -  

 eksempelvis ridning - hvor der var behov for transport mellem hospitalet og  

 det sted, hvor den konkrete sportsgren blev udøvet.
Denne form for  

 miljøbehandling var af væsentlig betydning for den sociale  

 træning og vedligeholdelse af færdigheder, som var  

 påkrævet i forbindelse med et langvarigt sygdomsforløb.  

 Det var hertil bemærket, at klienterne ofte var så dårlige,  

 at det ikke var muligt at bruge offentlige transportmidler.
Der kunne f.eks.  

 nævnes anorexi-patienter, der på grund af bl.a. lav vægt  

 havde indskrænket bevægelsesfrihed, eller angste og/eller  

 paranoide psykotiske patienter, der kun kunne være uden for afdelingen  

 med stor støtte og under meget trygge forhold.
Der var således  

 tale om mennesker, der havde et stort behov for at vedligeholde og  

 opfølge erhvervede færdigheder, og som ville få  

 øgede muligheder herfor, såfremt hospitalet fik mulighed for at  

 anskaffe den ønskede bus.
Det var hertil yderligere oplyst, at der pr.  

 1. august 2000 skulle oprettes et døgn- og dagbehandlingstilbud til i  

 alt 16 patienter med spiseforstyrrelser, hvilket yderligere understregede  

 behovet for den omhandlede bus.
Der var på denne baggrund gjort gældende, at  

 afsnittet for miljøterapi var omfattet af begrebet "plejehjemslignende  

 institution", jf.
RGAL § 2, stk. 1, nr. 6 , idet der yderligere bl.a. var  

 henvist til, at et psykiatrisk dagcenter tidligere var anset for omfattet af  

 bestemmelsen, og målgruppen for et psykiatrisk dagcenter kunne i vid  

 udstrækning sidestilles med målgruppen for miljøterapien.  

 Den miljøterapeutiske behandling, der blev ydet på hospitalet  

 var således ganske sammenfaldende med de tilbud, der blev givet  

 på døgninstitutioner og dagtilbud, hvorved var bemærket,  

 at disse institutioner ifølge gældende praksis fik  

 indrømmet afgiftsfritagelse ved køb af bus.
Aktiviteterne i  

 miljøterapien var af en sådan karakter, at de lige såvel  

 kunne have været placeret under et plejehjem, og at aktiviteterne i dag  

 var placeret under hospitalet skyldtes udelukkende administrative hensyn.
En  

 geografisk placering burde ikke være afgørende for, hvorvidt  

 afgiftsfritagelse kunne opnås eller ikke.
Det afgørende for en  

 afgiftsfritagelse måtte være, om de funktioner, der blev  

 varetaget i miljøterapien var sådanne, som blev varetaget  

 på et plejehjem eller en plejehjemslignende institution.
 Landsskatteretten udtalte:
 Ifølge RGAL § 2, stk. 1, nr. 6 a, var  

 køretøjer, som omhandlet i lovens § 5 a, stk. 1, nr. 2,  

 fritaget for afgift, hvis de tilhørte plejehjem, ældrecentre og  

 lignende institutioner og blev anvendt til befordring af egne beboere eller  

 hjemmeboende ældre, der var visiteret til aktiviteter på  

 institutionen for at få vedligeholdt deres fysiske eller psykiske  

 færdigheder.
 Retten fandt ikke, at et hospital kunne anses for omfattet  

 af RGAL § 2, stk. 1, nr. 6 a, idet der herved var lagt dels vægt  

 på, at hospitaler ikke var omfattet af ordlyden af RGAL § 3, stk. 1,  

 nr. 6 a, og dels at de arbejdsopgaver, der varetoges af et hospital, ikke  

 efter deres formål og karakter ganske kunne sidestilles med de opgaver,  

 der varetoges af plejehjem og ældrecentre.
Retten fandt ikke grundlag for at anse de enkelte afsnit  

 af Børne- og Ungdomspsykiatrisk Hospital for selvstændige  

 institutioner, der muligvis vurderet særskilt kunne anses at varetage  

 sådanne opgaver, som kunne sidestilles med den pleje og behandling, der  

 blev foretaget på plejehjem og ældrecentre.
Der var herved henset  

 til, at de omhandlede afsnit indgik i hospitalets samlede aktiviteter, og at  

 de var under samme overordnede ledelse.
 Den påklagede afgørelse blev  

 stadfæstet.
