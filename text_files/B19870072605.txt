 I medfør af § 4 b i bekendtgørelse nr. 124 af 14 marts 1986 om ændring af  

 bekendtgørelse om overfladeaktive stoffers biologiske nedbrydelighed i vaske-  

 og rengøringsmidler fastsættes:
 § 1.  Enhver, der i 1986 har fremstillet eller  

 importeret vaske- og rengøringsmidler, skal til Miljøstyrelsen indsende de  

 oplysninger, der er angivet i bilaget til denne bekendtgørelse.
 Stk. 2.  For produkter, der er produceret eller  

 importeret i en mængde på 50 tons eller derover, skal de i stk. 1 nævnte  

 oplysninger være Miljøstyrelsens Produktregister i hænde senest den 1.  

 februar 1988.
 Stk. 3.  For produkter, der er produceret eller  

 importeret i en mængde på mindre end 50 tons, skal de i stk. 1 nævnte  

 oplysninger være Miljøstyrelsens Produktregister i hænde senst den 1. august  

 1988.
 § 2.  Med bøde eller hæfte straffes den, der  

 overtræder § 1.
 Stk. 2.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
 § 3.  Bekendtgørelsen træder i kraft den 1. december  

 1987. Samtidig ophæves bekendtgørelse nr. 590 af 18. august 1987.
Miljøstyrelsen, den 13. november 1987 P.M.V.
OLE PLOUGMANN /Niels Juul Jensen Bilag Oplysningskrav om vaske- og rengøringsmidler 1. For hvert enkelt indholdsstof i produktet skal  

 importøren eller producenten give følgende oplysninger:
- CAS nr. og evt.
PR-nr.
- Entydigt kemisk navn og evt. handelsnavn/producent - Indholdsstoffets andel af produktet angivet i vægtprocent (W/W) - Det kemiske stofs hovedfunktion i produktet (f.eks. overfladeaktivt  

 stof, fyldstof, stabilisator, emulgator, opløsningsmiddel, farvestof,  

 parfume). Eventuelle urenheder i de enkelte indholdsstoffer angives med de  

 oplysninger, producenten eller importøren er i besiddelse af.
 2. Følgende oplysninger om fremstillede/importerede  

 mængder (angiv vægtenhed) af produktet:
- Fremstillet mængde i 1986 - Importeret mængde i 1986 - Samlet mængde, der i 1986 er solgt i Danmark 3. De data om produktets fysisk-kemiske egenskaber,  

 som producenten eller importøren er i besiddelse af, skal angives.
 4. Importøren eller producenten skal give følgende  

 oplysninger om produktets anvendelse:
- Produktets tekniske funktion og håndtering - Produktets anvendelse som færdigvare eller råvare - Produktets anvendelse i levnedsmiddel- eller metalindustri eller til  

 anvendelse i opvaskemaskiner, der ikke er beregnet til privat brug.
