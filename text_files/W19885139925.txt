En forbrugergruppe i Odense klagede over, at Monopoltilsynet ikke  

 efter prismærkningslovens bestemmelser ville skride ind over for en  

 optikerforretning, der havde tilbudt rabat i form af gavekort uden samtidig  

 ommærkning af forretningens priser.
Monopolankenævnet fandt ikke grundlag for  

 at omgøre Monopoltilsynets afgørelse Forbrugergruppen Odense, v/Dan Olsen, ctr.
Monopoltilsynet År 1988, den 18. februar, blev i sagen j.nr. 87-3118-15, Forbrugergruppen  

 Odense, v/Dan Olsen, ctr.
Monopoltilsynet, afsagt sålydende KENDELSE I skrivelse af 11. januar 1987 har Forbrugergruppen Odense, v/Dan Olsen,  

 klaget over en af Monopoltilsynet ved skrivelser af 17. december 1986 og 9.  

 januar 1987 truffet afgørelse, hvorved tilsynet ikke fandt nogle  

 prisangivelser i en optikforretnings annonce for at være i strid med  

 bestemmelserne i § 5, jfr. § 1, i lov nr. 252 af 8. juni 1977 om mærkning og  

 skiltning med pris m.v. (prismærkningsloven), idet forretningen i sin  

 annonce, som foreskrevet i loven, har anført de gældende nettokontantpriser.
 Klagerne er af den opfattelse, at prisoplysningerne er i strid med  

 prismærkningsloven.
 Monopoltilsynet har påstået afgørelsen stadfæstet.
 Afgørelsen er indeholdt i sålydende skrivelser af 17. december 1986 og 9.  

 januar 1987 fra Monopoltilsynet til Forbrugergruppen Odense, v/Dan Olsen:
Skrivelse af 17. december 1986:  I brev af 6. december 1986 har  

 forbrugergruppen klaget over en annonce, indrykket af Finn Ravn Optik i Ekko  

 juleudgaven.
Forbrugergruppen finder, der med tilbuddet Hos os koster et  

 gavekort til 500 kr. kun 400 kr. er sket overtrædelse af § 1 i lov nr. 252 af  

 8. juni 1977 om mærkning og skiltning med pris m.v. efter hvilken det  

 pålægges Den, der erhvervsmæssigt udbyder varer i detailsalg, skal ved  

 mærkning, skiltning eller på anden måde tydeligt give oplysninger om pris  

 iberegnet moms og andre afgifter for den udbudte vare eller vareenhed.
Monopoltilsynet har ved henvendelse til optikforretningen fået bekræftet,  

 at de i annoncen oplyste priser er korrekte, samt at enhver, der måtte ønske  

 det, kan købe et gavekort med pålydende 500 kr. for en pris af 400 kr. -  

 altså som lovet i annoncen.
Det er derfor ikke tilsynets opfattelse, der med  

 den omhandlede annonce er sket overtrædelse af prismærkningslovens  

 bestemmelser.
 Skrivelse af 9. januar 1987:  I brev af 21. december 1986 har  

 Forbrugergruppen Odensen fornyet sin henvendelse til Monopoltilsynet  

 vedrørende en brille- og kikkertannonce fra Finn Ravn Optik, Odense,  

 indrykket i ugeavisen Ekko juleudgaven.
I denne anledning skal Monopoltilsynet til brevet af 17/12 1986 tilføje,  

 at det efter prismærkningslovens § 5, jf. § 1, ved prisangivelser - såvel i  

 annoncer som ved skiltning/mærkning i forretningerne - kræves, at det er  

 forretningernes sædvanlige nettokontantpris, der skal oplyses.
Der skal i den  

 forbindelse henvises til Handelsministerens svar til folketingsudvalget ved  

 lovforslagets behandling i Folketinget: Det skal bemærkes, at det er den  

 sædvanlige kontantpris til en almindelig privat kunde, der skal anføres,  

 hviket medfører, at individuelle afslag og særrabatter ikke påvirker  

 nettokontantprisen, og således vil kunne ydes uden at være omfattet af  

 pligten til skiltning . Det er over for Monopoltilsynet bekræftet, at de  

 annoncerede priser er nettokontantpriser til den sædvanlige forbruger ,  

 hvorfor tilsynet ikke efter prismærkningsloven har anledning til at gøre  

 indsigelse mod annoncen.
 Med hensyn til klage over tilsynets afgørelse finder reglerne i § 15, jf.  

 § 20, og § 18 i lov om tilsyn med monopoler og konkurrencerbegrænsninger  

 anvendelse.
 Til forbrugergruppens brug er vedlagt et eksemplar af prismærkningsloven  

 og monopolloven.
 Spørgsmålet, hvorvidt det efter markedsføringsloven er tilladt at yde en  

 rabat på 100 kr. ved køb af et gavekort med pålydende 500 kr. henhører under  

 Forbrugerombudsmanden, til hvem tilsynet i dag har oversendt Deres  

 henvendelse - inklusive den omhandlede annonce - til eventuel videre  

 foranstaltning.
Klagerne har bl.a. anført, at den pågældende optikforretning i en  

 annonce har anført: Hos os koster et gavekort til 500 kr. kun 400 kr.
Dette  

 medførte efter klagernes opfattelse, at forretningens priser blev  

 uigennemsigtige og fiktive.
Prismærkningslovens § 1 blev herved overtrådt,  

 idet forretningens priser ville kunne svinge med op til 20 pct. afhængig af,  

 om forbrugerne var i besiddelse af det omhandlede gavekort eller ej.
 Monopoltilsynet har vedrørende fortolkningen af  

 prismærkningslovens § 1 henvist til det, som er anført i tilsynets skrivelse  

 af 9. januar 1986.
Tilsynet har i visse tilfælde fundet, at særlige prisnedslag tilbudt i  

 annoncer, i aviser og blade eller ved husstandsomdelte reklamer (f.eks.  

 værdikuponer), måtte anses for omfattet af skiltningspligten i lovens § 1,  

 d.v.s. at de således reducerede priser måtte opfattes som forretningernes  

 sædvanlige priser og derfor omfattet af skiltningspligten.
Selv om særlige  

 rabatter har været gældende for en større kreds, har tilsynet imidlertid  

 fundet, at det var en forudsætning for at anse rabatten for omfattet af  

 skiltningspligten, at den er genstandsbestemt, d.v.s. vedrørende en konkret  

 vare.
I den foreliggende sag er der tale om køb af et gavekort til en større  

 værdi end den faktiske betaling herfor.
Dette gavekort kan af forbrugerne  

 anvendes ved køb i forretningen, men gavekortet er ikke genstandsbestemt i  

 den forstand, at der er tale om en værdikupon relateret til en konkret vare  

 eller varegruppe.
 Optikforretningen har anvendt gavekort i en begrænset periode i  

 forbindelse med julehandelen (dog således at man maksimalt udleverede 2  

 gavekort pr. kunde), og selv om gavekortets rabat kan vanskeliggøre  

 prissammenligninger, finder tilsynet ikke, at prismærkningsloven kan være til  

 hinder for anvendelse af en sådan, midlertidig rabatform.
Tilsynet er ikke enig med klagerne i, at anvendelsen af gavekortet (hvor  

 forbrugerne sparer 20 pct. ved køb af et kort) efter prismærkningslovens  

 regler medfører, at alle forretningens priser burde reduceres med op til 20  

 pct.
Varerabattens procentuelle størrelse afhænger af værdien af det samlede  

 køb.
 Til således foreliggende skal nævnet udtale:
Nævnet kan tiltræde, at Finn Ravn Optik ikke har overtrådt  

 prismærkningsloven ved den anvendte annonceringsform.
Nævnet stadfæster  

 derfor Monopoltilsynets afgørelse.
 Herefter bestemmes:
 Monopoltilsynets afgørelse af 17. december 1986 og 9. januar 1987  

 stadfæstes.
