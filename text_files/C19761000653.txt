 De nedenfor angivne retningslinier svarer til de i IMCOs Resolution A.275  

 (VIII) af 20. november 1973 indeholdte fordringer til konstruktion og  

 afprøvning af mekaniske lodshejs og til de under »Scheme for the  

 Reciprocal Recognition of Tests and Inspection carried out on Ships  

 Equipment« udfærdigede »Common Requirements for Mechanical Pilot  

 Hoists«.
1. ALMINDELIGE BESTEMMELSER 1.1. Lodshejset med tilhørende udstyr skal være således konstrueret og  

 udformet, at lodsen kan komme sikkert til og fra borde.
 1.2. Arbejdsbelastningen er summen af vægten af lejderen incl. fald i  

 affiret stilling og af det største antal personer, hejset er beregnet for.  

 Vægten af hver person sættes til 150 kg.
 1.3. Et lodshejs skal være således konstrueret, at enhver del deraf har en  

 tilstrækkelig sikkerhedsfaktor, når hejset anvendes med den i 1.2. beregnede  

 vægt, idet der skal tages hensyn til anvendte materialer,  

 konstruktionsmetoder og påvirkningernes størrelse.
 1.4. Ved valg af materialer skal der tages behørigt hensyn til de forhold,  

 hvorunder hejset skal arbejde.
 1.5. Den, der betjener hejset, skal kunne betjene det stående på et sted,  

 hvorfra han er i stand til at se ud over og ned langs skibssiden til hejset,  

 selv i dets affirede stilling.
 1.6. Fabrikanten skal med hvert lodshejs levere en godkendt  

 vedligeholdelses-håndbog samt en vedligeholdelses-journal.
2. KONSTRUKTION 2.1. Et lodshejs skal i almindelighed bestå af følgende tre hoveddele, men  

 hejs af anden og lige så hensigtsmæssig konstruktion vil dog kunne komme i  

 betragtning:
a. et maskinelt drevet spil samt midler for sikker adgang fra hejset til  

 dækket og omvendt b. to adskilte fald c. en lejder, der består af to dele:
2.2.a.
Spillet skal omfatte en bremse eller en anden lige så effektiv  

 anordning, f.eks. et forsvarligt konstrueret snekkedrev, der er i stand til  

 at fastholde arbejdsbelastningen i tilfælde af afbrydelse af  

 kraftforsyningen.
b.
Kraftforsyningen kan være elektrisk, hydraulisk eller pneumatisk.  

 Luftforsyningen til pneumatisk system skal være særskilt og forsynet med  

 midler til sikring af dens kvalitet.
 I skibe, der kan medføre brandfarlige ladninger, skal der tages hensn  

 hertil ved valg af kraftforsyning.
Spillet skal kunne virke effektivt under de forhold, der kan forekomme i  

 det skib, hvor det er installeret.
Der skal tages hensyn til vibrationer,  

 fugtighed og temperaturer.
c.
Spillet skal kunne betjenes manuelt således, at lodsen kan hejses op og  

 fires med en rimelig hastighed i tilfælde af afbrydelse af kraftforsyningen.  

 Bremsen eller evt. andet arrangement i henhold til 2.2.a. skal kunne  

 fastholde lodshejset med fuld arbejdsbelastning, når spillet betjenes  

 manuelt.
d.
Håndsving til manuel betjening skal, når de benyttes, automatisk  

 afbryde kraftforsyningen.
e.
Hejset skal være forsynet med en automatisk overbelastningssikring, der  

 afbryder kraftforsyningen, når der er fare for, at fald eller andre dele af  

 hejset kan blive overbelastede.
Er kraftforsyningen trykluft, og kan motoren  

 ikke afgive en kraft, der kan forårsage overbelastning af fald eller andre  

 dele af hejset, kan ovennævnte sikkerhedsanordning udelades.
f.
Hejsets betjeningsarrangement skal omfatte et nødstop til afbrydelse af  

 kraftforsyningen.
g.
Spillets betjeningsarrangement skal på varig måde og tydeligt angive  

 betjening for hejs, stop og fir på dansk eller engelsk.
Bevægelsen af evt.  

 betjeningshåndtag skal svare til hejsets bevægelser og skal automatisk vende  

 tilbage til »Stop«, når betjeningshåndtaget ikke aktiveres.
h.
Der skal forefindes et effektivt arrangement til at sikre at begge fald  

 kører lige hurtigt på spiltromlerne.
i.
Spillet skal kunne hejse eller fire den belastede lejder med en  

 hastighed på mellem 15 og 30 meter pr. minut.
j.
Evt. elektriske anordninger i forbindelse med hejsets lejdersektion må  

 ikke forsynes med en spænding, der overstiger 25 volt.
2.3.a.
Der skal benyttes to adskilte wirefald af forsvarlig styrke, udført  

 af stærkt bøjelige rustfri ståltove.
b.
Fastgørelsen af faldene til spiltromler og lejder skal kunne modstå en  

 prøvebelastning på mindst 2,2 gange den størst forekommende belastning.
 Faldene skal holdes adskilt med en tilstrækkelig indbyrdes afstand. c.  

 Faldene skal være så lange, at hejset kan benyttes i enhver forekommende  

 lastekondition og således, at der altid er mindst tre tørn tilbage på hver  

 wiretromle, når lejderen er affiret til laveste stilling.
 2.4. Lejdersektionen skal bestå af en fast og en bøjelig del:
a.
Den faste del skal være mindst 2,5 meter lang og være således  

 indrettet, at lodsen kan opholde sig sikkert, mens han bliver hejst eller  

 firet.
Denne del skal forsynes med b.
Neden for den faste del, nævnt i 2.4.a., skal der være en sektion  

 lodslejder med 8 trin, der skal være konstrueret som følger:
 af ask eller andet lige så egnet materiale, udført i et knastfrit stykke,  

 samt have skridsikker overflade; de 4 nederste trin kan bestå af gummi af  

 tilstrækkelig styrke og hårdhed eller af andet egnet mteriale med tilsvarende  

 egenskaber, mindst 480 mm lang, 115 mm brede og 25 mm tykke, uden at den  

 skridsikre belægning medregnes, anbragt med en lige stor indbyrdes afstand på  

 mindst 300 mm og højst 380 mm samt sikret således, at de fastholdes vandret.
 Hvert tov skal være i et stykke uden samlinger, bortset fra en evt.  

 samling over det øverste trin.
c.
Trinene på den bøjelige lodslejder og den faste lejder skal, når  

 lejderen er ophængt, følge samme lodrette linie, være lige brede, have samme  

 indbyrdes afstand og i videst mulige omfang ligge an mod skibssiden.
 Håndfæstet på den faste lejder og sidetovene på den bøjelige  

 lodslejdersektion skal flugte hinanden så nært som muligt.
3. AFPRØVNING a.
Ethvrt nyt lodshejs skal underkastes en belastningsprøve med en vægt,  

 svarende til 2,2 gange arbejdsbelastningen.
 Under prøven skal den belastede lejder affires mindst 5 m.
b.
Efter installation om bord på skibet skal der foretages en  

 funktionsprøve med 10 pct. overbelastning for kontrol af, om hejsets funktion  

 og fastgørelsesmidler er tilfredsstillende.
