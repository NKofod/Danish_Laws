 Denne vejledning finder anvendelse på alt erhvervsdykkerarbejde, hvor  

 dykkeren skal arbejde i gravede render, byggegruber eller lignende i  

 havbunden.
 1. Gravearbejdet skal ledes og overvåges af personer,  

 som er fortrolige med arbejdet, og som har den fornødne indsigt og erfaring.
 - Det må såvel fra den der anvender erhvervsdykkere samt fra dykkerens  

 side iagttages, at hensynet til sikkerheden ikke tilsidesættes på grund af  

 akkordarbejde.
 2. Dykkeren skal medvirke til at skabe forsvarlige  

 forhold ved at følge givne instrukser og sikkerhedsforanstaltninger.
3. Inden gravearbejdet påbegyndes, skal havbundens  

 beskaffenhed om fornødent undersøges med bund- eller boreprøver.
Det bør  

 søges oplyst, om der findes tidligere udgravninger med løsere materialer samt  

 om der findes el-ledninger, afløbsledninger eller lignende, og hvor de  

 ligger.
4. Der skal udvises agtpågivenhed over for faren for  

 jordskred på skråninger.
Følgende skal tages i betragtning:
 - Havbundens beskaffenhed, sandåre eller vandførende lag.
 - Rystelser, f.eks. fra sprængninger, pæleramning eller lignende.
 - Særlige belastninger tæt ved udgravningen, f.eks. opstablede materialer  

 eller oplagt jord.
 5. Udgravningens kant skal i passende bredde holdes  

 fri for materialer og genstande, som ved at falde ned kan være en fare for  

 dykkeren i udgravningen.
6. Hvor udgravningen foretages med fri skrænt, skal  

 denne have en sådan hældning, at farlige skred ikke kan indtræffe.
Skrænten  

 må ikke have mindre anlæg end angivet på bilag 1, med mindre der ved  

 undersøgelse af havbunden på betryggende måde er godtgjort, at en stejlere  

 skrænt er forsvarlig.
 7. Udgravningen skal godkendes af dykkeren, forinden  

 arbejde i den påbegyndes.
 8. Bygherren skal kontrollere at denne vejledning er  

 opfyldt i forbindelse med projektering af udgravninger samt ved udførelsen af  

 disse.
Bilag I 1:50 Afstanden X skal mindst være 0,5 meter fra største rørdiameter, betonklods  

 eller lignende for at sikre en forsvarlig bundbredde.
