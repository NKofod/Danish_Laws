Nærværende bestemmelser omfatter alt personel, der i henhold til  

 forsvarskommandoens nærmere bestemmelser er henført til pilotfunktionsområdet  

 i flyvevåbnet, eller som forretter tjeneste som pilot i Hærens Flyvetjeneste  

 eller Søværnets Flyvetjeneste.
Bestemmelserne i 2.-6. kapitel gælder dog ikke  

 for personel omfattet af den indledende tjenestepligtsperiode på for tiden 8  

 år som følge af pilotuddannelsen, kontraktansatte officerer, der forbliver  

 ansat som sådanne efter initialkontraktens udløb, samt kadetter på  

 officersskolerne, jfr. dog 4. kapitel, pkt. 3.c. (4).
1. kapitel Anvendelse.
 Anvendelsen af personel med pilotuddannelse skal finde sted under  

 hensyntagen til behovet samt de omkostninger, der er forbundet med  

 uddannelsen, således:
 1. Flyvevåbnet:
 Så længe de helbredsmæssige forhold ikke forhindrer det, eller den  

 pågældende ikke ansøger om anden tjeneste, skal de pågældende anvendes i:
 - Stillinger, der skal varetages af personel med pilotuddannelse og med et  

 krav om opretholdelse af status.
 - Stillinger, der skal varetages af personel, hvor en pilotuddannelse er  

 nødvendig, men uden krav om opretholdelse af status.
 Overførsel på grund af mistet status som følge af f.eks. helbredsmæssige  

 årsager eller andre forhold, der uden egen skyld forhindrer den pågældende i  

 at udføre flyvning, til andre stillinger, hvor en pilotuddannelse er  

 nødvendig, men hvor der ikke er krav om opretholdelse af status, medfører  

 ingen konsekvenser i henseende til grad og løn.
 Overførsel til en stilling uden for pilotfunktionsområdet sker efter  

 ansøgning eller på grund af forhold, der skyldes den pågældende selv, og  

 medfører, at den pågældende, for så vidt angår grad og løn m.v., placeres som  

 om den hidtidige tjeneste var forrettet uden for pilotfunktionsområdet,  

 forudsat ansættelsesforholdet ikke straks bringes til ophør.
 2. Hæren:
Anvendelsen skal, så længe de pågældende som et led i tjenesten i hæren  

 forretter tjeneste ved Hærens Flyvetjeneste, ske i stillinger, der skal  

 varetages af personel med pilotuddannelse og med krav om opretholdelse af  

 status.
Tjeneste ved Hærens Flyvetjeneste skal, under hensyntagen til  

 behovet, de pågældendes senere anvendelse i hæren samt de pågældendes ønsker  

 have den længst mulige varighed.
Endvidere kan anvendelsen ske som  

 sagsbehandler i Flyvertaktisk Kommando (1 stilling) eller som sagsbehandler i  

 Flyverstaben (1 stilling).
 3. Søværnet:
Anvendelsen skal, så længe de pågældende som et led i tjenesten i søværnet  

 forretter tjeneste ved Søværnets Flyvetjeneste, ske i stillinger der skal  

 varetages af personel med pilotuddannelse og med krav om opretholdelse af  

 status.
Tjeneste ved Søværnets Flyvetjeneste skal, under hensyntagen til  

 behovet, de pågældendes senere anvendelse i søværnet samt de pågældendes  

 ønsker have den længst mulige varighed.
Endvidere kan anvendelse ske som  

 sagsbehandler i Flyverstaben (1 stilling).
 4. Forsvarskommandoen fastlægger under hensyntagen til  

 behovet samt de rådige ressourcer prioriteringen for anvendelsen af personel  

 med pilotuddannelse inden for pilotfunktionsområdet.
 Forsvarskommandoen fastsætter endvidere i hvert enkelt tilfælde de  

 tjenestemæssige forhold ved overførsel til stillinger uden for  

 pilotfunktionsområdet.
 2. kapitel.
 Uddannelse.
 Forsvarskommandoen fastsætter de nærmere bestemmelser for den uddannelse,  

 der udover pilotuddannelsen skal gives piloter i flyvevåbnet og hæren, som  

 ønskes ansat til varig ansættelse.
 3. kapitel.
 Udnævnelse.
 1. Flyvevåbnet.
a.
Officerer af B-linien med pilotuddannelse henføres til en særlig  

 aldersordensliste og behandles udnævnelsesmæssigt uafhængigt af den øvrige  

 gruppe af officerer af B-linien.
Overførsel til andre tjenesteområder end  

 pilotfunktionsområdet forudsætter gradsmæssig tilpasning og indrangering i  

 den almindelige aldersordensliste for officerer af B-linien efter  

 forsvarskommandoens nærmere bestemmelse.
 Udnævnelsespolitikken fastlægges af forsvarskommandoen således, at der  

 senest med virkning fra 1. april 1981 sker udnævnelse i overensstemmelse med  

 den funktion, der varetages og under forudsætning af tilfredsstillende  

 tjeneste på grundlag af visse af forsvarsministeriet udpegede stillinger med  

 tilhørende gradsfastsættelse.
 Udnævnelse af officerer af B-linien i pilotfunktionsområdet finder sted på  

 grundlag af varetagelsen af ovennævnte stillinger med tilhørende  

 gradsfastsættelse, idet dog udnævnelse finder sted således:
- til løjtnant af B-linien: ved tjenestemandsansættelse, - til premierløjtnant af B-linien: 9 år efter pilotuddannelsens  

 påbegyndelse, - til kaptajn af B-linien: tidligst 10 år efter pilotuddannelsens  

 påbegyndelse, - til major af B-linien: tidligst 15 år efter pilotuddannelsens  

 påbegyndelse.
 For personel, der efter ansøgning eller på grund af andre særlige forhold  

 overføres til anvendelse uden for pilotfunktionsområdet, følges de for øvrige  

 officerer af B-linien i flyvevåbnet fastsatte udnævnelsesterminer, jfr. 1.  

 kapitel, pkt.1.
b.
Officerer af A-linien med pilotuddannelse følger de for den øvrige  

 gruppe af officerer af A-linien fastsatte udnævnelsesterminer.
 2. Hæren.
 Personel med pilotuddannelse følger de for øvrigt personel i hæren med en  

 tilsvarende uddannelse (udover pilotuddannelsen) gældende regler.
 3. Søværnet.
 Personel med pilotuddannelse følger de for øvrigt personel i søværnet med  

 en tilsvarende uddannelse (udover pilotuddannelsen) gældende regler.
 4. kapitel.
 Lønning og tillæg.
 1. De enkelte personelgrupper henføres til aflønning i  

 overensstemmelse med de herfor fastsatte bestemmelser, jfr. lov nr.13 af 18.  

 juni 1969 om tjenestemandslønninger m.m. og klassificering af  

 tjenestemandsstillinger i staten, folkeskolen og folkekirken, som optaget i  

 kundgørelse for Forsvaret B.18-1969, eller de med de berørte organisationer  

 indgåede aftaler om løn- og ansættelsesforhold.
 2. Mellem forsvarsministeriet og Akademikernes  

 Centralorganisation (tjenestemandsudvalget) samt Statstjenestemændenes  

 Centralorganisation II er der indgået nedenstående aftale af 19.oktober 1979  

 om pilottillæg til officerer af A- og B-linien m.fl. og midlertidig højere  

 aflønning til officerer af B-linien med pilotuddannelse, der anvendes i  

 overensstemmelse med uddannelsen, indplacering af kontraktansatte officerer  

 med pilotuddannelse, der ansættes som officerer af B-linien samt om  

 flyvetillæg.
 Aftalens §§ 1 og 2 er sålydende:
»§ 1.  Officerer af A- og B-linien med  

 pilotuddannelse kan, når de pågældende anvendes i overensstemmelse med denne  

 uddannelse, oppebære et efter forsvarsministeriets bestemmelse og efter  

 forhandling med de berørte organisationer fastsat pilottillæg, der pr.1.april  

 1979 kan udgøre indtil 56.000 kr. årligt.
Tillægget fastsættes på grundlag af  

 forrettet tjeneste som pilot i en kampeskadrille efter en stigende og  

 derefter aftagende skala i forhold til lønrammelønnen, og det kan ikke ydes  

 til personel, der lønmæssigt er placeret højere end lønramme 37.
 Stk.2.  Til personel, der ikke opfylder den i stk.1  

 nævnte forudsætning om forudgående tjeneste som pilot i en kampeskadrille,  

 kan det nævnte pilottillæg af forsvarsministeriet fastsættes til et lavere  

 beløb efter forhandling med de berørte organisationer.
 Stk.3.  Personel, der ikke er omfattet af de i stk.1 og  

 2 nævnte pilottillæg, men som pilot eller besætningsmedlem deltager i  

 beordret flyvning med militære luftfartøjer, ydes et flyvetillæg på 66,75 kr.  

 for hvert kalenderdøgn, hvori sådan flyvning udføres.
 Stk.4.  Såfremt den i stk.3 nævnte flyvning foregår med  

 luftfartøjer, der indgår i flyvevåbnets kampenheder, eller som et led i  

 eftersøgnings- og redningsaktioner (SAR-missioner) eller flyvning med  

 militære luftfartøjer til og fra samt i de grønlandske og færøske områder,  

 udgør flyvetillægget dog 133,50 kr. for hvert kalenderdøgn, hvori sådan  

 flyvning udføres.
 Stk.5.  Til personel, der regelmæssigt deltager i  

 flyvning, kan det i stk.3 og 4 nævnte tillæg eventuelt fastsættes som et  

 månedligt beløb.
 Stk.6.  Til de i stk.1 - 4 nævnte tillæg ydes  

 taktreguleringstillæg, der pr.1.oktober 1979 udgør 9,21 pct.
§ 2.  De under § 1 anførte officerer af B-linien kan,  

 så længe de pågældende er aflønnet efter lønramme 9, efter  

 forsvarsministeriets nærmere bestemmelse midlertidigt aflønnes efter et  

 løntrin, der ligger indtil 5 højere, dog højst i forhold til lønramme 17.  

 Efter tilsvarende regler kan der endvidere i visse særligt udpegede  

 stillinger efter forsvarsministeriets bestemmelse ydes midlertidig højere  

 aflønning i forhold til lønramme 21 eller 24-3, jfr. § 12, stk.2, 3, 4, 5 og  

 10 i lov nr.13 af 18.juni 1969 om tjenestemandslønninger m.m. og  

 klassificering af tjenestemandsstillinger i staten, folkeskolen og  

 folkekirken.« 3. Med henvisning til ovennævnte aftale kan personel  

 med pilotuddannelse, der anvendes i overensstemmelse med denne uddannelse  

 indenfor et af forsvarskommandoen nærmere afgrænset pilotfunktionsområde,  

 oppebære løn og tillæg m.v. således:
A.
Løn.
 Personellet henføres til lønrammesystemet i overensstemmelse med reglerne  

 i lov nr.13 af 18.juni 1969 om tjenestemandslønninger m.m. og klassificering  

 af tjenestemandsstillinger i staten, folkeskolen og folkekirken m.v., jfr.  

 kundgørelse for Forsvaret B.18-1969.
 Personellet oppebærer de til de enkelte lønrammer fastsatte tillæg  

 (militærtillæg, procenttillæg m.v.).
B.
Midlertidig højere aflønning.
 Officerer af B-linien, der er omfattet af denne Kundgørelses bestemmelser,  

 kan oppebære midlertidig højere aflønning, jfr. lønnings- og  

 klassificeringslovens - 12, stk.2 - 5 og 10, således:
 (1) Flyvevåbnet.
 I forhold til lønramme 24,3.trin:
 - Flightcommander og dep. flightcommander i en eskadrille.
- Luftfartøjschefer i transport- og redningseskadriller (excl.
T-17) - Visse piloter i transport- og redningseskadriller, der umiddelbart før  

 denne tjeneste har forrettet tjeneste i en af ovennævnte stillinger i en  

 kampeskadrille.
 - Våbentaktikofficer, flyve- og nødudstyrsofficer ved flyvestationerne  

 Ålborg, Karup, Skrydstrup og Værløse.
 - Stillinger i NATO-stabe, Flyvertaktisk Kommando, CH/FOS-stab og  

 forsvarskommandoen, når de pågældende umiddelbart forud for denne tjeneste  

 har forrettet tjeneste i en stilling, hvori den pågældende oppebar  

 midlertidig højere aflønning i forhold til lønramme 24, 3.trin, og de  

 pågældende anvendes i overensstemmelse med pilotuddannelsen.
 I forhold til lønramme 21:
 - Flyveinstruktører ved stationsflight og flyveskolen (excl. instruktører  

 i eskadrille).
 I forhold til lønramme 17:
 - Øvrige officerer af B-linien, der har gennemgået en pilotuddannelse, og  

 som anvendes i overensstemmelse hermed.
 (2) Hæren.
 I forhold til lønramme 24, 3.løntrin:
 - Uddannelsesofficer (i de tilfælde, hvor stillingen ikke varetages af en  

 major).
 - Delingsfører for korps- og divisionsflydelinger.
 - Leder af RW-uddannelse.
 - Leder af FW-uddannelse.
 - Leder af TAK-uddannelse.
 - Flyvesikkerhedsofficer på flyvestation Vandel.
 I forhold til lønramme 21.
 - Delingsfører for brigadeflydelinger.
 I forhold til lønramme 17.
 - Øvrige officerer af B-linien, der har gennemgået en pilotuddannelse og  

 anvendes i overensstemmelse hermed, dog tidligst fra det tidspunkt, hvor  

 tjenestepligtsperioden på 8 år er udløbet.
C.
Pilottillæg.
 5. kapitel.
 Pension.
 1. Officerer af A- og B-linien omfattes af de i lov  

 nr.292 af 18.juni 1969 om tjenestemandspension fastsatte regler, jfr.  

 Kundgørelse for Forsvaret B.17-1969.
 2. Personel, der har været omfattet af en  

 kapitalpensionsordning, kan efter ansøgning til forsvarsministeriet få  

 ansættelsestiden i en af kapitalpensionsordningen omfattet stilling medregnet  

 i pensionsalderen, mod at der til statskassen sker overførsel af  

 udtrædelsesgodtgørelsen fra kapitalpensionsordningen.
 De nærmere regler for overførslen fastsættes i særskilte bestemmelser fra  

 forsvarsministeriet.
 6. kapitel.
 Overgangs- og ikrafttrædelsesbestemmelser.
 1. Kontraktansatte officerer med pilotuddannelse i  

 flyvevåbnet,der ansættes som tjenestemænd, officerer af B-linien, indplaceres  

 i lønrammesystemet 9, 17, 21 samt 29 og 31 som anført nedenfor:
Løntrin for kontrakt- Lønramme og -trin for ansatte officerer: officerer af B-linien:
 De pågældende oprykker til næste løntrin på det tidspunkt, de ville være  

 oprykket til næste løntrin i lønskalaen for kontraktansatte officerer.
 2. Kontraktansatte officerer med pilotuddannelse i  

 hæren, der ansættes som officerer af B-linien, indplaceres i lønrammesystemet  

 9, 17, 21 samt 29 og 31 som anført ovenfor under pkt.1, idet de pågældende  

 dog først tilbageføres fra pilotlønrammen til den normale lønramme efter  

 tilsvarende regler som fastsat i Kundgørelse for Forsvaret B.15-1979, - 17,  

 2.punktum.
 3. Bestemmelser vedrørende de pensionsmæssige forhold  

 i forbindelse med overgangen til ansættelse som officerer af B-linien  

 fastsættes af forsvarsministeriet.
 4. Kontraktansatte officerer med pilotuddannelse  

 bibeholder de allerede opnåede grader ved ansættelse som officerer af  

 B-linien, med mindre de pågældende i forbindelse med eventuelt  

 funktionsbestemte udnævnelser allerede ved ansættelsen kan udnævnes til en  

 højere grad.
 5. Personel, der normalt vil blive omfattet af de  

 særlige vilkår gældende for pilotfunktionsområdet, men som anvendes uden for  

 dette område, kan alene oppebære tillæg m.v. efter bestemmelserne i  

 4.kapitel, pkt.2, § 1, stk.3 og 4, om dagligt flyvetillæg, så længe de  

 pågældende ikke varetager en stilling inden for pilotfunktionsområdet.
 6. Kontraktansatte officerer med pilotuddannelse, der  

 for tiden er tjenstgørende ved Hærens Flyvetjeneste, og som ansættes som  

 officerer af B-linien, forudsættes - uanset bestemmelsen i l.kapitel, pkt.2.  

 Hæren - anvendt ved Hærens Flyvetjeneste, så længe de pågældende  

 opretholder/kan opretholde pilotstatus, og der er behov for nævnte personel  

 ved Hærens Flyvetjeneste.
 7. Bestemmelserne træder i kraft den 1. november 1979.
 FMN 6.kt. 361.14-123.
