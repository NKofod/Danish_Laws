 I Henhold til §§ 10 og 23 i Lov Nr. 143 af 29. April 1913 om Arbejde i  

 Fabrikker m.v. samt det offentliges Tilsyn hermed, saaledes som nævnte Lov er  

 ændret ved Lov Nr. 109 af 31. Marts 1933, fastsættes herved følgende Regler  

 for Arbejde med organiske Opløsningsmidler og Produkter indeholdende  

 saadanne.
§ 1 Almindelige Bestemmelser.
Stk. 1.  Arbejde med organiske Opløsningsmidler eller  

 Produkter indeholdende saadanne skal foregaa paa en saadan Maade, at de  

 derved eller i Virksomheden iøvrigt beskæftigede Arbejdere ikke udsættes for  

 at indaande sundhedsskadelige Mængder af de paagældende Stoffer, hvad enten  

 de fordamper under selve Arbejdets Udførelse eller paa anden Maade opstaar i  

 Arbejdslokalerne.
Ved Afgørelsen af, om der paa en bestemt Arbejdsplads  

 foreligger en Sundhedsfare fra det benyttede organiske Opløsningsmiddel, er  

 de i Bilaget til nærværende Bekendtgørelse anførte Grænseværdier vejledende.
 Stk. 2.  I nærværende Bekendtgørelse forstaas ved  

organiske Opløsningsmidler alle Kulstofforbindelser, som ved  

 almindelig Temperatur og Tryk er vædskeformede, og som begynder at koge ved  

 en Temperatur af under 200 grader.
 Stk. 3.  Ved A-Stoffer forstaas:
1. De opløsningsmidler, som henhører under Liste A i  

 Indenrigsministeriets Bekendtgørelse Nr. 324 af 29. Juni 1943 om Opbevaring,  

 Salg og Udlevering til teknisk Brug af forskellige organiske Opløsningsmidler  

 og Produkter indeholdende saadanne jfr.
Indenrigsministeriets Bekendtgørelse  

 Nr. 389 af 19. December 1944 om Ændring heri. - Beholdere paa over 100  

 kubikcentimeter, hvori disse Opløsningsmidler forefindes, skal ifølge  

 Bekendtgørelsens § 3 ved Udleveringen bære Paaskriften: »Forsigtig -  

 Farlig at indaande«.
 2. De i nævnte Bekendtgørelses §§ 5 og 8 omhandlede  

 Produkter, hvori indgaar de paa Liste A opførte Vædsker. - Beholdere på over  

 100 kubikcentimeter, hvori disse Produkter forefindes, skal ifølge de nævnte  

 Bestemmelser bære Paaskrifterne: »Indeholder Opløsningsmiddel af Klasse  

 A« og »Forsigtig - Farlig at indaande«.
 Stk. 4.  Ved B-Stoffer forstaas:
 1. De Opløsningsmidler, som henhører under Liste B i  

 nævnte Bekendtgørelse.
 2. De i Bekendtgørelsens § 6 omhandlede Produkter,  

 hvori indgaar de paa Liste B opførte Vædsker. - Beholdere paa over 1oo  

 kubikcentimeter, hvori disse Opløsningsmidler forefindes, skal ifølge den  

 nævnte Bestemmelse bære Paaskriften: »Indeholder Opløsningsmiddel af  

 Klasse B«.
§ 2 Aftapning, Omhældning, Blanding og Fremstilling af Opløsninger eller andre  

 Præparater af organiske Opløsningsmidler og af Produkter indeholdende  

 saadanne.
Stk. 1.  Lokaler, hvori der foregaar de i Overskriften  

 til nærværende Paragraf nævnte Arbejder, skal være godt ventileret, om  

 fornødent ved mekanisk Afsugning i Nærheden af Gulvet.
Ligger et  

 Arbejdslokales Gulv mere end 0,5 m under det omgivende Terræn, og Arbejdet  

 ikke er ganske kortvarigt, skal Lokalet være ventileret ved Afsugning i  

 Nærheden af Gulvet.
 Stk. 2.  Arbejdes der med A-Stoffer,  skal der,  

 naar Arbejdet ikke er ganske kortvarigt, og Rumventilationen ikke gør det  

 overflødigt, være lokal Afsugning fra de Steder, hvor Opløsningsmidlerne kan  

 afgive Luftarter (Dampe) til Arbejdslokalet, og der skal her, naar det efter  

 Fabrikstilsynets Skøn er af Betydning, findes tydelige Opslag med Ordlyden:  

 »Forsigtig - De afgivne Luftarter (Dampe) er farlige at indaande!».
 Stk. 3.  Hvor Arbejderne gennem længere Tid kan blive  

 udsat for at indaande større Mængder Luftarter hidrørende fra B-Stoffer,  

 finder Bestemmelserne i Stk. 2 tilsvarende Anvendelse.
 Stk. 4.  De i Stk. 2-3 angivne Foranstaltninger kan af  

 Fabrikstilsynet ogsaa kræves gennemført i de Tilfælde, hvor der arbejdes med  

 Opløsningsmidler, der vel ikke henhører til henholdsvis A-Stoffer eller  

 B-Stoffer, men som under de foreliggende Forhold ifølge sikre lægelige  

 Indikationer maa anses for ligesaa sundhedsfarlige som disse.
§ 3 Arbejder, hvortil der anvendes organiske Opløsningsmidler eller Produkter  

 indeholdende saadanne, saasom Rensning, Klæbning, Imprægnering, Bestrygning,  

 Dypning, Sprøjtning og Paastrygning.
Stk. 1.  Benyttes A-Stoffer ,skal Arbejdet, hvor  

 Rumventilationen ikke gør det overflødigt, enten udføres i lukket og  

 eventuelt ventileret Apparatur, under hvis Benyttelse - herunder Aabning - de  

 afgivne Luftarter ikke kan trænge ud, eller i Kabine eller Skab med  

 Afsugning eller ,hvis disse Foranstaltninger ikke er teknisk mulige,  

 under saadanne Forhold, at Luftarterne fjernes straks paa Dannelsesstedet ved  

 Afsugning fra Arbejdsbordets Kant, gennem Aabninger i Arbejdsbordet,  

 Afsugningshætte el. lign.
Hvor det paa Grund af arbejdets særlige Karakter  

 ikke er muligt ved de nævnte tekniske Foranstaltninger helt at beskytte  

 Arbejderne, skal disse benytte personligt Aandedrætsbeskyttelsesmiddel, jfr.  

 § 7. Umiddelbart hvor Arbejdet foregaar, skal der, naar det efter  

 Fabrikstilsynets Skøn er af Betydning, findes tydelige Opslag med Ordlyden:  

 »Forsigtig - De afgivne Luftarter er farlige at indaande!».
 Stk.2.  Arbejde med A-Stoffer maa ikke foregaa i  

 Lokaler, hvis Gulv ligger mere end 1 m under det omgivende Terræn.
 Stk. 3.  Bestemmelserne i Stk. 1 finder tilsvarende  

 Anvendelse paa de under Tørring afgivne Luftarter.
 Stk. 4.  Hvor Arbejderne gennem længere Tid kan blive  

 udsat for at indaande større Mængder Luftarter afgivet fra B-Stoffer  

 ,skal tilsvarende Foranstaltninger som nævnt i Stk. 1 gennemføres.
 Stk. 5.  De i Stk. 1-4 angivne Foranstaltninger kan af  

 Fabirkstilsynet ogsaa kræves gennemført i de Tilfælde, hvor der arbejdes med  

 Opløsningsmidler, der vel ikke henhører til henholdsvis A-Stoffer eller  

 B-Stoffer, men som under givne Forhold ifølge sikre lægelige Indikationer maa  

 anses for ligesaa sundhedsfarlige som disse.
 Stk. 6.  I alle andre Tilfælde end de i Stk. 1-5 nævnte  

 skal Arbejdslokalet være godt ventileret, om fornødent ved mekanisk Afsugning  

 i Nærheden af Gulvet paa det Sted, hvor Luftarterne afgives.
§ 4 Arbejder med organiske Opløsningsmidler og med Produkter indeholdende  

 saadanne inde i Tanke, Beholdere, Kedler, Kar, Brønde, Maskiner og  

 Maskingruber el. lign. med ringe naturligt Luftskifte.
 Stk. 1.  De i Overskriften nævnte Arbejder maa kun  

 udføres, naar der sørges for saa kraftig Ventilation, at Arbejderne ikke  

 udsættes for at indaande sundhedsskadelige Mængder af de nævnte Stoffer,  

 eller naar Arbejderne forsynes med Friskluftmasker med Tryklufttilførsel  

 eller andet effektivt Beskyttelsesmiddel.
 Stk. 2.  I de i denne Paragraf omhandlede Apparater,  

 Brønde m.m., hvori der findes eller har været opbevaret eller benyttet de  

 nævnte Stoffer, maa der kun arbejdes, efter at der ved særlige Midler er  

 fuldstændig udluftet for de angivne Luftarter, eller saafremt Arbejderen er  

 forsynet med et effektivt Aandedrætsbeskyttelsesmiddel.
Stk. 3.  Arbejdet skal altid overvaages af en  

 vagthavende Person, som opholder sig paa et passende ventileret Sted udenfor  

 de i denne Paragraf nævnte Apparater, Brønde m.m., men umiddelbart ved  

 Adgangen til disse, og som ved Signalapparat (Line el.a.) staar i Forbindelse  

 med Arbejderen i Rummet.
Hvor det er muligt, skal Arbejderen forsynes med  

 saadanne Redningsmidler, at man kan bringe ham i Sikkerhed udefra.
Stk. 4.  A-Stoffer maa ikke bruges til Arbejder inde i  

 de i denne Paragraf omhandlede Apparater, Brønde m.m., medmindre det er  

 uomgængelig nødvendigt.
I saa Fald skal Friskluftmasker med Tryklufttilførsel  

 altid benyttes.
§ 5 Beskæftigelse af unge Mennesker m.v.
 Stk. 1.  Hvor Fabrikstilsynet skønner, at der er særlig  

 Sundhedsfare forbundet med at beskæftige Personer under 18 Aar ved  

 Arbejde med A-Stoffer, kan Tilsynet forbyde, at saadanne Personer  

 beskæftiges.
Stk. 2.  Arbejdere, som ifølge Lægeerklæring viser  

 objektive Tegn paa skadelig Paavirkning fra organiske Opløsningsmidler ,eller  

 har Lidelser, der gør dem særlig modtagelige for skadelig Påvirkning, bør  

 ikke beskæftiges ved Arbejde, der kan udsætte dem for saadan Paavirkning.
Om  

 saadanne Tilfælde bør der ske Anmeldelse til Fabrikstilsynet.
§ 6 Almindelige Regler for Arbejdslokaler, i hvilke der arbejdes med organiske  

 Opløsningsmidler eller Produkter indeholdende saadanne.
 Stk. 1.  Luftrummet skal for hver Arbejder i Lokalet  

 være mindst 12 kubikmeter.
 Stk. 2.  Tilgangen af Erstatningsluft skal ske  

 paa saadan Maade, at Ulemper ved Træk ikke opstaar, hvorfor Erstatningsluften  

 i den kolde Aarstid om fornødent skal opvarmes.
 Stk. 3.  Tobaksrygning er forbudt.
 Stk. 4.  Brug af aaben Ild er forbudt, medmindre det  

 efter Fabrikstilsynets Skøn er ufarligt.
 Stk. 5.  Maaltider maa ikke indtages i Arbejdsrum.
Stk. 6.  Rengøring skal foretages daglig paa effektiv  

 Maade, og Arbejdsrum skal til Stadighed holdes fri for Spild, hvorfra  

 Fordampning af organiske Opløsningsmidler kan foregaa.
Benyttes ved  

 Rengøringen organiske Opløsningsmidler, skal Arbejderne herunder beskyttes  

 mod Indaanding af sundhedsskadelige Mængder af de afgivne Luftarter.
§ 7 Stk. 1.  Masker, Handsker, Overtrækstøj, Hovedbeklædning  

 og andre personlige Beskyttelsesmidler skal anvendes i de Tilfælde, hvor  

 dette er direkte paabudt i nærværende Bekendtgørelse, eller hvor disse  

 foreskrives af Tilsynet af sikkerhedsmæssige Grunde.
Stk. 2.  Særlige Rensemidler og eventuelt varmt Vand  

 skal af Arbejdsgiveren stilles til Raadighed efter Fabrikstilsynets Paabud,  

 hvor Arbejdets Art medfører særlig Forurening af Huden, og Forureningen ikke  

 lader sig fjerne med koldt Vand og almindelig Sæbe.
Stk. 3.  

Hudbeskyttelsesmidler skal af Arbejdsgiveren stilles til Raadighed  

 efter Tilsynets Paabud, hvor Arbejdets Art medfører særlig Affedtning af  

 Huden.
§ 8 Iøvrigt skal de til enhver Tid gældende Bestemmelser vedrørende Brand- og  

 Eksplosionsfare, herunder Regler om Sprøjtning, være opfyldt.
§ 9 Direktoratet for Arbejds- og Fabrikstilsynet bemyndiges til indenfor de i  

 denne Bekendtgørelse fastsatte Rammer at udfærdige detaillerede Regler  

 for de Beskyttelsesforanstaltninger, som skal træffes ved specielle Former  

 for Arbejde med organiske Opløsningsmidler og Produkter indeholdende  

 saadanne, ligesom Direktoratet kan tilstaa Lempelser i Bekendtgørelsens Krav,  

 hvor det skønnes rimeligt og forsvarligt.
§ 10 Fabriktilsynets Afgørelser i Henhold til Reglerne i nærværende  

 Bekendtgørelse kan inden 4 Uger indankes for Arbejds- og Socialministeren.
§ 11 Overtrædelse af foranstaaende Bestemmelser straffes efter  

 Fabriksloven.
§ 12 Denne Bekendtgørelse træder i Kraft den 1. November 1945. Bestemmelserne i  

 § 5, stk. 1, træder dog først i Kraft den 1. Maj 1946.
Arbejds- og Socialministeriet, den 9.  

 Oktober 1945 P.M.V.
 Koch.
 Juhl-Christensen.
 kst.
 Bilag til Bekendtgørelse af Regler for Arbejde med organiske  

 Opløsningsmidler og Produkter indeholdende saadanne.
 Ved Afgørelsen af, om der paa en bestemt Arbejdsplads foreligger  

 Sundhedsfare fra et her benyttet organisk Opløsningsmiddel, kan nedennævnte  

 Værdier for Indaandingsluftens Indhold af de anførte Stoffer være vejledende,  

 idet disse Værdier maa skønnes at være de højeste, som i Almindelighed ikke  

 vil være skadelige ved Indaanding gennem længere Tid.
 A-Stoffer og Opløsningsmidler af tilsvarende Farlighed:
For de øvrige Stoffer i denne Gruppe maa Værdierne antages oftest at ligge  

 omkring 0,3-1,0 ------------- (* 1) Opretholdt ved ikraftholdelsesbekendtgørelsen.
