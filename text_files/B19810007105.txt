 I medfør af § 4 i lov nr. 186 af 30. marts 1973 om tilvirkning og  

 forhandling en gros m. m. af mejeriprodukter samt §§ 25, 29 og 63 i lov nr.  

 310 af 6. juni 1973 om levnedsmidler, og efter forhandling med  

 miljøministeren fastsættes følgende:
§ 1 I bekendtgørelse nr. 269 af 2. juni 1968 om tilvirkning, indførsel og  

 forhandling af konsumis m. m. som senest ændret ved bekendtgørelse nr. 542 af  

 15. december 1972, indsættes efter § 10:
 »§ 10 a.  Ved færdigpakket konsumis eller  

 konsumisprodukter forstås produkter som før og uden direkte sammenhæng med  

 salg er indesluttet i detailemballage, der er bestemt til først at brydes af  

 den endelige forbruger.
Stk. 2 Færdigpakket konsumis eller konsumisprodukter, der er bestemt til  

 detailsalg her i landet, jfr. stk. 1, skal være mærket med: 1) Benævnelse,  

 jfr. stk. 3-4. 2) Ingrediensliste, jfr. stk. 5-14. 3) Nettovolumen, jfr. stk.  

 15-17. 4) Navn og adresse på tilvirkningsvirksomheden eller pakkevirksomheden  

 eller på en forhandler, der er etableret inden for De europæiske økonomiske  

 Fællesskaber.
Endvidere skal tilvirkningsvirksomhedens eller den pakkende  

 virksomheds autorisationsnummer fremgå af mærkningen på emballager med  

 produkter tilvirket her i landet. 5) Angivelse af opbevaringsforskrift samt  

 evt. brugsanvisning, jfr. stk. 18. 6) Angivelse af varens oprindelsessted,  

 såfremt en udeladelse af oplysning herom vil kunne vildlede forbrugeren med  

 hensyn til produktets virkelige oprindelsessted.
Stk. 3 Konsumis og konsumisprodukter skal være forsynet med en benævnelse, der er  

 egnet til at identificere produktet.
For konsumis og konsumisprodukter gælder  

 de respektive benævnelser anført i § 1, stk. 4-7. Benævnelserne kan suppleres  

 med angivelse af varens karakteristiske smag.
Pakninger med sammenfrysninger,  

 jfr. § 2, stk. 3, skal mærkes med betegnelsen »Sammenfrysning af«  

 efterfulgt af angivelse af de konsumissorter, der indgår i sammenfrysningen.  

 Et fabrikations- eller varemærke eller et fantasinavn kan ikke træde i stedet  

 for benævnelsen.
Stk. 4 Benævnelsen skal omfatte eller ledsages af en oplysning om levnedsmidlets  

 fysiske tilstand eller den særlige behandling, som levnedsmidlet har været  

 underkastet, i de tilfælde, hvor en undladelse af denne oplysning vil kunne  

 skabe tvivl hos forbrugeren.
Stk. 5 Konsumis og konsumisprodukter skal mærkes med oplysning om sammensætningen  

 i form af en ingrediensliste, der omfatter samtlige ingredienser, som indgår  

 i produktet på fremstillingstidspunktet.
Stk. 6 Ved ingrediens forstås ethvert stof, herunder tilsætningsstoffer, jfr.  

 stk. 14, der anvendes ved tilvirkning af konsumis og konsumisprodukter, og  

 som stadig forefindes i færdigvaren, eventuelt i ændret form.
Såfremt en  

 ingrediens i konsumis eller konsumisprodukter selv er fremstillet af flere  

 ingredienser (sammensat ingrediens) anses disse som ingredienser i  

 vedkommende konsumisprodukt.
Dog kan ingredienser, der henhører under en af  

 de i bilag I anførte kategorier, og som indgår i konsumis eller  

 konsumisprodukt, betegnes alene ved navnet på den anførte kategori.
Stk. 7 Som ingredienser betragtes ikke: 1) Bestanddele i en ingrediens, som under  

 fremstillingsprocessen midlertidigt adskilles for derefter atter at tilsættes  

 i deres oprindelige forhold. 2) Stoffer, der anvendes i nødvendige doser som  

 opløsningsmiddel eller bæremiddel for tilsætningsstoffer og aromagivende  

 bestanddele.
Stk. 8 Ingredienslisten består af en opregning af samtlige ingredienser, som  

 indgår i produkterne.
Opregningen skal indledes med en angivelse, hvori  

 indgår ordet »ingredienser«, og de enkelte ingredienser skal  

 angives ved deres specifikke navn i faldende orden efter deres vægt i  

 færdigvaren.
Stk. 9 Uanset bestemmelsen i stk. 8 kan ingredienser: 1) Der anvendes i  

 koncentreret eller tørret form, og som rekonstitueres under fremstillingen,  

 angives i listen efter deres vægt før koncentreringen eller tørringen. 2) I  

 koncentrerede eller tørrede levnedsmidler, som skal tilsættes vand, angives  

 efter det mængdeforhold, hvori de forefindes i det rekonstituerede produkt,  

 forudsat at ingredienslisten ledsages af en oplysning som »ingredienser  

 i det rekonstituerede produkt« eller »ingredienser i det  

 forbrugsklare produkt«.
Stk. 10 En sammensat ingrediens kan anføres i ingredienslisten med sin betegnelse,  

 dersom denne placeres i ingredienslisten efter sin samlede vægt i produktet,  

 og såfremt denne angivelse umiddelbart efterfølges af en opregning af de  

 bestanddele, der indgår i den sammensatte ingrediens.
Stk. 11 Den i stk. 10 nævnte opregning af indgåede bestanddele kan dog undlades,  

 såfremt den sammensatte ingrediens udgør mindre end 25 pct. af færdigvaren,  

 eller dersom den sammensatte ingrediens er et levnedsmiddel, for hvilket der  

 ikke kræves en ingrediensliste.
Stk. 12 Såfremt mærkningen på emballagen om konsumis og konsumisprodukter  

 fremhæver tilstedeværelsen eller et ringe indhold af en eller flere  

 ingredienser, som er af væsentlig betydning for varens særpræg, eller såfremt  

 benævnelsen har samme virkning, skal den mindste, henholdsvis den største  

 mængde, som disse ingredienser udgjorde på fremstillingstidspunktet, angives  

 i procent.
Denne angivelse anføres enten i umiddelbar nærhed af konsumisens  

 eller konsumisproduktets benævnelse eller i ingredienslisten i forbindelse  

 med den pågældende ingrediens.
Stk. 13 Bestemmelserne i stk. 12 finder ikke anvendelse: 1) For mærkning, der er  

 bestemt til at karakterisere konsumis og konsumisprodukter, jfr. stk. 3. 2)  

 For ingredienser, der udelukkende anvendes i ringe mængde som aromagivende  

 bestanddele.
Stk. 14 Konsumis og konsumisprodukter skal mærkes med oplysning om de anvendte  

 tilsætningsstoffer i overensstemmelse med bestemmelserne i Miljøministeriets  

 bekendtgørelse om tilsætningsstoffer til levnedsmidler.
Stk. 15 Konsumis og konsumisprodukter skal være mærket med oplysning om  

 nettovolumen angivet efter det metriske system.
Stk. 16 Såfremt en færdigpakning består af to eller flere enkelte færdigpakninger  

 indeholdende samme mængde af samme produkt, angives nettovolumen for hver  

 enkelt pakning og det samlede antal enkeltpakninger.
Disse angivelser er dog  

 ikke nødvendige, såfremt det samlede antal enkeltpakninger er klart synlige  

 og let tællelige udefra, og såfremt mindst een angivelse af nettovolumen i en  

 enkeltpakning er klart synlig udefra.
Stk. 17 Såfremt en færdigpakning består af to eller flere enkeltpakninger, der  

 ikke betragtes som salgsenheder, angives nettovolumen ved at anføre den  

 samlede nettovolumen og det samlede antal enkeltpakninger.
Stk. 18 Mærkningen skal omfatte en opbevaringsforskrift samt en evt.  

 brugsanvisning, såfremt en udeladelse heraf vil kunne indebære, at det  

 pågældende konsumisprodukt ikke anvendes på rette måde.
Stk. 19 De i denne bekendtgørelse nævnte oplysninger skal være anført på dansk og  

 skal være påført færdigpakningen eller en på denne vedhæftet etiket på  

 synlig, let læselig og holdbar måde.
I stedet for dansk kan andre sprog, der  

 kun ved uvæsentlige forskelle i stavning adskiller sig fra dansk, anvendes.
Stk. 20 Benævnelse og nettovolumen skal være anført i samme synsfelt.
Stk. 21 På emballager, hvis største overflade er mindre end 10 cm2, er det  

 tilstrækkeligt at anføre de i stk. 2, litra 1 og 3, anførte oplysninger, samt  

 oplysning om anvendte tilsætningsstoffer i overensstemmelse med  

 bestemmelserne i Miljøministeriets bekendtgørelse om tilsætningsstoffer til  

 levnedsmidler.
Stk. 22 Landbrugsministeriet kan efter forhandling med Miljøministeriet fastsætte  

 retningslinier for deklaration af konsumis og konsumisprodukters  

 næringsværdi.
§ 2 Denne bekendtgørelse træder i kraft den 1. marts 1981. Konsumis og  

 konsumisprodukter, der opfylder de hidtil gældende regler, kan fortsat sælges  

 indtil 1. januar 1983.
Landbrugsministeriet, den 20. februar  

 1981 Bjørn Westh / A. Østergaard Bilag I Kategorier af ingredienser, for hvilke angivelse af kategorien kan  

 erstatte angivelse af den specifikke betegnelse Definition Betegnelse Enhver mælkebestanddel, såsom Mælkebestanddele fløde, mælk, delvist skummetmælk, kærnemælk inklusive helt eller delvist inddampede produkter heraf, og smør, smørolie og mælkefedt.
Alle kategorier af saccharose.
Sukker.
 Vandfri dextrose eller dextrose Dextrose.
monohydrat Alle krydderier og ekstrakter Krydderi(er) eller heraf, der ikke overskrider 2 pct. af krydderiblanding.
 levnedsmidlets vægt.
 Alle kandiserede frugter, der Kandiserede frugter.
ikke overskrider 10 pct. af levnedsmidlets vægt.
