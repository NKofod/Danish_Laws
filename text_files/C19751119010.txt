1. Personer, der indsættes i anstalt eller arresthus,  

 gøres ved indsættelsen bekendt med adgangen til i lukket kuvert at rette  

 skriftlig henvendelse til direktoratet.
De pågældende opfordres imidlertid  

 samtidig til, såfremt de under opholdet måtte ønske at rette skriftlig  

 henvendelse til direktoratet, at aflevere henvendelsen til  

 anstalten/arresthuset, således at institutionen kan indsende henvendelsen til  

 direktoratet med sin udtalelse.
2. Henvendelser, som en varetægtsindsat eller domfældt  

 afleverer til institutionen til videre ekspedition, indsendes snarest muligt  

 med institutionenes udtalelse til direktoratet.
Har institutionen ikke inden  

 3 uger kunnet ekspedere sagen, skal den indsatte underrettes om grunden  

 hertil.
Erklærer den pågældende sig herefter utilfreds med den givne  

 oplysning, indsendes henvendelsen omgående til direktoratet med  

 institutionens udtalelse.
 Den indsatte skal underrettes om fremsendelsen, jfr. for domfældtes  

 vedkommende § 28, stk. 1, i justitsministeriets bekendtgørelse af 21. juni  

 1973 om fuldbyrdelse af frihedsstraf og den tilsvarende bestemmelse i  

 bekendtgørelse om behandling af personer, der anbringes i forvaring.
3. Ansøger en domfældt om strafudståelse i en bestemt  

 anstalt i tilfælde, hvor direktoratet træffer afgørelse, skal den pågældende  

 underrettes om, at der først kan træffes afgørelse, når anmeldelsespapirerne  

 er modtaget i direktoratet.
Ansøgningen vedlægges anmeldelsespapirerne, der i  

 bilagsrubrikken forsynes med bemærkning herom.
 Er anmeldelsespapirerne allerede indsendt til direktoratet, videresendes  

 ansøgningen snarest muligt.
 4. På begæring skal der udleveres den indsatte  

 kvittering for modtagelse af henvendelsen med angivelse af dato for  

 modtagelsen og så vidt muligt sagens emne.
 De indsatte bedes gjort bekendt med denne skrivelse.
 E.B.
Jon Johnsen Til kriminalforsorgens anstalter og arresthusene.
