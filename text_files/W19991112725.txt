Varelager primo 1989 Reference:
 VLL § 2, STK. 2.
 A ApS klagede for skatteåret 1990/91 over, at skatteankenævnet  

 havde foretaget regulering for AMBI på selskabets varelager primo  

 1989.
Det var oplyst, at selskabets revisor i skrivelse af 27. februar 1997  

 anmodede skatteforvaltningen om at genoptage selskabets  

 skatteansættelser for indkomstårene 1989-1992 incl.  

 (skatteårene 1990/91-1993/94 incl.) med henblik på korrektion for  

 AMBI på ultimovarelagre i de pågældende år, jf.
Told-  

 og Skattestyrelsens cirkulære 1995-21.
Skatteankenævnet, der fulgte skatteforvaltningen, havde tillige  

 foretaget regulering for AMBI på selskabets varelager primo 1989.  

 Nævnet havde anført, at i henhold til varelagerlovens § 1, stk.  

 2, skulle indgående moms ikke medregnes ved opgørelsen af  

 lagerets værdi.
Med henblik på at opnå en lignende  

 neutralitet for AMBI, havde Told- og Skattestyrelsen ved cirkulære  

 1995-21 givet tilladelse til at skatteansættelserne for  

 indkomstårene 1989-1992 kunne genoptages, således at  

 indkomstpåvirkningen - som følge af at der indgik AMBI i  

 varelageret - blev elimeneret.
Nævnet havde videre anført, at i henhold til varelagerlovens  

 § 2, stk. 2, skulle den værdiansættelse af varelageret, der var  

 anvendt ved slutningen af et regnskabsår, tillige benyttes ved  

 værdiansættelsen af det samme varelager ved begyndelsen af det  

 efterfølgende regnskabsår.
Herefter var det anført, at  

 varelagerets værdi påvirkede indkomsten, idet forskydningen  

 mellem lageret primo og ultimo benyttedes til at opgøre  

 indkomstårets fradragsberettigede vareforbrug - dvs. en periodisering  

 af varekøbet mellem indkomstårene.
Arbejdsmarkedsbidraget (AMBI)  

 blev indført i indkomståret 1988. Varelageret ultimo 1988 var  

 følgelig optaget incl.
AMBI, således at periodiseringen havde  

 bevirket mindre fradrag for vareforbrug i 1988. Der var med Told- og  

 Skattestyrelsens cirkulære 1995-21 ikke givet tilladelse til at  

 genoptage indkomstansættelsen for 1988. Dette kunne - som i det  

 foreliggende tilfælde - bevirke, at genoptagelse af årene  

 1989-1992 med varelagerforskydningen resulterede i en samlet  

 forhøjelse.
Endelig var det anført, at ifølge Told- og  

 Skattestyrelsens cirkulære 1995-21, Told- og Skattestyrelsens  

 afgørelse af 10. december 1996, offentliggjort i TfS 1997.60, samt  

 Styrelsens kommentarer til nævnte afgørelse, offentliggjort i  

 TfS 1997.117, skulle der i alle tilfælde ske regulering af såvel  

 primo- som ultimolageret, med mindre det var godtgjort, at f.eks.  

 primolageret ikke indeholdt AMBI.
Selskabets revisor havde over for Landsskatteretten principalt nedlagt  

 påstand om, at der ikke skulle foretages regulering for AMBI på  

 varelageret primo 1989. Til støtte for påstanden havde revisoren  

 anført, at den foretagne regulering af primolageret var i strid med  

 varelagerlovens § 2, stk. 2, med retspraksis samt med formålet med  

 genoptagelsescirkulæret.
Revisoren havde henvist til UfR  

 1977.1039Ø samt til en artikel om "Den skattemæssige behandling  

 af AMBI på varelagre" i SR-Skat 1997.7, side 494-495.
 Revisoren havde subsidiært nedlagt påstand om, at der skulle  

 gives adgang til genoptagelse af indkomståret 1988. Til støtte  

 for påstanden havde revisoren anført, at 5-års  

 forældelsesfristen burde beregnes på grundlag af EF-domstolens  

 afgørelse af 31. marts 1992, hvori det var udtalt, at lov om  

 arbejdsmarkedsbidrag (AMBI) var i modstrid med artikel 33 i 6.  

 momsdirektiv.
 Under sagens behandling i Landsskatteretten havde Told- og Skattestyrelsen  

 meddelt, at Styrelsen kunne tiltræde Landsskatterettens  

 kontorindstilling om stadfæstelse.
 Landsskatterettens kontorindstilling og Told- og Skattestyrelsens  

 udtalelse hertil havde været forelagt selskabets revisor, der ikke var  

 fremkommet med bemærkninger hertil.
 Landsskatteretten udtalte:
 Ifølge Told- og Skattestyrelsens cirkulære 1995-21 kunne der  

 efter begæring foretages korrektioner for AMBI i indkomstårene  

 1989-1992. For så vidt angik regulering for AMBI i varelagre havde  

 Styrelsen præciseret opgørelsesmetoden i afgørelse af 20.  

 december 1996, offentliggjort i TfS 1997.61, hvilken afgørelse  

 Styrelsen havde kommenteret i TfS 1997.117. I kommentaren anførtes  

 bl.a.:
 "Pkt. 4 i cirkulæret har følgende ordlyd:
"Behandles AMBI ligesom moms, betyder det, at AMBI kan holdes uden for  

 skatteansættelsen hos momspligtige virksomheder og hos de  

 erhvervsdrivende, der skulle beregne AMBI efter moms-metoden.
Den AMBI, som  

 har været indeholdt i priserne fra leverandørerne, og som  

 refunderes af staten, indgår herefter ikke som en udgift ved den  

 pågældendes indkomstopgørelse.
Den AMBI, som hviler på virksomhedens salg, indgår tilsvarende  

 ikke som en indtægt (omsætning) i indkomstopgørelsen.
Er  

 denne AMBI større end den AMBI, virksomheden har betalt til sine  

 leverandører, har virksomheden indbetalt forskelsbeløbet til  

 staten.
Dette beløb kan ikke fradrages ved indkomstopgørelsen.  

 Er det omvendte tilfældet, har virksomheden fået forskellen  

 godtgjort (negativ AMBI). Negativ AMBI er ikke skattepligtig.
Herved bliver  

 AMBIen skattemæssig neutral i samme omfang som momsen.
 Regulering efter cirkulæret forudsætter således, at  

 AMBIen for de år, der kan genoptages, bliver neutral i samme omfang som  

 momsen.
En regulering af primovarelageret 1989 vil (indirekte) medføre en  

 korrektion af varelagerets værdi ultimo 1988. Denne regulering er  

 imidlertid af beregningsmæssig karakter, idet der ikke efter  

 cirkulæret kan ske en skattemæssig regulering (genoptagelse) for  

 indkomståret 1988." Landsskatteretten fandt angående den principale påstand, at  

 det ville være ukorrekt at undlade at foretage regulering for AMBI i  

 primovarelageret 1989, idet udgangspunktet var, at AMBI skulle behandles som  

 moms, og at det heraf fulgte, at alle poster skulle renses for AMBI.
Hvis  

 dette ikke fandt sted, d.v.s. hvis primolageret 1989 ikke blev reduceret med  

 indeholdt AMBI, fik selskabet tillige et fradrag i 1989, der var 81.260 kr.  

 for stort - et fradrag der i øvrigt vedrørte indkomståret  

 1988.
 Retten fandt endvidere, at det forhold, at den foretagne regulering af  

 primolageret 1989 som følge af forældelsesreglerne ikke fik  

 skattemæssig virkning for 1988, ikke kunne føre til et  

 ændret resultat, ligesom den foretagne regulering af primolageret 1989  

 ikke var i strid med varelagerlovens § 2, stk. 2. Den påklagede  

 ansættelse blev stadfæstet.
