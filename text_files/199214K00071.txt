Nr BTL 71 Betænkning over Forslag til lov om ændring af lov om eksportkredit  

 (Rentetilskud i forbindelse med dansk infrastruktureksport til de baltiske  

 lande)   

 Nr L 71 1992-93, 1. samling Afgivet af Erhvervsudvalget Afgivet: 19921210 Udvalget har behandlet lovforslaget i nogle møder og har herunder stillet spørgsmål til industriministeren, som denne har besvaret skriftligt.
 Der er af industriministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiet) lovforslaget til vedtagelse med de stillede  

 ændringsforslag.
Et flertal inden for flertallet (Socialdemokratiets, Socialistisk  

 Folkepartis og Det Radikale Venstres medlemmer af udvalget) finder det af  

 afgørende betydning, at eksporthandelsfaciliteterne for Østlandene sikres de  

 fornødne midler, således at præmieniveauet i Danmark ikke forringes og svarer  

 til det i det øvrige Vesteuropa gældende.
Finansiering af gavebistanden og  

 indfrielse af kreditter, der omfattes af lovforslaget, kan alene tages fra de  

 afsatte midler for eksportkreditfaciliteten for Østeuropa og under ingen  

 omstændigheder uden om den samlede Øststøtteramme.
Om nødvendigt må  

 regeringen tilføre de nødvendige midler til ordningen fra den samlede  

 Øststøtteramme.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
Det er helt forfejlet, når regeringen med dette lovforslag søger at  

 bortødsle endnu flere millioner til gavebistand til de baltiske lande.
De  

 baltiske lande har ikke brug for gavebistand, men derimod brug for fri adgang  

 til vores markeder.
Den foreslåede ordning vil, som så mange tidligere  

 nationale og EF-ordninger, virke som magnet for tiltrækning af fupfirmaer.
EF's revision har netop påpeget, hvor mange af Østeuropa-midlerne, som går  

 til »smarte« management- og konsulentfirmaers enorme gager frem for  

 konkret hjælp til landenes befolkninger.
Dette lovforslag vil være endnu et  

 sugerør ned i de danske skatteyderes lommer, et sugerør, som de nævnte  

 firmaer vil flokkes om.
 Fremskridtspartiet skal derfor afvise det samlede lovforslag.
Et lille plaster på såret ville det være, om lovforslaget også kunne  

 udnyttes af vores betrængte erhverv på Bornholm, hvorfor Fremskridtspartiet  

 gerne havde formuleret et ændringsforslag.
Men identiteten tillader ikke, at  

 et sådant ændringsforslag stilles.
Det er Fremskridtspartiets opfattelse, at der overhovedet ikke bør gives  

 disse garantier.
Vælger et flertal i Folketinget at gøre det alligevel, så  

 burde den helt naturlige konsekvens være, at Bornholm bliver omfattet af  

 lovforslaget.
Vores egen landsdel Bornholm har enorme problemer for tiden.
Hvis Bornholm  

 blev omfattet af lovforslaget, kunne mange fællesprojekter mellem Bornholm og  

 de baltiske lande måske blive fremelsket.
Men Bornholm bliver ikke omfattet  

 af lovforslaget.
 Der er derfor ikke den mindste smule fornuft i lovforslaget, der kan  

 modtage Fremskridtspartiets støtte.
 ÆndringsforslagAf industriministeren , tiltrådt af et  

flertal (udvalget med undtagelse af FP):
 Til § 1 1) Det under nr. 1 foreslåede § 1, stk. 2 ,  

 affattes således:
» Stk. 2. Med henblik på at fremme infrastrukturen i de  

 baltiske lande samt i Skt.
Petersborgregionen og Kaliningradregionen i  

 Rusland kan staten efter reglerne i denne lov endvidere yde gavebistand i  

 forbindelse med finansieringen af garanterede eksportforretninger.« 2) Det under nr. 2 foreslåede § 4 a, stk. 1 ,  

 affattes således:
» Stk. 1. Der kan ydes bistand til finansiering af store  

 leverancer til infrastrukturprojekter i de baltiske lande samt i Skt.  

 Petersborgregionen og Kaliningradregionen i Rusland, når det pågældende land  

 anmoder derom.« Bemærkninger Til nr. 1 og 2 Ændringsforslagene udvider ordningens anvendelsesområde til  

 også at omfatte de regioner i Rusland, der grænser op til Østersøen.
Hermed  

 tilnærmes ordningens geografiske anvendelsesområde til den prioritering af  

 Østersøregionen, som et flertal gik ind for i beretning nr. 7 over Danmarks  

 støtte til reformprocessen i Central- og Østeuropa afgivet den 17. december  

 1991 af Udvalget vedrørende Dansk Sikkerhedspolitik.
Det tilføjes, at Polen, der også grænser op til Østersøen, ikke kan  

 inddrages under ordningen, da Helsinkipakken (OECD's konsensusregler)  

 indeholder et aftaleafsnit om, at aftaleparterne skal undgå, at der ydes  

 offentligt støttede kreditter til bl.a.
Polen.
