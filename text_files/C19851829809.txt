 Ligningsrådet har med virkning fra indkomståret 1985 vedtaget følgende  

 retningslinier for fastsættelse af værdien af aftægtsnyderes bolig:
 Aftægtsnydere skal som skattepligtig almindelig indkomst medregne værdien  

 af friboligen, jfr. statsskattelovens § 4, b.
 Værdien ansættes skønsmæssigt under hensyn til boligens udlejningsværdi,  

 idet statens satser for brug af lejeboliger er vejledende ved udøvelsen af  

 skønnet, ligesom der tages hensyn til særlige forhold, såsom beliggenhed,  

 alder og vedligeholdelsesforpligtelse.
 De fra 1. juni 1985 gældende satser fremgår af finansministeriets  

 cirkulære af 11. januar 1985.
