Fremsat den 28. oktober 1999 af  

 Pernille Sams (KF), Flemming Hansen (KF),  

 Kim Andersen (V) og Jens Hald Madsen (V) Forslag til folketingsbeslutning om lempelse af reglerne om tildeling af aktieoptioner med  

 henblik på at skabe øget medindflydelse, medansvar og interesse  

 for virksomhedens drift hos medarbejderne Folketinget pålægger regeringen at udarbejde  

 et lovforslag, der medfører, at aktieoptioner, der tildeles  

 medarbejdere i virksomheden, alene undergives aktieavancebeskatning hos  

 medarbejderne på det tidspunkt, hvor aktierne realiseres.
Selskabet  

 skal ikke have fradragsret for værdien af aktieoptionerne.
 Tildelingen af aktieoptioner må årligt  

 maksimalt udgøre et beløb svarende til 5 pct. af den enkelte  

 medarbejders bruttoløn og i alt maksimalt 5 pct. af virksomhedens  

 samlede lønsum.
Bemærkninger til forslaget Det Konservative Folkeparti og Venstre  

 ønsker at styrke driften af de eksisterende virksomheder og at  

 øge incitamentet til at etablere nye virksomheder.
 Medarbejderaktieordningen er et velegnet instrument til  

 styrkelse af medindflydelse, medansvar og interesse for virksomhedens drift  

 hos medarbejderne.
 De nugældende regler medfører imidlertid  

 nogle uhensigtsmæssige begrænsninger i anvendelsen af ordningen.  

 Da medarbejderne beskattes, allerede når tegningsretten udnyttes,  

 belastes de likviditetsmæssigt på et tidspunkt, hvor gevinsten  

 ved salg af aktierne endnu ikke er realiseret.
Dette pres, der medfører, at medarbejderne må  

 finansiere skattebetalingen med andre midler, gør ordningen mindre  

 attraktiv.
Med beslutningsforslaget ønsker forslagsstillerne at fjerne  

 dette pres ved at udskyde beskatningen til det tidspunkt, hvor medarbejderen  

 sælger sine aktieoptioner eller de erhvervede aktier.  

 Aktieavancebeskatningen hos medarbejderne modsvares af, at virksomhederne  

 ikke har fradragsret for aktieoptionernes værdi.
Skattemæssigt  

 vil ordningen derfor stort set være provenuneutral.
 Beslutningsforslaget skal ses i sammenhæng med B 21  

 om etablering af adgang til overdragelse af aktier fra aktionærer til  

 iværksættere med henblik på at styrke incitamentet til at  

 stifte og drive nye selskaber.
Med kombinationen af iværksætteraktier og  

 aktieoptioner øges mulighederne for og incitamentet til at starte og  

 drive virksomhed i Danmark.
Ordningen medvirker til, at der etableres et  

 10-15 pct. medarbejdereje af virksomhederne, som internationale investorer  

 finder attraktivt, og som bringer »shareholder value« ud hos medarbejderne.
I  

 en tid, hvor der årligt fusioneres og sælges virksomheder inden  

 for EU til en værdi af 450 mia. $, er det kun rimeligt, at det ikke kun  

 er de sælgende aktionærer og ledergrupper, der får andel i  

 salgsprovenuet, men at de medarbejdere, hvis arbejdspladser ofte går  

 tabt, også får en betragtelig del af provenuet ved  

 virksomhedssalget.
Dette opnås kun ved at øge medarbejderejet  

 ganske betydeligt.
Beslutningsforslaget er en genfremsættelse af B 64  

 fra folketingsåret 1998-99. Se Folketingstidende 1998-99, Till.
A 2837  

 og 2836 og 1. beh.
FF 2719.
Skriftlig fremsættelse Pernille Sams (KF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om lempelse af  

 reglerne om tildeling af aktieoptioner med henblik på at skabe  

 øget medindflydelse, medansvar og interesse for virksomhedens drift  

 hos medarbejderne.
(Beslutningsforslag nr.
B 22).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
