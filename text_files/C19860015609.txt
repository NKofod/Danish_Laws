I.
Indledning 1. I bistandsloven afsnit VI, dag- og døgnpleje, er  

 der fastsat særlige regler om anbringelse af børn og unge i dag- eller  

 døgnpleje i private hjem.
 Reglerne i dette cirkulære uddyber alene reglerne om dagpleje.
II.
Dagpleje Almindelige bestemmelser 2. Efter § 63, stk. 1, må ingen modtage mere end 2  

 børn under 14 år i privat dagpleje mod betaling uden at have tilladelse  

 dertil fra det sociale udvalg.
Bestemmelsen omfatter de tilfælde, hvor  

 forældre anbringer deres børn i privat dagpleje mod betaling, uden at det  

 sociale udvalg medvirker ved anbringelsen.
 Der kræves kun tilladelse, når en ansøger ønsker at modtage 3 eller flere  

 børn i dagpleje mod betaling.
 Tilladelsen kan gives for enkelte bestemte børn eller for et bestemt antal  

 skiftende børn.
 Som dagpleje anses ikke blot pasning og pleje af 1 eller flere børn i  

 dagtimerne, men også pasning og pleje i aften- og nattetimerne og efter  

 omstændighederne i enkelte døgn ad gangen.
Der kan ikke gives tilladelse til at have mere end 5 børn i privat  

 dagpleje.
Dette maksimum er fastsat, fordi det må anses for betænkeligt, at  

 en dagplejer alene påtager sig den daglige pasning og pleje af mere end 5  

 børn.
Det forudsættes i øvrigt, at en tilladelse til at modtage børn i  

 dagpleje gives ud fra en nøje afvejning af hjemmets samlede ressourcer,  

 herunder antallet af egne børn, børnenes aldersfordeling m.v.
 Modtagelse af 6 børn eller flere må søges godkendt efter reglerne om  

 dagplejehjem, jfr. § 63, stk. 2, eller efter reglerne om oprettelse af  

 daginstitutioner, jfr. kap. 16.
Ansøgning om tilladelse til dagpleje og undersøgelser i forbindelse hermed 3. Tilladelse til dagpleje skal søges hos det sociale  

 udvalg i den kommune, hvor dagplejen skal finde sted.
 Forinden tilladelse kan meddeles, skal det sociale udvalg foretage en  

 undersøgelse af, om forholdene i det pågældende hjem i opdragelsesmæssig og  

 sundhedsmæssig henseende er forsvarlige.
Undersøgelsen skal foretages af personer med særlige forudsætninger for et  

 sådant arbejde og skal omfatte besøg i hjemmet.
Resultatet af denne  

 undersøgelse skal foreligge i skriftlig form, dateret og underskrevet af den  

 person, der har forestået undersøgelsen.
 Der bør foretages en undersøgelse af de lokaler, hvor børnene skal have  

 ophold, af de sanitære installationer samt af de udendørs legemuligheder.
 Dagplejeren skal i en helbredserklæring stå inde for, at alle hjemmets  

 beboere er raske.
 Når det findes rimeligt at tilvejebringe straffeattest vedrørende  

 ansøgeren eller andre, der skal bistå med pasning af børnene, indhentes  

 attesterne af det sociale udvalg med samtykke fra vedkommende personer.
 Med ansøgerens tilladelse kan det sociale udvalg ved henvendelse til andre  

 personer, myndigheder eller institutioner, der kender ansøgeren nøje, søge  

 tilvejebragt oplysninger om ansøgerens evne til at varetage opgaven.
 Når der søges om tilladelse til pleje af flere spædbørn, og når plejen  

 skal omfatte 4-5 børn i mere end 4 timer dagligt, må erklæring fra  

 embedslægen om det lægeligt forsvarlige i benyttelse af lokalerne til  

 dagplejehjem i almindelighed indhentes.
 Endvidere kan erklæring fra embedslægen eller anden sagkyndig indhentes,  

 når det sociale udvalg finder særlig anledning hertil.
Tilladelse til dagpleje 4. Finder det sociale udvalg, at forholdene er  

 forsvarlige, meddeles skriftlig tilladelse til dagplejen.
 Såfremt tilladelse gives for bestemte børn, udstedes særskilt tilladelse  

 for hvert barn med angivelse af barnets navn, personnummer og bopæl.
 Det angives i tilladelsen, at den bortfalder og skal tilbagegives til det  

 sociale udvalg ved dagplejens ophør.
 Gives tilladelsen for et bestemt antal skiftende børn, angives i  

 tilladelsen, hvilket antal børn der må modtages og indenfor hvilken  

 aldersgruppe.
 Det angives i fornødent omfang i tilladelsen, for hvilke lokaler den  

 gælder.
Der kan fastsættes særlige begrænsninger i tilladelsens omfang, f.eks. med  

 hensyn til dagplejens varighed, børnetallet m.v.
Begrænsningerne må fremgå af  

 tilladelsen.
 Samtidig med at tilladelse gives, underrettes ansøgeren om det sociale  

 udvalgs tilsyn i medfør af § 63, stk. 3, jfr. nærmere nedenfor i pkt. 6.
 Der kan i almindelighed ikke stilles særlige krav med hensyn til  

 ansøgerens uddannelse, men tilladelse må kun meddeles, når det sociale udvalg  

 finder, at ansøgeren på forsvarlig måde kan påtage sig børnenes pleje og  

 beskæftigelse.
 Tilladelse til dagpleje for 3 eller flere spædbørn bør kun gives til  

 ansøgere, der har fornøden viden og praktisk erfaring til at kunne påtage sig  

 pasningen af flere spædbørn på forsvarlig måde.
Dagplejehjem 5. Efter § 63, stk. 2, må dagplejehjem og lignende,  

 der modtager flere end 5 børn under 14 år i pleje mod betaling, og som drives  

 af private uden offentlige midler, kun oprettes og drives med tilladelse fra  

 det sociale udvalg.
 Bestemmelsen omfatter dagplejehjem og lignende foranstaltninger, der ikke  

 er godkendt som tilskudsberettiget daginstitution i henhold til reglerne i  

 lovens kap. 16.
Afgørelsen af, om et dagplejehjem kan opnå tilladelse til drift, beror på,  

 om forholdene findes forsvarlige, efter at de under pkt. 3 nævnte  

 undersøgelser er foretaget.
Tilladelsen meddeles efter de retningslinjer, der  

 er nævnt under pkt 4.
 Som et eksempel på dagplejehjem af denne art kan nævnes lederejede  

 børnehaver.
Det sociale udvalgs tilsyn med dagplejen 6. Efter § 63, stk. 3, skal det sociale udvalg føre  

 tilsyn med forholdene i dagplejehjemmene.
Det sociale udvalg skal derfor føre  

 tilsyn med såvel den i § 63, stk. 1, omhandlede dagpleje som de i stk. 2  

 omhandlede dagplejehjem og lignende.
Reglerne om tilsyn suppleres af reglerne i kap. 8. Særlige regler for børn  

 og unge.
Efter § 32 har det sociale udvalg pligt til at føre tilsyn med de  

 forhold, hvorunder børn i kommunen lever.
I medfør af denne bestemmelse kan  

 det sociale udvalg, når det får kendskab til, at forholdene i en plejefamilie  

 ikke er forsvarlige, bestemme, at familien overhovedet ikke må modtage børn i  

 dagpleje, ligesom det sociale udvalg kan tilbagekalde en allerede udstedt  

 tilladelse.
Klageadgang 7. Det sociale udvalgs afgørelse om tilbagekaldelse af  

 en allerede udstedt tilladelse samt afslag på en anmodning om at modtage børn  

 i ikke-formidlet dagpleje kan indbringes for amtsankenævnet (den sociale  

 ankestyrelse), jfr. § 15, stk. 1.
III.
Formidlet dagpleje Almindelige bestemmelser 8. Efter § 64, stk. 1, kan det sociale udvalg formidle  

 anbringelser af børn i dagpleje i private hjem, der forud er godkendt af det  

 sociale udvalg til dette formål.
 Den formidlede dagpleje for aldersgruppen 0-2 år betragtes som en  

 dagforanstaltning på lige fod med de i bistandslovens kap. 16 omhandlede  

 daginstitutioner for børn ved udarbejdelse af den plan for den sociale og  

 sundhedsmæssige virksomhed i amtet, der er nævnt i § 26 i lov om styrelse af  

 sociale og visse sundhedsmæssige anliggender.
 Med hensyn til aldersgruppen mellem 3 og 14 år, der ifølge lovens § 64,  

 jfr. § 63, stk. 1, tillige er omfattet af den formidlede dagpleje, må  

 etablering af dagplejepladser fortsat betragtes som et supplement til de i  

 kap. 16 nævnte daginstituioner.
 For at dagplejeudøvelsen på forsvarlig måde kan sikre børnenes pleje og  

 beskæftigelse, bør der tilbydes dagplejerne kurser, der giver indsigt i og  

 viden om dagplejens arbejdsområde.
Det sociale udvalg kan selv etablere en formidlet kommunal dagpleje eller  

 kan overlade det til en institution at etablere en formidlingsordning.
Er  

 dette tilfældet, skal bestemmelserne i lovens § 69 om daginstitutioner for  

 børn og unge anvendes, således at der skal indgås overenskomst med  

 institutionen.
Institutioner, der oprettes efter den 1. april 1976, skal være  

 selvejende.
 Udgifterne til de godkendte formidlingsordninger afholdes endeligt af  

 kommunen, jfr. § 133, stk. 1.
9. Bestemmelse om optagelse af et barn i den  

 formidlede dagpleje træffes af det sociale udvalg.
Det forudsættes, at der i  

 de enkelte kommuner tilrettelægges en central pladsanvisning, der omfatter  

 alle daginstitutioner og den formidlede dagpleje.
Om optagelse henvises i  

 øvrigt til pkt. 38-40 i socialministeriets cirkulære af 29. marts 1976 om  

 institutioner under kommunerne og om visse særlige plejehjem.
 10. Såfremt det sociale udvalg har overladt til en  

 institution at etablere formidling af dagpleje, skal der ikke tillige  

 indhentes tilladelse til formidling af dagpleje fra justitsministeriet i  

 henhold til lov nr. 63 af 1. april 1914 om adgang til medvirken ved  

 anbringelse af børn.
Institutionens godkendelse af et plejehjem træder med det sociale udvalgs  

 samtykke i stedet for tilladelse til dagpleje fra det sociale udvalg, hvor en  

 sådan tilladelse er påkrævet i henhold til lovens § 63, stk. 1.  

 Tvivlstilfælde skal forelægges for det sociale udvalg til nøjere undersøgelse  

 og afgørelse.
Institutionen skal i alle tilfælde underrette det sociale  

 udvalg om de meddelte godkendelser.
Ønsker hjemmet kun at modtage 1 eller 2 børn, foretager  

 formidlingsinstitutionen en tilsvarende undersøgelse, men tager selv stilling  

 til, om hjemmet kan godkendes.
Institutionen underretter også det sociale  

 udvalg om de meddelte tilladelser.
Tilsynet med dagplejen føres af det  

 sociale udvalg i henhold til § 64, stk. 2, jfr. nedenfor under pkt. 12.
Det sociale udvalgs undersøgelser før godkendelse af et hjem til formidlet  

 dagpleje 11. Ved det sociale udvalgs undersøgelser i  

 forbindelse med godkendelse af et hjem til modtagelse af børn i den  

 formidlede dagpleje anvendes reglerne i pkt. 3 og 4.
Det sociale udvalgs tilsyn med den formidlede dagpleje 12. Efter § 64, stk. 2, fører det sociale udvalg  

 tilsyn med dagplejeudøvelse.
Som anført ovenfor, jfr. pkt. 2, må antallet af  

 børn i pleje i et dagplejehjem ikke overstige 5.
Tilsynet skal udføres af en person, der har særlige forudsætninger for at  

 vejlede med hensyn til forholdene for børn i den pågældende alder.  

 Vejledningen i hjemmet bør suppleres med gruppemøder og anden fælles  

 instruktion af dagplejere og forældre.
Det må endvidere forudsættes, at  

 lederen af formidlingen er en person med særlige forudsætninger for arbejdet.  

 Kravene til lederens kvalifikationer vil i øvrigt afhænge af, hvilke  

 funktioner lederen skal varetage, og hvilke funktioner der skal varetages af  

 andre.
Betaling for formidlet dagpleje 13. Børnenes forældre betaler for opholdet i den  

 formidlede dagpleje efter bestemmelserne i lovens § 64, stk. 3, og i  

 socialministeriets bekendtgørelse om betaling for ophold i daginstitutioner  

 m.v. for børn, senest bekendtgørelse af 16. november 1983 som ændret ved  

 bekendtgørelse af 19. december 1985.
IV.
Ikrafttrædelsesbestemmelse m.v.
 14. Dette cirkulære træder i kraft den 1. januar 1987.
 15. Samtidig ophæves socialministeriets cirkulære af  

 5. november 1980 om dag- og døgnpleje m.v. efter bistandsloven samt pkt. 5) i  

 socialministeriets cirkulære af 5. august 1982 om ændring af forskellige  

 cirkulærer som følge af ændringer i bistandslovens afsnit VIII m.v.
