 I medfør af § 10, stk. 1, i lov om totalisatorspil, jf. lovbekendtgørelse  

 nr. 186 af 16. marts 1989, som senest ændret ved lov nr. 346 af 14. maj 1992,  

 fastsættes:
§ 1.  Afgift af totalisatorspil indbetales af  

 bevillingshaveren til told- og skatteregionerne senest 14 dage efter  

 væddeløbenes afholdelse.
Falder 14. dagen efter løbenes afholdelse på en  

 lørdag eller en søn- eller helligdag, skal indbetalingen foretages  

 førstkommende hverdag.
Stk. 2.  Ved indbetaling af afgift indsendes opgørelse i  

 3 eksemplarer over dagens samlede totalisatoromsætning og den deraf beregnede  

 afgift.
Opgørelsen skal underskrives af totalisatorforstanderen.
 Stk. 3.  Told- og skattestyrelsen kan fastsætte regler  

 om fremgangsmåden ved afgiftens indbetaling.
 § 2.  Bekendtgørelsen træder i kraft den 1. juli 1992.  

 Samtidig ophæves Ministeriet for skatter og afgifters bekendtgørelse nr. 375  

 af 27. juli 1978.
