 Pressenævnet  

 fandt ikke, at bladet havde handlet i strid med god presseskik ved at nævne  

 klagers navn i forbindelse med oplysningen om, at han havde indgivet  

 politianmeldelse mod sin genbo for overtrædelse af færdselsloven, hvilken  

 oplysning ikke var krænkende for klager.
Kendelse  

 fra Pressenævnet i sag 2004-6-8 [K] har klaget til Pressenævnet over en artikel i Fyens Stiftstidende  

 den 20. december 2003, idet han finder, at god presseskik er tilsidesat.
 I artiklen, der bar overskriften   

  

 Anmeldelse mod betjent pure afvist  

  

 , hed det:
 MUNKEBO: Landbetjent John Yde-Madsen, Munkebo Politi, har ikke  

 overtrådt færdselsloven.
 Det fastslår Statsadvokaten for Fyn, der har fået forelagt en  

 politianmeldelse mod landbetjenten.
 John Yde-Madsen er blevet anmeldt af sin genbo, journalist [K],  

 for at have trukket en campingvogn indregistreret på tyske plader ad Fjordvej  

   

 og det er ifølge færdselsloven ulovligt.
 Ifølge anmeldelsen foregik den ulovlige kørsel den 8. juli i år  

 kort før klokken 14. Og i anmeldelsen angiver [K], at han har taget fotos af  

 den ulovlige kørsel.
 Men efter at have gået sagens akter igennem, har Statsadvokaten  

 pure afvist anmeldelsen.
 Det skyldes ifølge sagsbehandler Peter Blinkenberg at de objektive  

 beviser sammenholdt med John Yde-Madsens forklaring til politiet har vist, at  

 den ulovlige kørsel ikke kan have fundet sted.
 John Yde-Madsen var nemlig denne formiddag til syn med campingvognen,  

 som på det anmeldte tidspunkt således var synet og omregistreret til danske  

 nummerplader.
 Desuden var landbetjenten på sit kontor, da kørslen skulle have  

 fundet sted.
- Så forklaringen og de objektive beviser gjorde, at vi den 17.  

 november trak sigtelsen tilbage.
Anmelderen havde fortalt, at han havde  

 fotograferet den ulovlige kørsel, men han ville ikke udlevere billedet til  

 efterforskningen, fortæller Peter Blinkenberg, der tillføjer, at politiet  

 ikke  

 vil rejse sigtelse for falsk anmeldelse.
 [K] ønsker ikke at kommentere sagen.
 - Men du er blevet forkert informeret, for sagen er ikke slut endnu,  

 fastslår han.
 John Yde-Madsen har heller ikke mange kommentarer.
- Jeg forstår ikke, hvad der har ført til anmeldelsen, for jeg  

 har overhovedet ikke gjort noget forkert  og det har jeg heldigvis  

 kunne  

 bevise.
Og det har jeg så også fået Statsadvokatens ord for, siger John  

 Yde-Madsen. [K] har anført, at Fyens Stiftstidende har handlet i strid med  

 god presseskik ved at omtale ham med navns nævnelse i artiklen.
At han er  

 formand for den konservative vælgerforening i Munkebo kan ikke retfærdiggøre,  

 at bladet har bragt hans navn, idet han som borger har krav på, at hans  

 anonymitet  

 er sikret.
Fyens Stiftstidende har anført, at angivelsen af [K]s navn var  

 af relevans for sagen, idet både [K] og den anmeldte er kendte personer i  

 lokalområdet. [K] er således formand for den lokale konservative  

 vælgerforening, mens den anmeldte er politi- betjent.
Med artiklen, der er  

 bekræftet af [K] og de øvrigt involverede i området, har man undgået unødig  

 snak i det lille lokal- samfund.
I sagens behandling har følgende nævnsmedlemmer deltaget: Niels  

 Grubbe, David Trads, Kaare R.
Skou og Kirsten Dyregaard.
 Pressenævnet udtaler:
 Pressenævnet finder ikke, at Fyens Stiftstidende har handlet i  

 strid med god presseskik ved at nævne [K]s navn i forbindelse med oplysningen  

 om, at han har indgivet politianmeldelse mod sin genbo for overtrædelse af  

 færdselsloven,  

 hvilken oplysning ikke er krænkende for [K].
 Afgjort den 18. maj 2004.
