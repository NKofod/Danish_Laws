Den 12. juni 1990 undertegnedes i Lusaka en overenskomst mellem Danmark og Zambia, ifølge hvilken den danske regering yder et beløb på 10 millioner kroner til udstyr og teknisk assistance til Kabwe majsmølle i Zambia.
 Ved noteveksling i Lusaka den 30. august og den 7. september 1990 er der  

 truffet aftale mellem de to lande om at forhøje støtten med 5 millioner  

 kroner, da projektet efter afholdelse af licitationen blev væsentligt dyrere  

 end forventet.
Hovedformålet med projektet er at støtte Zambias regerings politik med at  

 sikre landets indbyggere adgang til majsmel af høj kvalitet.
Støtten vil gå  

 til renovering af den eksisterende majsmølle i Kabwe med henblik på at opnå  

 en højere produktionskapacitet.
 Projektet forventes gennemført i perioden 1990-1993.
