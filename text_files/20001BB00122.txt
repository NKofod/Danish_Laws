Fremsat den 20. februar 2001 af  

 Thorkild B.
Fransgaard (UP) Forslag til folketingsbeslutning om, at hastighedsbegrænsningen for personbiler  

 på danske motorveje fastsættes til 130 km i timen Folketinget opfordrer regeringen til i indeværende  

 folketingssamling at fremsætte et lovforslag der sikrer, at  

 hastighedsbegrænsningen for personbiler på danske motorveje  

 sættes op til 130 km i timen.
Bemærkninger til forslaget I de seneste årtier er Danmarks  

 infrastruktur blevet forbedret væsentligt.
Senest som følge af Effekten udebliver da heller ikke.
Det er blevet langt  

 mere tidsbesparende at besøge de forskellige egne af vores  

 ø-rige og nemmere at flytte varer og arbejdskraft over længere  

 afstande.
Med andre ord: Mobiliteten er steget til gavn for familie, venner,  

 arbejde og i særdeleshed samfundsøkonomien.
Uagtet en vedvarende  

 satsning på kollektive transportmidler (jernbane etc.) tyder alt  

 på, at specielt vejnettet og ikke mindst motorvejene bidrager positivt  

 til denne udvikling.
Eksempelvis foregår langt den overvejende  

 godstransport på de 1285 km motorveje, der er i Danmark.
Og med den  

 netop indgåede aftale om investeringer på trafikområdet,  

 jf.
Trafikministeriets pressemeddelelse af 24. januar 2001, kan vi for  

 såvel jernbane som for vejnet se frem til en yderligere  

 mobilitetsforbedring i de kommende år.
Uanset om man er tilhænger af en fortsat udbygning  

 af motorvejsnettet, er der to faktorer, der er helt indiskutable.
Anlæg  

 af motorveje afhjælper ofte kapacitetsproblemer på de  

 eksisterende veje (med dertil hørende fald i personskader) og bidrager  

 til en positiv erhvervsudvikling i områder uden for storbyerne, hvilket  

 resulterer i en lettelse af de voldsomme trafikale problemer, der ofte findes  

 i storbyerne.
Desuden kan man vel med rette hævde, at korrekt  

 dimensionerede motorvejsstrækninger kan virke miljøaflastende  

 sammenlignet med underdimensionerede og stærkt belastede  

 strækninger præget af kødannelser og myldretidstrafik.
Fra tid til anden kommer problematikken om hastighed og  

 begrænsning af samme frem i offentlighedens søgelys.
Oftest i  

 følgeskab med en følelsesladet diskussion om, hvad der er ret  

 og rimeligt.
Det vil sikket også være tilfældet for dette  

 beslutningsforslag, der tilsigter at hæve den tilladte  

 hastighedsbegrænsning for personbiler på motorvej til 130 km/t.
 Det er forslagsstillerens opfattelse, at en  

 hastighedsgrænse på 130 km/t. på motorvej er mere naturlig  

 på veje af denne beskaffenhed og derved forbedrer trafikafviklingen og  

 medfører faldende ulykkesfrekvens.
En del tyder da også på, at langt de fleste  

 bilister deler denne opfattelse.
I Vejdirektoratets Der er altså en udbredt opfattelse i befolkningen  

 af, at motorvejenes rimelige maksimumshastighed burde ligge højere end  

 de nuværende 110 km/t.
Dette faktum alene er givetvis årsag til  

 mange farlige situationer, hvor nogle bilister føler sig chikaneret af  

 andre, når de eksempelvis bliver overhalet og insisterer på at  

 følge hastighedsbegrænsningerne.
Sikkerhed ligger naturligvis forslagsstilleren meget  

 på sinde.
Men isoleret set kan man ikke sige, at en forøgelse af  

 hastighedsgrænsen vil føre til flere uheld.
Andre faktorer som  

 eksempelvis stigning i godstrafik, trafiktæthed og antallet af  

 kilometer motorvej spiller også ind.
Ikke mindst må Forslagsstilleren er dog klar over, at det muligvis ikke  

 er forsvarligt at tillade 130 km/t. på alle motorvejsstrækninger  

 i Danmark, idet visse ældre strækninger omkring de store byer er  

 bygget efter specifikationer, der ud fra nutidens krav må rubriceres  

 som forældede.
Dette løser dog i reglen sig selv, da disse  

 strækninger er de mest trafikerede, hvilket automatisk udmønter  

 sig i lavere hastigheder.
Ikke desto mindre er forslagsstilleren  

 lydhør over for lokale hastighedsbegrænsninger, eksempelvis at  

 den gældende maksimale hastighedsgrænse på 110 km/t.  

 bibeholdes på disse strækninger.
Men stort set alle nyere  

 strækningerne i det åbne land er, jf.
Vejdirektoratet, af en  

 sådan beskaffenhed, at hastighedsbegrænsningen på  

 betryggende vis kan sættes op til 130 km/t.
Støjniveauet vurderer forslagsstilleren ikke som et  

 problem.
Dels vil en generel hastighedsbegrænsning på 130 km/t.  

 næppe påvirke motorvejshastigheden omkring de store byer  

 væsentligt, dels er der de senere år gjort en stor indsats for at  

 støjdæmpe de relevante strækninger.
Desuden er nyere biler  

 bygget til hastigheder af denne størrelsesorden, dvs. at der fra  

 producenternes side er formgivet med henblik på lave støj- og  

 forureningsværdier.
Sidst, men ikke mindst vil forholdene være  

 uændrede for den tunge trafik, der som bekendt støjer mest.
Vi har brug for hastighedsgrænser, der i  

 befolkningens øjne virker rimelige, og som afspejler de forhold, de  

 skal virke under.
Forslagsstilleren mener ikke, man skal sætte  

 begrænsninger, der i det store hele virker meningsløse.
En  

 hastighedsforøgelse til 130 km/t. på motorvej vil derfor have  

 klart flere positive end negative sider.
Skriftlig fremsættelse Thorkild B.
Fransgaard (UP):
 Jeg tillader mig herved at fremsætte:
 Forslag til folketingsbeslutning om, at  

 hastighedsbegrænsningen for personbiler på danske motorveje  

 fastsættes til 130 km i timen.
(Beslutningsforslag nr.
B 122).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
