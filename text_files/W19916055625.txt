Overtaksationskommissionen forhøjede den af taksationskommissionen  

 fastsatte samlede erstatning, idet kommissionen fandt, at 12 private  

 parkeringspladser repræsenterer en værdi for ejendommen, som ejeren har krav  

 på at få erstattet.
Denne værdi blev skønsmæssigt fastsat til i alt 150.000  

 kr.
Udskrift af forhandlingsprotokollen for OVERTAKSATIONSKOMMISSIONEN for Frederiksborg og Vestsjællands amter Landinspektør Børge Tvilum, der er udpeget til at bistå kommissionen, var  

 mødt.
 Protokollen førtes af fuldmægtig Mogens Funch.
Der foretoges O.taks. 2 a/1991 Overtaksationsforretning efter begæring fra advokat Hans Reinholdtfor  

 ejeren af ejendommen matr. nr. 68 a, Hillerød  

 Bygrunde apoteker Søren J.
Lintrup, i anledning af Hillerød Kommunes  

 beslutning om ekspropriation fra ejendommen til anlæg af servicegade m.v. i  

 Hillerød.
 Der fremlagdes ankeskrivelse af 14. januar 1991 fra  

 advokat Hans Reinholdt.
 Endvidere fremlagdes udskrift af taksationskommissionens kendelse af 5.  

 december 1990 tillige med de for taksationskommissionen fremlagte bilag.
 For Hillerød Kommune mødte formanden for teknik- og miljøudvalget gårdejer  

 Keld Pedersen og afdelingsingeniør Søren Herrstedt.
Ejeren apoteker Søren J.
Lintrop mødte sammen med advokat Hans Reinholdt.
 Ingen af de tilstedeværende havde indsigelser mod kommissionens  

 sammensætning, eller den udpegede landinspektør.
Afdelingsinspektør Søren Herrstedt redegjorde for projektet og det indgreb  

 i ejendommen dette indebærer, Herefter besigtigede overtaksationskommissionen ejendommen.
 Advokat Hans Reinholdt nedlagde påstand om, at den af  

 taksationskommissionen fastsatte erstatning på 1.500 kr. pr. m(2) afstået  

 areal og 53.500 kr. for tab af cykelskur, hæk og anden beplantning og ulemper  

 i øvrigt forhøjes med 540.000 kr. for tab af 12 parkeringspladser.
Han kunne således tiltræde den af taksationskommissionen fastsatte  

 erstatning for areal, beplantning m.v. og anken drejer sig således alene om  

 erstatning for tab af parkeringspladserne.
Dette tab var beregnet på grundlag  

 af den afgift til parkeringsfond på ca. 45.000 kr. som en grundejer skal  

 betale til kommunen, hvis der ikke kan etableres de fornødne  

 parkeringspladser på ejendommen.
Advokat Reinholdt begrundede kravet med, at de manglende parkeringspladser  

 vil give problemer for de ca. 40 ansatte på apoteket og vil forringe  

 ejendommens værdi i forbindelse med et eventuelt salg af ejendommen.
Dette  

 kan blive aktuelt, hvis planerne om deling af apotekerdriften gennemføres.
De  

 pladser, der vil blive etableret ved Slangerupgade, vil være uden værdi for  

 ejendommen, dels fordi de ligger for langt væk og dels fordi der ikke er  

 sikkerhed for, at der er ledige pladser.
 Afdelingsingeniør Søren Herrstedt nedlagde påstand om, at  

 taksationskommissionens kendelse stadfæstes.
 Han redegjorde endvidere for det erstatningstilbud på 960.000 kr. som  

 kommunen havde fremsat ved åstedsforretningen men som ikke blev godkendt af  

 byrådet.
Det er kommunens opfattelse, at ejeren ikke kan have krav på erstatning  

 for tab af parkeringspladser udover tabet af selve det fysiske anlæg som er  

 indeholdt i den af taksationskommissionen fastsatte arealerstatning.
Han  

 oplyste endvidere, at der ikke over for ejeren var fremsat krav om anlæg af  

 parkeringspladser på ejendommen og dermed heller ikke krav om indbetaling til  

 parkeringsfond.
Endelig henviste han til at kommunen vil etablere en  

 parkeringsplads ved Slangerupgade.
 Overtaksationskommissionen drøftede sagen, hvorefter mødet blev hævet.
Fredag den 10. maj 1991 afholdt overtaksationskommissionen med førnævnte  

 sammensætning nyt møde hos formanden.
Til stede var endvidere kommissionens  

 sekretær.
Overtaksationskommissionen afsagde herefter følgende KENDELSE Overtaksationskommissionen kan tiltræde, at værdien af det afståede areal  

 fastsættes til 1.500 kr. pr. m(2).
Overtaksationskommissionen finder endvidere, at de private  

 parkeringspladser repræsenterer en værdi for ejendommen som ejeren har krav  

 på at få erstattet.
Denne værdi kan efter alt foreliggende passende  

 fastsættes til i alt 150.000 kr.
 Herefter stadfæstes taksationskommissionens kendelse med den ændring, at  

 den samlede erstatning for tab af cykelskur, hegn m.v., parkeringspladser og  

 ulemper i øvrigt forhøjes til 203.500 kr.
 Herudover betaler kommunen ejeren 15.000 kr. inkl. moms for advokatbistand  

 ved begge kommissioner.
