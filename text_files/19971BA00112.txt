Nr BSF 112 Forslag til folketingsbeslutning om ligestilling af kørselsfradrag ved  

 benyttelse af henholdsvis cykel og bil i forbindelse med arbejdet Fremsat af Tommy Dinesen (SF) Steen Gade (SF) Jes Lunde (SF) Villy Søvndal  

 (SF) den 17. februar 1998 Folketinget pålægger regeringen at fremsætte et lovforslag, der giver et  

 incitament til at anvende cykel som transportmiddel i forbindelse med  

 arbejdet.
 1. Der indføres regler for refusion af kørsel i forbindelse med arbejdet,  

 som takstmæssigt ligestiller anvendelse af cykel med anvendelse af bil.
 2. Der indføres regler, som gør det muligt for en arbejdsgiver til hver af  

 sine ansatte at stille en cykel og cykeltilbehør til rådighed, uden at den  

 ansatte bliver beskattet deraf.
Bemærkninger til forslaget Der er bred enighed om, at det vil være en fordel for miljøet, at flere i  

 stedet for at køre i bil anvender cykel til de ture, hvor cyklen er mest  

 hensigtsmæssig.
 Samfundsøkonomisk er anvendelse af cyklen en absolut fordel, idet det er  

 betydeligt billigere at investere i infrastruktur for cykler end for biler.  

 Dette gælder i særdeleshed for parkeringspladser i bycentrene, hvor  

 grundpriserne er høje.
 Regeringen har i den trafikpolitisk redegørelse »Trafik 2005«  

 fra 1993 en målsætning om, at 4 pct. af persontransportarbejdet med bil skal  

 overføres til cykel og gang, noget, der med den betydelige stigning i  

 biltrafikken vil betyde, at vi i 2005 skal gå og cykle omkring dobbelt så  

 mange kilometer som i dag.
 Men selv om især cykeltrafikken de seneste år har opnået en betydelig  

 opmærksomhed, er der langtfra, om overhovedet, opnået den stigning, som er  

 forudsat i regeringens trafikpolitiske redegørelse.
 Overføring af biltrafik til cykel kan alene opnås ved at gøre det mere  

 tiltrækkende at cykle og/eller at gøre det mindre tiltrækkende at køre i bil.
 Et område, hvor der til dels mangler regler og til dels findes regler, der  

 er decideret til ugunst for cykler, er reglerne for arbejdsgivernes refusion  

 af de ansattes transport.
 En arbejdsgiver kan således refundere ansattes brug af bil i tjenesten med  

 en sats på 2,39 kr. pr. kilometer (dog 1,34 kr. pr. km ved over 12.000 km),  

 uden at den ansatte bliver beskattet af dette beløb.
Tidligere var det sådan, at skattereglerne gav mulighed for på samme måde  

 at refundere brug af egen cykel i tjenesten med 0,30 kr. pr. kilometer.
Denne  

 mulighed er imidlertid faldet helt væk i forbindelse med skattereformen 1994.
I mange tilfælde er tjenesterejser korte og fortløbende i byområder, hvor  

 anvendelse af cykel er langt mere hensigtsmæssigt end at køre i bil.
De  

 eksisterende regler favoriserer imidlertid helt entydigt anvendelse af bil  

 til sådanne ture ved at give et bidrag, som langt overstiger prisen for  

 benzinen for den pågældende tur.
 For at stille cyklen bedre i denne forbindelse foreslås, at der indføres  

 regler om, at arbejdsgiveren kan refundere samme sats for anvendelse af cykel  

 i tjenesten som for anvendelse af bil, uden at den ansatte bliver beskattet  

 af dette beløb.
Et andet initiativ, der kan fremme anvendelsen af cykel er, at  

 arbejdsgiveren får mulighed for at give firmacykler og tilbehør hertil til de  

 ansatte.
Denne mulighed eksisterer allerede i dag og er anvendt i enkelte  

 tilfælde, men regler for beskatning af sådanne firmacykler er  

 ikke-eksisterende, og beskatningen af de ansatte, der modtager firmacykler,  

 tolkes i praksis vidt forskelligt af ligningsmyndighederne i de forskellige  

 kommuner.
 Fremkomsten af gunstige skatteregler for firmacykler vil sende et signal  

 om, at det er en god ide for en arbejdsgiver på denne og beslægtede måder at  

 fremme de ansattes brug af cykel.
 Det skal i øvrigt nævnes, at de nuværende skatteregler gør det muligt for  

 en arbejdsgiver at stille en bilparkeringsplads til rådighed for en ansat,  

 uden at den ansatte beskattes deraf.
Der er allerede i 1995 indført særlige regler for arbejdsgivere og cykler  

 i Holland.
Kort fortalt består disse regler i, at - en arbejdsgiver skattefrit for den ansatte kan stille en cykel med værdi  

 op til 1.500 NGL (5.100 kr.) til rådighed for en ansat (den ansatte skal dog  

 betale indkomstskat af 150 NGL, hvis han/hun modtager cyklen som gave), - en arbejdsgiver skattefrit for den ansatte kan betale for regntøj og  

 andet tilbehør samt vedligeholdelse af cyklen med et beløb på op til 500 NGL  

 (1.700 kr.) over en tre-års-periode, - en arbejdsgiver kan udbetale skattefri refusion for kollektiv transport  

 på dage, hvor cyklen ikke anvendes, - en arbejdsgiver kan refundere kørsel på den ansattes egen cykel i  

 forbindelse med arbejde med en sats på 0,12 NGL pr. kilometer.
 Det foreslås, at vi i Danmark indfører regler inspireret af disse, nemlig:
- skattefritagelse for firmacykler med værdi op til 6.000 kr. stillet til  

 rådighed for den enkelte ansatte, - skattefritagelse for tilbehør og vedligeholdelse af cykler anvendt til  

 og fra arbejde med et beløb på op til 1.000 kr. pr. år, - en sats svarende til bilsatsen (pt. 2,39 kr. pr. km) for anvendelse af  

 egen cykel i forbindelse med arbejdet.
Til den foreslåede sats for anvendelse af cykel skal bemærkes, at den i  

 almindelighed vil overstige de marginale omkostninger ved anvendelse af  

 cykel.
Herved adskiller den sig ikke principielt for satsen for bilkørsel,  

 som også er væsentlig større end den umiddelbare udgift for bilkøreren.
Selv  

 ved bykørsel er benzinudgiften pr. km kun undtagelsesvis mere end 0,50-0,75  

 kr.
Resten vil - uanset at dele af den måtte indgå i afskrivninger,  

 reparationer m.v. - af bilisten opleves som ren fortjeneste, og den høje sats  

 virker derved fremmende for anvendelse af bil til tjenesteture.
En cykelsats  

 svarende til bilsatsen kan fjerne skævhederne på dette område og dermed give  

 et bidrag til en mere miljøvenlig trafik.
Det skal nævnes, at Dansk Cyklist Forbund for år tilbage indførte en  

 refusionssats på 1 kr. pr. kilometer for cykling til og fra møder i  

 Cyklistforbundet.
Samme sats tilbydes til Cyklistforbundets ansattes  

 transport i forbindelse med arbejdet, men indtægten vil med de nu gældende  

 regler principielt være skattepligtig.
 Som bilag til beslutningsforslaget er optrykt de hollandske regler.
Skriftlig fremsættelse Tommy Dinesen (SF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om ligestilling af kørselsfradrag ved  

 benyttelse af henholdsvis cykel og bil i forbindelse med arbejdet.
(Beslutningsforslag nr.
B 112).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
Bilag De hollandske regler Oversættelse af en hollandsk folder fra Belastingdienst til  

 arbejdsgivere om ordningerne Cykler og cykelgodtgørelse til dine ansatte Ny skatteordning fra september 1995.
En ny ordning, som har til formål at opmuntre ansatte til at cykle til  

 arbejde, er trådt i kraft den 1. september 1995. Fra denne dato er der  

 skattelettelser forbundet med at give dine ansatte en cykel til anvendelse  

 til og fra arbejde.
Fordelene og betingelserne for ordningen er beskrevet i  

 denne vejledning.
1. Skattelettelse for firmacyklen Fra september 1995 er der skattefradrag for arbejdsgivere, der giver deres  

 ansatte en cykel.
Som arbejdsgiver kan du trække hele udgiften fra dit  

 overskud, mens den ansatte kun betaler lidt, om overhovedet nogen,  

 indkomstskat af cyklen.
Tilbehør som låse og regntøj og kilometerrefusion er  

 ligeledes skattefri.
Formålet med skatteordningen er at opmuntre ansatte til at cykle til  

 arbejde.
Denne vejledning forklarer, hvordan ordningen fungerer.
 Noter venligst:
- En cykel er en knallert uden motor.
Knallerter og lette motorcykler  

 hører ikke med under ordningen.
 - Ordningen angår ansatte.
2. Lille eller ingen indkomstskat Ansatte betaler en ringe eller slet ingen indkomstskat for cykler med  

 udsalgspris på 1.500 NGL (inkl. moms) eller mindre.
Hvis du giver den ansatte  

 en cykel som gratiale, vil kun 150 NGL blive genstand for indkomstskat.
Hvis  

 du låner cyklen til den ansatte, er den fuldstændigt skattefri.  

 Forudsætningen er, at du giver den ansatte en cykel kun een gang pr. tre år  

 som gratiale til personligt brug.
 I alle tilfælde er det katalogprisen, der gælder, selv om du betaler  

 mindre end denne f.eks. i forbindelse med storkøbsrabat.
2.1 Først til personlig brug - så som gratiale Hvis du giver den ansatte en cykel til hans eller hendes personlige brug  

 og senere inden for en fem-års-periode gør den til et gratiale, skal NGL 150  

 medregnes i indkomsten til beskatning.
Efter fem år er der ikke krav om at  

 medregne noget.
2.2 Pris over 1.500 NGL Skattelettelserne angår alene cykler med en katalogiseret pris på op til  

 1.500 NGL.
Cykler til mere end 1.500 NGL er fuldt beskattet i  

 overensstemmelse med reglerne for denne type betalinger, selv om den ansatte  

 personligt bidrager til cyklens anskaffelse.
2.3 Køb selv eller lease Du eller dit firma skal købe cyklen selv.
Skattefritagelsen kommer ikke på  

 tale, hvis den ansatte køber cyklen og angiver den som udgift.
Den kommer  

 heller ikke på tale, hvis den ansattes løn reduceres svarende til cyklens  

 pris.
I stedet for at købe cykler kan du også lease dem.
2.4 Mellem hjem og arbejde Der skal være en realistisk baggrund for, at cyklen kan blive brugt mellem  

 hjem og arbejde.
Du kan antage, at dette er tilfældet, hvis den ansatte bor  

 mindre end 15 km fra arbejde og ikke får udbetalt rejseudgifter.
3. Også i kombination med anden transport Skattefritagelsen kan også anvendes, hvis den ansatte cykler en del af  

 afstanden mellem hjem og arbejde og anvender en anden transportform resten af  

 vejen, for eksempel cykler til stationen og tager toget resten af vejen,  

 eller kører i bil til en forstadsparkeringsplads og bruger cyklen til den  

 sidste del.
For den del af rejsen, der ikke er dækket af cykel, kan du betale dine  

 ansatte fradragsberettiget refusion af rejseudgifterne.
Hvis du ikke  

 udbetaler rejseudgifterne, har den ansatte ret til at fradrage dem i  

 beskatningssammenhæng.
I praksis kan dårligt vejr eller andre årsager forhindre den ansatte i at  

 cykle.
I disse tilfælde, hvor cyklen ikke bruges, kan du udbetale skattefri  

 refusion af rejseudgifterne, bus- og togkort (»strippenkaart«)  

 eller 5-dages returbillet.
Dette skal dog begrænset til mindre end halvdelen  

 af det antal gange, den ansatte normalt rejser til og fra arbejde.
4. Skattefrit tilbehør Regntøj og tilbehør som låse kan gives skattefrit til ansatte.
Det samme  

 gælder periodisk vedligeholdelse.
For hver tre-års-periode har den ansatte  

 ret til at hæve op til 500 NGL i ekstraudgifter fra arbejdsgiveren.
Du kan også give dine ansatte cykelforsikring skattefrit.
I denne  

 forbindelse er den maksimale sum dækningen for en standardcykelforsikring.
 Disse ting kan også gives i form af vouchers, under den forudsætning, at  

 voucherne kan dokumenteres at være anvendt til de pågældende formål.
5. Køb kan fradrages umiddelbart Med cykler, der ikke er mere end 1.000 NGL værd, har du et valg: du kan  

 enten fradrage dem med det samme som lønomkostninger eller afskrive dem over  

 adskillige år.
Cykler med værdi mellem 1.000 og 2.500 NGL kan alene afskrives  

 over tre år.
 Beløb derudover til cykler og regntøj kan for de 75 procents vedkommende  

 fradrages af arbejdsgiveren fra overskuddet.
6. Skattefri kilometerrefusion Ansatte, der anvender deres cykler i forbindelse med arbejdet, ved  

 kundebesøg for eksempel, kan få skattefri refusion på 0,12 NGL pr. kilometer.  

 Dette forudsætter, at den ansatte personligt betaler alle sine cykeludgifter  

 (vedligeholdelse, tilbehør, forsikring m.v.). Denne kilometerrefusion kan  

 ikke gives for cykling til og fra arbejde.
7. Flere spørgsmål? Denne vejledning beskriver bredt retningslinjerne for ordningen med  

 godtgørelse af cykler og cykeltilbehør.
Virksomheder, der har yderligere  

 spørgsmål, henvises til SkatteLinien på +31 60443, på arbejdsdage fra 8-17.
 Dette er en udgivelse fra Skattemyndighederne/Firmasektion Nord.
