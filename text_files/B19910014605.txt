I medfør af § 5, stk. 1, § 21, stk. 2, og efter bemyndigelse i henhold til § 9, stk. 2, i lov nr. 292 af 10. juni 1981 om visse havanlæg og under hensyn til de Europæiske Fællesskabers Råds direktiv 86/188/EØF af 12. maj 1986 om beskyttelse af arbejdstagere mod risici ved at være udsat for støj under arbejdet, fastsættes:
 Anvendelsesområde m.v.
 § 1.  Bekendtgørelsen finder anvendelse på faste  

 havanlæg, der befinder sig på dansk søterritorium eller  

 kontinentalsokkelområde.
Definitioner § 2.  Ved anvendelse af bestemmelserne i denne  

 bekendtgørelse skal følgende definitioner lægges til grund:
 LEP,d = LAeq,Td + 10 log (Td/8).
 Støjgrænser m.v.
 § 3.  Den daglige personlige støjbelastning må ikke  

 overskride 90 dB(A). For en 12 timers daglig arbejdsperiode svarer dette til  

 et maksimalt energiækvivalent støjniveau på 88 dB(A).
 Stk. 2.  Den maksimale værdi af det øjeblikkelige,  

 ikke-vægtede lydtryk må ikke overskride 200 Pa (140 dB i forhold til 20myPa).
§ 4.  Unødig støjbelastning skal undgås.
Støjniveauet  

 skal derfor holdes så lavt som det er rimeligt under hensyntagen til den  

 tekniske udvikling.
§ 5.  Ved projektering af et nyt fast havanlæg skal de  

 i bilag 2 anførte anbefalede grænser for støjniveauer tilstræbes overholdt.  

 De i bilag 2 anførte maksimale støjniveauer skal overholdes under drift af  

 det nybyggede havanlæg.
De anførte minimumsværdier for lydisolation mellem  

 skillevægge og etageadskillelser skal overholdes.
 § 6.  For eksisterende faste havanlæg skal de i bilag  

 3 anførte anbefalede grænser for støjniveauer i arbejdsrum og opholdsrum m.v.  

 tilstræbes overholdt.
 Stk. 2.  Såfremt støjniveauet på sådanne havanlæg  

 væsentligt overstiger de i bilag 3 anførte værdier, skal der, såfremt det  

 skønnes teknisk muligt og økonomisk rimeligt, træffes foranstaltninger til  

 nedbringelse af støjniveauet.
 Stk. 3.  Lydisolationsværdier for skillevægge og  

 etageadskillelser på sådanne havanlæg bør ikke være mindre end de i bilag 3  

 anførte værdier.
 Stk. 4.  Ved projektering af væsentlige ændringer og  

 ombygning af de i bilag 2 nævnte områder på eksisterende faste havanlæg skal  

 de i samme bilag anbefalede grænser for støjniveauer samt lydisolation af  

 skillevægge og etageadskillelser for de pågældende områder tilstræbes  

 overholdt.
 § 7.  I forbindelse med de i § 5 og § 6, stk. 4 nævnte  

 projekteringer skal det ved beregninger af det forventede støjniveau i de  

 berørte områder dokumenteres, at de for disse områder anbefalede støjgrænser  

 er tilstræbt overholdt.
 § 8.  Såfremt en nedsættelse af den daglige personlige  

 støjbelastning er påkrævet, jf. §§ 3 og 4, skal det ske:
Høreværn § 9.  Hvor det ikke er muligt ved tekniske og  

 administrative foranstaltninger at nedbringe den daglige personlige  

 støjbelastning eller det øjeblikkelige, ikke-vægtede lydtryk på  

 arbejdspladsen til den tilladte grænseværdi, jf. § 3, må der kun udføres  

 arbejde, såfremt der anvendes høreværn.
Udsættes nogen regelmæssigt for en  

 sådan støjbelastning, skal vedkommende udstyres med personlige høreværn.
Stk. 2.  Hvis den daglige personlige støjbelastning  

 overstiger 80 dB(A), eller hvis støjpåvirkningen i øvrigt er skadelig eller  

 stærkt generende, må der kun udføres arbejde, såfremt der stilles høreværn  

 til rådighed.
Udsættes nogen regelmæssigt for en sådan støjbelastning, skal  

 vedkommende have stillet personlige høreværn til rådighed.
 Stk. 3.  Høreværn skal stilles til rådighed af  

 arbejdsgiveren i tilstrækkeligt antal, og typen skal vælges under medvirken  

 af sikkerheds- og sundhedstjenesten på havanlægget.
Stk. 4.  Høreværnene skal tilpasses den enkelte bruger  

 og svare til dennes arbejdsforhold under hensyntagen til sikkerhed og sundhed  

 i forbindelse hermed.
De anses som passende og tilstrækkelige, hvis det, når  

 de bæres korrekt, med rimelighed kan antages, at der ikke er risiko for  

 høreskader.
 Instruktion af de ansatte m.v.
 § 10.  Såfremt den daglige personlige støjbelastning  

 overstiger 80 dB(A) skal arbejdsgiveren sikre, at de ansatte modtager  

 fyldestgørende oplysninger og behørig instruktion for så vidt angår:
Skiltning § 11.  Ved indgangen til rum med et støjniveau over 83  

 dB(A) (NR 78), skal der være skiltning i henhold til i de Europæiske  

 Fællesskaber anerkendte standarder, som, i form af egnede symboler eller med  

 tekst på dansk og engelsk, tydeligt angiver de i bilag 4 anførte anvisninger.  

 Rum eller områder, hvor støjniveauet overstiger 115 dB(A) (NR 110) må i  

 almindelighed ikke betrædes.
 Stk. 2.  Ved adgangsdøren til rum med stærkt støjende  

 maskineri (> 110 dB(A)), som ikke anvendes dagligt, skal der være en  

 supplerende skiltning, med dansk og engelsk tekst, der, udover anvisningerne  

 i bilag 4, angiver, at høreværn kun er påbudt, når maskineriet er i gang.
Måling af støj § 12.  Støjmålinger skal foretages:
Stk. 2.  Målingerne skal foretages således, at de i  

 bilag 5 anførte retningslinier er opfyldt.
Energistyrelsen kan derudover  

 fastsætte nærmere retningslinier for målingernes udførelse.
Stk. 3.  Målingerne skal foretages, mens maskineri,  

 ventilationsanlæg og andre indretninger, som normalt anvendes, er i drift.
I  

 rum eller områder, hvor maskineri m.v. kun lejlighedsvis anvendes, skal  

 supplerende støjmåling foretages, mens sådant maskineri er i drift.
 Stk. 4.  Målingerne skal foretages af sagkyndige, f.eks.  

 i de Europæiske Fællesskaber anerkendte firmaer, institutioner m.m., eller,  

 efter aftale med Energistyrelsen, af operatøren af havanlægget.
 Stk. 5.  Havanlæggets sikkerheds- og sundhedstjeneste  

 skal inddrages ved tilrettelæggelse og vurdering af målingerne.
Indsendelse af oplysninger § 13.  Resultatet af de i § 7 nævnte beregninger med  

 tydelig angivelse af positioner og forventede støjniveauer skal indsendes til  

 Energistyrelsen samtidig med ansøgning om tilladelse til bygning af et nyt  

 fast havanlæg eller ombygning eller ændring af et eksisterende havanlæg i  

 henhold til § 16 eller § 21 i Energiministeriets bekendtgørelse nr. 711 af  

 16. november 1987 om sikkerhed m.v. på havanlæg.
 Stk. 2.  Dokumentation for udførte målinger af  

 støjniveauet i arbejdsområder og beboelse på nye faste havanlæg og i  

 forbindelse med ændring eller ombygning af et eksisterende fast havanlæg skal  

 indsendes til Energistyrelsen med entydig angivelse af målepositioner og  

 måleværdier:
 Stk. 3.  Dersom oktavbåndsanalyse er foretaget, skal  

 resultaterne heraf vedlægges og angives i diagram.
Stk. 4.  Sammen med indsendelse af oplysninger efter  

 stk. 3 skal oplysninger om andre forhold, som har betydning for bedømmelse af  

 støjforholdene, indsendes.
Følgende oplysninger skal dog altid indsendes:
Dispensationer § 14.  Energistyrelsen kan, hvor særlige forhold  

 foreligger, og når det skønnes rimeligt og fuldt forsvarligt, tillade  

 afvigelser fra bestemmelserne i denne bekendtgørelse.
Straffebestemmelser § 15.  Med bøde eller hæfte straffes den, der:
Stk. 2.  For overtrædelse af §§ 3-5, § 6, stk. 2, eller  

 §§ 8-10, kan der pålægges rettighedshaverne og operatøren bødeansvar, selv om  

 overtrædelsen ikke kan tilregnes dem som forsætlig eller uagtsom.
Overtrædes  

 de i 1. punktum nævnte bestemmelser under samme omstændigheder inden for  

 andre arbejdsgiveres respektive arbejdsområder, kan vedkommende arbejdsgiver  

 pålægges bødeansvar som nævnt i 1. punktum.
For bødeansvaret efter 1. og 2.  

 punktum fastsættes ingen forvandlingsstraf.
 Stk. 3.  For overtrædelser, begået af aktieselskaber,  

 anpartsselskaber, andelsselskaber eller lignende, kan der pålægges selskabet  

 som sådant bødeansvar.
Ikrafttræden § 16.  Bekendtgørelsen træder i kraft den 1. juni  

 1991.
 Stk. 2.  Godkendelser og tilladelser givet før denne  

 bekendtgørelses ikrafttræden finder, i det omfang disse ikke er i modstrid  

 med bestemmelserne i denne bekendtgørelse, fortsat anvendelse.
Energistyrelsen, den 12. marts 1991 Ib Larsen / Søren Enevoldsen Bilag 1 NR-kurver (Noise Rating) i henhold til International Organization for  

 Standardization (ISO) standard 1996.
 NR-kurver anvendes i forbindelse med frekvensanalyser i een oktavs  

 båndbredde.
Bilag 2 Anbefalede grænser for støjniveauer, maksimale støjniveauer samt  

 lydisolationsværdier i arbejdsrum, opholdsrum m.v. på de nye faste havanlæg  

 og for relevante områder på eksisterende faste havanlæg, hvor der er  

 foretaget væsentlige ændringer eller ombygninger.
De nedenfor angivne anbefalede grænser for støjniveauer skal tilstræbes  

 overholdt i forbindelse med projektering af et nyt fast havanlæg eller, hvor  

 relevant, jf. § 6, væsentlige ændringer eller ombygninger af et eksisterende  

 fast havanlæg.
De anførte maksimale støjniveauer skal være overholdt under  

 drift af det færdigbyggede/ombyggede anlæg.
 Såfremt støjen formodes at være koncentreret i snævre frekvensbånd, træder  

 de nedenfor anførte NR-værdier i stedet for dB(A)-værdier.
 Skillevægge og etageadskillelser skal være udført af materialer, hvis  

 lydisoleringsværdier målt i laboratorium efter ISO's rekommendationer R 717  

 og R 140 ikke bør være mindre end:
 Skillevæg mellem soverum og mellem soverum og gange Ia = 40 dB.
 Skillevæg mellem soverum og andre opholdsrum, køkken, anretningsrum,  

 fritids- og hobbyrum samt maskinrum Ia = 45 dB.
 Skillevæg mellem opholdsrum og åbent dæk Ia = 40 dB.
 Etageadskillelse indenfor beboelsesmodul Ia = 40 dB.
 Hvor skillevæggene ikke er tætte med den overliggende etageadskillelse,  

 skal den samlede lydisoleringsværdi af loftgarneringerne i rummene på hver  

 side af skillevæggen ikke være mindre end skillevæggens lydisoleringsværdi.
Bilag 3 Anbefale grænser for støjniveauer samt lydisolationsværdier i  

 arbejdsrum, opholdsrum m.v. for eksisterende faste havanlæg.
De nedenfor i dB(A)-værdier angivne grænser for støjniveauer skal  

 tilstræbes overholdt.
Såfremt støjen formodes at være koncentreret i snævre  

 frekvensbånd, skal de nedenfor anførte NR-værdier tilstræbes overholdt.
 Skillevægge og etageadskillelser skal være udført af materialer, hvis  

 lydisoleringsværdier målt i laboratorium efter ISO's rekommendationer R 717  

 og R 140 ikke bør mindre end:
 Skillevæg mellem soverum og mellem gange Ia = 40 dB.
 Skillevæg mellem soverum og andre opholdsrum, køkken, anretningsrum,  

 fritids- og hobbyrum samt maskinrum Ia = 45 dB.
 Skillevæg mellem opholdsrum og åbent dæk Ia = 40 dB.
 Etageadskillelse indenfor beboelsesmodul Ia = 40 dB.
 Hvor skillevæggene ikke er tætte med den overliggende etageadskillelse,  

 skal den samlede lydisoleringsværdi af loftgarneringerne i rummene på hver  

 side af skillevæggen ikke være mindre end skillevæggens lydisoleringsværdi.
