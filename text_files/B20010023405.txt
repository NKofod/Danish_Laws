Bekendtgørelse om  

 jordemoderuddannelsen I medfør af § 2, stk. 4, i lov nr. 671 af 13. december  

 1978 om jordemødre, som ændret ved lov nr. 352 af 14. maj 1992,  

 og § 5, stk.1-3, og § 11, stk. 2 og 3, i lov nr. 481 af 31.  

 maj 2000 om mellemlange videregående uddannelser og efter forhandling  

 med sundhedsministeren fastsættes:
Kapitel 1 Uddannelsens formål og varighed § 1. Formålet med jordemoderuddannelsen er  

 at kvalificere de studerende til efter endt uddannelse at fungere  

 selvstændigt som jordemoder og herunder indgå i et  

 tværfagligt samarbejde.
Uddannelsen skal kvalificere de studerende til  

 at kunne planlægge, udføre, evaluere og dokumentere  

 jordemoderfaglige opgaver inden for sundhedsfremme, sygdomsforebyggelse,  

 omsorg og behandling med kvinden og familien som udgangspunkt og i samspil  

 med samfundets krav.
Uddannelsen skal sikre, at de studerende udvikler  

 såvel faglige som personlige kvalifikationer til at varetage disse  

 opgaver samt til at tage medansvar for og påvirke udvikling og praksis  

 inden for jordemoderprofessionen.
 Stk. 2. De studerende skal kvalificere sig til at:
1)	Arbejde sundhedsfremmende og forebyggende og yde omsorg og behandle  

 i forbindelse med familiedannelse med det formål at styrke og  

 bistå den enkelte kvinde og familie under hele forløbet.
De  

 studerende skal fungere i et fagligt og etisk velfunderet samarbejde med  

 kvinden og familien.
 2)	Udføre jordemoderfaglige, obstetriske samt andre relevante  

 observationer, undersøgelser, vurderinger og behandlinger, herunder  

 nødhandlinger, i overensstemmelse med ansvar og kompetencer inden for  

 virksomhedsområdet.
 3)	Rekvirere og anvende visse lægemidler i relation til  

 virksomhedsområdet.
 4)	Dokumentere egne handlinger og indgå i en evalueringsproces af  

 egen praksis i samarbejde med kvinden og kolleger.
 5)	Relatere faglige overvejelser og virksomhed til det enkelte  

 menneskes sociale, kulturelle, religiøse, etniske og  

 socioøkonomiske situation med baggrund i kendskab til og respekt for  

 den enkeltes samlede ressourcer.
 6)	Formidle og undervise inden for jordemoderens  

 virksomhedsområde.
 7)	Indgå i samarbejde med patienten, pårørende,  

 kolleger og andre faggrupper uafhængigt af kulturel og sproglig  

 baggrund.
 8)	Igangsætte og indgå i arbejdsmæssige  

 sammenhænge, hvor der udføres forsknings- og  

 udviklingsarbejde.
 9)	Fortsætte i teoretisk og klinisk kompetencegivende  

 videreuddannelse efter afsluttet grunduddannelse.
 § 2. Uddannelsen til jordemoder foregår ved  

 uddannelsesinstitutioner med godkendt studieordning.  

 Uddannelsesinstitutionerne er ansvarlige for jordemoderuddannelsen i sin  

 helhed, hvilket indebærer ansvar for indhold, sammenhæng og  

 koordinering af uddannelsens teoretiske og kliniske  

 uddannelseselementer.
Stk. 2. Jordemoderuddannelsen er en semesteropdelt uddannelse,  

 der er normeret til 3½ studenterårsværk eller 210 ECTS-point.
Et  

 studenterårsværk er en fuldtidsstuderendes arbejde i 1 år.  

 Et studenterårsværk svarer til 60 point i European Credit  

 Transfer System (ECTS-point). Hvert semester varer 18-24 uger.
Stk. 3. Uddannelsen skal være afsluttet senest 6  

 år efter studiestart.
Uddannelsesinstitutionen kan, hvor der foreligger  

 usædvanlige forhold, dispensere herfra.
§ 3. Uddannelsen giver ret til betegnelsen  

 professionsbachelor i jordemoderkundskab.
Den engelske betegnelse er Bachelor  

 Degree in Midwifery (B.M.).
 Stk. 2. Den studerende autoriseres efter bestået eksamen  

 som jordemoder i henhold til lov om jordemødre.
Kapitel 2 Uddannelsens tilrettelæggelse og indhold § 4. Uddannelsen tilrettelægges i forhold  

 til hovedområderne i jordemoderens virksomhedsfelt, så der  

 etableres en vekselvirkning og kombination mellem teoretisk og klinisk  

 undervisning.
Hovedområderne omhandler familiedannelse, svangreomsorg,  

 fødselshjælp og barselsomsorg.
Der lægges vægt  

 på de samfundsmæssige, sundhedsmæssige, sociale, fysiske,  

 psykologiske, følelsesmæssige, kulturelle og religiøse  

 forhold samt på kvindens samlede ressourcer.
 Stk. 2.Uddannelsen tilrettelægges således, at  

 de studerende kan integrere sundhedsfremme, forebyggelse og behandling i  

 forhold til det jordemoderfaglige virksomhedsområde ud fra et  

 helhedssyn og i kontinuerlige forløb.
 Stk.3. Uddannelsen tilrettelægges i henhold til  

 gældende EU- direktiver på jordemoderområdet.
§ 5. Uddannelsen tilrettelægges med stigende  

 sværhedsgrad og kompleksitet gennem forløbet.
Fagenes placering,  

 omfang og indhold prioriteres i forhold til jordemoderfaglige  

 problemstillinger.
 § 6. Nationale og internationale  

 forskningsresultater fra det jordemoderfaglige, obstetriske og andre  

 områder, der er relevante for professionen, integreres i størst  

 muligt omfang i undervisningen.
§ 7. I uddannelsen indgår tværfaglige  

 elementer svarende til mindst 8 ECTS-point, der skal indgå i  

 såvel den teoretiske som den kliniske undervisning.
Hvert element skal  

 arrangeres i samspil med mindst en af de samarbejdsparter, der er relevante  

 for faggruppen.
 Stk. 2. I uddannelsens teoretiske og kliniske dele  

 indgår undervisningsformer og læringsmiljøer, der udvikler  

 de studerendes selvstændighed, evne til refleksion, kritisk analyse  

 samt evne til at skabe faglig fornyelse.
§ 8. I uddannelsen indgår, i det omfang det  

 er relevant for det pågældende fagområde, undervisning i  

 miljømæssige problemstillinger og i samspillet mellem  

 forskellige kulturformer.
Uddannelsen skal endvidere bidrage til at fremme de  

 studerendes personlige udvikling samt bidrage til at udvikle deres interesse  

 for og evne til aktiv medvirken i et demokratisk samfund.
 § 9. Uddannelsen omfatter en teoretisk  

 undervisningsdel svarende til 105 ECTS-point og en klinisk undervisningsdel  

 svarende til 105 ECTS-point.
Stk. 2. I uddannelsen indgår en valgfri del svarende til  

 26 ECTS-point.
I den valgfri del indgår det afsluttende  

 bachelorprojekt, der har et omfang på 20 ECTS-point.
Gennem arbejdet  

 med bachelorprojektet skal de studerende erhverve sig kvalifikationer inden  

 for jordemoderfagligt udviklingsarbejde.
I projektet behandles en selvvalgt  

 problemstilling inden for uddannelsens fagområder og med anvendelse af  

 videnskabelig metode.
Problemstillingen godkendes af uddannelsesinstitutionen  

 og udarbejdes så vidt muligt i samarbejde med et klinisk  

 undervisningssted.
 § 10. Uddannelsen omfatter teoretisk og klinisk  

 undervisning inden for følgende fag, jf. fagenes indholds- og  

 målbeskrivelser i bilag til bekendtgørelsen:
1) Sundhedsvidenskabelige fag bl.a. jordemoderkundskab, obstetrik, neonatalogi 50 (+ 80) ECTS- point 2) Naturvidenskabelige fag bl.a. anatomi, embryologi 10 (+ 5) ECTS- point 3) Humanistiske fag bl.a. psykologi, etik, pædagogik 15 (+ 10) ECTS- point 4) Samfundsvidenskabelige fag bl.a. samfundsmedicin, sociologi, sociallovgivning 15 (+ 05) ECTS- point 5) Tværgående fag bl.a. videnskabsteori, etik, forskningsmetodik 15 (+ 5) ECTS- point I alt 210 ECTS- point ECTS-vægtningen i ovenstående angives i  

 forhold til hele uddannelsen.
De i parentes angivne tal er den del af  

 uddannelsen, der foregår som klinisk undervisning inden for de  

 forskellige fagområder.
§ 11. Målet med den kliniske undervisning er  

 at skabe sammenhæng mellem teoretisk og praktisk kundskab og derved  

 sikre professionsbasering og praksisnærhed.
Den kliniske undervisning  

 tilrettelægges med progression fra det observerende til det  

 reflekterende og selvstændigt udøvende inden for det  

 jordemoderfaglige felt.
Stk. 2. Den kliniske undervisning, der udgør 105  

 ECTS-point, foregår på godkendte undervisningssteder, der er  

 relevante for jordemoderens virksomhedsområde, herunder på  

 jordemodercentre og på sygehuse.
Den kliniske undervisning er en del af  

 læringstilgangen, der sammen med den teoretiske undervisning giver den  

 studerende mulighed for at nå de i studieordningen beskrevne mål.  

 Det påhviler det kliniske undervisningssted at udarbejde beskrivelse af  

 det kliniske undervisningsforløb.
Beskrivelsen skal godkendes af  

 uddannelsesinstitutionen.
De studerende har pligt til at deltage i den  

 kliniske undervisning.
Nærmere regler om den kliniske undervisning samt  

 kriterier for godkendelse af kliniske uddannelsessteder fastsættes i  

 studieordningen.
Kapitel 3 Eksamen m.v.
§ 12. Uddannelsen indeholder 5 eksterne  

 prøver, heraf 3 i jordemoderkundskab, hvoraf en prøve placeres  

 inden udgangen af 2. semester og en prøve i 7. semester,  

 bachelorprojektet.
Bachelorprojektet bedømmes ved en mundtlig  

 prøve.
Der gives en samlet karakter for det skriftlige arbejde og  

 præstationen ved prøven.
Prøven er individuel.  

 Placeringen af de øvrige eksterne prøver og eventuelle interne  

 prøver fastsættes i studieordningen.
Stk. 2. 3 kliniske undervisningsperioder, der hver svarer til  

 mindst et halvt semester, bedømmes.
Der gives bedømmelsen  

 Bestået/Ikke bestået.
Bedømmelsen sker ved intern  

 prøve.
 Stk. 3. De eksterne og interne prøver, der ligger i  

 studiets tre første år, skal være bestået,  

 før de studerende kan afslutte bachelorprojektet.
 Stk.4. For eksamen, herunder prøveformer, bedømmelse,  

 eksamensbevis, klage over eksamen m.v. gælder i øvrigt reglerne  

 i bekendtgørelse om eksamen ved visse videregående uddannelser  

 under Undervisningsministeriet (eksamensbekendtgørelsen),  

 bekendtgørelse om karakterskala og anden bedømmelse samt  

 bekendtgørelse om censorinstitutionen for visse videregående  

 uddannelser under Undervisningsministeriet  

 (censorbekendtgørelsen).
Kapitel 4 Studieordningen § 13. Institutionen fastsætter inden for  

 bekendtgørelsens rammer nærmere regler for uddannelsen i en  

 studieordning.
 Stk. 2. Studieordningen skal indeholde regler om:
 1)	Mål for samt indhold og tidsmæssigt omfang af de enkelte  

 fag samt fagenes placering og bedømmelse i studieforløbet.  

 Omfanget af fagene fastsættes i ECTS-point, jf. § 10.
 2)	Mål, indhold, tidsmæssigt omfang, placering,  

 tilrettelæggelse og bedømmelse af den kliniske undervisning, jf.  

 § 11 og § 12.
 3)	Godkendelse af kliniske undervisningssteder, jf. § 11.
 4)	Undervisnings- og arbejdsformer i uddannelsen, herunder IT i  

 undervisningen, jf. § 7.
 5)	Den valgfri del, jf. § 9, stk. 2.
 6)	Udarbejdelse af bachelorprojektet, jf. § 9, stk. 2.
 7)	Obligatorisk deltagelse i den kliniske undervisning, jf. § 11,  

 stk. 2.
 8)	Merit, jf. § 16.
 9)	Beskrivelse af hovedområderne i virksomhedsfeltet, jf.  

 § 4.
 10)	Internationalisering.
 Stk. 3. Ud over regler fastsat i henhold til denne  

 bekendtgørelse indeholder studieordningen regler fastsat i henhold til  

 eksamensbekendtgørelsen.
 § 14. Det skal af studieordningen fremgå, at  

 institutionen, hvor det er begrundet i usædvanlige forhold, kan  

 dispensere fra regler i studieordningen, der alene er fastsat af  

 institutionen.
 Stk. 2. Inden en studieordning fastsættes og ved  

 væsentlige ændringer af denne, skal studieordningen godkendes af  

 Undervisningsministeriet efter indhentet udtalelse fra Sundhedsstyrelsen.
Stk. 3. Ved udarbejdelsen af studieordningen deltager en  

 repræsentant for de studerende og en repræsentant for de kliniske  

 undervisningssteder.
Ved væsentlige ændringer af studieordningen  

 tager institutionen kontakt til aftagerrepræsentanter og indhenter en  

 udtalelse fra censorformandskabet, jf. censorbekendtgørelsen.  

 Skoleafdelingernes studieordninger koordineres, således at der  

 opnås ensartet kvalitet af uddannelsen og smidige merit- og  

 overflyttelsesmuligheder.
Studieordningen, herunder væsentlige  

 ændringer i denne, træder i kraft ved studieårets  

 begyndelse og skal indeholde overgangsregler.
Censorformandskabet skal  

 orienteres om studieordningen og ændringer heri.
 Stk. 4. Gældende studieordninger skal være  

 offentligt tilgængelige på institutionens hjemmeside.
Kapitel 5 Andre regler § 15. Skift til samme uddannelse ved anden  

 institution kan først ske efter 1. studieår og efter, at 1.  

 eksterne prøve er bestået.
Institutionen kan dispensere herfra,  

 såfremt der foreligger usædvanlige forhold.
 § 16. Beståede uddannelseselementer ved en  

 institution, der udbyder uddannelsen efter denne bekendtgørelse,  

 ækvivalerer de tilsvarende uddannelseselementer ved de andre  

 institutioner, der udbyder uddannelsen.
Stk. 2. Institutionen kan herudover i hvert enkelt  

 tilfælde eller ved regler i studieordningen godkende, at  

 gennemførte uddannelseselementer fra en anden dansk eller udenlandsk  

 videregående uddannelse, der er bestået efter reglerne herom,  

 træder i stedet for uddannelseselementer eller dele heraf, der er  

 omfattet af denne bekendtgørelse.
Afgørelsen træffes  

 på grundlag af en faglig vurdering af ækvivalensen mellem de  

 berørte uddannelsesdele.
 § 17. Uddannelsesinstitutionen kan beslutte, at en  

 studerende skal afbryde eller ophøre med uddannelsen på de  

 kliniske undervisningssteder, hvis det er åbenbart, at den studerende  

 på grund af vedvarende somatisk eller psykisk sygdom eller  

 diagnosticerede personlighedsforstyrrelser, misbrug eller lignende ikke kan  

 fungere forsvarligt i relation til patienten.
§ 18. Undervisningsministeriet kan godkende  

 fravigelse af bekendtgørelsen som led i forsøg.
Samtidig  

 fastsættes forsøgets varighed og rapporteringsformen.
 § 19. Undervisningsministeriet træffer  

 afgørelse om at dispensere fra bekendtgørelsen, når det  

 er begrundet i usædvanlige forhold, bortset fra de tilfælde der  

 er nævnt i § 2, stk. 3, § 15, og § 16, stk. 2.
§ 20. Institutionens afgørelser i henhold  

 til bekendtgørelsen kan indbringes for Undervisningsministeriet,  

 når klagen vedrører den i § 17 beskrevne situation eller  

 vedrører retlige spørgsmål.
Klagen indgives til  

 institutionen.
Institutionen videresender klagen til ministeriet ledsaget af  

 en udtalelse.
Institutionen giver klageren lejlighed til inden for en frist  

 på mindst 1 uge at kommentere udtalelsen.
Kommentarerne medsendes til  

 ministeriet.
 Stk. 2. Fristen for at indgive klage efter stk.1 er 2 uger fra  

 den dag, afgørelsen er meddelt klageren.
Kapitel 6 Ikrafttræden og overgangsregler § 21. Bekendtgørelsen træder i kraft  

 den 1. september 2001 og har virkning for studerende der begynder på  

 uddannelsen den 1. september 2001 eller senere.
 Stk. 2. Samtidig ophæves bekendtgørelse nr. 425  

 af 17. juni 1987 om jordemoderuddannelsen, jf. dog stk. 3.
 Stk. 3. Studerende, der er begyndt på  

 jordemoderuddannelsen før den 1. september 2001, har ret til at  

 færdiggøre uddannelsen efter reglerne i bekendtgørelse  

 nr. 425 af 17. juni 1987.
 Stk. 4. Institutionen fastsætter overgangsregler for de  

 studerende, der i medfør af stk. 3 har ret til at  

 færdiggøre uddannelsen efter de hidtidige regler, men som  

 ønsker at færdiggøre uddannelsen efter reglerne i  

 nærværende bekendtgørelse.
Undervisningsministeriet, den 30. marts  

 2001 P.M.V.Ivan SørensenStyrelseschef /Carl Erik Lautrup Bilag 1 Marts 2001 Bekendtgørelse om jordemoderuddannelsen Uddannelsens hovedområder er jordemoderkundskab, som omfatter  

 kvindeliv og familiedannelse, herunder graviditet, fødsel og barsel.  

 Endvidere samfundsforhold og udvikling og forskning inden for jordemoderens  

 virksomhedsområde.
Uddannelsen består af en række  

 kurser/studieelementer inden for hvert af hovedområderne.
Der er en  

 teoretisk og en klinisk-pædagogisk tilgang til disse områder, og  

 den kliniske undervisning skal således opfattes som en pædagogisk  

 tilgang til opnåelse af målene i forhold til  

 hovedområderne.
De eksterne prøver skal være ens på  

 skoleafdelingerne.
 Uddannelsen indeholder emner inden for nedenstående fag, der kan  

 indgå i forskellige sammenhænge og med vekslende  

 benævnelser.
Sundhedsvidenskabelige fag 130 ECTS-point Hovedfaget i dette fagområde er jordemoderkundskab,  

 der suppleres af følgende fag:
1)	Obstetrik 2)	Kirurgiske og medicinske sygdomme i relation til obstetrik 3)	Genetik 4)	Familieplanlægning/Sexologi 5)	Neonatalogi 6)	Gynækologi 7)	Ernæring og diætlære 8)	Farmakologi 9)	Anæstesiologi.
Uddannelsen inden for det sundhedsvidenskabelige fagområde skal  

 kvalificere de studerende til at kunne analysere helhed og sammenhæng i  

 såvel den normale som den komplicerede graviditet, fødsel,  

 barsel og nyfødthedsperiode.
De studerende skal kunne anvende deres  

 viden i sundhedsfremme og forebyggelse og skal kunne observere,  

 undersøge, vurdere, diagnosticere, pleje, yde  

 fødselshjælp og omsorg, herunder rådgive og vejlede samt  

 behandle inden for virksomhedsområdet og i kontinuerlige og  

 ligeværdige forløb med kvinden og hendes familie.
Naturvidenskabelige fag 15 ECTS-point 1)	Anatomi/fysiologi 2)	Biokemi 3)	Embryologi 4)	Mikrobiologi.
De studerende skal kunne vurdere kvindens, fostrets og det nyfødte  

 barns anatomiske og fysiologiske forhold i forbindelse med reproduktion,  

 graviditet, fødsel og barsel.
Endvidere skal de studerende kunne  

 redegøre for det opsporende og præventive arbejde inden for  

 mikrobiologi og hygiejne.
Samfundsvidenskabelige fag 20 ECTS-point 1)	Samfundsmedicin 2)	Sociologi 3)	Antropologi 4)	Social-, sundheds- og  

 arbejdsmiljølovgivning/forvaltningsret 5)	Organisationsteori.
 De studerende skal kunne analysere samfunds- og arbejdsmedicinske forholds  

 betydning for fertilitet, graviditetens udvikling, fostrets vækst og  

 familiens trivsel, således at de studerende kan rådgive og  

 vejlede om generelle sociale, miljømæssige og  

 arbejdsmæssige faktorers betydning for sundhed og sygdom, specifikt i  

 relation til graviditet, fødsel og barsel.
De studerende skal opnå forståelse for familiers  

 levevilkår, betingelser og muligheder ud fra en sociologisk og  

 antropologisk forståelsesramme.
De studerende skal udvikle  

 forudsætninger for at indgå i projektarbejde og at kunne agere i  

 tværfaglige og tværsektorielle sammenhænge.
De studerende  

 skal opnå relevant viden vedrørende sundheds- og  

 socialvæsenets lovgivning og opbygning, herunder svangreomsorgens og  

 fødselshjælpens organisation.
Humanistiske fag 25 ECTS-point 1)	Psykologi 2)	Pædagogik 3)	Psykiatri.
De studerende skal kunne analysere kvindens/familiens livssituation og  

 være i stand til at formidle jordemoderfaglig omsorg i alle relevante  

 faser af graviditet, fødsel og barselperiode.
De studerende skal have  

 kendskab til psykiatriske lidelser, således at de kan henvise og yde  

 relevant faglig omsorg til psykisk syge kvinder.
 Desuden skal de studerende kunne integrere psykologiske og  

 pædagogiske reflektioner og handlinger i udviklingen af  

 jordemoderfaglig ekspertise.
De studerende skal kunne analysere egen livssituation og udvikle  

 personlige kvalifikationer og etisk kompetence til udøvelse af  

 jordemoderprofessionen.
De studerende skal kunne anvende forskellige  

 pædagogiske metoder til at målrette formidling og kommunikation  

 til den enkelte eller til grupper af kvinder og deres familier Tværgående fag 20 ECTS-point 1)	Videnskabsteori 2)	Etik 3)	Forskningsmetodik 4)	Kommunikation 5)	Studieteknik.
De studerende skal kunne forstå forskningsprocessens trin og  

 herunder de forskellige forskningsmetoder, såvel de kvantitative som de  

 kvalitative.
De studerende skal forstå de forskellige  

 videnskabsteoretiske og etiske felter og skal kunne anvende relevante  

 kommunikationsformer i samspillet med kvinden og familien.
 De nævnte fag er en forudsætning for at kunne få indsigt  

 og kunne integrere denne indsigt i de øvrige fagområder.
