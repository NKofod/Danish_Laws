 I medfør af lov nr. 328 af 4. juni 1986 om kød m.m. fastsættes:
Erhvervelse af autorisation § 1.  En virksomhed, der ønsker at slagte med henblik  

 på eksport, at eksportere kød og slagteaffald eller fremstille kødvarer til  

 eksport her fra landet, skal søge Landbrugsministeriet om autorisation  

 hertil.
 § 2.  Ansøgningen skal være ledsaget af  

 beliggenhedsplan samt detaljerede tegninger i mindst 2 eksemplarer (målestok  

 mindst 1:100) af virksomheden samt nøje beskrivelse af, hvilke produktioner  

 autorisationen skal omfatte, omtrentlig størrelse af den planlagte  

 produktion, eller evt. omtrentlig antal af arbejdere, virksomhedens  

 indretning i øvrigt, herunder vandlednings- og afløbssystemets udformning og  

 placering samt opstilling af maskiner, håndvaske, sterilisationsudstyr m.v.  

 Nedenstående generelle bestemmelser samt de for de enkelte virksomhedsgrupper  

 anførte særlige bestemmelser er minimumskrav for erhvervelse af autorisation  

 samt for opretholdelse af en allerede erhvervet autorisation, dog med skyldig  

 hensyntagen til en bestående autoriseret virksomhed for så vidt angår  

 beliggenhed.
 § 3.  Autorisation til specialvirksomheder vil i alle  

 tilfælde, hvor omstændighederne taler derfor, blive betinget af krav, der går  

 udover de i denne bekendtgørelse indeholdte.
 § 4.  Landbrugsministeriet tildeler virksomheden et  

 autorisationsnummer, der skal anvendes ved den til enhver tid gældende  

 mærkning af varer.
 § 5.  Landbrugsministeriet ansætter det fornødne  

 kontrolpersonale, hvis lønninger udbetales af Veterinærdirektoratet.  

 Udgifterne til lønninger refunderes det offentlige af den enkelte virksomhed  

 efter de til enhver tid herom gældende regler.
 § 6.  Landbrugsministeriets autorisation fritager ikke  

 virksomheden fra at indhente de fornødne godkendelser fra andre myndigheder  

 som sundhedskommission, bygningstilsyn, arbejdstilsyn, brandtilsyn m.m.
§ 7.  Inden for virksomhedens område må der ikke uden  

 særlig tilladelse udøves andre funktioner end den, hvortil autorisationen er  

 meddelt, og de enkelte lokaler må kun anvendes til det formål, hvortil de er  

 godkendt.
Væsentlig ombygning af en virksomhed eller væsentlige ændringer af  

 maskinopstilling må kun ske efter indhentet tilladelse fra vedkommende  

 veterinærinspektør efter indsendelse til denne af de for ombygningen eller  

 ændringen fornødne tegninger og beskrivelse.
I andre tilfælde skal den  

 kontrollerende dyrlæges tilladelse indhentes.
Tilbagekaldelse af autorisation § 8.  Landbrugsministeriet kan, såfremt de for en  

 autorisaton gældende bestemmelser ikke nøje overholdes, tilbagekalde  

 autorisationen.
 § 9.  Virksomheden skal, såfremt autorisationen ønskes  

 tilbagekaldt, meddele dette så betids, at kontrolpersonalet kan opsiges med  

 lovligt varsel.
Generelle bestemmelser Beliggenhed § 10.  Virksomheden skal placeres i rigelig afstand  

 fra virksomheder eller arealer, der ved røg, støv, lugt eller på anden måde  

 kan virke generende eller blot mindre appetitlige for en autoriseret  

 virksomhed.
§ 11.  Virksomheden skal - medmindre  

 Landbrugsministeriet tillader andet - råde over tilstrækkelig udenomsplads  

 (gårdareal), som skal være overfladebehandlet på en sådan måde (cementeret  

 el. lign.) og med indgange sikret på en sådan måde, at snavs ikke indslæbes i  

 virksomhedens lokaler.
Arealet skal være forsynet med afløb og have fald  

 hertil, så det kan spules.
 § 12.  Virksomheden skal være let tilgængelig for  

 såvel tilkørsel som frakørsel med egnede kørebaner.
 § 13.  Virksomheden skal lokalemæssigt og - medmindre  

 Landbrugsministeriet tillader andet - også arealmæssigt være adskilt fra  

 andre virksomheder ved mur, hegn eller lign., således at uvedkommende ikke  

 har adgang til virksomhedens område uden for arbejdstiden.
Virksomhedens konstruktion § 14.  Bygningerne skal opføres sådan, at de sikrer en  

 effektiv skadedyrsbekæmpelse (opfyldelse af Indenrigsministeriets  

 bestemmelser om rottebekæmpelse, beskyttelse mod fluer og fugle) og tillige  

 er sikret mod indtrængen af vand fra omgivelserne.
§ 15.  Antal og art af lokaler må rette sig efter den  

 produktion, de ønskes anvendt til, men lokaler og lokaliteter (gårdsplads,  

 stalde, produktionslokaler, kølerum, lokaler til vask af løst inventar,  

 lagerlokaler, ekspedition, folkelokaler, destruktionsrum etc.) skal være  

 tilstrækkeligt store og så vidt muligt placeret således i forhold til  

 hinanden, at der bliver en fremadskridende linie i produktionen fra  

 varemodtagelse til afsendelse af færdigvarer.
Er virksomheden bygget i  

 etager, skal transportmulighederne fra en etage til en anden være så  

 rigelige, at arbejdsgangen ikke blokeres.
Placeringen af stald, mødding,  

 destruktionsrum m.m. skal foretages sådan, at disse lokaler eller lokaliteter  

 ikke har direkte forbindelse til arbejdslokaler og endvidere således, at lugt  

 herfra ikke kan trænge ind i lokaler, hvor varer behandles eller opbevares.  

 Afstanden til åbne møddinger, aljebeholdere o. lign. skal være mindst 10 m.
Gulve, vægge, lofter, døre, trapper § 16.  Gulve skal i alle arbejdslokaler være af stød-  

 og skridsikkert materiale, der er uigennemtrængeligt for vand.
De skal være  

 forsynede med afløb og have fornødent fald hertil (mindst 1:100). Der må ikke  

 være lunker eller andre ujævnheder, som kan give anledning til pytdannelser.  

 I slagtelokaler skal gulvene være forsynede med afløbsrender med fald til  

 afløb, medmindre afløbene er placeret lige under slagtelinie.
 Stk. 2.  Overgange mellem gulve og vægge skal være  

 forsynet med hulkel med en højde på mindst 1,5 cm.
Stk. 3.  Vægge skal i en højde af mindst 2 m være  

 forsynet med glasserede fliser eller andet glat, for fugtighed  

 uigennemtrængeligt materiale.
I slagtelokaler skal overvægge indtil mindst 3  

 m over gulv være glatte, vaskbare og holdt i lys farve.
Vindueskarme skal  

 have en hældning på mindst 45. Øvrige vægflader skal være pudsede og hvidtede  

 eller malede.
Hvor væggene er udsat for overlast, skal de være beskyttede af  

 påkøringsskinner i korrosionsfrit materiale (træ er ikke tilladt).  

 Påkøringsskinner kan udelades, såfremt væggen i passende højde er beklædt med  

 hårdtbrændte klinker, som kan tåle påkørsel.
I indfrysere og fryselagre kan  

 Veterinærdirektoratet tillade anden konstruktion af væggene.
Hvor træ ikke  

 kan undgås, skal det være glathøvlet og malet med lys, giftfri farve eller  

 lakeret med klar lak.
Hvor der er toiletter i forbindelse med  

 arbejdslokalerne, skal skillevægge mellem toilet og forrum være ført helt til  

 loft.
Stk. 4.  Lofter.
Loftshøjden skal i arbejdslokaler  

 almindeligvis være mindst 3 m, i slagtelokaler dog mindst 3 1/2 m.
Lofter  

 skal være pudsede og hvidtede, medmindre en særlig konstruktion tillades af  

 Veterinærdirektoratet.
Stk. 5.  Døre og dørkarme skal enten være af rustfrit  

 metal, plast eller lignende korrosionsfrit materiale eller være beklædt med  

 rustfrit metal, der slutter tæt uden revner eller fuger.
Døråbninger,  

 hvorigennem varer transporteres på glidestand eller i vogne, skal være mindst  

 1,40 m brede.
 Stk. 6.  Trapper i kødbehandlings- eller  

 opbevaringslokaler skal være af et for vand uigennemtrængeligt korrosionsfrit  

 materiale (træ er ikke tilladt) med trin lukkede bagtil samt sidevægge  

 (skyllekant) af en højde på mindst 15 cm over trinniveau regnet fra trinnenes  

 forkant.
Stk. 7.  Elevatorskakters vægge skal udføres af  

 materiale, der muliggør rengøring.
Skakterne skal beskyttes mod skyllevand  

 fra gulve ved afløbsrender dækket af løstliggende riste.
Vandforsyning § 17.  Der må på en autoriseret virksomhed kun  

 anvendes vand (og is), der opfylder kravene til drikkevand af god  

 kvalitet - medmindre Veterinærdirektoratet til særlige formål og på  

 særlige vilkår godkender anvendelse af »ikke-drikkevand«.
Stk. 2.  Vandforsyningen skal dimensioneres således, at  

 der også under maksimumforbrug er rigeligt såvel koldt som varmt vand til  

 rådighed under tilstrækkeligt tryk.
Til sterilisationsformål skal vandets  

 temperatur være mindst 82 grader C.
Stk. 3.  Vandledningssystemet skal være etableret  

 således, at sekundær forurening af systemet - herunder tilbagesugning - ikke  

 kan finde sted.
Såfremt en slange eller rørforbindelse føres ned i en  

 beholder med vand, eller dette lejlighedsvis kan ske, skal aftapningsstedet  

 forsynes med rørafbryder.
Alle haner med slangeforskruning skal være udført  

 som stilbare kontraventiler.
Hvor forholdene taler derfor, kan hele det  

 pågældende ledningsafsnit i stedet sikres med en rørafbryder alene anbragt på  

 afsnittets højeste del, idet hovedstammen samtidig skal sikres med en  

 kuglekontraventil.
Ved enhver ændring af systemet skal drages omsorg for, at  

 der ikke efterlades »blinde« ender.
Opspædningsledninger (f. eks.  

 til køleanlæg) skal udmunde frit over højeste vandstand.
Stk. 4.  Vandreservoirer skal være overdækkede, men  

 luftventilerede og bund og vægge tætte.
Luftindtag skal være sikret med  

 fintmasket net.
Dæksler skal være tætsluttende.
Tilløbet, der skal udmunde  

 frit over højeste vandstand, skal befinde sig så langt fra afløbet, at der  

 til stadighed er tilstrækkelig cirkulation i hele reservoiret.
Et evt.  

 overløb må ikke være direkte forbundet med kloak.
Sugeledninger må ikke være  

 nedgravede.
For vandtårne og hydroforer gælder de samme regler som anført for  

 reservoirer.
 Stk. 5.  Bore- og ventilbrønde må ikke anbringes  

 således, at overfladevand eller (i lokaler) skyllevand kan løbe ned deri, og  

 de skal til stadighed holdes tørre og rene.
 Stk. 6.  Virksomheden skal være i besiddelse af en til  

 enhver tid ajourført plan over vandledningssystemet.
 Stk. 7.  Virksomheden er til enhver tid underkastet de  

 bestemmelser, som Landbrugsministeriet måtte fastsætte for vandundersøgelse  

 på autoriserede virksomheder.
Afløb § 18.  Virksomhedens afløbsforhold skal være godkendt  

 af den pågældende sundhedskommission og mindst opfylde de i kommunen gældende  

 regler for afløb for spildevand.
Stk. 2.  Gulvafløb skal forefindes i tilstrækkeligt  

 antal og passende placeret i alle lokaler hvor slagtning foregår, eller hvor  

 kød, slagteaffald og kødvarer behandles eller opbevares med undtagelse af  

 lokaler, hvor temperaturen almindeligt holdes under frysepunktet eller  

 sådanne lagerlokaler, for hvilke Veterinærdirektoratet måtte frafalde dette  

 krav.
I almindelighed kan regnes med 1 afløb pr. ca. 40 m2 gulvareal, i  

 slagtelokaler dog ca. det dobbelte antal afløb.
 Stk. 3.  Alle gulvafløb skal være forsynet med vandlås,  

 der skal have vandet fornyet så ofte, at lugt herfra undgås.
 Stk. 4.  Afløb fra håndvaske, kogekedler m.v. må ikke  

 ledes ud over gulvet, men skal forbindes direkte med gulvafløb.
Stk. 5.  Slam- og fedtsamlere skal være således  

 indrettede, at de kan tømmes fuldstændigt.
Tømning med efterfølgende rensning  

 ved spuling med varmt vand skal ske jævnligt.
De må ikke anbringes i  

 lokalerne og skal placeres således udendørs, at de ikke ved lugt eller under  

 tømning kan virke generende eller blot mindre appetitlige for arbejdet på  

 virksomheden.
 Stk. 6.  Gennemløbsbrønde, der er anbragt i  

 arbejdslokaler, skal være forsynet med tætsluttende dæksel.
 Stk. 7.  Toiletafløb må ikke forbindes med andre  

 spildevandsledninger inde i lokalerne og må ikke ledes til fedtsamlere eller  

 rensebrønde, men skal etableres således, at afløbet ikke i tilfælde af  

 forstoppelse i kloaksystemet kan trænge ind i virksomhedens øvrige  

 spildevandssystem.
 Stk. 8.  Virksomheden skal være i besiddelse af en til  

 enhver tid ajourført plan over afløbssystemet.
Belysning § 19.  Belysningen skal i så stor udstrækning som  

 muligt være dagslys med tilstrækkeligt vindues- eller ovenlysareal.
I  

 arbejdslokaler under optimale belysningsforhold (fritliggende bygninger og  

 sydvendte vinduer) skal være et vinduesareal på mindst 1/10 af gulvarealet.  

 Ved kunstig belysning i arbejdslokaler kan DS 700 tjene som rettesnor.  

 Lysintensiteten skal svare til mindst 215 lux.
På arbejdspladser, der er  

 særlig lyskrævende, mindst 540 lux.
Alle lamper, der kan være udsat for  

 overlast, skal være således afskærmede, at de ikke ved et uheld kan ituslåes  

 med risiko for glassplinter i varerne.
Ventilation § 20.  Alle arbejdslokaler skal være velventilerede,  

 enten gennem vinduer (sikret med fluenet) eller ved mekanisk ventilation.  

 Hvor ventilation ikke kan ske eller ikke er tilstrækkelig gennem vinduer  

 (nedkølede lokaler, forurening med støv, ildelugt f.eks. fra stalde m.v.)  

 skal der indrettes mekanisk ventilation.
Luftindtaget skal i så fald placeres  

 således, at luften ikke vil blive forurenet eller ildelugtende, og skal være  

 forsynet med støvfilter.
Særlig opmærksomhed bør henledes på lokaler med  

 kraftig varme-, damp- eller røgudvikling og lign.
Toiletter skal altid være  

 ventilerede ovenud og må ikke stå i direkte forbindelse med lokaler, hvor  

 varer behandles eller opbevares.
Køleindretninger § 21.  Køleindretninger skal etableres således, at de  

 ikke skaber problemer med kondensvand på lofter eller vægge.
Under  

 køleribber, hvorpå der sætter sig kondensvand, skal forefindes dryprender,  

 som skal have forbindelse med afløb.
Dryprender placeret under loftet skal  

 være udført og monteret således, at man undgår kondensdannelse på undersiden.
 § 22.  Samtlige bygninger og lokaler samt førnævnte  

 installationer skal til enhver tid holdes i orden og vel vedligeholdt.
Inventar Konstruktion § 23.  Inventar skal være konstrueret således, at det  

 har glatte flader med afrundede overgange, så det nemt kan renholdes.
Om  

 nødvendigt skal det nemt kunne adskilles uden brug af særligt værktøj (med  

 bajonetfatninger, fløjmøtrikker o.lign.). Adskillelse skal kunne foretages i  

 alle tilfælde, hvor man ikke umiddelbart kan se de flader der skal rengøres.
Stk. 2.  Med undtagelse af sådant inventar som  

 skæreplanker og presseplanker til saltning (skæreplanker af træ skal være en  

 hel planke, må ikke være lamineret eller sammenlimet) skal inventaret være  

 fremstillet af korrosionsfrit metal eller plastforbindelser, der opfylder den  

 til enhver tid gældende af Indenrigsministeriet udarbejdede vejledning for  

 plast i forbindelse med levnedsmidler og drikkevand.
Metaller, som i sig selv  

 er giftige eller som kan danne giftige forbindelser, er ikke tilladte.
 Stk. 3.  Inventar må ikke være malet på de flader, der  

 kommer i kontakt med varen.
 Stk. 4.  Beholdere (håndvaske) eller andet inventar af  

 emalje eller porcelain må ikke anvendes i produktionslokalerne.
Stk. 5.  Pakninger (pakskiver f.eks. i wulffe,  

 pølsestoppere, fyldemaskiner m.v.) skal være af materiale, der er ugiftigt,  

 ikke porøst og ikke absorberende, og må ikke kunne angribes af de pågældende  

 varer eller rengøringsmidler.
De skal slutte tæt, og passe således, at der  

 ikke dannes hjørner eller kanter, der besværliggør rengøring.
Opstilling af inventar § 24.  Opstilling af inventar skal foretages på en  

 sådan måde, at arbejdsgangen ikke vanskeliggøres, og at transport af varer  

 kan ske uden at genere produktionen.
 Stk. 2.  Alt fast inventar skal - så vidt gørligt - være  

 muret fast til gulv eller væg, evt. begge, eller være anbragt mindst 30 cm  

 fra væg og over gulv (på ben).
 Stk. 3.  Elektriske ledninger, afbrydere o.lign., skal  

 enten være tæt fastgjort til væg eller inventar eller placeres i en afstand  

 af mindst 5 cm. derfra.
Stk. 4.  Inventar, hvori eller hvorpå der benyttes vand,  

 såsom skylle- og kogekar, dåseskyllere m.m., skal installeres således, at der  

 etableres et direkte afløb til kloak (f.eks. med en plastikslange), så  

 spildevandet ikke flyder ud over gulvet.
Skylle- og kogekar skal være  

 forsynet med overløbsrør, der ligeledes skal føres direkte til kloak.
 Stk. 5.  Aftrækshætter og -rør skal være etableret  

 således, at kondensvand herfra ikke kan dryppe ned i kogekedler eller ned på  

 andet inventar og derved kompromittere hygiejnen.
 Stk. 6.  Borde eller andet inventar, hvorpå der i  

 almindelighed under arbejdet er vand, skal have sidekanter af tilstrækkelig  

 højde med undtagelse af borde i tarmrenseriet.
Stk. 7.  Der skal være lokaleplads til rådighed for vask  

 af alt løst inventar.
Vaskeudstyr, der skal have tilgang af såvel koldt som  

 varmt vand, skal placeres i et særligt lokale eller i en afskærmet del af  

 afdelingen, der skal have tilstrækkelig tilgang af lys og være velventileret.
 Håndvaske, sterilisatorer, spulehaner og slanger m.m.
§ 25.  Håndvaske skal forefindes overalt i  

 virksomheden i tilstrækkeligt antal og være placeret bekvemt for personalet.  

 De skal være så store, at vask af arme og hænder kan foregå, uden at det  

 sprøjter ud over gulvet.
De skal tilledes tempereret vand eller være forsynet  

 med blandehane for varmt og koldt vand.
Studsen skal være anbragt mindst 30  

 cm over håndvaskens kant.
Ved håndvaskene skal der være flydende sæbe i  

 beholder, engangshåndklæder, i tilfælde af papirservietter tillige beholdere  

 til benyttede servietter.
Afløb skal føres direkte til kloak.
Ved udskiftning  

 af håndvaske bør opsættes ikke-håndbetjente vaske.
Ved håndvaske på  

 slagtelinien kræves ikke håndtørring og dermed heller ikke affaldskurv for  

 benyttede servietter.
 Stk. 2.  I samtlige arbejdslokaler skal til brug for  

 rengøring være tappehaner med forskruninger til spuleslanger for såvel koldt  

 som varmt vand. (Spuling af gulvene ved hjælp af vand aftappet i baljer,  

 tønder, karvogne etc. må ikke finde sted, sålænge der er varer i lokalerne).
Stk. 3.  I arbejdslokaler, hvor der benyttes  

 håndværktøj, skal der bekvemt for arbejderne være placeret  

 sterilisationsapparater til sterilisation af enkelte stykker værktøj som  

 knive o.lign.
Der skal desuden på virksomheden findes et tilstrækkeligt antal  

 kogebeholdere eller dampsterilisationsskabe til sterilisation af alt  

 håndværktøj i forbindelse med den almindelige rengøring.
 Stk. 4.  Alt inventar skal til enhver tid holdes i orden  

 og vel vedligeholdt.
 Folkelokaler m.v.
§ 26.  Folkelokalerne skal være adskilt for mænd og  

 kvinder med undtagelse af spiselokaler og tørrerum.
Der skal desuden være  

 særskilt tørrerum, garderobe evt. spisestue for arbejdere med stærkt  

 tilsmudsende eller lugtende arbejde (f.eks. tarmrenseri). Folkelokalerne skal  

 mindst opfylde arbejdstilsynets krav.
For samtlige ansatte skal der være  

 fornødne omklædnings-, vaske- og spiselokaler samt toiletter til rådighed.  

 Samtlige lokaler skal være velventilerede.
Stk. 2.  Omklædningslokale skal være af passende  

 størrelse, i alm. med tilstrækkeligt dagslys og forsynet med 2 garderobeskabe  

 pr. mand evt. med forskydelig skillevæg (gangtøj og arbejdstøj) eller særlig  

 afdeling i garderobe med mindst 30 cm stangplads pr. person for arbejdstøj  

 med passende adskillelse mellem de enkelte arbejderes tøj.
Der skal altid  

 forefindes garderobeskabe til gangtøj.
Skabene skal være af metal med  

 skrånende top (mindst 45), velventilerede og hævet på ben mindst 30 cm over  

 gulv.
Afstanden mellem skabsrækkerne skal være mindst 2 m.
Stk. 3.  Vaske- baderum med såvel koldt som varmt vand  

 skal være tilstede i fornødent omfang.
Der skal være mindst 1 vaskested for  

 hver 5 arbejdere, med sæbe og engangshåndklæder samt beholdere for benyttede  

 håndklæder.
Endvidere skal der være indrettet vaskeplads for fodtøj,  

 forklæder m.m.
 Stk. 4.  Tørrerum for træskostøvler, plastforklæder,  

 gummibenklæder m.m. skal forefindes.
Stk. 5.  Toiletter i forbindelse med folkelokalerne skal  

 være forsynet med håndvaske og må ikke have direkte udgang til spiselokaler.  

 Direkte udgang til vaske- og omklædningsrum kan evt. godkendes.
De skal dog  

 være helt adskilt fra disse lokaler ved skillevæg til loft.
Døre skal være  

 selvlukkende.
Stk. 6.  Spisestue skal forefindes i forbindelse med  

 øvrige folkelokaler, men skal være adskilt fra garderobe og toiletter.  

 Såfremt der ikke forefindes kantine, skal der være kogested og køkkenvask i  

 eller ved spisestuen til brug for arbejderne.
Inventaret skal være af  

 materiale, så det nemt kan holdes rent og indrettet således, at stolene kan  

 fæstnes under bordfladen efter brugen, så rengøring af lokalet lettes.
Stk. 7.  For virksomheder, hvori der ikke foregår  

 slagtning, vil et kontor med skrivebord, garderobeskab samt i øvrigt fornøden  

 afåselig skabsplads til kontrolrekvisitter i almindelighed være  

 tilstrækkeligt.
Hertil kommer toilet med håndvask.
Evt. kan der blive tale om  

 yderligere lokaler for kontrollen, såsom laboratorium, særligt aflåseligt  

 lokale for kontrolmærket emballage etc.
For virksomheder, hvor der foregår slagtning, skal der foruden kontor for  

 den (de) kontrollerende dyrlæge(r) tillige forefindes samme faciliteter som  

 nævnt for arbejderne.
Til tilsynsassistenten(rne) kræves særligt kontor,  

 ligesom dette evt. vil være fornødent for reservedyrlægerne.
Arbejdstøj § 27.  For såvel arbejdere som funktionærer og  

 kontrolpersonale skal egnet arbejdstøj være til rådighed.
Stk. 2.  Arbejdstøjet, der i denne forbindelse omfatter  

 såvel hovedbeklædning som kitler eller lign., forklæder, gamascher,  

 arbejdsbenklæder og fodtøj, d.v.s. arbejdstøj, som helt dækker egen  

 beklædning samt håret, skal holdes tilbørligt rent.
Overtrækstøj og forklæder  

 af plastic skal desinficeres mindst 1 gang dagligt.
 Stk. 3.  Arbejdstøjet skal forblive på virksomheden og  

 må kun fjernes derfra for vask.
Stk. 4.  Arbejdstøjet skal skiftes for vask så ofte det  

 skønnes nødvendigt.
I afdelinger med stærkt tilsmudsende arbejde mindst 1  

 gang daglig, medmindre særligt beskyttelsestøj er stillet til rådighed.
 Stk. 5.  Gæster skal være iført mindst kittel og særlig  

 hovedbeklædning.
Helbredskontrol § 28.  Alle personer, der er beskæftiget med  

 erhvervsmæssig udvinding eller forarbejdning af kød, slagteaffald og  

 kødprodukter eller transport af disse levnedsmidler i uemballeret form, er  

 underkastet de til enhver tid af Landbrugsministeriet udstedte regler for  

 helbredskontrol på autoriserede kødeksportvirksomheder.
Hygiejniske forskrifter for driften Renlighed under arbejdet § 29.  Det påhviler enhver, der arbejder i en af de af  

 Landbrugsministeriet autoriserede kødeksportvirksomheder, stedse at udvise  

 den største personlige hygiejne samt yderste påpasselighed under arbejdet, så  

 varerne ikke forurenes eller på anden måde lider overlast af hygiejnisk art.  

 Vask af underarme og hænder skal altid foretages, forinden arbejdet  

 påbegyndes.
Det påhviler virksomhedens ledelse at drage omsorg for, at  

 foranstående overholdes.
Personer med inficerede sår på hænder, fingre eller  

 underarme må ikke beskæftiges ved behandling eller transport af uemballeret  

 kød, slagteaffald og kødvarer.
Personer med forbinding eller plaster på  

 hænder eller fingre må ikke beskæftiges ved wulff, hurtighakker pølsesprøjte,  

 påfyldning af konservesdåser eller arbejde af lignende art.
Stk. 2.  Alt inventar og værktøj, der anvendes til  

 arbejdet, skal omhyggeligt holdes rent og rengøres så ofte det skønnes  

 nødvendigt og altid, når tilsmudsning af nogen som helst art har fundet sted.  

 Knivskeder skal være af rustfrit stål, plast eller lignende materiale og skal  

 være indrettet således, at de nemt kan adskilles for rengøring.
Bælter til  

 knivskeder må ikke være af læder, men kan være af plast eller ringe af  

 rustfrit stål.
Ved tilsmudsning med inficeret materiale skal efter rengøring  

 altid foretages en sterilisation med mindst 82C varmt vand.
Rengøring med  

 påfølgende desinfektion skal altid finde sted snarest muligt efter arbejdets  

 ophør.
Efter rengøring skal rengøringsredskaberne (håndbørster, spande o.  

 lign.) desinficeres og ophænges på de dertil indrettede faste pladser.
 Stk. 3.  Under rengøring skal varerne være fjernet fra  

 de pågældende lokaler eller anbragt således, at de ikke kan rammes af sprøjt  

 eller stænk fra rengøringen.
 Stk. 4.  Kroge, hængejern m.v. skal rengøres mellem hver  

 anvendelse, beholdere (vogne, spande) og bakker mindst 1 gang daglig.
Stk. 5.  Rengøring af fast inventar samt gulve, vægge  

 etc. skal efterfølges af en skylning eller spuling.
Desinfektion kan  

 foretages med en opløsning af klornatron, der indeholder 0,4 pct. aktivt  

 klor, eller med et andet af Veterinærdirektoratet godkendt  

 desinfektionsmiddel.
Spuling af gulve og vægge må ikke finde sted, sålænge  

 der er varer i lokalerne, men fjernelse fra gulvet af affald, blod o. lign.  

 under arbejdet skal ske ved brug af skrabere.
Rengøring skal finde sted så  

 ofte det skønnes nødvendigt, dog mindst 1 gang daglig efter arbejdets ophør.
Stk. 6.  I lokaler, hvor der slagtes eller hvor der  

 forarbejdes eller opbevares kød, slagteaffald eller kødvarer, må der ikke  

 opbevares huder eller skind eller forefindes ilde- eller stærkt lugtende  

 stoffer, stoffer i støvform, der kan forurene luften eller de i lokalerne  

 værende kødvarer, eller overhovedet varer eller stoffer, der på nogen måde  

 ved direkte eller indirekte berøring kan gøre kødvarer uanvendelige eller  

 blot mindre appetitlige til menneskeføde.
Tobaksrygning, spytning på gulv  

 eller anden adfærd, der må betegnes som værende i strid med lokalernes  

 anvendelse i øvrigt, er forbudt.
Skadedyrsbekæmpelsesmidler eller andre  

 giftige forbindelser skal opbevares i aflåset rum eller skab og må kun  

 anvendes af særlig kvalificeret personale.
Stk. 7.  Fjernelse af kasseret kød og slagteaffald og  

 andet destruktionsaffald skal ske hurtigst muligt efter kassationen eller  

 beslutningen om, at varen ikke skal anvendes til menneskeføde.
Opsamling af  

 kasseret kød og slagteaffald og andet destruktionsaffald skal ske i tætte,  

 rene og korrosionsfri beholdere uden buler eller sammenpresninger.
Beholderne  

 må ikke fjernes fra virksomheden, men tømmes over i destruktionsanstaltens  

 transportbeholdere i destruktionsrummet.
Kasseret kød og slagteaffald skal  

 straks ved anbringelse i destruktionsanstaltens beholder sønderdeles og  

 overbruses med en 5 pct. holdig kreolinopløsning og skal beskyttes effektivt  

 mod fugle, rotter, fluer og andre skadedyr.
Hvis kasserede dele findeles i  

 knuser og ved tryklufttransport i lukkede rør føres til lukkede siloer kan  

 overbrusning med kreolinopløsning undlades.
Stk. 8.  Virksomhedens egne beholdere til  

 destruktionsvarer skal holdes omhyggeligt rene og må ikke anvendes til andre  

 formål.
Til sikring heraf skal de være tydeligt mærket, så forveksling med  

 andre beholdere på virksomheden ikke er mulig.
Stk. 9.  Til andet affald (papir, opfejning o.  

 lign.) skal der på passende steder anbringes beholdere med låg, evt. stativer  

 med papirsække.
Disse beholdere skal tømmes og rengøres daglig.
Stk. 10.  Alle letfordærvelige varer skal holdes kortest  

 mulig tid uden for kølede lokaler.
Til opskæring - med undtagelse af sådanne  

 varer, der umiddelbart skal indgå i virksomhedens egen videre produktion til  

 kogevarer eller saltede og røgede varer - skal forefindes temperaturreguleret  

 opskæringslokale, hvis temperatur ikke må overstige 12 grader C.
 Stk. 11.  Kroppe og spiseligt slagteaffald skal efter  

 slagtningen nedkøles til for kroppes vedkommende højst 7 grader C overalt i  

 kroppen og for slagteaffalds vedkommende højst 3 grader C.
Stk. 12.  Lagerlokaler for emballage o.lign. skal holdes  

 tilbørligt rene evt. ved støvsugning og må ikke anvendes til oplagring af  

 gamle maskindele, reservedele, gammelt inventar og lign.
Emballagen skal være  

 anbragt på stativer eller pallets i en sådan højde, at rengøring ikke  

 hindres.
Stk. 13.  Virksomhedens gårds- og udenomsareal skal til  

 enhver tid holdes rent og ryddeligt.
Der må ikke være bevoksninger  

 umiddelbart opad bygningerne.
Det må ikke anvendes til oplagsplads for gamle  

 maskindele, reservedele, gammelt inventar o. lign.
Ved midlertidig  

 anbringelse af sådant materiale skal det klodses op, så det er hævet mindst  

 35 cm over terrain.
 Stk. 14.  Husdyrhold må ikke forefindes på virksomheden.
Stk. 15.  Håndværkere må kun have adgang til lokalerne i  

 arbejdstiden, når dette er nødvendigt af hensyn til virksomhedens drift og  

 vedligeholdelse.
De skal være iklædt rent arbejdstøj og hovedbeklædning og  

 skal af virksomheden være instrueret om under arbejdet at udvise den største  

 påpasselighed, så værktøj, skruer o. lign. ikke kan komme i kontakt med  

 varerne, og således at varer, maskiner og andet inventar ikke forurenes under  

 arbejdet.
Ikrafttrædelse § 30.  Denne bekendtgørelse træder i kraft den 15.  

 april 1988. Regulativ nr. 50 af 30. marts 1971 for indretning og drift af de  

 af Landbrugsministeriet til eksport af kød, slagteaffald og kødvarer  

 autoriserede virksomheder, som ændret ved regulativ af 28. december 1984  

 ophæves.
