Medlemmet fik ikke ansættelse i nogen af de to vikariater, men blev  

 ansat i servicejobbet.
I ansættelsesbrevet, som han modtog ca. 20 dage  

 senere,  blev stillingen benævnt "portør", men dette blev kort  

 efter ændret til "portør/vinduespudser" ved et tillæg til  

 ansættelsesbrevet.
Medlemmet opsagde herefter straks sit arbejde.
Baggrunden for opsigelsen  

 var, at han ikke fandt, at der var tale om en stilling som portør,  

 når han skulle pudse 3000 vinduer på sygehuset 4 gange om  

 året.
Både a-kassen og Arbejdsdirektoratet fandt, at medlemmet var  

 selvforskyldt ledig.
Direktoratet pålagde ham derfor 5 ugers effektiv  

 karantæne.
 Sekretariatet for Arbejdsmarkedets Ankenævn foretog en  

 undersøgelse af, hvilke stillinger, der havde været  

 opslået, og hvad der var blevet oplyst til  

 ansættelsessamtalen.
 Af undersøgelsen kunne konkluderes, at sygehuset ikke ansatte ham i  

 de to vikariater, da to andre ansøgere ifølge dem var bedre  

 kvalificeret, og at sygehuset tilbød ham servicejobbet i stedet.  

 Med-lemmet oplyste, at han følte, at centralsygehuset ønskede  

 at fastholde ham i vinduespudser-stillingen.
Der er enighed om, at medlemmet allerede ved ansættelsessamtalen  

 blev gjort bekendt med, at servicejobbet indebar vinduespudsning.
Af hans  

 lønindplacering fremgik endvidere, at han blev "ansat i servicejob -  

 vinduespudser".
Der er der i mod ikke enighed om, hvad han fik at vide om omfanget af  

 vinduespudsning.
Medlemmet oplyste, at han fik at vide, at det var et  

 "portørjob med lidt vinduespudsning", mens sygehuset oplyste, at han  

 fik at vide, at "jobbet indebar både portørarbejde og  

 vinduespudsning." Efter den første måned med arbejdet fandt medlemmet, at  

 arbejdet nærmest kun bestod af vinduespudsning, og han sagde derfor  

 selv sin stilling op.
 Arbejdsmarkedets Ankenævn ændrede afgørelserne fra  

 a-kassen og direktoratet, sådan at medlemmet ikke var selvforskyldt  

 ledig i forbindelse med opsigelsen.
5 ugers karantæne   selvforskyldt  

 ledighed Ankenævnet har behandlet Deres sag om en effektiv karantæne  

 på 5 uger på møde den 18. april 2002.
Nævnet traf følgende A F G Ø R E L S E Arbejdsdirektoratets afgørelse af 29. juni 2001 ændres,  

 sådan at De ikke skulle pålægges en effektiv  

 karantæne på 5 uger i forbindelse med Deres arbejdsophør  

 den 1. marts 2001.
 Ankenævnet har lagt til grund, at servicejobbet som portør og  

 vinduespudser indebar pudsning af ca. 3.000 vinduer 4 gange om  

 året.
Ankenævnet har endvidere lagt til grund, at De ikke ved Deres  

 ansøgning af 29. december 2000 søgte servicejobbet, men i  

 stedet to vikarstillinger som portør.
Centralsygehuset afslog Deres  

 ansøgning om de to stillinger og tilbød Dem i stedet  

 servicejobbet som portør og vinduespudser.
De og centralsygehuset har samstemmende oplyst, at De til  

 ansættelsessamtalen vedrørende servicejobbet fik at vide, at  

 servicejobbet indebar vinduespudsning.
De har forklaret, at De fik oplyst, at  

 det drejede sig om ganske lidt vinduespudsning og mest portørarbejde.  

 Centralsygehuset har forklaret, at De fik oplyst, at arbejdet omfattede  

 både almindeligt portørarbejde og vinduespudsning.
 Ankenævnet har yderligere lagt til grund, at De selv opsagde  

 arbejdet den 1. marts 2001, og at De den 28. februar 2001 havde modtaget et  

 tillæg til Deres ansættelseskontrakt, hvoraf fremgik, at Deres  

 stilling ikke alene var benævnt "portør", men der i mod  

 "portør/vinduespudser".
Ankenævnet finder imidlertid, at der er stor forskel på en  

 stilling som portør med nogen vinduespudsning og en stilling som  

 portør med pudsning af ca. 12.000 vinduer om året.
Da det ikke  

 af sagen tydeligt fremgår, at De var bekendt med mængden af  

 vinduespudsning på tidspunktet for jobsamtalen, finder  

 ankenævnet, at det må lægges til grund, at servicejobbets  

 indhold ikke var det, De accepterede på tidspunktet for Deres  

 ansættelse den 1. februar 2001.
 Ankenævnet finder derfor, at De var berettiget til at opsige Deres  

 arbejde med virkning fra den 1. marts 2001.
 Ankenævnet henviser til § 63 i lov om  

 arbejdsløshedsforsikring m.v. (Arbejdsministeriets  

 lovbekendtgørelse nr. 712 af 19. juli 2000), til §§ 4, 17, 21, 24, 26  

 og 27 i Direktoratet for Arbejdsløshedsforsikringens  

 bekendtgørelse nr. 1073 af 21. december 1998 om selvforskyldt ledighed  

 (med senere ændringer) og til § 7 i Direktoratet for  

 Arbejdsløshedsforsikringens bekendtgørelse nr. 1353 af 20.  

 december 2000 om rådighed.
 Ankenævnet ændrer således direktoratets afgørelse  

 af 29. juni 2001.
På ankenævnets vegne xxx xx De kan læse om afgørelsens faktiske og retlige grundlag  

 på de følgende sider.
 Kopi til:
xx Arbejdsdirektoratet + akter 1. Sagsforløb Arbejdsdirektoratet fremstillede sagen på følgende  

 måde:
"Det fremgår af sagen, at De ophørte i et servicejob den 28.  

 februar 2001.  De sagde selv op.
De har selv forklaret, at De ophørte,  

 fordi De var ansat som portør, som De er uddannet til, men arbejdet  

 bestod alene af vinduespudsning.
 Det fremgår også, at De skulle have været indkaldt til  

 informationsmøde på AF vedr. servicejob, men De blev aldrig  

 indkaldt.
A-kassen traf afgørelse den 12. marts 2001 A-kassen fandt ved afgørelsen, at De var ophørt i  

 servicejobbet af en årsag, der væsentligst kunne tilregnes Dem.  

  A-kassen fandt, at De var selvforskyldt ledig og pålagde Dem en  

 effektiv karantæne på 5 uger med virkning fra dagen efter, at De  

 ophørte i arbejdet.
Det vil sige den 1. marts 2001.
 Ved afgørelsen lagde a-kassen vægt på, at De havde sagt  

 op, fordi De skulle pudse vinduer hele dagen.
I Deres klage af 19. marts 2001, har De anført, at  a-kassen har  

 misforstået Deres begrundelse for at sige op.  De har ikke noget imod  

 at pudse vinduer hele dagen, hvis det var det, De havde søgt.
De er  

 uddannet som portør gennem AF i 1999.  Det job, De søgte  

 på, var et job som portør med vinduespudsning 4 gange  

 året.
Det viste sig dog, at De skulle pudse 3000 vinduer 4 gange om  

 året, hvilket betød, at De ikke skulle lave andet, undtagen ved  

 sygdom og ferie, hvor der ville være mulighed for at lave  

 portørarbejde.
 Deres opsigelse skete i samråd med xxx's faglige afdeling.
 De har videre anført, at hvis De havde været på det  

 informationsmøde, som AF glemte at informere Dem om, havde De kunnet  

 stille relevante spørgsmål om, hvad jobbet indebar.  Hvis De  

 havde vidst det, ville De aldrig havde taget jobbet.  Da De spurgte  

 chefportøren både før og efter ansættelsen, fik De  

 ikke andet svar end, at vinduespudsningen kun var en lille del af jobbet.
 De har henvist til, at Sygehuset i annoncen og ansættelsesbrevet  

 selv har haft svært ved at tage stilling til om det var et job som  

 vinduespudser/ portør eller om det var portør/vinduespudser  

 eller som det står i ansættelsesbrevet som portør.
 Da De samtidig søgte et vikariat som portør, fordi De her  

 kunne gøre bedre brug af Deres faglighed, fik De at vide, at De meget  

 hellere skulle beholde det første job, da De godt kunne regne med at  

 vinduespudserjobbet kun var en lille del af det, og da det andet job, jo kun  

 var et vikariat.
 De mener, at man omgås loven ved at søge en  

 vinduespudser/portør for at få tilskud til vinduespudsning.
 A-kassen har sendt sin afgørelse og Deres klage til direktoratet  

 den 5. april 2001.
 A-kassen har fastholdt afgørelsen, fordi faglig afdeling har  

 vurderet sagen og ikke finder, at de kan hjælpe Dem yderligere.
 AF har den 25. juni 2001 telefonisk oplyst til a-kassens afdeling, at det  

 informationsmøde, som De skulle have været til, ikke indeholdt  

 særlige regler vedr. servicejobbet, men var omkring hvad jobbet  

 indebar.
 AF har også oplyst, at AF pr. telefon har talt med Dem om  

 rettigheder/pligter vedr. servicejob og om, at servicejobbet hovedsagelig var  

 vinduespudser og derudover portør.
Forbundet af offentligt ansatte har oplyst, at De har talt med faglig  

 afdeling, men faglig afdeling har ikke rådet Dem til at sige op." Sekretariatet er enig i fremstillingen.
2. Arbejdsdirektoratets afgørelse Direktoratet traf den 29. juni 2001 følgende  

 afgørelse:
 "De er selvforskyldt ledig den 28. februar 2001.
 De skal have en effektiv karantæne på 5 uger.
 Karantænen har virkning fra den 1. marts 2001.
Begrundelse Når De har opsagt et arbejde, anses De som hovedregel for selv at  

 være skyld i, at De blev ledig.
 Se § 4, stk. 1, i bekendtgørelse nr. 1073 af 21. december 1998 om  

 selvforskyldt ledighed.
De er dog ikke selv skyld i ledigheden, hvis De har haft en gyldig grund  

 til at sige op.
Gyldige grunde vil som hovedregel have relation til  

 arbejdsmarkedet og vil ikke være personlige grunde.
Alle de gyldige  

 grunde er nævnt i § 21, stk. 1, i bekendtgørelsen.
 Direktoratet har lagt vægt på, at De selv opsagde arbejdet som  

 portør/vinduespudser hos Centralsygehuset, xxx.
De opsagde arbejdet, fordi jobbet ikke havde det indhold, De havde  

 forventet ud fra annoncen.
Det er ikke en gyldig grund, efter § 21, stk. 1,  

 nr. 15, i bekendtgørelsen.
 Ifølge denne bestemmelse kan De opsige et formidlet arbejde, hvis  

 det ikke skal kunne overtages efter §§ 5-8 i bekendtgørelse om  

 rådighed.
 Direktoratet har lagt vægt på, at De i hele aktivperioden skal  

 kunne formidles rimeligt arbejde, jf. § 7, stk. 3, i bekendtgørelse  

 nr. 1353 af 20. december 2000 om rådighed.
 Rimeligt arbejde defineres, i bekendtgørelsens § 7, stk. 2, som  

 arbejde indenfor Deres eget fagområde og alt arbejde uden for Deres  

 fagområde, som De kan varetage.
 Direktoratet har også lagt vægt på, at De skal kunne  

 formidles servicejob, jf. samme bekendtgørelses § 7 a.
Direktoratet finder, at De heller ikke har haft en gyldig grund (AMA: til  

 opsigelsen) efter bekendtgørelse om selvforskyldt ledighed § 21, stk.  

 1, nr. 11.  Ifølge denne bestemmelse kunne De opsige arbejdet, hvis  

 almindelige arbejdsretlige principper gør, at De ikke skulle  

 fortsætte med arbejdet.
Før opsigelsen skulle De have  

 forsøgt at opnå en løsning på de opståede  

 problemer sammen med arbejdsgiveren eventuelt gennem den faglige  

 organisation.
 Herved har direktoratet lagt vægt på, at Deres faglige  

 afdeling har vurderet, at den ikke kan hjælpe Dem.
 Direktoratet vurderer således, at De ikke havde en gyldig grund til  

 at opsige arbejdet, fordi arbejdet blev opsagt af personlige grunde.
 Direktoratet finder, at De var selvforskyldt ledig den 1. marts 2001, jf.  

 § 4, stk. 1 i bekendtgørelse om selvforskyldt ledighed.
De skal derfor have en effektiv karantæne på 5 uger fra den 1.  

 marts 2001, jf. § 24, stk. 1, i samme bekendtgørelse." 3. Klagen til ankenævnet De skrev følgende i klagen til ankenævnet af 23. juli  

 2001:
 "Jeg tillader mig hermed at klage over afgørelsen vedrørende  

 selvforskyldt ledighed d. 29-06-01, da jeg mener, at begrundelsen ikke er  

 fyldestgørende, og at der er nogle punkter, der er direkte forkert  

 opfattet efter min mening.
Jeg mener, at jeg er blevet ført bag lyset, da det var et  

 portør job, jeg søgte, med lidt vinduespudsning og ikke kun  

 vinduespudsning.
Vinduespudsningen hører ikke under  

 portørarbejdet, da Sygehuset i xxx inden min ansættelse havde  

 kontrakt med et vinduespudserfirma, som de opsagde for at spare penge ved at  

 ansætte 2 mand i servicejob, se side 4, 5 og 6 i pjecen Servicejob en  

 ny mulighed.
På side 3 i afgørelsen står der ukorrekt, at AF pr.  

 telefon har oplyst mig om rettigheder/pligter vedrørende  

 servicejobbet, og om at servicejobbet hovedsagelig var vinduespudser og  

 derudover portør.
Det er direkte løgn, at jeg skulle være  

 kontaktet pr. telefon vedrørende dette.
Jeg fik henvendelse fra  

 AFkonsulent xxx, at servicejobbet var lige noget for mig, da jeg er uddannet  

 portør, og at det jo var en portør, de søgte, og lidt  

 vinduespudsning.
Hvorfor skulle jeg søge et job som vinduespudser med den uddannelse  

 som portør, jeg har." 4. Arbejdsdirektoratets bemærkninger til klagen Direktoratet oplyste følgende ved fremsendelsen af sagen den 8.  

 oktober 2001:
 "Direktoratet sender klage over afgørelse af 29. juni 2001.
 På direktoratets forespørgsel har Arbejdsmarkedsstyrelsen den  

 27. august 2001 vejledende oplyst, at § 5 i lov om servicejob ikke finder  

 anvendelse ved opsigelse af kontrakt med en privat virksomhed.
 AF-xxx har den 3. september 2001 oplyst, at xxx inden ansættelsen  

 fik at vide, at en del af arbejdet var vinduespolering, og at dette skulle  

 gøres 4 gange om året.
Der er ikke kommet nye oplysninger, der giver direktoratet anledning til  

 at ændre afgørelsen." 5. Nyt efter klagen Centralsygehuset xxx skrev den 24. januar 2002, at De ved  

 ansættelsessamtalen i januar 2001 blev gjort bekendt med, at jobbet  

 indebar både almindeligt portørarbejde og vinduespudsning.
 Centralsygehuset bemærkede endvidere, at De ved  

 lønindplaceringen blev ansat i servicejob som portør med  

 vinduespudsning, og at det var en forglemmelse, at De ikke ved første  

 ansættelseskontrakt fik oplyst, at De også var ansat til  

 vinduespudsning.
 Centralsygehuset redegjorde i øvrigt for, at De ikke blev valgt til  

 de to stillinger, De oprindelig søgte, fordi to andre ansøgere  

 efter centralsygehusets skøn var bedre kvalificerede.
 Ved brev af 29. januar 2002 blev De gjort bekendt med centralsygehusets  

 brev af 24. januar 2002.
 De bemærkede i Deres brev af 17. februar 2002, at De fik oplyst, at  

 der var tale om et servicejob som portør med lidt vinduespudsning, men  

 at De fra Deres ansættelse og en måned frem kun pudsede vinduer.  

 De bemærkede endvidere, at De med pudsning af 12.000 vinduer om  

 året ikke ville komme til at arbejde som portør, sådan som  

 De var ansat til.
De oplyste yderligere, at De oprindelig ikke søgte flexjobbet med  

 vinduespudsning, men i stedet to portørvikariater, hvoraf det ene  

 forudsatte stort kørekort.
De oplyste i Deres ansøgning, at De  

 havde stort kørekort og de fornødne kvalifikationer til at  

 søge stillingerne.
 De oplyste iøvrigt, at De er uddannet portør, og at De tog  

 servicejobbet, fordi De fik at vide, at det drejede sig om ganske lidt  

 vinduespudsning og mest portørarbejde.
6. Regler Lov om arbejdsløshedsforsikring m.v. (Arbejdsministeriets  

 lovbekendtgørelse nr. 712 af 19. juli 2000) § 63. Dagpenge må ikke udbetales til et medlem, hvis ledighed  

 skyldes ...
 4) at medlemmet uden fyldestgørende grund afslår at medvirke  

 til udarbejdelse eller revision af en individuel handlingsplan, afslår  

 eller afbryder et tilbud i henhold til en individuel handlingsplan efter lov  

 om aktiv arbejdsmarkedspolitik eller afslår eller afbryder en  

 uddannelse, som Arbejdsformidlingen vurderer vil øge mulighederne for  

 beskæftigelse.
Direktoratet for Arbejdsløshedsforsikringens  

 bekendtgørelse nr. 1073 af 21. december 1998 om selvforskyldt  

 ledighed § 1...
 Stk. 3. Bekendtgørelsen omfatter også ledige medlemmer, som  

 ikke har ret til dagpenge, og medlemmer, som i forbindelse med ledighed  

 undlader at anmode om dagpenge eller anden ydelse, som  

 arbejdsløshedskassen udbetaler...
Opsigelse af arbejde § 4. Et medlem er selvforskyldt ledig, hvis medlemmet opsiger et  

 arbejde uden en gyldig grund, jf. § 21.
 ...
§ 17. Der skal ikke ske registrering af selvforskyldt ledighed i  

 tilfælde, hvor et medlem ophører med sit arbejde i forbindelse  

 med 1)   overtagelse af andet varigt arbejde, der ikke gives offentligt  

 løntilskud til, med samme eller højere ugentlige timetal, eller  

 et omfang, der ikke vil kunne give ret til supplerende dagpenge, 2)   overtagelse af arbejde, der er formidlet af medlemmets  

 arbejdsløshedskasse eller AF efter reglerne i Arbejdsmarkedsstyrelsens  

 bekendtgørelse om en aktiv arbejdsmarkedsindsats, 3)   påbegyndelse af uddannelse af mindst 1 års varighed  

 eller 4)   påbegyndelse af selvstændig virksomhed mere end  

 midlertidigt og i væsentligt omfang.
 ...
 § 21. Gyldige grunde, jf. §§ 4, 5, 7 og 9-13, er:
1)   Helbred Et medlem kan afslå eller opsige arbejdet, hvis der er  

 lægelig dokumentation for, a) 	at medlemmet på opsigelsestidspunktet på grund af sit  

 helbred ikke eller kun med vanskelighed kan udføre arbejdet, eller b) 	at arbejdet på opsigelsestidspunktet forventes at  

 medføre, at der opstår eller sker en forværring af  

 helbredsmæssige problemer, herunder problemer med graviditet.
 Ved opsigelse er det en betingelse, at medlemmet har forsøgt at  

 få andet arbejde på arbejdspladsen.
2)   Transport Et medlem kan afslå eller opsige arbejdet, hvis afstanden  

 mellem bopæl og arbejdssted medrører en urimelig belastning af  

 medlemmet på grund af transportvanskeligheder eller på grund af  

 den tid, der går til transport.
Hvis medlemmet opsiger arbejdet, skal  

 det ske i umiddelbar tilknytning til a) 	en omlægning af offentlige transportmidler, b) 	en ændring af arbejdstidens placering eller c) 	bortfald af kørelejlighed.
 Det er en betingelse, at medlemmet før opsigelsen har  

 forsøgt at få arbejdstiden flyttet.
3)   Pasning af familie Et medlem kan afslå eller opsige arbejdet, hvis medlemmet  

 mangler pasningsmulighed for børn eller andre familiemedlemmer af  

 husstanden, der kræver pleje, og medlemmet har gjort rimelige  

 forsøg på at skaffe pasningsmulighed.
Ved opsigelse er det en  

 betingelse, at medlemmet har forsøgt at få anden arbejdstid  

 på arbejdspladsen.
4)   Efterløn og delefterløn Et medlem kan afslå eller opsige arbejdet, hvis medlemmet  

 ønsker at overgå til efterløn eller delefterløn,  

 og medlemmet rent faktisk indtræder i efterløns- eller  

 delefterlønsordningen.
Ved afslag er det en betingelse, at medlemmet  

 anmoder om at overgå til efterløn i umiddelbar tilknytning til  

 afslaget på arbejdet og med virkning fra anmodningen.
5)   Deltidsforsikredes arbejdstid Et medlem kan afslå eller opsige arbejdet, hvis medlemmets  

 arbejdstid er på over 6 timer i døgnet eller arbejdstiden  

 beregnet i gennemsnit for 1 måned har en varighed på over 30  

 timer pr. uge.
Ved opsigelse er det en betingelse, at den ændrede  

 arbejdstid er pålagt medlemmet af arbejdsgiveren, og at medlemmet ikke  

 har accepteret arbejdstiden.
6)   Tab af supplerende dagpenge Et medlem kan afslå eller opsige arbejdet, hvis medlemmet  

 mister retten til supplerende dagpenge, jf. § 60, stk. 1, og § 73, stk. 1 og  

 2, i lov om arbejdsløshedsforsikring m.v.
Et fuldtidsforsikret medlem  

 kan opsige arbejdet og fratræde inden for 26 uger efter, at retten til  

 supplerende dagpenge er bortfaldet.
Hvis tidspunktet for bortfald af retten  

 til supplerende dagpenge udskydes af en uforudsigelig eller pludseligt  

 opstået situation, er det fortsat en gyldig grund til ophøret,  

 hvis medlemmet stilles, som om retten til supplerende dagpenge er bortfaldet  

 ved arbejdsophøret.
7)   Tab af supplerende dagpenge - frigørelsesattest Et medlem kan afslå eller opsige arbejdet, hvis medlemmet  

 mister retten til supplerende dagpenge, fordi arbejdsgiveren ikke  

 ønsker at udstede en frigørelsesattest eller tilbagekalder en  

 frigørelsesattest.
Det gælder ikke, hvis medlemmet har  

 accepteret at fortsætte arbejdet uden samtidig at få supplerende  

 dagpenge.
8)   Arbejde i udlandet Et medlem kan afslå arbejdet, hvis arbejdet udføres  

 i udlandet, på Færøerne eller i Grønland.
Medlemmet  

 kan opsige arbejdet, hvis arbejdet udføres i udlandet eller  

 Grønland, medmindre medlemmet a) 	under ansættelsen har bopæl i Danmark, b) 	er udsendt af den danske stat eller c) 	er ansat hos en arbejdsgiver, der er skattemæssigt  

 registreret i Danmark.
9)   Produktion af krigsmateriel Et medlem kan afslå eller opsige arbejdet, hvis medlemmet  

 nægter at medvirke til udvikling eller produktion af krigsmateriel, jf.  

 lov om krigsmateriel m.v.
Arbejdsløshedskassen skal indhente en  

 skriftlig erklæring fra Justitsministeriet om, at den  

 pågældende virksomhed er omfattet af lov om krigsmateriel  

 m.v.
10)  Støtte efter lov om social service til pasning af handicappet  

 barn eller døende nærtstående og efter lov om dagpenge ved  

 sygdom eller fødsel til pasning af alvorligt sygt barn Et medlem kan afslå eller opsige arbejdet, hvis medlemmet  

 får støtte efter lov om social service til pasning af  

 handicappet barn eller pasning af nærtstående, der ønsker  

 at dø i eget hjem, eller efter lov om dagpenge ved sygdom eller  

 fødsel til pasning af alvorligt sygt barn.
Ved opsigelse er det en  

 betingelse, at medlemmet har fået afslag på at få orlov fra  

 arbejdet.
11)  Arbejdspladsen Et medlem kan opsige arbejdet, hvis almindelige arbejdsretlige  

 principper gør, at medlemmet ikke skal fortsætte med arbejdet.  

 Medlemmet skal have henvendt sig til arbejdsgiveren for at opnå en  

 løsning på de opståede problemer eventuelt gennem den  

 faglige organisation.
12)  Ægtefælleflytning Et medlem kan opsige arbejdet senest 2 år efter en  

 flytning, der skyldes, at ægtefællen eller samleveren a) 	overtager varigt arbejde uden for den hidtidige bopæl, b) 	begynder uddannelse af mindst 18 måneders varighed uden for  

 den hidtidige bopæl eller c) 	begynder eller flytter selvstændig virksomhed uden for den  

 hidtidige bopæl.
13)  Fratrædelsesordning Et medlem kan opsige arbejdet, hvis medlemmet i forbindelse med  

 fratrædelsen og som led i en fratrædelsesordning fra  

 arbejdsgiveren modtager en godtgørelse, der medfører fradrag i  

 dagpengene efter bekendtgørelse om fradrag i  

 arbejdsløshedsdagpenge.
Godtgørelsen skal sammenlagt med  

 løn i den periode, medlemmets eget opsigelsesvarsel løber,  

 mindst svare til løn for den periode, der svarer til arbejdsgiverens  

 opsigelsesvarsel.
14)  Fysisk vold Et medlem kan opsige arbejdet på grund af flytning uden for  

 den hidtidige bopæl som følge af den samboende  

 ægtefælles eller samlevers udøvelse af fysisk vold mod  

 medlemmet.
Det er en betingelse, at arbejdsophøret og flytningen sker  

 i tilknytning til den fysiske volds udøvelse.
Medlemmet skal ved  

 lægeattest eller politianmeldelse kunne dokumentere at have været  

 udsat for fysisk vold.
Direktøren for  

 Arbejdsløshedsforsikringen kan bestemme, at det er en gyldig grund,  

 uanset medlemmet ikke kan dokumentere fysisk vold, hvis det ved  

 politianmeldelse kan dokumenteres, at medlemmets flytning og  

 samlivsophør i tilknytning hertil skyldes overhængende fare for  

 medlemmets liv på grund af trusler om fysisk vold fra den samboende  

 ægtefælles eller samleverens side.
15)  Det formidlede arbejde Et medlem kan afslå arbejdet, hvis det formidlede arbejde ikke  

 skal kunne overtages, jf. §§ 5-8 i bekendtgørelse om rådighed.
Stk. 3. Den gyldige grund skal foreligge på det tidspunkt, hvor  

 medlemmet afslår eller ophører i arbejdet, tilbudet m.v.
Ved  

 ophør må den gyldige grund ikke være en afledt  

 følge af en handling, medlemmet har foretaget efter eget valg.
 ...
 § 24. Et medlem, der er selvforskyldt ledig i medfør af §§ 4-6  

 og 9, pålægges 5 ugers effektiv karantæne, jf. dog stk. 2  

 og § 27.
 ...
 § 26. En effektiv karantæne kan kun afvikles i perioder, hvor  

 medlemmet ellers ville have været berettiget dagpenge eller en anden  

 ydelse, som arbejdsløshedskassen udbetaler.
 Stk. 2. Karantænen har virkning fra dagen efter afslaget,  

 arbejdsophøret eller tilbudets ophør, jf. dog stk. 3-5.
 ...
 Stk. 6. Den effektive karantæne anses for udstået, hvis  

 karantænen ikke er afviklet senest 3 måneder efter afslaget,  

 arbejdsophøret eller tilbudets ophør.
Stk. 7. Karantænen anses endvidere for udstået, hvis et medlem  

 efter afslaget eller ophøret har haft ustøttet  

 beskæftigelse i et omfang, der for fuldtidsforsikrede udgør  

 mindst 185 timer.
For deltidsforsikrede er kravet 5 gange den gennemsnitlige  

 ugentlige arbejdstid, opgjort på grundlag af beskæftigelsen i den  

 periode, der danner grundlag for beregningen af medlemmets dagpengesats.
 ...
 § 27. Et medlem, der 2 gange inden for de seneste 12 måneder er  

 blevet selvforskyldt ledig i medfør af §§ 4-13, kan ikke få  

 dagpenge.
 Stk. 2. Et fuldtidsforsikret medlem kan igen få dagpenge, når  

 medlemmet har haft mere end 300 timers arbejde i en periode på 10 uger.  

 Det er en betingelse, at arbejdet er udbudt på almindelige løn-  

 og arbejdsvilkår, og at der ikke er givet offentlige løntilskud  

 til arbejdet.
 ...
 § 21, stk. 1, nr. 4, er ved bekendtgørelse nr. 314 af 20. maj  

 1999 ændret til:
4) Efterløn og delefterløn  

 Et medlem kan afslå eller opsige arbejdet, hvis medlemmet ønsker  

 at overgå til efterløn, og medlemmet rent faktisk  

 indtræder i efterlønsordningen.
Ved afslag er det en betingelse,  

 at medlemmet anmoder om at overgå til efterløn i umiddelbar  

 tilknytning til afslaget på arbejdet og med virkning fra  

 anmodningen.
 ...
 § 21, stk. 1, nr. 13, er ved bekendtgørelse nr. 1354 af 20.  

 december 2000 ændret til:
 13) Fratrædelsesordning  

 Et medlem kan opsige arbejdet, hvis medlemmet i forbindelse med  

 fratrædelsen og som led i en fratrædelsesordning fra  

 arbejdsgiveren modtager en godtgørelse, der medfører fradrag i  

 dagpengene efter bekendtgørelse om fradrag i dagpenge, orlovsydelse,  

 aktiveringsydelse, uddannelsesgodtgørelse og etableringsydelse.
 ...
Direktoratet for Arbejdsløshedsforsikringens bekendtgørelse  

 nr. 1353 af 20. december 2000 om rådighed § 7. Når et medlem i dagpengeperioden har været ledig i  

 sammenlagt 3 måneder inden for de seneste 6 måneder, skal  

 medlemmet også kunne formidles rimeligt arbejde.
Stk. 2. Rimeligt arbejde omfatter ud over arbejde inden for medlemmets  

 faglige område også alt arbejde uden for medlemmets faglige  

 område, som medlemmet kan varetage.
Arbejdet er også rimeligt,  

 hvis medlemmet kan varetage beskæftigelsen efter et kortere  

 uddannelsesforløb, og hvis medlemmet får tilbudt den  

 fornødne uddannelse i forbindelse med formidlingen.
 Stk. 3. Medlemmet skal i hele aktivperioden også kunne formidles  

 rimeligt arbejde.
 ...
