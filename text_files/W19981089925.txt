Patienten henvendte sig til lægevagten og blev undersøgt af  

 en vagtlæge.
Patienten beskrev sin sygehistorie for vagtlægen, og  

 på vagtlægens forespørgsel forsikrede patienten, at han  

 havde taget sin malariaprofylakse som foreskrevet.
Vagtlægen  

 forhørte sig ikke nærmere om, hvilken form for malariaprofylakse  

 patienten havde taget.
Vagtlægen fandt ved sin undersøgelse, at der formentlig var  

 tale om en mave-tarm infektion (gastro-enteritis). Vagtlægen  

 målte ikke patientens temperatur og tog ikke en blodprøve, men  

 tilbød patienten, at han kunne blive indlagt.
Patienten afslog dette  

 tilbud, og vagtlægen opfordrede ham i stedet til at kontakte  

 lægen på ny, såfremt han igen blev dårlig og fik  

 feber.
To dage efter undersøgelsen hos vagtlægen blev patienten  

 indlagt.
Han fik konstateret malaria og blev siden overflyttet til et  

 større hospital.
Det viste sig, at patienten led af psoriasis og havde været bekymret  

 for bivirkninger i forbindelse med malariaprofylaksen.
Han havde derfor  

 indtaget homøopatisk medicin som malariaprofy-lakse.
 Patienten klagede herefter over, at vagtlægen havde undersøgt  

 utilstrækkeligt og herunder, at han ikke havde taget en  

 blodprøve.
Manglende diagnostik af malaria Patientklagenævnet kunne oplyse, at malaria er en  

 alvorlig og undertiden livsfarlig sygdom, specielt i den ondartede form:  

 falciparum.
Såfremt der under mikroskopi af de røde blodlegemer  

 findes, at mere end 5% af disse er inficeret med falciparum parasitter, er  

 det udtryk for, at patienten er i livsfare.
Det gælder således  

 som god klinisk standard for alle akutte infektionsprægede  

 sygdomstilfælde hos patienter, der har været i malaria-inficerede  

 områder de sidste 4 uger, at de skal betragtes som havende malaria,  

 indtil andet er bevist.
Patientklagenævnet fandt i det aktuelle  

 tilfælde, at vagtlægen ikke havde overtrådt  

 lægeloven, fordi han var blevet vildledt af patientens oplysninger om  

 sin af malariaprofylakse.
Nævnet fandt dog, at det havde været  

 hensigtsmæssigt, om vagtlægen, under henvisning til patientens  

 sygehistorie, havde indledt malariadiagnostik for eksempel ved at tage en  

 blodprøve eller ved at indlægge på nærmeste  

 centralsygehus med mikrobiologisk service, idet den officielt anbefalede  

 malariaprofylakse ikke er helt sikker.
Det var herunder nævnets  

 opfattelse, at enhver læge bør kunne tage en blodprøve  

 til diagnostik af malaria.
