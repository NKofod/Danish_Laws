INDHOLDSFORTEGNELSE BILAG BEKENDTGØRELSE OM MAKSIMAL- GRÆNSEVÆRDIER FOR INDHOLD AF VISSE  

 MYKOTOKSINER I LEVNEDS MIDLER 1. INDLEDNING Denne vejledning, mykotoksinvejledningen, er udarbejdet med henblik på  

 gennemførelse af kontrollen med bestemmelserne i Sundhedsministeriets  

 bekendtgørelse nr. 487 om maksimalgrænseværdier for indhold af visse  

 mykotoksiner i levnedsmidler, i det følgende benævnt bekendtgørelsen eller  

 mykotoksinbekendtgørelsen.
Bekendtgørelsen er gengivet som bilag til  

 vejledningen.
Mykotoksinbekendtgørelsen og mykotoksinvejledningen udbygger, samler og  

 forenkler reglerne om aflatoksin i levnedsmidler.
Principperne for kontrol  

 svarer til den hidtidige kontrol med figner: Den, der sælger levnedsmidler  

 med risiko for forurening med aflatoksin, skal i henhold til bekendtgørelsens  

 § 6 selv kunne dokumentere, at varepartiet ikke indeholder aflatoksin.
Kontrollen med aflatoksin var tidligere væsentligst baseret på vurdering  

 af hvert enkelt parti ved import af levnedsmidlet til Danmark.
For jordnødder  

 og paranødder blev vurderingen foretaget på grundlag af analyser udført i  

 Danmark, og for figner på grundlag af en dokumentation fremlagt af  

 importøren.
Den nye bekendtgørelse stiller ingen krav om kontrol ved import,  

 idet grænseværdierne for mykotoksiner gælder ved salg af levnedsmidler.
Ved  

 tilsyn og egne undersøgelser skal den lokale tilsynsmyndighed vurdere  

 virksomhedernes dokumentation og sikre, at virksomhedernes egenkontrol  

 fungerer, og at bekendtgørelsen bliver overholdt.
Mykotoksinbekendtgørelsen regulerer endvidere indholdet af ochratoksin A,  

 som der ikke tidligere har været nogen grænseværdi for.
Nyere vurderinger af  

 forekomst i Danmark og af ochratoksins sundhedsskadelige virkninger  

 dokumenterer imidlertid et behov for en regulering af indholdet i korn og  

 kornprodukter - de levnedsmidler, der betyder mest for befolkningens indtag  

 af dette mykotoksin.
 Denne vejledning erstatter cirkulæret om kontrol med forbud mod salg af  

 levnedsmidler med indhold af jordnødder eller jordnøddeprodukter, hvori  

 aflatoksin forekommer af juli 1990, samt vejledning nr. 10 om aflatoksin i  

 figner af juli 1990.
 Vejledningen er udarbejdet i medfør af bekendtgørelsens § 9, og indeholder  

 både vejledning om bekendtgørelsens bestemmelser og vejledning om kontrollen  

 med overholdelse af bekendtgørelsen.
2. VEJLEDNING OM MYKOTOKSINBEKENDTGØRELSEN 2.1 Levnedsmidler, der er omfattet af bekendtgørelsen Bekendtgørelsen fastsætter maksimale grænseværdier for aflatoksin i alle  

 levnedsmidler og for ochratoksin A i korn og kornprodukter.
Grænseværdierne  

 skal overholdes ved salg, og bekendtgørelsen gælder derfor ethvert salgsled  

 fra produktion eller import til detailhandel.
Tilsynsmyndigheden bør lægge  

 mest vægt på kontrol med produktion og import ligesom ved anden  

 levnedsmiddelkontrol.
2.2 Aflatoksin Grænseværdierne for indhold af aflatoksin gælder for ethvert  

 levnedsmiddel.
Kravet om dokumentation for at bekendtgørelsen er overholdt,  

 gælder kun for levnedsmidler, der ofte har vist sig at være forurenet med  

 aflatoksin.
2.2.1 Levnedsmidler, hvor der kræves dokumentation for, at  

 bekendtgørelsens grænser for aflatoksin er overholdt Levnedsmidler, der erfaringsmæssigt ofte er forurenet med aflatoksin, er  

 nævnt i bekendtgørelsens bilag 3. Den, der fremstiller, importerer eller  

 engrosforhandler disse levnedsmidler, skal kunne dokumentere, at  

 bekendtgørelsens krav er overholdt.
Dette krav gælder for 2.2.2 Aflatoksin i andre levnedsmidler Ethvert levnedsmiddel skal overholde bekendtgørelsens grænseværdier for  

 indhold af aflatoksin.
Der er levnedsmidler, hvor der afhængig af oprindelse,  

 klimaforhold, behandling, opbevaring etc. lejlighedsvis kan forekomme  

 forurening med aflatoksin.
Det gælder f.eks. importeret boghvede, visse  

 krydderier, sorte ris, majs, pecanødder, mandler og marcipan.
For  

 levnedsmidler, der ikke er nævnt i bekendtgørelsens bilag 3, vurderer  

 tilsynsmyndigheden behovet for tilsyn og kontrol.
2.3 Ochratoksin A 2.3.1 Ochratoksin A i korn og kornprodukter Bekendtgørelsen fastsætter en grænseværdi på 5 mikrogram/kg for korn og  

 kornprodukter til brug som levnedsmidler.
Grænsen gælder ikke for  

 foderstoffer eller ved salg af korn og kornprodukter til foderbrug.
2.3.2 Ochratoksin A i svinekød Ved den veterinære kontrol på slagterierne kontrolleres alle svin for  

 forandringer af nyrerne (mugnefrose). Beskadigede nyrer undersøges for  

 indhold af ochratoksin A, og ved indhold over 25 mikrogram pr. kg kasseres  

 hele svinekroppen.
Denne kontrol sikrer et lavt indhold i svinekød, og gør  

 anden regulering unødvendig.
2.4 Andre mykotoksiner Bekendtgørelsen regulerer kun aflatoksin B1, B2, G1, G2 og ochratoksin A.  

 Meldrøjealkaloider, patulin, sterigmatocystin, zearalenon, fumonisin,  

 trichotecener og andre mykotoksiner kan lejlighedsvis forekomme som  

 forurening i levnedsmidler.
Levnedsmiddelstyrelsen vil kunne rådgive om  

 kontrolbehov og toksicitet af disse mykotoksiner, og den lokale  

 tilsynsmyndighed vil kunne nedlægge forbud med hjemmel i levnedsmiddellovens  

 § 12.
2.5 Myndigheder, kontrol og tilsyn Tilsynet med overholdelse af bekendtgørelsen påhviler kommunalbestyrelsen,  

 der kan lade tilsynet udøve gennem levnedsmiddelkontrolenheden.
 Bekendtgørelsen forbyder salg af levnedsmidler i ethvert handelsled,  

 såfremt indholdet af aflatoksiner og ochratoksin A overstiger de maksimale  

 grænseværdier i bekendtgørelsens bilag 1 og 2.
Bekendtgørelsen pålægger den, der fremstiller, importerer eller  

 engrosforhandler levnedsmidler nævnt i bekendtgørelsens bilag 3, at kunne  

 dokumentere, at bekendtgørelsens krav er opfyldt.
En producent eller importør  

 af nødder, tørrede figner og produkter heraf skal derfor have en egenkontrol,  

 der dokumenterer, at hvert enkelt vareparti overholder bekendtgørelsen.  

 Virksomhederne skal selv fremskaffe den fornødne dokumentation for, at  

 varepartierne overholder grænseværdierne.
Det er tilsynsmyndigheden, der  

 afgør hvilken dokumentation, der er tilstrækkelig.
 Tilsynsmyndigheden skal kontrollere virksomhedens dokumentation ved at  

 undersøge en del af de producerede eller importerede varepartier efter afsnit  

 4 i denne vejledning.
 Kontrol og tilsyn med overholdelse af bekendtgørelsen kan foretages i alle  

 handelsled, men udføres mest hensigtsmæssigt så tæt ved kilden som muligt.  

 Det er derfor først og fremmest de levnedsmiddelkontrolenheder, i hvis  

 tilsynsområde der sker produktion og import, der skal påse, at  

 bekendtgørelsen overholdes.
Bekendtgørelsen omfatter også forsyning til skibe og fly og salg af  

 levnedsmidler i toldfri forretninger i Danmark.
Bekendtgørelsen gælder  

 derimod ikke for udenlandsk producerede levnedsmidler, der udelukkende føres  

 gennem Danmark som transitgods.
3. KONTROLOPGAVER OG KONTROLLENS PRAKTISKE  

 TILRETTELÆGGELSE 3.1 Krav til virksomheder og dokumentation 3.1.1 Virksomheder, der er omfattet af krav om dokumentation Producenter, importører og engrosforhandlere af levnedsmidler nævnt i  

 bekendtgørelsens bilag 3 skal for hvert enkelt levnedsmiddelparti kunne  

 dokumentere, at maksimalgrænseværdierne er overholdt.
Dokumentationen skal  

 opbevares i mindst et år og skal være tilgængelig for tilsynsmyndigheden.
Der  

 skal derfor være en nedskrevet procedure, der beskriver, hvorledes det  

 sikres, at bekendtgørelsen overholdes.
Virksomheden skal have eller kunne  

 fremskaffe en liste over samtlige levnedsmiddelpartier omfattet af  

 bekendtgørelsen et år tilbage.
3.1.2 Dokumentation for, at grænseværdierne for aflatoksin er  

 overholdt Som dokumentation for at bekendtgørelsen er overholdt kan anvendes  

 analyser foretaget af akkrediterede laboratorier, af A-laboratorier eller af  

 Levnedsmiddelstyrelsen.
Tilsynsmyndigheden har mulighed for at acceptere andre former for  

 dokumentation for at grænseværdierne er overholdt, herunder analyser  

 foretaget af udenlandske laboratorier.
Analyserne kan også være foretaget af  

 producentens eller leverandørens eget laboratorium.
Dokumentationen kan  

 endvidere være et certifikat fra en levnedsmiddelkontrolmyndighed i  

 oprindelseslandet eller en erklæring fra leverandør på faktura eller i  

 handelspapirer om, at varepartiets indhold af aflatoksiner ikke overstiger  

 maksimalgrænseværdierne i bekendtgørelsen.
 Dokumentationen skal indeholde oplysninger om:
- Udstederens navn - Beskrivelse af varepartiet (f.eks. oprindelsesland, varekategori,  

 kvalitet, partiets størrelse, pakningsstørrelse, varemærke, evt. i form af  

 henvisning til handelsdokumenter) eller - Lotmærkning (identifikation af vareparti) i henhold til  

 mærkningsbekendtgørelsen - Bekræftelse på, at varepartiets indhold af aflatoksiner ikke overstiger  

 maksimalgrænseværdierne i bekendtgørelse nr. 487 af 16. juni 1995 om  

 maksimalgrænseværdier for indhold af visse mykotoksiner i levnedsmidler,  

 eller de aktuelle analyseresultater for aflatoksin i det pågældende  

 vareparti.
3.1.3 Tilladelse til salg af varepartier Når virksomheden har dokumentation for, at bekendtgørelsen er overholdt,  

 kan varepartiet sælges.
3.2 Kontrol med aflatoksin 3.2.1 Tilsyn hos importører og producenter Ved tilsyn hos producenter og importører skal tilsynsmyndigheden  

 kontrollere, at det af virksomhedens egenkontrol fremgår, at hvert enkelt  

 vareparti overholder bekendtgørelsen.
Virksomheden skal selv fremskaffe den  

 fornødne dokumentation for, at varepartiet er fri for aflatoksin, og afholder  

 selv de derved forbundne udgifter til prøveudtagning, analyse, certifikater  

 m.v.
 Levnedsmiddelproducerende virksomheder, der anvender levnedsmidler  

 omfattet af bekendtgørelsen i produktionen, skal kunne fremlægge  

 dokumentation for, at bekendtgørelsens krav er overholdt.
Den lokale tilsynsmyndighed godkender virksomhedens procedure for  

 mykotoksinkontrol og vurderer herunder, om den dokumentation, som kontrollen  

 hviler på, er tilstrækkelig.
Levnedsmiddelkontrollen bør efter behov jævnligt  

 lade analyser indgå i denne vurdering.
Hvis producentens eller importørens  

 dokumentation er baseret på analyser foretaget af akkrediterede laboratorier,  

 A-laboratorier eller af Levnedsmiddelstyrelsen, vil der normalt ikke være  

 behov for analytisk kontrol.
Hvis der fremlægges andre former for  

 dokumentation, jf. 3.1.2, må tilsynsmyndigheden vurdere om og i hvilket  

 omfang, der er behov for at kontrollere denne dokumentation.
Ved vurderingen  

 kan der lægges vægt på, om undersøgelsen er foretaget af et offentligt  

 laboratorium eller om dokumentationen er certificeret af en offentlig  

 kontrolmyndighed.
Endvidere må tilsynsmyndighedens generelle kendskab til  

 den, der har udarbejdet eller certificeret dokumentationen indgå i denne  

 vurdering.
Et vigtigt grundlag er også tilsynsmyndighedens egne  

 analyseresultater sammenholdt med tidligere fremlagt dokumentation, og  

 tilsynsmyndighedens løbende vurdering af virksomhedens mykotoksinkontrol.
 Eventuel kontrol med dokumentationen ved undersøgelse af varepartiet  

 udføres som beskrevet i afsnit 4.
 Ved tilsyn i detailhandelsleddet kan tilsynsmyndigheden ved hjælp af  

 levnedsmiddelpartiets lotmærkning lejlighedsvis, for eksempel i forbindelse  

 med kampagner eller ved mistanke, kontrollere, at der i produktions- eller  

 importleddet foreligger dokumentation for, at varepartiet overholder  

 bekendtgørelsen.
3.3 Kontrol med ochratoksin A Forurening med ochratoksin A er først og fremmest et problem ved  

 utilstrækkelig tørring eller ved uhensigtsmæssig opbevaring af korn.  

 Kontrollen bør derfor udføres som regionale undersøgelser ved mistanke om  

 forurening, begrundet i lokale vejrforhold, forkert opbevaring af korn eller  

 ved angreb af mug i kornet.
De undersøgte korn og kornprodukter skal være bestemt til brug som  

 levnedsmidler.
Kontrollen udføres derfor mest hensigtsmæssigt ved import af  

 korn beregnet til levnedsmiddelbrug eller ved produktion af mel.
4. TILSYNSMYNDIGHEDENS KONTROL AF EGENKONTROL OG EGNE  

 UNDERSØGELSER 4.1 Kontrol af dokumentation i virksomhedens egenkontrol Tilsynsmyndigheden skal sikre, at virksomhedens dokumentation for, at  

 bekendtgørelsen overholdes er korrekt, og skal derfor lade en del af de  

 forhandlede varepartier undersøge, jf. afsnit 2.5 og 3.2.1. Undersøgelsen  

 skal foretages som beskrevet i afsnit 4.2 - 4.4. I medfør af  

 gebyrbekendtgørelsens § 9, stk. 2 kan en virksomhed pålægges et gebyr til  

 dækning af kontrolomkostninger ud over tilsyns- og kontrolgebyret, hvis  

 kontrollen med virksomheden er særligt økonomisk belastende.
Der er ved  

 udarbejdelsen af reglen bl.a. tænkt på særligt dyre laboratorieundersøgelser  

 som f.eks. mykotoksinanalyser.
 Hvis tilsynsmyndigheden finder varepartier, hvor dokumentationen mangler  

 eller ikke er tilfredsstillende, foretages sagsopfølgning som beskrevet i  

 afsnit 5.1 og 5.2. Virksomheden kan endvidere pålægges at undersøge  

 efterfølgende varepartier som beskrevet i afsnit 4.2 - 4.4. Udgifterne hertil  

 afholdes af virksomheden.
4.2 Prøveudtagning til analyse for aflatoksin eller ochratoksin A Ved et levnedsmiddelparti forstås et antal salgsenheder af levnedsmidler,  

 der er fremstillet, tilvirket eller emballeret under praktisk taget ens  

 omstændigheder, jf. mærkningsbekendtgørelsen.
Ved prøvetagningen skelnes ikke  

 længere mellem detailpakkede og ikke-detailpakkede jordnøddepartier som i  

 tidligere cirkulæreskrivelser.
Før prøvetagningen skal tilsynsmyndigheden give oplysning om, at  

 virksomheden har ret til at få udtaget en kontraprøve, der kan anvendes, hvis  

 virksomheden ønsker at efterprøve levnedsmiddelkontrollens analyseresultater,  

 jf. folderen om kontrolprøver og kontraprøver.
En kontraprøve skal udtages  

 samtidig med analyseprøven og fra de samme steder i partiet, så de to prøver  

 bliver så identiske som muligt.
Kontraprøven plomberes og opbevares af  

 virksomheden efter tilsynsmyndighedens anvisninger.
 Da virksomheden har dokumentation for, at levnedsmiddelpartiet overholder  

 bekendtgørelsen, anbefales det at udtage en kontraprøve for at forebygge  

 diskussioner, såfremt tilsynsmyndighedens analyseresultater ligger over  

 grænseværdierne.
 Varepartier op til 25 tons:
Der udtages en prøve på 10 kg af ethvert vareparti på op til 25 tons.
De  

 10 kg udtages fra mindst 20 forskellige steder i partiet eller fra mindst 20  

 forskellige kartoner.
Hvis varepartiet er homogent (flydende eller formalede  

 levnedsmidler), kan prøvemængden nedsættes.
 Varepartier over 25 tons:
 Der udtages en prøve på 10 kg som beskrevet ovenfor for hver påbegyndt 25  

 tons.
4.3 Analyse for aflatoksin eller ochratoksin A Hele den udtagne prøve homogeniseres og en delprøve analyseres kemisk.
Er  

 det undersøgte vareparti større end 25 tons, undersøges de udtagne prøver  

 hver for sig.
Bestemmelsen udføres med en analysemetode, der som minimum har en  

 kvalitativ detektiongrænse på en tiendedel og en kvantitativ detektionsgrænse  

 på en tredjedel af bekendtgørelsens grænseværdier.
Eksempelvis kan anvendes  

 Levnedsmiddelstyrelsens metodeforskrifter BOABG1, udgave 1 af 21. december  

 1984: Bestemmelse af aflatoksin B1, B2, G1 og G2 i jordnød, majs m.m. og  

 BOOAL1, udgave 3 af 28. august 1992: Bestemmelse af ochratoksin A i korn og  

 kornprodukter.
Metodeforskrifterne kan rekvireres fra Levnedsmiddelstyrelsen.
4.4 Analyseattest og resultatvurdering Når resultatet af undersøgelserne foreligger, udsteder laboratoriet en  

 analyseattest, der bør indeholde oplysninger om:
- Analyselaboratoriets navn - Beskrivelse af partiet (f.eks. oprindelsesland, varekategori, kvalitet,  

 partiets størrelse, pakningsstørrelse, varemærke, partiidentifikation, evt. i  

 form af henvisning til handelsdokumenter) - Lotmærkning (identifikation af vareparti) i henhold til  

 mærkningsbekendtgørelsen - Angivelse af prøveudtager (myndighed, institution) - Vægt af udtaget prøve - Analysemetode (metodehenvisning eller kemisk metodeprincip) - Analyseresultat:
Indhold af aflatoksin B1, B2, G1 og G2 (mikrogram/kg) Indhold af summen af aflatoksinerne B1, B2, G1 og G2 (mikrogram/kg) eller Indhold af ochratoksin A (mikrogram/kg) - Konklusion:
 Enten : Partiets indhold af mykotoksiner (aflatoksiner eller  

 ochratoksin A) overstiger ikke grænseværdierne i bekendtgørelse nr. 487 af  

 16. juni 1995 om maksimalgrænse-værdier for indhold af visse mykotoksiner i  

 levnedsmidler.
Eller : Partiets indhold af mykotoksiner (aflatoksiner eller  

 ochratoksin A) overstiger grænseværdierne i bekendtgørelse nr. 487 af 16.  

 juni 1995 om maksimalgrænseværdier for indhold af visse mykotoksiner i  

 levnedsmidler. 5. SAGSOPFØLGNING 5.1 Varepartier uden tilfredsstillende dokumentation Hvis tilsynsmyndigheden ved tilsyn konstaterer, at der ikke foreligger  

 tilfredsstillende dokumentation for et eller flere af de forhandlede  

 varepartier, påbydes virksomheden at lade de varepartier, der ikke foreligger  

 dokumentation for, undersøge som beskrevet i afsnit 4.2 - 4.4. Udgifterne til  

 disse undersøgelser afholdes af virksomheden.
5.2 Varepartier med indhold af mykotoksiner over grænseværdierne Varepartier med et indhold af mykotoksiner, der overstiger de maksimale  

 grænseværdier i bekendtgørelsen, må ikke sælges.
Hvis det konstateres, at der forhandles levnedsmidler med indhold af  

 aflatoksin over grænseværdierne, pålægges virksomheden at - trække det pågældende vareparti tilbage fra alle handelsled - dokumentere over for tilsynsmyndigheden, at varepartiet med aflatoksin  

 er blevet destrueret.
Alternativt kan partiet returneres til leverandøren,  

 hvis det i handelsdokumenter m.v. angives, at partiet har et indhold af  

 aflatoksiner over grænseværdierne - lade følgende varepartier undersøge som beskrevet i afsnit 4.2 - 4.4 for  

 at sikre, at virksomhedens egenkontrol fremover giver korrekte resultater.
 Bliver et parti returneret til leverandøren, skal tilsynsmyndigheden sende  

 kopi af analyseattesten og andre relevante oplysninger til  

 Levnedsmiddelstyrelsen med henblik på orientering af myndigheder i andre  

 lande.
 Tilsynsmyndigheden skal endvidere vurdere, om overtrædelsen skal opfølges  

 retsligt, jf. bekendtgørelsens § 12.
BILAG Bekendtgørelse om maksimalgrænseværdier for indhold af visse mykotoksiner  

 i levnedsmidler Bilag 1 MAKSIMALGRÆNSEVÆRDIER FOR MYKOTOKSINER I LEVNEDSMIDLER Summen af aflatoksinerne B1, B2, G1, G2 10 mikrogram/kg levnedsmiddel Bilag 3 For følgende levnedsmidler og råvarer til fremstilling af levnedsmidler  

 kræves særlig dokumentation for, at de i bilag 1 og 2 anførte  

 maksimalgrænseværdier for aflatoksin er overholdt - jordnødder - sukrede jordnødder - saltede eller ristede jordnodder - jordnøddesmør - paranødder (amazonnødder) - pistacienødder - tørrede figner - blandninger af levnedsmidler, der inderholder mere end i alt 10 pct.  

 jordnødder, paranødder, pistacienødder eller tørrrede figner forarbejdede levnedsmidler, der indeholder i alt mere end 10 pct.  

 jordnødder, paranødder, pistacienødder eller tørrede figner.
