I.
Ved kongelig resolution af 27. september 1994 er der fastsat følgende bestemmelser vedrørende forretningsfordelingen mellem ministerierne:
1. Den departementale ekspedition af sager vedrørende  

 nordisk samarbejde sker i Udenrigsministeriet under ledelse af ministeren for  

 nordisk samarbejde og på hendes ansvar, 2. Betegnelsen for Industri- og samordningsministeriet  

 ændres til Erhvervsministeriet, 3. Energiministeriet nedlægges, og de under dette  

 ministerium hørende sagsområder overføres til Miljøministeriet, 4. Betegnelsen for Miljøministeriet ændres til Miljø-  

 og energiministeriet, 5. Landbrugsministeriet lægges sammen med  

 Fiskeriministeriet, og sagsområdet for Landbrugsministeriet lægges sammen med  

 sagsområdet for Fiskeriministeriet, og betegnelsen for dette ministerium  

 bliver Landbrugs- og fiskeriministeriet, 6. Sager vedrørende realkreditloven overføres fra  

 Boligministeriet til Økonomiministeriet, 7. Sager vedrørende multilateral og bilateral  

 udviklingsbistand til østlandene henlægges til udenrigsministeren, 8. Den departementale ekspedition af sager vedrørende  

 Østersøspørgsmål sker fortsat i Udenrigsministeriet, men fremover under  

 udenrigsministerens ledelse og på hans ansvar, 9. Ministeriet for Kommunikation og Turisme nedlægges,  

 og sager vedrørende teleområdet og Datacentralen A/S overføres til  

 Forskningsministeriet, sager vedrørende postområdet overføres til  

 Trafikministeriet, og sager vedrørende turisme overføres til  

 Erhvervsministeriet, 10. Til Forskningsministeriet henlægges sager  

 vedrørende samordning af sektorforskningen, samt sager vedrørende samordning  

 og koordinering af sager vedrørende den fremtidige anvendelse af  

 informationsteknologi, herunder det igangværende udredningsarbejde om  

 »Informationssamfundet år 2000«.' II.
Ved kongelig resolution af 13. oktober 1994 er der fastsat følgende  

 bestemmelser vedrørende forretningsfordelingen mellem ministerierne:
1. Sager vedrørende den Europæiske Bank for  

 Genopbygning og Udvikling (Østbanken) overføres fra Udenrigsministeriet til  

 Økonomiministeriet, 2. Sager vedrørende Skovskolen og sager i henhold til  

 lov nr. 44 af 16. februar 1966 om uddannelse af skovteknikere, sager i  

 henhold til lov nr. 274 af 2. maj 1990 om tilskud til skovbrugets  

 konsulent-virksomhed, sager i henhold til lov nr. 474 af 30. juni 1993 for så  

 vidt angår skovbrugsforanstaltninger, herunder genbevillingssaldoen fra  

 skovforbedrende foranstaltninger, tilskud til skovplantning samt refusion fra  

 EU's Landbrugsfond, sager i henhold til lov nr. 291 af 27. april 1994 om  

 tilskud til produktudvikling for så vidt angår skovbrugsprodukter, og  

 relevante andele af Landbrugs- og fiskeriministeriets Forskningssekretariats  

 tilskudsbevillinger til skovforskning, og Forskningscentret for Skov- og  

 Landskab overføres fra Landbrugs- og fiskeriministeriet til Miljø- og  

 energiministeriet.
