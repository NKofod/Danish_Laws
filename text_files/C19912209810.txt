Cirkulæreskrivelse om meddelelse om  

 fradrag/tilbagebetaling pga godtgørelse for uberettiget  

 bortvisning Kommentarer m.v.:
 Tilkendt godtgørelse ved opmandskendelse for uberettiget  

 bortvisning af sikkerhedsrepræsentant svarende til 6 måneders  

 løn medførte, at dagpenge udbetalt i varslingsperioden kunne  

 kræves tilbagebetalt med hjemmel i dansk rets almindelige  

 grundsætninger om dobbeltforsørgelse.
 Meddelelse om afgørelsen:
 En sikkerhedsrepræsentant blev bortvist efter uheld med truck  

 på arbejdspladsen i beruset tilstand.
 Ved opmandskendelse statueredes, at arbejdsgiver alene havde været  

 berettiget til at afskedige sikkerhedsrepræsentanten på grund af  

 tvingende årsager med det forlængede varsel på 6  

 måneder gældende for sikkerhedsrepræsentanter.  

 Arbejdsgiveren blev pålagt at betale godtgørelse svarende til  

 lønindkomsten i varslingsperioden.
 Kassen traf afgørelse om, at den godtgørelse, der var ydet  

 ud over det normale overenskomstmæssige opsigelsesvarsel på 28  

 dage, ikke skulle anses for godtgørelse for manglende  

 opsigelsesvarsel, som medførte fradrag i dagpengene.
 Direktoratet lagde til grund, at pågældende var  

 omfattet af opsigelsesvarsel på 6 måneder.
 Den ved opmandskendelse tilkendte godtgørelse svarende til 6  

 måneders løn blev anset for godtgørelse for tabt  

 arbejdsfortjeneste som følge af ikke overholdt opsigelsesvarsel.  

 Medlemmet var herefter ikke dagpengeberettiget før udløbet af  

 varslingsperioden på 6 måneder, jf.  

 arbejdsløshedsforsikringslovens § 58, stk. 1, nr. 3, og  

 cirkulære af 10. maj 1982 om ret til arbejdsløshedsdagpenge  

 eller efterløn i tilfælde, hvor der udbetales erstatning,  

 godtgørelse eller løn for en periode indtil udløb af et  

 opsigelsesvarsel.
 Direktoratet statuerede herudover selvforskyldt ledighed og ikendte 5  

 ugers karantæne fra bortvisningen at regne, jf.  

 arbejdsløshedsforsikringslovens § 63.
 Ankenævnet tiltrådte den ikendte karantæne.
 Ankenævnet lagde herudover til grund, at medlemmet havde modtaget  

 dagpenge med rette efter udløbet af karantæneperioden, idet  

 hverken kassen eller medlemmet på daværende tidspunkt havde  

 kendskab til, at han senere ville få udbetalt en godtgørelse  

 svarende til hans lønindkomst i 6 måneders  

 varslingsperioden.
 Ankenævnet fandt imidlertid, at medlemmet havde modtaget 2 ydelser  

 (dagpenge og godtgørelse), der dækker samme periode og samme  

 formål, og at der i det konkrete tilfælde kunne kræves  

 tilbagebetaling af de udbetalte dagpenge med hjemmel i dansk rets almindelige  

 grundsætninger om dobbeltforsørgelse.
