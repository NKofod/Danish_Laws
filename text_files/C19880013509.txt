Indledning 1. Kildeskatteloven indeholder reglerne om  

 opkrævningen af indkomst- og formueskat for personer og dødsboer.
Desuden  

 indeholder loven regler om, hvornår personer og dødsboer er skattepligtige  

 her til landet, og hvorledes ægtefællers og børns skattepligtige indkomst  

 skal opgøres.
Hidtil har reglerne været beskrevet i en række cirkulærer,  

 specielt i forbindelse med ændringer i kildeskatteloven.
Der har hidtil ikke  

 været en samlet beskrivelse af reglerne i kildeskatteloven.
Ligeledes har der  

 været områder, der ikke tidligere er beskrevet i cirkulæreform.
Der udsendes derfor et nyt cirkulære om hele kildeskatteloven bortset fra  

 dødsboreglerne.
Disse er allerede beskrevet samlet i en særlig vejledning  

 (Vejledning i reglerne om dødsbobeskatning - skattedepartementet).
Det ny cirkulære træder i stedet for de tidligere cirkulærer om  

 kildeskatteloven.
Det ny cirkulære omfatter 7 kapitler:
I cirkulæret indgår en del nyt cirkulærestof specielt omkring opkrævningen  

 af indkomst- og formueskat. Ændringerne i kildeskatteloven, der er en følge  

 af de regler, der skal modvirke skatteflugt, indgår i cirkulæret.
I  

 cirkulæret er endvidere den ny bekendtgørelse af 4. november 1988 om  

 opkrævning af indkomst- og formueskat (i cirkulæret omtalt som  

 »kildeskattebekendtgørelsen«) beskrevet i sammenhæng med de  

 lovregler, den knytter sig til.
I et bilag til cirkulæret findes en  

 indholdsfortegnelse.
 Det skal bemærkes, at reglerne om beskatningen af ægtefæller også er  

 beskrevet i cirkulære nr. 22 af 9/12 1986 om personskatteloven og andre  

 skattelove (skattereformen).
Skattepligt for personer Skattepligten 2. Skattepligten efter kildeskatteloven omfatter  

 personer og dødsboer, og princippet efter loven er, at skattepligten består  

 netop i den periode, i hvilken skattepligtsbetingelserne er opfyldt, jf.  

 kildeskattelovens § 6, stk. 1. Bortset fra enkelte modifikationer indtræder  

 pligten til at svare skat her i landet således fra det tidspunkt, hvor  

 skattepligtsbetingelserne er opfyldt, ligesom pligten bortfalder fra det  

 tidspunkt, hvor betingelserne ikke længere er opfyldt.
Fuld skattepligt 3. I det følgende redegøres for, under hvilke  

 betingelser der foreligger fuld skattepligt her til landet.
Efter kildeskattelovens § 1, stk. 1, nr. 1, omfatter skattepligten  

 personer, der har bopæl her i landet.
Ved afgørelsen af, om denne betingelse  

 er opfyldt, lægges der vægt på, om de pågældende ved at grunde husstand, leje  

 sig bolig eller ved andre foranstaltninger har tilkendegivet, at de agter at  

 have hjemsted her.
Hvis en person, der hidtil har opholdt sig i udlandet, erhverver bopæl her  

 i landet, indtræder skattepligten dog først, når han tager ophold her.
Som  

 sådant ophold betragtes ikke kortvarigt ophold på grund af ferie eller  

 lignende, jf. kildeskattelovens § 7, stk. 1.
4. Selv om en person opgiver sin bopæl her i landet og  

 således ikke opfylder den almindelige betingelse for skattepligt i  

 kildeskattelovens § 1, stk. 1, nr. 1, bliver den pågældende efter § 1, stk.  

 1, nr. 2, fastholdt under beskatningen i de første 4 år efter  

 bopælsopgivelsen.
Det gælder dog ikke, hvis den pågældende kan godtgøre efter  

 fraflytningen at være undergivet indkomstbeskatning til fremmed stat,  

 Færøerne eller Grønland efter reglerne for derboende personer, og at  

 indkomstbeskatningen ikke sker efter regler, der er åbenbart lempeligere end  

 reglerne i Danmark.
Bestemmelsen opstiller de vejledende betingelser for bedømmelsen heraf.  

 Det er skatteyderen selv, der skal godtgøre at være undergivet  

 indkomstbeskatning til fremmed stat.
Skatteyderen kan godtgøre dette ved at  

 anvende en særlig blanket, F 54. Blanketten skal attesteres af  

 skattemyndighederne i bopæls- eller opholdsstaten.
Den er imidlertid kun et  

 hjælpemiddel for skatteyderen, og der er således ikke nogen pligt til at  

 anvende blanketten.
Kan skatteyderen på anden vis føre bevis for  

 indkomstbeskatning til fremmed stat, er dette tilstrækkeligt.
Kravet om, at skatteyderen skal godtgøre indkomstbeskatning til fremmed  

 stat, indebærer ikke en pligt for skatteyderen til at føre dette bevis.  

 Såfremt skatteyderen ikke ønsker, at skattepligten ophører inden  

 4-årsperiodens udløb, kan skattemyndighederne ikke tvinge et  

 skattepligtsophør igennem.
Det skal bemærkes, at det ikke er tilstrækkeligt  

 for ophør af fuld skattepligt, at skatteyderen dokumenterer at være  

 undergivet indkomstbeskatning til en fremmed stat, hvis skattesystem kan  

 begrunde ophør af dansk skattepligt.
Det kræves tillige, at skatteyderen har  

 opgivet sin bopæl her i landet.
Dette er en forudsætning for, at  

 kildeskattelovens § 1, stk. 1, nr. 2, overhovedet kan anvendes.
5. Bestemmelsen i kildeskattelovens § 1, stk. 1, nr.  

 2, finder kun anvendelse, når den tidligere bopæl her i landet har strakt sig  

 over et sammenhængende tidsrum af mindst 4 år inden bopælsopgivelsen, jf.  

 kildeskattelovens § 7, stk. 2. Når denne betingelse er opfyldt, ophører  

 skattepligten med virkning fra tidspunktet for udløbet af 4-årsperioden efter  

 bopælsopgivelsen eller den dato, fra hvilken den pågældende ifølge  

 attestation er undergivet indkomstbeskatning til fremmed stat, Færøerne eller  

 Grønland.
Såfremt 4-årsbetingelsen i § 7, stk. 2, ikke er opfyldt, ophører  

 den fulde danske skattepligt straks fra bopælsopgivelsen.
 Reglen i kildeskattelovens § 1, stk. 1, nr. 2, gælder ikke, hvor  

 skattepligten her i landet alene grunder sig på ophold her, jf. § 1, stk. 1,  

 nr. 3. Når der i disse tilfælde sker fraflytning til udlandet, ophører den  

 fulde skattepligt her til landet altså straks ved fraflytningen.
 Bestemmelsen finder endvidere ikke anvendelse på personer, som udelukkende  

 med henblik på virksomhed i de Europæiske Fællesskabers tjeneste tager ophold  

 i en anden medlemsstat (end Danmark). Disse personer skal betragtes, som om  

 de har bevaret deres bopæl i Danmark, jf. art. 14 i den til »traktat om  

 oprettelse af et fælles råd og en fælles kommission for E.F.« hørende  

 protokol om E.F.'s privilegier og immuniteter.
 6. I det følgende redegøres der for de vejledende  

 kriterier, som efter en samlet vurdering vil danne grundlag for afgørelsen  

 af, om beskatning efter det udenlandske skattesystem kan begrunde ophør af  

 fuld dansk skattepligt.
Som hovedregel skal den skattepligtige indkomst opgøres på grundlag af  

 skatteyderens globalindkomst.
Betingelsen er opfyldt, når beskatningen  

 omfatter skatteyderens samlede årsindkomst, uanset om den hidrører fra kilder  

 i eller uden for den fremmede stat.
Dette betyder, at et skattesystem, der  

 kun medfører beskatning af indkomst, der hidrører fra eller indføres i den  

 pågældende stat (territorialindkomstprincippet), ikke vil kunne godkendes som  

 grundlag for ophør af den fulde skattepligt til Danmark.
Et skattesystem, der  

 generelt bygger på globalindkomstprincippet, men som under visse betingelser  

 ikke beskatter enkelte kategorier af udenlandsk indkomst, når disse ikke  

 indføres til den pågældende stat (hvorved globalindkomstprincippet  

 afsvækkes), vil dog i visse tilfælde efter en samlet vurdering kunne medføre  

 ophør af dansk skattepligt.
Endvidere skal det pågældende skattesystem være baseret på en egentlig  

 indkomstbeskatning.
Svares der ikke indkomstskat i den pågældende stat, idet  

 de offentlige udgifter i stedet finansieres med forbrugsafgifter eller  

 lignende, vil det ikke være tilstrækkeligt for ophør af skattepligt til  

 Danmark.
Den indkomstskat, der pålignes, skal være af en vis størrelse.
Det kan dog  

 ikke kræves, at skatten nøje svarer til den danske skat.
En vis forskel på  

 skatteniveauet i Danmark og en fremmed stat vil således ikke hindre ophør af  

 den fulde skattepligt her til landet.
Endelig skal indkomstbeskatningen ske efter de regler, der gælder for  

 personer, der bor i den pågældende stat.
Der skal således være ligestilling  

 mellem tilflyttere og statens egne borgere.
Behandles tilflytteren efter  

 lempeligere regler end de fastboende, vil den fulde danske skattepligt ikke  

 ophøre.
Det er den fremmede stats skatteregler på tidspunktet for opgivelsen af  

 bopæl her i landet, der er afgørende for ophør af fuld dansk skattepligt for  

 en fraflyttet person, således at senere ændringer i den fremmede stats  

 skattesystem er uden betydning.
Er en fremmed stats skattesystem godkendt som  

 grundlag for ophør af en fraflyttet persons fulde skattepligt, vil den fulde  

 skattepligt ikke genindtræde, selv om statens skattesystem senere ændres,  

 således at det i fremtiden ikke længere kan godkendes som grundlag for ophør  

 af fuld skattepligt.
Hvis omvendt en fremmed stats skattesystem ikke er  

 godkendt som grundlag for ophør af en fraflyttet persons fulde skattepligt  

 (som derfor fastholdes i 4 år efter fraflytningen), og skattesystemet i løbet  

 af denne periode ændres, således at det i fremtiden kan godkendes, vil den  

 fraflyttede person dog kunne påberåbe sig denne godkendelse, således at den  

 fulde skattepligt straks ophører.
 Såfremt en person inden for en 4-årsperiode efter bopælsopgivelsen flytter  

 fra en stat, hvor den pågældende havde godtgjort at være underkastet fuld  

 skattepligt med deraf følgende ophør af dansk skattepligt, til en anden stat,  

 hvor han ikke beskattes i overensstemmelse med de opstillede betingelser for  

 ophør af dansk skattepligt, bliver han påny fuldt skattepligtig her til  

 landet fra og med datoen for flytningen fra den første fremmede stat.
7. Skatteministeren har kompetencen til at træffe  

 afgørelser om fremmede staters skattesystemer i medfør af kildeskattelovens §  

 1, stk. 1, nr. 2. Disse afgørelser kan indbringes for domstolene, men ikke  

 for administrative myndigheder, herunder landsskatteretten.
Efter gennemgang  

 og vurdering af fremmede staters skattesystemer er der i bekendtgørelse nr.  

 646 af 22. september 1987 meddelt oplysninger om, i hvilket omfang - og i  

 visse tilfælde på hvilke betingelser - disse skattesystemer opfylder  

 betingelserne i kildeskattelovens § 1, stk. 1, nr. 2, 3. og 4. pkt., for  

 ophør af dansk skattepligt.
8. Personer, der ikke har bopæl her i landet, bliver  

 efter kildeskattelovens § 1, stk. 1, nr. 3, fuldt skattepligtige, hvis de  

 tager ophold her i mindst 6 måneder.
Der skal være tale om et sammenhængende  

 ophold på 6 måneder, men skattepligten indtræder, selv om den pågældende  

 inden for de 6 måneder har afbrudt opholdet her og taget kortvarigt ophold i  

 udlandet på grund af ferie eller lignende.
Efter § 8, stk. 1, indtræder  

 skattepligten fra begyndelsen af det ophold, der begrunder skattepligten.
I  

 tilfælde, hvor det ikke allerede ved begyndelsen af et ophold her i landet er  

 sikkert, at opholdet vil komme til at strække sig over mindst 6 måneder,  

 foretages beskatningen indtil videre efter reglerne for begrænset  

 skattepligtige.
Først når det viser sig, at opholdet vil blive udstrakt eller  

 rent faktisk har strakt sig over mindst 6 måneder, foretages beskatningen -  

 med virkning tilbage til opholdets begyndelse - efter reglerne for fuldt  

 skattepligtige.
9. Personer, der tager ophold her i landet som  

 turister eller i studieøjemed, bliver først fuldt skattepligtige efter  

 kildeskattelovens § 1, stk. 1, nr. 3, når de med eller uden afbrydelse har  

 opholdt sig her i mere end 365 dage indenfor et samlet tidsrum af 2 år., jf.  

 kildeskattelovens § 8, stk. 2. Skattepligten indtræder i disse tilfælde først  

 fra det tidspunkt, hvor opholdet har varet de 365 dage.
Skattefriheden indtil  

 da er betinget af, at den pågældende ikke driver selvstændig  

 erhvervsvirksomhed her under opholdet og vedvarende er indkomstskattepligtig  

 til sit hjemland efter reglerne for personer, som bor der.
Betingelserne for  

 skattefrihed kan være opfyldt, selv om den pågældende har indtægt ved lønnet  

 beskæftigelse her under sit ophold.
Det må dog erindres, at vedkommende  

 sædvanligvis vil være begrænset skattepligtig af lønindtægten efter  

 kildeskattelovens § 2, stk. 1, litra a).
10. Efter kildeskattelovens § 1, stk. 1, nr. 4,  

 omfatter skattepligten danske statsborgere, som uden at opfylde  

 skattepligtsbestemmelserne efter § 1, stk. 1, nr. 1-3, gør tjeneste eller  

 varigt opholder sig om bord på skibe med hjemsted her, medmindre de godtgør,  

 at de har bopæl i udlandet, eller at de aldrig har haft bopæl her i landet.  

 En udenlandsk statsborger, der inden sin tjeneste m.v. om bord senest har  

 været fuldt skattepligtig her, sidestilles med en dansk statsborger.
Skibe,  

 der er optaget i Dansk Internationalt Skibsregister, har hjemsted her i  

 landet.
 11. I kildeskattelovens § 1, stk. 1, nr. 5, bestemmes,  

 at fuld skattepligt påhviler danske statsborgere, som af staten er udsendt  

 til tjeneste uden for riget, selv om de ikke opfylder  

 skattepligtsbetingelserne i § 1, stk. 1, nr. 1-3. Skattepligt efter § 1, stk.  

 1, nr. 5, påhviler også den med den udsendte person samlevende ægtefælle og  

 de hos dem hjemmeværende børn under 18 år, når ægtefællen og børnene er  

 danske statsborgere og ikke er undergivet indkomstbeskatning til fremmed stat  

 efter reglerne for derboende personer.
 Hvis ægtefælle og børn indkomstbeskattes til fremmed stat efter reglerne  

 for derboende personer, er de undtaget fra beskatning efter kildeskattelovens  

 § 1, stk. 1, nr. 5, og dette gælder, selv om de er danske statsborgere.  

 Undtagelsen fra den fulde skattepligt efter § 1, stk. 1, nr. 5, omfatter også  

 tilfælde, hvor ægtefællen og børnene svarer skat til en anden fremmed stat  

 end den, hvortil udsendelsen er sket.
 Hvis den udsendte tjenestemands ægtefælle og børn ikke er danske  

 statsborgere, er de ikke skattepligtige efter den her omhandlede bestemmelse.  

 I disse tilfælde beskattes de pågældende personer kun af deres indtægter og  

 formue, i det omfang de er begrænset skattepligtige efter § 2.
Begrænset skattepligt 12. Kildeskattelovens § 2 indeholder regler om  

 begrænset skattepligt for personer, der ikke omfattes af bestemmelserne i  

 kildeskattelovens § 1. Bestemmelsen omfatter således især personer, der  

 hverken har bopæl eller ophold i Danmark, men som modtager indkomst fra  

 kilder her i landet.
Kun den i § 2 nævnte indkomst og formue beskattes her i  

 landet.
 Den begrænsede skattepligt omfatter:
 Med hensyn til afgrænsningen af A-indkomst efter kildeskattelovens § 43,  

 stk. 1, over for anden indkomst henvises til pkt. 33 og Skattedepartementets  

 cirkulære af 5. oktober 1988 om afgrænsningen mellem lønmodtagere og  

 selvstændige erhvervsdrivende på skattelovgivningens område.
 Begrænset skattepligt foreligger ikke, hvis indkomsten er udbetalt af  

 personer, selskaber og foreninger m.v., der ikke har hjemting her i landet,  

 jf. kildeskattelovens § 44 b og pkt. 48.
Endvidere foreligger der ikke begrænset skattepligt, hvis virksomheden  

 ikke er udført her i landet.
Hvis en arbejdsgiver med hjemting her i landet  

 udbetaler løn for arbejde udført i udlandet, er indkomstmodtageren ikke  

 skattepligtig heraf, medmindre indkomstmodtageren er fuldt skattepligtig  

 efter kildeskattelovens § 1.
Der er i kildeskattebekendtgørelsens § 21 truffet bestemmelse om hvilke  

 indkomster, der skal henregnes til A-indkomst.
Det drejer sig f.eks. om  

 bestyrelseshonorarer, pensioner, ventepenge m.v., jf. pkt. 34-43.
 Bortset fra konsulenthonorarer omfattet af kildeskattelovens § 43, stk. 2,  

 litra i), stilles der i disse tilfælde ikke krav om anden tilknytning her til  

 landet end at indkomsten hidrører fra Danmark, dvs. at den, for hvis regning  

 beløbet udbetales, eller en befuldmægtiget har hjemting her i landet, jf.  

 pkt. 51. I pkt. 43 er omtalt de særlige betingelser for at anse  

 konsulenthonorarer for A-indkomst og dermed omfattet af begrænset  

 skattepligt.
 Med hensyn til afgrænsningen af, hvornår der foreligger arbejdsudleje,  

 henvises til pkt. 42.
Den begrænsede skattepligt som følge af erhvervsvirksomhed er betinget af,  

 at virksomheden udøves fra et fast driftssted her i landet, hvorved forstås  

 et fast forretningssted, hvor et foretagendes virksomhed helt eller delvis  

 udøves i den hensigt at opnå fortjeneste.
Med hensyn til afgrænsningen af  

 begrebet fast driftssted kan henvises til art. 5 i OECD's model til  

 dobbeltbeskatningsoverenskomster (1977).
Denne begrænsede skattepligt omfatter også løbende ydelser fra en  

 virksomhed med fast driftssted her eller fra afståelsen af en sådan  

 virksomhed samt forpagtningsafgifter.
Dette gælder uanset, hvorledes den  

 løbende ydelse eller forpagtningsafgiften beregnes, om den er fast, eller den  

 er variabel, f.eks. efter overskuddets eller omsætningens størrelse eller  

 efter værdien af naturalier.
Undtaget fra den begrænsede skattepligt i medfør af kildeskattelovens § 2,  

 stk. 1, litra d), er løbende ydelser, der må anses som udbytter, afdrag på  

 tilgodehavender, renter og royalties.
I denne forbindelse omfatter begrebet  

 royalties ikke alene de vederlagsformer, der er nævnt i kildeskattelovens §  

 65 C, stk. 4, men også vederlag for anvendelsen af eller retten til at  

 anvende enhver ophavsret til et litterært, kunstnerisk eller videnskabeligt  

 arbejde, herunder spillefilm.
 Efter § 10 i lov om særlig indkomstskat m.v. beskattes personer, der ikke  

 er fuldt skattepligtige, af særlig indkomst, der hidrører fra afståelse af de  

 formuegoder, der er nævnt i kildeskattelovens § 2, stk. 1, litra d) og e),  

 dvs. formuegoder, der er knyttet til virksomhed, der medfører begrænset  

 skattepligt (f.eks. driftsmidler, skibe, tidsbegrænsede rettigheder  

 (patentret o.l.), rettigheder ifølge udbytte-, forpagtnings- eller  

 lejekontrakter og aktier m.v., der hører til det faste driftssted) samt fast  

 ejendom.
For så vidt angår afgrænsningen af udbytter, i hvilke der skal indeholdes  

 udbytteskat, henvises til pkt. 102. Den begrænsede skattepligt omfatter dog  

 ikke de tilfælde, hvor der meddeles dispensation fra udbyttebeskatningen  

 efter ligningslovens § 16 A, stk. 2, og § 16 B, stk. 6, eller § 17, stk. 3, i  

 lov om særlig indkomst, således at beskatningen finder sted efter  

 aktieavancebeskatningsloven.
I de tilfælde, hvor der er sket indeholdelse af  

 udbytteskat, vil denne blive tilbagebetalt til den udenlandske aktionær, da  

 aktieavancer for personer, der ikke er omfattet af kildeskattelovens § 1,  

 ikke kan beskattes her i landet, medmindre aktierne er knyttet til et fast  

 driftssted.
 Den begrænsede skattepligt omfatter også udbytte omfattet af  

 ligningslovens 16 A, stk. 1, hvori der ikke indeholdes udbytteskat, det vil  

 navnlig sige maskeret udbytte eller udlodning.
 Endelig omfatter den begrænsede skattepligt afståelsessummer ved salg af  

 aktier til holdingselskaber, jf. ligningslovens § 16 B, stk. 2. Den  

 begrænsede skattepligt ved holdingstiftelse forudsætter dog, at  

 holdingselskabet er hjemmehørende i Danmark, dvs at kilden for det beløb, der  

 skal beskattes, er i Danmark.
I nogle af de dobbeltbeskatningsoverenskomster, som Danmark har indgået i  

 de senere år, er der tillagt udenlandske aktionærer ret til dansk  

 skattegodtgørelse i forbindelse med udbytte fra selskaber hjemmehørende her i  

 landet.
Dette gælder dobbeltbeskatningsoverenskomsterne med Australien, New  

 Zealand, Singapore og Storbritannien.
 Den begrænsede skattepligt omfatter også renter af fordringer, som en  

 fraflyttet person erhverver efter ophøret af fuld skattepligt.
 Hvis den fordring, som renterne betales for, er knyttet til et fast  

 driftssted, skal de indgå ved opgørelsen af det faste driftssteds overskud,  

 som er skattepligtigt efter kildeskattelovens § 2, stk.1, litra d).
Renterne medregnes til den skattepligtige indkomst for det indkomstår,  

 hvori de forfalder til betaling.
Ved indtræden eller ophør af den begrænsede  

 skattepligt i forbindelse med ophør eller indtræden af fuld skattepligt skal  

 renterne dog periodiseres efter reglerne i ligningslovens § 5 B.
 Med hensyn til afgrænsningen af A-indkomst efter kildeskattelovens § 43,  

 stk. 1, over for anden indkomst henvises til pkt. 33 og Skattedepartementets  

 cirkulære af 5. oktober 1988 om afgrænsningen mellem lønmodtagere og  

 selvstændige erhvervsdrivende på skattelovgivningens område.
 Begrænset skattepligt foreligger ikke, hvis indkomsten er udbetalt af  

 personer, selskaber og foreninger m.v., der ikke har hjemting her i landet,  

 jf. kildeskattelovens § 44 b og pkt. 48.
13. Indkomstskattepligten efter pkt. 12, litra a), b),  

 d) og e), omfatter alene de der nævnte indtægter, ligesom udgifter kun kan  

 fratrækkes i det omfang, de vedrører disse indtægter. jf. kildeskattelovens §  

 2, stk. 2. Hvis der på samme tid oppebæres flere af disse indtægter,  

 foretages en samlet opgørelse af indtægter og udgifter.
Er en af  

 indkomstkilderne negativ, kan den bringes til fradrag i positiv indkomst fra  

 en anden indkomskilde.
Formueskattepligt omfatter alene formue, hvorfra de under litra d)  

 (erhvervsvirksomhed) og litra e) (fast ejendom) indtægter hidrører, ligesom  

 gæld og andre byrder kun kan fratrækkes i det omfang, de påhviler denne  

 formue, jf. kildeskattelovens § 2, stk. 9. De skattepligtige skal indlevere  

 selvangivelse, forskudsregistreres og slutlignes på linie med fuldt  

 skattepligtige.
Forskudsregistrerings- og slutligningskommune fremgår af  

 kildeskattebekendtgørelsens §§ 6-10 og §§ 15-16, jf. pkt. 85 og 99.
 Indkomst- og formueskat beregnes på linie med fuldt skattepligtige,  

 bortset fra at kommuneskatten beregnes med den gennemsnitlige kommunale og  

 amtskommunale udskrivningsprocent, jf. lov om kommunal indkomstskat § 9.
14. Indkomstskattepligten efter pkt. 12, litra c)  

 (arbejdsudleje), litra f) (udbytter), litra g) (skattegodtgørelse), litra h)  

 (renter), og litra i) (royalty) er endeligt opfyldt ved betaling af en  

 bruttoskat på 30 pct.
Det vil sige, at der ikke kan fratrækkes eventuelle  

 udgifter afholdt for at opnå den skattepligtige indkomst eller negativ  

 indkomst fra andre indkomstkilder.
Ingen af de nævnte indtægter skal  

 forskudregistreres, jf. pkt. 80.
Når den endelige skat betales ved at udbetaleren indeholder skatten på 30  

 pct. (arbejdsudleje, udbytter bortset fra maskeret udbytte og royalty), skal  

 de skattepligtige ikke indgive selvangivelse eller slutlignes.
Det samme  

 gælder for begrænset skattepligtige, der oppebærer skattegodtgørelse, idet  

 skatten af skattegodtgørelsen fratrækkes forinden udbetalingen.
Personer, der skal betale en bruttoskat på 30 pct. af maskeret udbytte  

 eller af afståelsessummer ved salg af aktier til et holdingselskab, jf.  

 kildeskattelovens § 65A, stk. 2, skal indgive selvangivelse og medtages ved  

 slutligningen efter de almindelige regler.
Skatten indbetales som restskat,  

 jf. pkt. 96. Det samme gælder for begrænset skattepligtige, der oppebærer  

 renteindtægter jf. kildeskattelovens § 2, stk. 1, litra h), jf. stk. 6.
15. Indkomstskattepligten efter pkt. 12, litra j), er  

 for så vidt angår vederlag for arbejde udført om bord på et dansk skib i  

 udenrigsfart eller nærfart, endeligt opfyldt ved betalingen af en bruttoskat  

 på 30 pct.
Der indrømmes ikke fradrag ved indkomstopgørelsen, jf.  

 kildeskattelovens § 2, stk. 8, sammenholdt med § 48 C, stk. 1. Om et skib er  

 et dansk skib, og om skibet sejler i indenrigsfart eller nærfart, afgøres  

 efter reglerne i lov nr. 362 af 1. juli 1988 om særlige fradrag til sømænd  

 m.v.
Indtægten skal ikke forskudsregistreres, jf. pkt. 85.
Udføres arbejdet om bord på et skib med hjemsted her i landet, der ikke  

 opfylder betingelserne for at være et dansk skib, eller som ikke sejler i  

 udenrigsfart eller nærfart, men alene i begrænsede fartområder, beskattes  

 sømanden på samme måde som en begrænset skattepligtig lønmodtager i land.
Det  

 vil sige, at indkomstskattepligten alene omfatter de i pkt. 12, litra j),  

 nævnte indtægter, og at der kun kan fradrages udgifter i det omfang, de  

 vedrører disse indtægter.
Ifølge kildeskattelovens § 48 C, stk. 3, kan skatteministeren bestemme, at  

 begrænset skattepligtige sømænd, der under arbejde i oversøiske farvande  

 ansættes på særlige forhyringsvilkår skal fritages for at svare 30 pct.'s  

 skat af indtægten om bord.
Skattefritagelsen for sømænd, der er ansat på  

 særlige »Hong Kong«-vilkår, vil blive gennemført i form af en  

 bekendtgørelse.
 I kildeskattebekendtgørelsens § 49 er det med hjemmel i kildeskattelovens  

 § 48 D bestemt, at begrænset skattepligtige sømænd ikke skal svare 30 pct.'s  

 skat af vederlag, der erhverves ved arbejde udført om bord på et dansk skib,  

 der er registreret i Dansk Internationalt Skibsregister.
 16. Den begrænsede skattepligt efter kildeskattelovens  

 § 2 omfatter typisk personer med bopæl i en fremmede stat, som modtager  

 indkomst fra kilder her i landet, og som eventuelt ejer formue her i landet.
 Efter de dobbeltbeskatningoverenskomster, som Danmark har indgået med  

 fremmede stater, vil Danmark som oftest have ret til at beskatte indtægter,  

 som er indkomstskattepligtige efter kildeskattelovens § 2, stk. 1, og formue  

 vedrørende fast driftssted eller fast ejendom, som er formueskattepligtig  

 efter § 2, stk. 9.
I dobbeltbeskatningsoverenskomsterne er det typisk aftalt, at vederlag for  

 personligt arbejde i tjenesteforhold, der oppebæres af en person  

 hjemmehørende i den ene stat, kun kan beskattes i denne stat (bopælsstaten),  

 medmindre arbejdet er udført i den anden stat (arbejdsstaten). Er arbejdet  

 udført der, kan vederlaget beskattes i denne anden stat.
Vederlaget kan dog  

 kun beskattes i bopælsstaten, hvis I tilfælde af arbejdsudleje, jf. pkt. 12, litra c), er det i den nordiske  

 dobbeltbeskatningsoverenskomst aftalt, at arbejdsstaten har beskatningsretten  

 til arbejdsvederlaget, uanset at modtagerens ophold i denne stat er under 183  

 dage.
I andre tilfælde end Norden har de kompetente myndigheder mulighed for  

 at aftale, at den virksomhed, som lejer arbejdskraften, må anses som  

 arbejdsgiver, således at arbejdsstaten har beskatningsretten til  

 arbejdsvederlaget.
 For så vidt angår konsulenthonorarer, jf. pkt. 12, litra b), medfører  

 dobbeltbeskatningsoverenskomsterne, at Danmark kun har beskatningsretten,  

 hvis særlige betingelser er opfyldt.
Dobbeltbeskatningsoverenskomsterne medfører typisk, at indkomst ved frit  

 erhverv eller ved andet arbejde af selvstændig karakter, der oppebæres af en  

 person, der er hjemmehørende i en kontraherende stat, kun kan beskattes i  

 denne stat, medmindre den pågældende har et fast sted, som til stadighed står  

 til rådighed for vedkommende i den anden kontraherende stat med henblik på  

 udøvelsen af den pågældendes virksomhed.
Såfremt den pågældende har et sådant  

 fast sted, kan indkomsten beskattes i denne anden stat, men kun i det omfang,  

 indkomsten kan henføres til dette faste sted.
 Det er endvidere typisk aftalt, at såkaldt »anden indkomst« kun  

 kan beskattes i den stat, hvor personen er hjemmehørende.
 Dette indebærer, at hvis konsulenten er hjemmehørende i et aftaleland, kan  

 Danmark i reglen kun beskatte konsulenthonoraret som vederlag for personligt  

 arbejde i tjenesteforhold, der er udført her i landet, eller som indkomst ved  

 frit erhverv, der kan henføres til et fast sted her i landet.
 Efter bestemmelserne i en række dobbeltbeskatningsoverenskomster er  

 Danmark forpligtiget til helt eller delvis at frafalde beskatningen af  

 udbytte-, rente- eller royalty-betalinger fra kilder her i landet til  

 modtagere i de pågældende lande.
For så vidt angår udbytte, vil det udbyttebetalende selskab tilbageholde  

 30 pct. udbytteskat efter de sædvanlige regler, som nævnt i kapitel 4, uanset  

 at aktionæren er hjemmehørende i en stat, hvormed Danmark i en overenskomst  

 helt eller delvist har givet afkald på retten til at beskatte  

 udbyttebetalinger her fra landet.
I så fald vil aktionæren få udbytteskatten  

 tilbagebetalt, jf. pkt. 113.
For så vidt angår renter, vil opkrævningen af skatten ikke ske ved  

 indeholdelse.
Den udenlandske fordringshaver skal indbetale skatten efter  

 opkrævning fra de danske skattemyndigheder.
Ved beregningen af den skat, som  

 skal opkræves, skal skattemyndigheden tage hensyn til regler om bortfald  

 eller nedsættelse af dansk rentebeskatning i en eventuel  

 dobbeltbeskatningsoverenskomst med den stat, hvor fordringshaveren er  

 hjemmehørende.
For så vidt angår royaltybetalinger skal opkrævningen af den danske skat  

 ske ved, at royaltybetaleren indeholder 30 pct. royaltyskat.
Hvis  

 royaltymodtageren er hjemmehørende i en stat, hvormed Danmark i en  

 dobbeltbeskatningsoverenskomst helt eller delvist har givet afkald på dansk  

 beskatning af royalty, kan royaltybetaleren få Statsskattedirektoratets  

 tilladelse til at undlade at indeholde royaltyskat eller indeholde  

 royaltyskat med en lavere sats end 30 pct., jf. pkt. 118.
I nogle dobbeltbeskatningoverenskomster findes der regler om, at Danmarks  

 afkald på eller begrænsning af retten til at beskatte betalinger fra kilder  

 her i landet til en modtager i den anden stat kun gælder, hvis modtageren  

 dokumenterer, at betalingen medregnes ved opgørelsen af den skattepligtige  

 indkomst i den anden stat.
I disse tilfælde må modtageren dokumentere, at  

 denne betingelse for Danmarks afkald på eller begrænsning af beskatningretten  

 er opfyldt.
Dette gælder f.eks. for betalinger til modtagere i Cypern, Irland  

 og Storbritannien.
Personer fritaget for skattepligt 17. Efter kildeskattelovens § 3, stk. 1, er visse  

 personer generelt undtaget fra skattepligt her til landet.
Det gælder for det  

 første kongen og dennes ægtefælle, jf. § 3, stk. 1, nr. 1. Endvidere gælder  

 det medlemmer af det kongelige hus, som er børn af danske konger, eller for  

 hvem der i henhold til grundlovens § 11 er fastsat årspenge, samt de  

 pågældendes ægtefæller, jf. § 3, stk. 1, nr. 2.
 De foran nævnte undtagelser fra skattepligt omfatter også undtagelse fra  

 enhver form for begrænset skattepligt i henhold til § 2.
 Efter kildeskattelovens § 3, stk. 2 og 3, beskattes fremmede staters  

 diplomater m.fl., konsuler m.fl. efter reglerne i de i lovbestemmelserne  

 nævnte to Wienerkonventioner, jf. lov nr. 252 af 18. juni 1968 om  

 diplomatiske forbindelser, udenrigsministeriets bekendtgørelser nr. 355 af  

 18. oktober 1968 og nr. 107 af 11. november 1968 (lovtidende C) samt lov nr.  

 67 af 8. marts 1972 om konsulære forbindelser.
Indkomstopgørelsen for ægtefæller og børn Ægtefællers indkomstopgørelse 18. Hver ægtefælle skal opgøre den skattepligtige  

 indkomst, den personlige indkomst og kapitalindkomsten efter de samme regler  

 som ugifte, medmindre der i lovgivningen er gjort specielle undtagelser.  

 Ægtefællernes indkomst opgøres således hver for sig, jf. kildeskattelovens §  

 4, stk. 1.
Samlevende ægtefæller 19. I de tilfælde, hvor der i skattelovgivningen  

 findes specielle regler om opgørelsen og beskatningen af ægtefællers indkomst  

 og formue, kan reglernes anvendelse være betinget af, at ægtefællerne er  

 samlevende.
Hvad der i den forbindelse skal forstås som samlevende er  

 fastlagt i kildeskattelovens § 4, stk. 3-6. Ved faktisk samlivsophævelse uden  

 separation eller skilsmisse anses samlivet i skattemæssig henseende for  

 ophævet med udgangen af det indkomstår, i hvilket ophævelsen af samlivet har  

 fundet sted, jf. kildeskattelovens § 4, stk. 4. Eventuelle særlige regler for  

 samlevende ægtefæller vil således også gælde i dette indkomstår.
 Ved separation eller skilsmisse mellem samlevende ægtefæller anses  

 samlivet i skattemæssig henseende for ophævet på tidspunktet for separationen  

 eller skilsmissen, jf. kildeskattelovens § 4, stk. 3. Dette indebærer, at  

 ægtefællerne ikke har været samlevende i skattemæssig forstand i hele  

 indkomståret, hvorfor ægtefællerne bliver beskattet som ugifte i dette  

 indkomstår med tilbagevirkende kraft fra indkomstårets begyndelse.
 Genoptager ægtefæller samlivet efter separation eller samlivsophævelse,  

 anses samlivet også i skattemæssig henseende for genoptaget på dette  

 tidspunkt, jf. kildeskattelovens § 4, stk. 5.
 Bortfalder fuld skattepligt efter kildeskattelovens § 1 for en af  

 ægtefællerne eller for begge, anses samlivet i skattemæssig henseende for  

 ophævet på tidspunktet for skattepligtens bortfald, jf. kildeskattelovens §  

 4, stk. 6.
 Det er således en betingelse for, at ægtefællerne kan anses for samlevende  

 i skattemæssig forstand, at begge er fuldt skattepligtige her til landet  

 efter kildeskattelovens § 1.
Iøvrigt anses samlivet kun at være ophævet i skattemæssig forstand, hvis  

 ægtefællerne lever varigt adskilt uden fælles husførelse.
En midlertidig  

 adskillelse anses således ikke som samlivsophævelse i skattemæssig forstand.
Ægtefællers kapitalindkomst 20. Efter kildeskattelovens § 24 A skal  

 kapitalindkomst medregnes ved indkomstopgørelsen hos den ægtefælle, der efter  

 ægteskabslovgivningen har rådighed over kapitalgodet.
Kapitaludgifter skal  

 ligeledes fradrages hos den ægtefælle, der hæfter for betalingen.
Efter  

 ægteskabslovgivningen har hver ægtefælle rådighed over alt, hvad vedkommende  

 har indført i fællesboet, samt over sit særeje.
Endvidere hæfter enhver af  

 ægtefællerne for sine forpligtelser med den del af fællesboet, hvorover  

 vedkommende råder (bodel), samt med sit særeje.
 Formueskattepligten påhviler endvidere den ægtefælle, der efter ovennævnte  

 regler har rådighed over formuegodet.
 Kan det ikke afgøres, hvem af ægtefællerne en kapitalindkomst eller et  

 formueskattepligtigt aktiv vedrører, medregner hver ægtefælle halvdelen, jf.  

 kildeskattelovens § 24 A, 3. pkt.
Kapitalindkomst vedrørende en erhvervsvirksomhed, der drives af en af  

 ægtefællerne eller af begge i forening, medregnes dog ved indkomstopgørelsen  

 hos den ægtefælle, der driver virksomheden, jf. § 24 A, sidste punktum, og  

 pkt. 21 nedenfor.
Kapitalafkast efter virksomhedsskattelovens § 7 medregnes  

 dog altid til kapitalindkomsten for den ægtefælle, der efter  

 ægteskabslovgivningen har rådighed over virksomheden, jf. kildeskattelovens §  

 25 A, stk. 2.
Sålænge ægteskabet består, er det uden betydning for ægtefællernes samlede  

 skat, hvorledes formuegoder og kapitalindtægter og -udgifter er fordelt  

 mellem ægtefællerne (fordelingen har derimod betydning for den enkelte  

 ægtefælles skat). Skattemyndighederne vil derfor normalt henholde sig til den  

 fordeling af formueaktiver og kapitalindtægter og -udgifter, som ægtefællerne  

 har foretaget.
I det år, hvor de særlige ægtefælleregler ikke længere finder  

 anvendelse, f.eks. fordi parterne bliver separeret eller skilt, skal  

 indtægter og udgifter altid medregnes ved indkomstopgørelsen hos den  

 ægtefælle, de vedrører, uanset hvem, der har oppebåret indtægterne eller  

 afholdt udgifterne.
Tidligere års indkomstansættelser, hvor de særlige  

 ægtefælleregler har fundet anvendelse, kan ikke genoptages alene af den  

 grund, at fordelingen af kapitalindkomsten ikke stemmer med de  

 ægteskabsretlige regler.
Indkomst ved erhvervsvirksomhed Medarbejdende ægtefælle 21. Skattepligtig indkomst, personlig indkomst og  

 kapitalindkomst, jf. personskattelovens §§ 2-4, vedrørende en  

 erhvervsvirksomhed medregnes som hovedregel ved indkomstopgørelsen hos den  

 ægtefælle, der driver virksomheden, uanset hvem af ægtefællerne der ejer  

 virksomheden, jf. kildeskattelovens § 25 A, stk. 1. Endvidere påhviler  

 formueskattepligten denne ægtefælle.
Benyttes virksomhedsordningen, medregnes  

 evt. kapitalafkast efter virksomhedsskattelovens § 7 dog ved ejerens  

 indkomstopgørelse, jf. kildeskattelovens § 25 A, stk. 2.
 Skattemæssige afskrivninger på aktiver, der anvendes i virksomheden,  

 foretages af den ægtefælle, der driver virksomheden, uanset hvem af  

 ægtefællerne aktiverne tilhører, jf. kildeskattelovens § 26 A, stk. 1.
Deltager begge ægtefæller i væsentligt omfang i driften, medregnes  

 indkomst og formue vedrørende erhvervsvirksomheden hos den ægtefælle, der i  

 overvejende grad driver virksomheden.
Såfremt den anden ægtefælle deltager i  

 driften, kan ægtefællerne overføre indtil 50 pct. af virksomhedens overskud  

 opgjort efter kildeskattelovens § 25 A, stk. 4, til den medarbejdende  

 ægtefælle som skattepligtig indkomst (personlig indkomst) hos denne.
Der kan  

 dog højst overføres et beløb på 117.300 kr. for 1987. Dette grundbeløb  

 reguleres efter personskattelovens § 20 (1988:122.000 kr.). Virksomhedens  

 overskud opgøres efter kildeskattelovens § 25 A, stk. 4, jf. pkt. 24  

 nedenfor.
 Såfremt der opstår tvivl om, hvorvidt der er tale om selvstændig  

 erhvervsvirksomhed eller personligt arbejde i tjenesteforhold, afgøres  

 spørgsmålet efter de retningslinier, som er anført i Skattedepartementets  

 cirkulære af 5. oktober 1988 om afgrænsningen mellem lønmodtagere og  

 selvstændige erhvervsdrivende på skattelovgivningens område.
Det overførte beløb må ikke stå i åbenbart misforhold til den  

 medarbejdende ægtefælles arbejdsindsats i erhvervsvirksomheden.
Der kan  

 herved tages hensyn til såvel arbejdets tidsmæssige udstrækning som til  

 karakteren af det udførte arbejde.
Den personlige indkomst for den ægtefælle,  

 der i overvejende grad driver virksomheden, nedsættes med det overførte  

 beløb, jf. kildeskattelovens § 25 A, stk. 5.
22. Det er en betingelse for overførsel af overskud  

 til medarbejdende ægtefælle, at ægtefællerne er samlevende ved indkomstårets  

 udgang.
Hvorvidt samlivet anses for ophævet i skattemæssig forstand, afgøres  

 efter kildeskattelovens § 4, stk. 2-6, jf. pkt. 19. Såfremt samlivet i  

 skattemæssig forstand ophører i løbet af indkomståret, medregnes indkomst fra  

 virksomheden indtil samlivets ophør altid hos den ægtefælle, der i  

 overvejende grad driver virksomheden, jf. kildeskattelovens § 25 A, stk. 6. I  

 det år, samlivet ophører, kan der således ikke ske overførsel af overskud til  

 den medarbejdende ægtefælle.
Tilsvarende gælder, både ved skifte og ved  

 uskiftet bo, når den ene ægtefælle dør.
I så fald skal indkomsten fra  

 virksomheden i tiden indtil dødsfaldet beskattes hos den ægtefælle, der i  

 overvejende grad har drevet virksomheden.
Om anvendelsen af reglerne om  

 medarbejdende ægtefælle ved skifte og forskudt regnskabsår henvises til side  

 180 i skattedepartementets vejledning i reglerne om dødsbobeskatning, oktober  

 1985.
23. Det er endvidere en betingelse, at den  

 medarbejdende ægtefælle i væsentligt omfang har deltaget i driften af  

 erhvervsvirksomheden.
Det må bero på en konkret afgørelse, om ægtefællens  

 deltagelse i det enkelte tilfælde har haft et væsentligt omfang.
Det skal  

 dreje sig om medarbejde af fastere karakter, som lægger beslag på en  

 betydelig del af ægtefællens arbejdskraft. Ægtefællens medvirken må have haft  

 et sådant omfang, at der ved tilrettelæggelsen af virksomhedens drift er  

 regnet med ægtefællens deltagelse i arbejdet.
Normalt er der således sparet  

 udgift til anvendelse af fremmed arbejdskraft.
Det er dog ikke nødvendigt, at  

 ægtefællen har medvirket dagligt i hele indkomståret.
Reglen kan også efter  

 omstændighederne anvendes, hvor ægtefællen kun har deltaget i arbejdet i  

 visse dage om ugen eller kun i en del af indkomståret.
Der foreligger dog  

 ikke en væsentlig medvirken, når ægtefællen kun yder lejlighedsvis assistance  

 eller kun arbejder med nogle få timer om ugen (f.eks. i forbindelse med  

 weekend-travlhed), eller når der er tale om sæsonarbejde af kortere varighed,  

 f.eks. i forbindelse med julehandelen.
Det vil i almindelighed ikke være tilstrækkeligt, at ægtefællen har passet  

 virksomhedens forretningstelefon.
Arbejdet med regnskabsføring i virksomheden  

 kan begrunde skattemæssig stilling som medarbejdende ægtefælle, hvis  

 virksomheden har et sådant omfang, at regnskabsføringen stiller betydelige  

 krav til ægtefællens arbejdsindsats.
I en mindre virksomhed, hvor  

 regnskabsføringen væsentligt består i nogle få daglige poster, kan det ikke  

 danne grundlag for beskatning som medarbejdende ægtefælle.
Hvor ægtefællen arbejder med i virksomheden hver dag, må der i  

 almindelighed være tale om en daglig arbejdsindsats på mindst 3-4 timer.
Er  

 der ikke tale om daglig medvirken eller medvirken i hele indkomståret, må der  

 normalt kræves en væsentlig større daglig arbejdsindsats.
 Er ægteskab indgået i årets løb, er det tilstrækkeligt, at der har været  

 tale om en væsentlig medvirken i den del af året, ægteskabet har bestået.
 24. Beregningsgrundlaget for det overskud, der  

 maksimalt kan overføres til den medarbejdende ægtefælle, er virksomhedens  

 skattepligtige overskud før kapitalindtægter og kapitaludgifter, jf.  

 kildeskattelovens § 25 A, stk. 4.
Skattemæssige afskrivninger, henlæggelser til investeringsfonds m.v.  

 foretages således inden der sker beregning af den del af overskuddet, der kan  

 overføres til den medarbejdende ægtefælle.
På tilsvarende måde skal der ske  

 tillæg af skattepligtige tilskud m.v., der vedrører virksomheden,  

 sygedagpenge efter reglerne om frivillig forsikring og evt. værdi af forbrug  

 af egne varer fra virksomheden, inden den medarbejdende ægtefælles andel af  

 overskuddet kan beregnes.
Endvidere fragår underskud fra tidligere år i det  

 omfang, det hidrører fra virksomheden.
Rente- og udbytteindtægter,  

 kursgevinster på fordringer og gæld samt renteudgifter og kurstab på  

 fordringer og gæld holdes derimod uden for det underskud, der fradrages.
Lejeværdi af bolig i egen ejendom, hvoraf en del anvendes i virksomheden,  

 indgår ikke i virksomhedens overskud, da lejeværdi af bolig i egen ejendom  

 ikke kan anses for at være indkomst, der vedrører erhvervsvirksomheden.
Dette  

 gælder dog ikke, såfremt virksomhedsskatteloven benyttes, og lejeværdi af  

 bolig i egen ejendom indgår i virksomhedens skattepligtige overskud (f. eks.  

 ved ejendomme med 3 eller flere lejligheder).
 Når virksomhedens overskud på den anførte måde er opgjort efter de  

 almindelige regler, skal der efter kildeskattelovens § 25 A, stk. 4, ske  

 tillæg af renteudgifter og kurstab på fordringer og gæld og fradrag af rente-  

 og udbytteindtægter (herunder skattegodtgørelse), samt kursgevinster på  

 fordringer og gæld, som indgår i opgørelsen af virksomhedens overskud.
 25. Over- eller underskud af virksomhed, i hvis drift  

 ingen af ægtefællerne deltager aktivt (anparter i kommanditselskaber m.v.),  

 medregnes ved indkomstopgørelsen hos den ægtefælle, der efter  

 ægteskabslovgivningen har rådighed over virksomheden.
Overdragelse af aktiver mellem ægtefæller 26. Overdrager eller overfører en ægtefælle aktiver  

 til sin samlevende ægtefælle til anvendelse i dennes erhvervsvirksomhed, skal  

 fortjenester eller tab, som derved fremkommer, ikke medregnes ved opgørelsen  

 af den førstnævnte ægtefælles skattepligtige indkomst, jf. kildeskattelovens  

 § 26 A, stk. 2. Efter overdragelsen eller overførelsen behandles aktiverne  

 med hensyn til skattemæssige afskrivninger samt til beskatning af  

 fortjenester og fradrag af tab ved afståelse, som om de var anskaffet af den  

 sidstnævnte ægtefælle til de tidspunkter og de beløb, hvortil de i sin tid er  

 anskaffet, og eventuelle afskrivninger, som tidligere er foretaget, anses for  

 foretaget af den pågældende I tilfælde af salg til tredjemand bliver erhververen således beskattet,  

 som om det var vedkommende selv, der oprindelig med samme hensigt havde  

 anskaffet aktivet.
Dette gælder dog ikke ved overdragelse af varer hørende  

 til den overdragende ægtefælles virksomhed.
I disse tilfælde beskattes  

 fortjeneste og tab på sædvanlig måde forudsat, at betalingen svarer til de  

 priser, der ville blive fastsat mellem uafhængige parter.
Den ægtefælle, der får et afskrivningsberettiget aktiv overdraget eller  

 overført, skal fortsætte de skattemæssige afskrivninger på det grundlag, som  

 den overdragende ægtefælle havde for sine afskrivninger.
Erhververen  

 beskattes også af den fortjeneste, der modsvares af afskrivninger, som den  

 overdragende ægtefælle har foretaget i den periode vedkommende benyttede  

 aktivet i sin virksomhed.
 Hvis der i forbindelse med overførsel af et aktiv fra den ene ægtefælle  

 til den anden samtidigt sker ændring af benyttelsesformen, skal reglerne i  

 afskrivningslovens § 32 anvendes, og overførsel til ændret benyttelsesform  

 sidestilles derfor med salg og køb af formuegodet, således at handelsværdien  

 på overførselstidspunktet betragtes som salgs- og købesum, jf.  

 kildeskattelovens § 26 A, stk. 3.
Overdrager en ægtefælle andre aktiver end de i § 26 A nævnte til sin  

 samlevende ægtefælle, skal fortjeneste eller tab, som derved fremkommer, ikke  

 medregnes ved opgørelsen af overdragerens skattepligtige indkomst, jf.  

 kildeskattelovens § 26 B.
Aktiverne anses for anskaffet af erhververen på  

 samme tidspunkter, for samme beløb og med samme formål som de oprindelige  

 anskaffelser.
 Kildeskattelovens § 26 A og § 26 B gælder ikke ved overdragelse af aktier  

 eller fordringer til en ægtefælle hjemmehørende i udlandet, jf.  

 aktieavancebeskatningslovens § 13 b samt kursgevinstlovens § 8 B, stk 4. I  

 disse tilfælde beskattes fortjeneste og tab på sædvanlig måde.
Børns indkomstopgørelse 27. Efter kildeskatteloven er børn altid undergivet  

 selvstændig skattepligt uanset deres alder, og uanset om de er hjemmeboende  

 eller ikke, jf. lovens § 5, stk. 1. Børn skal derfor som udgangspunkt opgøre  

 den skattepligtige indkomst på samme måde som alle andre personer.
Opfylder barnet betingelserne for fuld eller begrænset skattepligt her i  

 landet, skal det derfor principielt skatteansættes på samme måde som andre  

 skatteydere.
Af praktiske grunde er det dog bestemt, at et barn under 15 år  

 kun skal indgive selvangivelse og medtages ved skatteansættelsen, hvis det i  

 indkomståret har haft skattepligtig indkomst eller ved indkomstårets udløb  

 ejer skattepligtig formue, jf. kildeskattelovens § 82. Er barnet fyldt 15 år  

 ved indkomstårets begyndelse, skal det altid indgive selvangivelse efter de  

 almindelige regler herom og medtages ved skatteansættelsen.
I visse tilfælde, som omhandles i kildeskattelovens § 5, stk. 2-4, skal  

 indtægt og formue, der hidrører fra forældrene, ikke medregnes til barnets  

 skattepligtige indkomst og formue, men indgå i forældrenes  

 beskatningsgrundlag, som oftest ved at disse afskæres fra fradragsret for  

 beløbene ved deres egen opgørelse.
Med forældre sidestilles i de pågældende  

 bestemmelser stedforældre og plejeforældre.
Som forældre anses også  

 adoptivforældre.
Afkast af gaver 28. Kildeskattelovens § 5, stk. 2, angår  

 indtægtsnydelse eller formue, som barnet har modtaget som gave fra  

 forældrene.
Som gave anses også arveforskud.
Sådan indtægtsnydelse eller  

 formue og dennes afkast skal beskattes hos giveren, og ikke hos barnet.
Det  

 er dog en betingelse, at giveren er fuldt skattepligtig her.
I modsat fald  

 skal beskatning ske hos barnet, for så vidt dette selv er skattepligtigt her.  

 Beskatningsordningen efter kildeskattelovens § 5, stk. 2, gælder endvidere  

 kun til udløbet af det kalenderår, i hvilket barnet fylder 18 år, eller til  

 barnet indgår ægteskab.
De indtægter, som barnet opnår af indtægtsnydelsen  

 eller formuen efter udløbet af det kalenderår, i hvilket det fylder 18 år,  

 eller efter at det har indgået ægteskab, medregnes altid til dets egen  

 skattepligtige indkomst.
Efter de nævnte tidspunkter medregnes endvidere  

 formuen til barnets egen skattepligtige formue.
 Ydes gaven til barnet, ved at forældrene overdrager dette et allerede  

 foreliggende aktiv f.eks. en aktie eller en obligation, skal forældrene  

 indtil de førnævnte tidspunkter fortsat selv medregne indtægterne af aktivet  

 til deres skattepligtige indkomst og medtage aktivet i deres skattepligtige  

 formue.
Ydes gaven derimod ved at forældrene påtager sig en forpligtelse til at  

 udrede en løbende ydelse (som ikke er underholdsbidrag) eller en  

 gældsforpligtelse over for barnet, kommer beskatningen hos forældrene til at  

 ske ved, at disse er afskåret fra at udøve fradragsret for ydelserne eller  

 renterne ved indkomstopgørelsen, jf. ligningslovens § 12, stk. 6, og § 17. De  

 kan heller ikke fradrage kapitalværdien af de løbende ydelser (jf. også  

 ligningslovens § 21) eller gælden ifølge gavegældsbrevet ved  

 formueopgørelsen.
Bestemmelserne i ligningsloven afskærer fradragsretten  

 uanset barnets alder, og uanset om det har indgået ægteskab.
Giveren vil  

 derfor også efter de førnævnte tidspunkter være afskåret fra fradragsret,  

 uanset at beløbene da er genstand for beskatning hos barnet.
 Er den barnet tillagte indtægtsnydelse eller formue kun delvis ydet som  

 gave, idet barnet i et vist omfang har ydet forældrene vederlag, behandles  

 kun den til gaveandelen svarende del af indtægterne og formuen efter reglerne  

 i kildeskattelovens § 5, stk. 2, og i de pågældende ligningslovsbestemmelser.  

 Den øvrige del er derimod altid skattepligtig hos barnet og beskattes ikke  

 hos forældrene.
 Beskatningsordningen efter kildeskattelovens § 5, stk. 2, gælder, uanset  

 om barnet opholder sig hos den pågældende giver eller ikke.
29. Som undtagelse til reglerne om, at afkast af en  

 formue modtaget som gave af forældre skal beskattes hos overdrageren, er det  

 i kildeskattelovens § 5, stk. 5, bestemt, at beløb, der i henhold til lov om  

 uddannelsesopsparing er indsat på en uddannelseskonto eller i henhold til lov  

 om boligsparekontrakter er opsparet i henhold til en boligsparekontrakt, samt  

 renter heraf, alene medregnes ved opgørelsen af barnets skattepligtige formue  

 og indkomst.
Selve indskuddet er gaveafgiftsfritaget for livsarvinger, jf.  

 lov om afgift af arv og gave § 44, stk. 3, nr. 3, og er indkomstskattefrit  

 for plejebørn, jf. ligningslovens § 7, litra y.
Efter de nævnte love ydes en  

 skattefri præmie af det offentlige på 4 pct. årligt.
Hvis de indskudte beløb  

 udbetales til barnet uden præmie, f.eks. hvis beløbet ikke anvendes til  

 formålet, skal beskatningen fortsat finde sted hos forældrene.
I disse  

 situationer er det nødvendigt at ændre tidligere års ansættelser både for  

 barnet og for forældrene, således at beskatningen af rentetilvæksten finder  

 sted hos forældrene, ligesom en eventuel formuebeskatning skal finde sted hos  

 disse.
Løn 30. Efter bestemmelsen i kildeskattelovens § 5, stk.  

 3, skal løn, som et barn, der ved begyndelsen af indkomståret ikke er fyldt  

 15 år, oppebærer for arbejde i forældrenes erhvervsvirksomhed, ikke medregnes  

 ved opgørelsen af barnets skattepligtige indkomst.
Til gengæld kan forældrene heller ikke fradrage lønnen ved opgørelsen af  

 deres skattepligtige indkomst.
Er barnet ved begyndelsen af indkomståret  

 derimod fyldt 15 år, skal lønnen medregnes af barnet og er fradragsberettiget  

 for forældrene på sædvanlig måde, forudsat at der er udført et arbejde  

 svarende til den fratrukne løn.
 Det er alene barnets indkomstår, der er afgørende for beskatningsordningen  

 efter § 5, stk. 3, uanset eventuelt afvigende indkomstår hos forældrene.
Underholdsbidrag 31. Reglen i kildeskattelovens § 5, stk. 4, angår  

 underholdsydelser til barnet fra forældrene.
 Ydes underholdet ved, at barnet har ophold i hjemmet, hvor det får kost og  

 logi m.v., uden at underholdet er vederlag for arbejde i forældrenes  

 erhvervsvirksomhed, er barnet uanset dets alder altid skattefri af værdien af  

 underholdet, og forældrene kan ikke foretage noget fradrag for deres udgift.  

 Er det pågældende underhold derimod vederlag for arbejde i forældrenes  

 erhvervsvirksomhed, behandles det skattemæssigt på samme måde som lønnen i  

 øvrigt for sådant arbejde.
Ydes underholdet gennem udredelse af underholdsbidrag, jf. ligningslovens  

 §§ 10 og 11, skal barnet ved opgørelsen af den skattepligtige indkomst kun  

 medregne den del af bidragene, der overstiger det af socialministeren  

 fastsatte normalbidrag.
Den skattepligtige del af underholdsbidraget  

 medregnes ved indkomstopgørelsen i betalingsåret under forudsætning af, at  

 bidraget er forfaldent til betaling i dette år.
Ved underholdsbidrag forstås bidrag, som inden for rammerne af den  

 privatretlige forsørgelsespligt efter kap. 2 i loven om børns retsstilling  

 udredes til barnets underhold.
Bidragene udredes som regel ifølge pålæg af  

 statsamtet, men kan også bero på aftale.
Går de i sidstnævnte tilfælde uden  

 for rammerne af forsørgelsespligten, må den overskydende del behandles som  

 indtægtsnydelse, jf. kildeskattelovens § 5, stk. 2, evt. som enkeltstående  

 gaveydelser.
Opkrævning af indkomst- og formueskat for  

 personer Indledning 32. Reglerne om, hvorledes personers indkomst- og  

 formueskat opkræves, findes i kildeskattelovens afsnit V.
Kildeskatteloven  

 bygger på et princip om samtidighedsbeskatning.
Det vil sige, at skatten af  

 indtægterne så vidt muligt skal opkræves samtidigt med indtægternes  

 erhvervelse.
Da den skattepligtige indkomst først kan opgøres efter  

 indkomstårets udløb, skal der betales en foreløbig skat i løbet af  

 indkomståret, der så vidt muligt svarer til den endelig skat (slutskatten),  

 der udskrives efter kalenderårets udløb, jf. kildeskattelovens § 42, stk. 1.  

 Den foreløbige skat modregnes i slutskatten.
Overstiger slutskatten de  

 samlede foreløbige skatter, skal der indbetales restskat.
Overstiger de  

 samlede foreløbige skatter slutskatten, udbetales den overskydende skat.
Forskudsskatten omfatter indkomstskat, formueskat, virksomhedsskat,  

 kommunal og amtskommunal indkomstskat samt kirkelige afgifter, jf.  

 kildeskattelovens § 41, stk. 1. De foreløbige skatter betales enten ved, at  

 udbetaleren skal indeholde forskudsskatten af udbetalingen, eller at  

 indkomstmodtageren selv indbetaler forskudsskatten.
Foreløbige skatter, som  

 udbetaleren skal indeholde efter reglerne i kildeskattelovens §§ 43-49,  

 benævnes A-skat, og den indkomst, hvori A-skat skal indeholdes, benævnes  

 A-indkomst.
Endvidere indeholdes udbytteskat af udbytter fra aktieselskaber  

 m.v. og for så vidt angår begrænset skattepligtige royaltyskat af royalty,  

 jf. lovens afsnit VI.
Foreløbige skatter, den skattepligtige selv skal  

 indbetale, benævnes B-skat.
Tilsvarende benævnes skattepligtig indkomst,  

 hvori der hverken indeholdes A-skat, udbytteskat eller royaltyskat, jf.  

 lovens afsnit VI, B-indkomst.
Skatterne opkræves eller tilbagebetales af Statsskattedirektoratet med  

 bistand af de kommunale skattemyndigheder.
Statsskattedirektoratet afregner  

 over for den enkelte kommune den del af slutskatterne, der udgør kommunal  

 indkomstskat og kirkelige afgifter, jf. kildeskattelovens § 64.
A-indkomst Personligt arbejde i tjenesteforhold 33. Efter kildeskattelovens § 43, stk. 1, henregnes  

 til A-indkomst enhver form for vederlag i penge samt i forbindelse hermed  

 ydet fri kost og logi for personligt arbejde i tjenesteforhold, herunder løn,  

 feriegodtgørelse, honorar, tantieme, provision, drikkepenge og lignende  

 ydelser.
I de fleste tilfælde vil det ikke være vanskeligt at afgøre, om der  

 foreligger et tjenesteforhold, idet indkomstmodtageren udfører arbejdet efter  

 arbejdsgiverens anvisninger og i det hele for dennes regning.
Omvendt kan man  

 normalt uden vanskeligheder bortse fra tilfælde, der falder udenfor  

 bestemmelsens område, fordi der er tale om selvstændig erhvervsvirksomhed.  

 Selvstændig erhvervsvirksomhed er kendetegnet ved, at der for egen regning og  

 risiko udøves en virksomhed af økonomisk karakter med det formål at opnå et  

 overskud.
Der kan dog i praksis forekomme tilfælde, hvor det er vanskeligt at  

 afgøre, om indkomstmodtageren står i et tjenesteforhold til hvervgiveren  

 eller er selvstændig erhvervsdrivende.
I tvivlstilfælde må afgørelsen ske på  

 grundlag af de retningslinier, der er anført i Skattedepartementets cirkulære  

 af 5. oktober 1988 om afgrænsningen mellem lønmodtagere og selvstændige  

 erhvervsdrivende på skattelovgivningens område.
Anden A-indkomst 34. Udover vederlag for personligt arbejde i  

 tjenesteforhold henregnes også de i kildeskattelovens § 43, stk. 2, nævnte  

 indkomstarter til A-indkomst, hvis skatteministeren har truffet nærmere  

 bestemmelse herom.
Disse bestemmelser er fastsat i  

 kildeskattebekendtgørelsens § 21.
Disse indkomster vil normalt ligesom lønindtægt typisk være nettoindtægt  

 for modtageren.
I pkt. 35-43 er bestemmelserne i kildeskattelovens § 43, stk.  

 2, uddybet.
 35. Kildeskattelovens § 43, stk. 2, litra a) (jf.  

 kildeskattebekendtgørelses § 21, nr. 1)):
»Godtgørelse for medlemsskab af eller som medhjælp for bestyrelser,  

 udvalg, kommissioner, råd og lignende.« Om de pågældende sammenslutninger virker inden for private organisationer,  

 f.eks. aktieselskaber, eller om der er tale om offentlige råd o.lign., er  

 uden betydning, ligesom det i sidstnævnte tilfælde er uden betydning, om der  

 er tale om frivilligt medlemsskab, eller dette f.eks. beror på offentligt  

 ombud.
Det er ligeledes uden betydning, om hvervet er af erhvervsmæssig karakter,  

 eller om vedkommende er bestyrelsesmedlem i en sportsforening,  

 grundejerforening eller lignende.
For så vidt angår honorar til medhjælp,  

 skal der foreligge et fastere tilknytningsforhold.
Rent lejlighedsvis ydet  

 bistand fra en advokat eller en revisor falder uden for bestemmelsen.
 36. Kildeskattelovens § 43, stk. 2, litra b) (jf.  

 kildeskattebekendtgørelsens § 21, nr. 2)):
»Pension og ventepenge samt lignende skattepligtige ydelser, når  

 disse har sammenhæng med et tidligere tjenesteforhold.« »Lignende skattepligtige ydelser« omfatter løbende ydelser, der  

 uden at blive benævnt pension eller ventepenge udbetales fra en virksomhed  

 til tidligere ansatte eller disses pårørende.
 Godtgørelser i anledning af fratræden af stilling falder uden for såvel  

 denne bestemmelse som de øvrige bestemmelser i § 43, idet sådanne  

 godtgørelser er omfattet af § 2, nr. 9, i lov om særlig indkomstskat m.v.
 Løbende ydelser, der ikke udbetales af den tidligere arbejdsgiver, er  

 heller ikke omfattet af bestemmelsen.
 37. Kildeskattelovens § 43, stk. 2, litra c) (jf.  

 kildeskattebekendtgørelsens § 21, nr. 3)):
»Folkepension, invalidepension og andre skattepligtige sociale  

 ydelser.« Bestemmelsen omfatter skattepligtige løbende udbetalinger i henhold til  

 lov om social pension, dvs. folkepension og førtidspension.
 Sociale ydelser, der er fritaget for beskatning efter ligningslovens § 7  

 som f.eks. invaliditetsydelser, personlige tillæg, bistands- eller  

 plejetillæg, understøttelser og andre lignende ydelser efter bistandsloven  

 eller børnetilskud, er ikke omfattet af bestemmelsen.
 38. Kildeskattelovens § 43, stk. 2, litra d) (jf.  

 kildeskattebekendtgørelsens § 21, nr. 4)-6)):
»Arbejdsløshedsdagpenge, strejke- og lock-outgodtgørelser samt  

 dagpenge efter loven om dagpenge ved sygdom og fødsel.« Arbejdsløshedsdagpenge anses for A-indkomst efter  

 kildeskattebekendtgørelsens § 21, nr. 4), uanset om arbejdsløshedskassen er  

 statsanerkendt eller ej, og uanset hvorledes understøttelsen beregnes.  

 Tilsvarende gælder strejke- og lockoutgodtgørelser samt løn m.v., der  

 udbetales af en arbejdsgiver under lønmodtagerens fravær fra arbejdet på  

 grund af sygdom eller svangerskab og fødsel, jf. nr.5).
 Hvis arbejdsløshedskassen yder lån til konfliktramte medlemmer, må der  

 foretages en konkret vurdering af, om der reelt foreligger et låneforhold.
 Efterløn efter kapitel 11 a i lov om arbejdsformidling og  

 arbejdsløshedsforsikring er ligeledes A-indkomst, jf.  

 kildeskattebekendtgørelsens § 21, nr. 4). Det samme gælder dagpenge efter  

 loven om dagpenge ved sygdom eller fødsel bortset fra dagpenge, der erstatter  

 B-indkomst eller ydes som frivillig sikring efter lovens § 28 eller § 29, jf.  

 kildeskattebekendtgørelsens § 21, nr. 6) a).
Erstatter dagpengene såvel A-indkomst som B-indkomst, og er det beregnede  

 dagpengebeløb nedsat til det højeste beløb efter lovens § 24, stk. 3, anses  

 den del af dagpengene, som forholdsmæssigt svarer til den erstattede  

 A-indkomst, for A-indkomst.
Ydes der udover dagpengene til erstatning for  

 A-indkomst eller B-indkomst tillige dagpenge som frivillig sikring efter  

 lovens § 28 eller § 29, og er det beregnede dagpengebeløb nedsat efter lovens  

 § 24, stk. 3, henføres nedsættelsen forlods til de frivilligt sikrede  

 dagpenge.
 Endvidere omfattes en række skattepligtige erstatningsydelser i henhold  

 til forskellige love, jf. kildeskattebekendtgørelsens § 21, nr. 6), b)-h).
 39. Kildeskattelovens § 43, stk. 2, litra e) (jf.  

 kildeskattebekendtgørelsens § 21, nr. 7)-14)):
»Understøttelser og andre lignende ydelser af skattepligtig art, der  

 udredes af offentlige myndigheder eller institutioner eller af offentlige  

 eller private fonde, legater eller lignende.« Kildeskattebekendtgørelsens § 22, nr. 7)-14), omfatter en række ydelser og  

 godtgørelser efter forskellige love om arbejdsformidling, uddannelse og  

 omskoling m.v.
Bemyndigelsesbestemmelsen er ikke udnyttet for så vidt angår  

 understøttelser eller andre ydelser fra private fonde, legater og lignende.
 40. Kildeskattelovens § 43, stk. 2, litra f) (jf.  

 kildeskattebekendtgørelsens § 21, nr. 15)):
»Indkomstskattepligtige udbetalinger som nævnt i § 20, stk. 1-2, §  

 46, stk. 2, og § 50, stk. 4 og 8, i lov om beskatningen af pensionsordninger  

 m.v.« Der er tale om udbetalinger fra pensionsordninger med løbende  

 udbetalinger, udbetalinger fra rateforsikring eller rateopsparing i  

 pensionsøjemed, løbende udbetalinger fra en indeksordning, løbende  

 bonusudbetalinger og løbende udbetalinger fra livsforsikringer og  

 pensionsordninger, der er valgt beskattet efter pensionsbeskatningslovens §  

 50.
 41. Kildeskattelovens § 43, stk. 2, litra g) (jf.  

 kildeskattebekendtgørelsens § 21, nr. 16) og 17)):
»Andre arter af skattepligtig indkomst, der i det væsentlige udgør en  

 nettoindkomst for erhververen.« Kildeskattebekendtgørelsens § 21, nr. 16), omfatter udbetalinger som nævnt  

 i § 10, stk. 3, i lov om afgift af renter på forbrugslån.
Der er tale om  

 udbetalinger fra frigørelseskonto eller frigørelsesforsikring etableret efter  

 lovens § 10, stk. 1, hvor den afgiftspligtige har indsat afgiftsbeløbet for  

 1987.
Kildeskattebekendtgørelsens § 21, nr. 17), omfatter andel i udbytte af  

 fiskeri, når andelen modtages som betaling for personlig deltagelse i  

 fiskeriet, og dette udøves fra et skib, der ikke helt eller delvis ejes af  

 modtageren eller er stillet til den pågældendes rådighed ved aftale om lån  

 eller leje.
Bestemmelsen gælder også i tilfælde, hvor modtageren af  

 udbytteandelen deltager i fiskeriet med egne redskaber.
 42. Kildeskattelovens § 43, stk. 2, litra h) (jf.  

 kildeskattebekendtgørelsens § 21, nr. 18)):
»Vederlag i penge samt i forbindelse hermed ydet fri kost og logi til  

 en person, der stilles til rådighed for at udføre arbejde her i landet.« I kildeskattebekendtgørelsens § 21, nr. 18), er bemyndigelsen kun udnyttet  

 for så vidt angår personer, der er stillet til rådighed af en virksomhed  

 (udlejer), der ikke har hjemting her i landet.
Bestemmelsen omfatter personer, der af en virksomhed (udlejeren) stilles  

 til rådighed for at udføre arbejde i en andens virksomhed (hvervgiveren), når  

 udlejeren ikke er ansvarlig for eller bærer risikoen for arbejdsresultatet.  

 Dette gælder både fuldt og begrænset skattepligtige arbejdstagere.
For  

 begrænset skattepligtige arbejdstagere findes der særlige regler om  

 indeholdelse af A-skatten, jf. pkt. 50 og 56.
 Det er derimod uden betydning, om udlejer er en person eller et selskab.
Afgørelsen af, om en arbejdstager skal anses for udlejet, træffes ud fra  

 en samlet bedømmelse, hvor der især lægges vægt på, om Forskellen mellem reglerne om arbejdsudleje og det almindelige  

 A-indkomstbegreb i kildeskattelovens § 43, stk. 1, er, at arbejdstageren ikke  

 er ansat og lønnet af den danske hvervgiver.
Ved opgørelsen af trækgrundlaget  

 må den indeholdelsespligtige (hvervgiveren) derfor skaffe sig oplysning om,  

 hvor stor en del af vederlaget til udlejeren der skal anses som vederlag til  

 den udlejede arbejdstager.
Hvis en dansk virksomhed som befuldmægtiget for  

 den udenlandske arbejdsgiver udbetaler lønnen til arbejdstageren, er lønnen  

 A-indkomst for arbejdstageren efter den almindelige regel i kildeskattelovens  

 § 43, stk. 1, jf. § 46, stk. 4.
Hvis en arbejdstager står i tjenesteforhold til en dansk arbejdsgiver, der  

 stiller vedkommende til rådighed for at udføre arbejde for en anden  

 virksomhed med hjemsted her i landet eller i udlandet, finder reglerne om  

 beskatning af arbejdsvederlag ved arbejdsudleje ikke anvendelse.
Den  

 egentlige arbejdsgiver vil da være indeholdelsespligtig efter de sædvanlige  

 regler.
Personer, der stilles til rådighed for at udføre arbejde i tilknytning til  

 kulbrinteindvinding her i landet, vil være omfattet af lovens bestemmelser om  

 arbejdsudleje, såfremt hvervgiveren har hjemting her i landet.
Er det ikke  

 tilfældet, vil de pågældende personer i stedet være omfattet af § 21, stk. 2,  

 i lov om beskatning af indkomst i forbindelse med kulbrinteindvinding i  

 Danmark (kulbrinteskatteloven). Skatten svares da med 30 pct. af  

 bruttoindtægten og indeholdes af den egentlige udenlandske arbejdsgiver  

 (udlejer).
 Personer, der stilles til rådighed for at udføre arbejde her i landet som  

 udøvende kunstner, musiker, artist og sportsudøver, er ikke omfattet af  

 lovens bestemmelser om arbejdsudleje.
 43. Kildeskattelovens § 43, stk. 2, litra i) (jf.  

 kildeskattebekendtgørelsens § 21, nr. 19)):
»Vederlag, der ikke er omfattet af litra a), som en person, der har  

 været skattepligtig efter § 1, nr. 1, modtager fra en virksomhed her i landet  

 som rådgiver, konsulent eller anden lignende medhjælp for virksomheden.
Det  

 er dog en betingelse, at personen har eller på noget tidspunkt inden for de  

 seneste 5 år forud for ophøret af den fulde skattepligt har haft direkte  

 eller indirekte del i ledelsen af, kontrollen med eller kapitalen i den  

 virksomhed, der udreder vederlaget.
Ved afgørelsen heraf henses, når den  

 udbetalende virksomhed er et selskab m.v. til, om personen ejer eller har  

 ejet 25 pct. eller mere af aktiekapitalen eller råder eller har rådet over  

 mere end 50 pct. af stemmeværdien i selskabet.
Bestemmelserne i  

 aktieavancebeskatningslovens § 4, stk. 3, finder tilsvarende anvendelse.
Er  

 den udbetalende virksomhed personligt ejet, henses til, om den pågældende  

 person ejer eller har ejet 25 pct. eller mere af egenkapitalen eller har  

 eller har haft afgørende indflydelse i virksomheden.
De for aktionærer  

 gældende kriterier finder tilsvarende anvendelse.« Bestemmelsen omfatter alene begrænset skattepligtige personer, der har  

 været fuldt skattepligtige til Danmark på grund af bopæl her i landet.
 Det er uden betydning, om virksomheden som konsulent, rådgiver eller  

 lignende må anses som personligt arbejde i et tjenesteforhold eller som  

 selvstændig erhvervsvirksomhed, når virksomheden udføres i udlandet.
 Udføres virksomheden her i landet, omfatter bestemmelsen kun selvstændig  

 erhvervsvirksomhed, når der ikke foreligger et fast driftssted, jf.  

 kildeskattelovens § 2, stk. 1, litra d). Hvis personen derimod anses som  

 lønmodtager, er forholdet omfattet af kildeskattelovens § 43, stk. 1, jf.  

 kildeskattelovens § 2, stk. 1, litra a).
 Bestemmelsen omfatter endvidere ikke medlemmer af bestyrelser, udvalg,  

 råd, kommissioner m.v., eller medhjælp for disse, jf. kildeskattelovens § 43,  

 stk. 2, litra a).
 Ved afgørelsen af, om en person har eller har haft direkte eller indirekte  

 del i ledelsen af, kontrollen med eller kapitalen i en virksomhed, henses der  

 - når den udbetalende virksomhed er et selskab - til, om personen ejer eller  

 på noget tidspunkt inden for de sidste 5 år forud for ophøret af den fulde  

 skattepligt har ejet 25 pct. eller mere af aktiekapitalen, eller om personen  

 råder eller har rådet over mere end 50 pct. af stemmeværdien i selskabet.
Ved afgørelsen af, om personen ejer eller har ejet mindst 25 pct. af  

 aktiekapitalen i et selskab eller råder eller har rådet over mere end 50 pct.  

 af stemmeværdien, medregnes aktier, der samtidig tilhørte den pågældendes  

 ægtefælle, forældre og bedsteforældre samt børn og børnebørn og disses  

 ægtefæller eller dødsboer efter de nævnte personer.
Stedbarns- og  

 adoptivforhold sidestilles med ægte slægtsskabsforhold.
Aktier tilhørende en  

 tidligere ægtefælle til den nævnte personkreds, og aktier, som en nuværende  

 ægtefælle til den nævnte personkreds har afstået før ægteskabets indgåelse,  

 medregnes dog ikke.
Endvidere medregnes aktier, som tilhørte selskaber, fonde  

 m.v., hvorover den nævnte personkreds på grund af aktiebesiddelse,  

 vedtægtsbestemmelse, aftale eller fælles ledelse har haft bestemmende  

 indflydelse.
Afgrænsningen af den personkreds, der har haft kontrollen over  

 virksomheden, er den samme som afgrænsningen af hovedaktionærer, jf.  

 bestemmelserne i aktieavancebeskatningslovens § 4, stk. 3.
 Er den udbetalende virksomhed personligt ejet, henses der til, om personen  

 ejer eller på noget tidspunkt inden for de sidste 5 år forud for ophøret af  

 den fulde skattepligt har ejet 25 pct. eller mere af egenkapitalen eller har  

 eller har haft afgørende indflydelse i virksomheden.
 Ved afgørelsen af, om personen ejer eller har ejet mindst 25 pct. af  

 egenkapitalen eller har eller har haft afgørende indflydelse i virksomheden,  

 finder de foran nævnte kriterier vedrørende aktionærer tilsvarende  

 anvendelse.
Vederlag for personligt arbejde i tjenesteforhold, der efter  

 skatteministerens bestemmelse ikke skal anses for A-indkomst 44. Efter kildeskattelovens § 45, stk. 1, kan  

 skatteministeren, når særlige grunde taler herfor, bestemme, at en vis  

 indkomst eller en vis art af indkomst, der er omfattet af det almindelige  

 A-indkomstbegreb i kildeskattelovens § 43, stk. 1, ikke skal anses som  

 A-indkomst.
Virkningen af en sådan bestemmelse er, at indkomsten anses som  

 B-indkomst.
I kildeskattebekendtgørelsens § 22 er følgende indkomster  

 undtaget fra at skulle anses for A-indkomst:
Drikkepenge må i almindelighed anses for B-indkomst.
Tilsvarende må  

 provision, der ifølge kontrakt med postvæsenet modtages for forhandling af  

 frimærker, anses for B-indkomst.
De tidligere bestemmelser i bek. nr.149 af  

 8/4 1983, hvorefter disse indtægter ikke skulle anses for A-indkomst, er  

 derfor ophævet.
Øvrige forudsætninger for at indkomst anses som A-indkomst 45. Som A-indkomst anses alene vederlag i penge samt  

 fri kost og logi i tilslutning til vederlag i penge.
Værdiansættelsen af fri  

 kost og logi kan foretages efter Ligningsrådets fastsatte normalværdier af  

 kost og logi.
Vederlag i form af naturalieydelser, fri bil o. lign. er  

 B-indkomst.
Arbejdsgiverens betaling af lønmodtagerens private udgifter,  

 herunder bøder pådraget under arbejdets udførelse, og erstatning for tabt  

 arbejdsfortjeneste o.lign. anses for vederlag i penge og derfor som  

 A-indkomst.
 46. Det er endvidere en almindelig forudsætning for at  

 anse indkomsten som A-indkomst, at der er tale om skattepligtig indkomst.  

 Heri ligger både, at indkomsten efter sin art skal være skattepligtig  

 indkomst for modtageren, og at modtageren skal opfylde betingelserne for at  

 være fuldt eller begrænset skattepligtig her i landet.
Det forudsættes endvidere, at der er tale om indkomst, hvoraf der skal  

 svares skat, som opkræves efter kildeskatteloven.
Indkomst, der beskattes  

 efter f.eks. lov om særlig indkomstskat, kan således ikke anses for  

 A-indkomst.
 Hvis der fra en herværende virksomhed udbetales løn til en lønmodtager,  

 der bor og opholder sig i udlandet, for virksomhed udført i udlandet, skal  

 der således ikke finde nogen indeholdelse sted, idet der ifølge  

 kildeskattelovens § 2, stk. 1, litra a), ikke består skattepligt for  

 modtageren i dette tilfælde.
 Tilsvarende er indbetalinger fra en arbejdsgiver til en lønmodtagers  

 pensionsordning omfattet af pensionsbeskatningslovens kapitel 1 ikke  

 A-indkomst, idet beløbet ikke medregnes til den skattepligtige indkomst, jf.  

 samme lovs § 19. Det gælder såvel den del af det samlede bidrag, der betegnes  

 som arbejdsgiverbidrag, som den del, der betegnes som arbejdstagerbidrag.
 De nævnte pensionsordninger omfatter bl.a. tjenestemandspensioner, ATP  

 (arbejdsmarkedets tillægspension), pensionsordninger i pensionskasser under  

 forsikringsrådets tilsyn, pensionsordninger oprettet med forsikringsselskaber  

 med løbende udbetalinger (livrente, invaliderente m.v.), kapitalforsikringer,  

 opsparingsordninger og indeksordninger i pensionsøjemed.
47. Som udgangspunkt er godtgørelse af en lønmodtagers  

 udgifter i forbindelse med arbejdets udførelse skattepligtig og anses derfor  

 som A-indkomst, jf. ligningslovens § 9, stk. 5, 1. pkt.
Hvis en godtgørelse  

 derimod opfylder betingelserne for at kunne udbetales som skattefri, jf.  

 ligningslovens § 9, stk. 5-10, er der ikke tale om A-indkomst.
Efter ligningslovens § 9, stk. 5, er rejse- og befordringsgodtgørelser  

 skattefri, hvis godtgørelsen ikke overstiger satser, der fastsættes af  

 Ligningsrådet.
Hvis der udbetales beløb, der overstiger Ligningsrådets  

 satser, er hele godtgørelsen skattepligtig og skal derfor medregnes til  

 A-indkomsten.
Dette gælder dog ikke, hvis arbejdsgiveren foretager skattetræk  

 i det overskydende beløb, og dette beløb anføres som løn på lønangivelsen.
I  

 så fald er kun det overskydende beløb A-indkomst.
Dækker arbejdsgiveren lønmodtagerens erhvervsmæssige udgifter i henhold  

 til eksterne udgiftsbilag, der indgår i arbejdsgiverens regnskabsmateriale  

 (udlæg efter regning), er beløbet skattefrit for lønmodtageren og medregnes  

 ikke til A-indkomsten.
Tilsvarende gælder, hvis arbejdsgiveren afholder  

 udgifterne direkte.
Det er en betingelse, at udgiftsbilagene ikke helt eller  

 delvist vedrører lønmodtagerens privatudgifter.
 Såfremt der i forbindelse med A-indkomsten beregnes moms, indgår momsen  

 ikke A-indkomsten, idet de foreløbige skattebeløb så vidt muligt skal svare  

 til slutskatten, jf. kildeskattelovens § 42, stk. 1.
48. Efter kildeskattelovens § 44, litra b), er det en  

 betingelse for at anse indkomsten for A-indkomst, at den udbetales af  

 personer, dødsboer, selskaber, foreninger, institutioner m.v., der har  

 hjemting her i landet.
Ved hjemting forstås processuelt hjemting, det vil  

 sige, at der kan anlægges civile retssager her i landet mod den pågældende.  

 Når den for hvis regning, den pågældende indkomst udbetales, ikke har  

 hjemting her i landet, er indkomsten B-indkomst, medmindre udbetalingen  

 foretages gennem en befuldmægtiget, der har hjemting her i landet, jf.  

 kildeskattelovens § 46, stk. 4. I så fald er der tale om A-indkomst.
 Efter kildeskattelovens § 43, stk. 2, litra h), jf. pkt. 42, anses  

 vederlag for arbejdsudleje som A-indkomst, uanset at den udlejede person får  

 udbetalt sin løn af en virksomhed, der ikke har hjemting her i landet.
 Efter kildeskattelovens § 44, litra a), anses en indkomst ikke for  

 A-indkomst, når udbetalingen foretages af fremmede magters herværende  

 diplomatiske repræsentationer og medlemmer af sådanne samt fremmede magters  

 herværende udsendte konsuler.
 49. I de tilfælde, hvor personer, dødsboer, selskaber,  

 foreninger, institutioner m.v., der har hjemting i Grønland, har pligt til at  

 foretage indeholdelse af kildeskat i indkomst af arbejde og i pensioner, som  

 er omfattet af skattepligt her i landet, anses indkomsten for A-indkomst og  

 skatten for A-skat i forhold til indkomstmodtageren, jf. kildeskattelovens §  

 88, stk. 2.
A-skat Indeholdelse af A-skat 50. Ved enhver udbetaling af A-indkomst skal den, for  

 hvis regning udbetalingen foretages, indeholde A-skat i det udbetalte beløb,  

 jf. kildeskattelovens § 46, stk. 1.
 Ved arbejdsudleje, jf. kildeskattelovens § 43, stk. 2, litra h), jf. pkt.  

 42, påhviler indeholdelsespligten den, for hvem arbejdet udføres.
Indeholdelsen foretages ved, at den indeholdelsespligtige ved udbetalingen  

 af A-indkomsten beregner det beløb, der skal indeholdes, og tilbageholder  

 dette beløb i A-indkomsten.
Indeholdelsen bevirker, at A-indkomstmodtageren  

 med frigørende virkning anses for at have betalt forskudsskat svarende til  

 det indeholdte beløb, jf. dog pkt. 124 (nulstilling). Den  

 indeholdelsespligtige skal indbetale beløbet til Statsskattedirektoratet  

 efter bestemmelserne i pkt. 63-67. Beregningen af det indeholdte beløb  

 (A-skattetrækket) skal normalt ske på grundlag af de skatteoplysninger, der  

 foreligger for arbejdsgiveren ved udbetalingen, jf. pkt. 56-62.
51. Indeholdelsespligten påhviler den, for hvis  

 regning beløbet udbetales, dvs. den som kravet på A-indkomsten kan rettes  

 imod, eller i hvis interesse beløbet udbetales.
Det er uden betydning,  

 hvilken status den indeholdelsespligtige iøvrigt har, dvs. om der er tale om  

 en person, konkursbo, dødsbo, et interessentskab, et selskab, forening,  

 institution m.v.
Indeholdelsespligten kan ikke overdrages.
Hvis den indeholdelsespligtige  

 lader andre forestå udbetaling og indeholdelse, sker dette på den  

 indeholdelsespligtiges ansvar.
Som nævnt i pkt. 48 anses en indkomst ikke for A-indkomst, hvis  

 udbetalingen foretages af personer, dødsboer, selskaber, foreninger,  

 institutioner m.v., der ikke har hjemting her i landet.
I så fald foreligger  

 der ikke indeholdelsespligt.
Hvis indkomsten udbetales af en befuldmægtiget,  

 der har hjemting her i landet, anses indkomsten som A-indkomst, og  

 indeholdelsespligten påhviler den befuldmægtigede, jf. kildeskattelovens §  

 46, stk. 4.
Indeholdelse skal efter kildeskattelovens § 46, stk. 3, foretages i fuldt  

 omfang, selv om der gøres andre krav gældende mod A-indkomsten.
Selv om den  

 pågældende arbejdsgiver måtte have krav mod den skattepligtige og sådanne  

 krav i øvrigt opfylder betingelserne for at kunne modregnes i A-indkomsten,  

 er arbejdsgiveren således pligtig at foretage indeholdelse i hele  

 A-indkomstbeløbet.
52. Indeholdelse skal foretages ved udbetalingen af  

 A-indkomsten, jf. kildeskattelovens § 46, stk. 2. Dette gælder også, hvor der  

 er tale om udbetaling af acontovederlag, forskud eller lignende.
Forudbetalt  

 løn henføres dog til den faktiske indtjeningsmåned for så vidt angår den  

 indeholdelsespligtiges afregning af A-skatten, jf. pkt. 63.
 Har udbetaling af A-indkomst ikke fundet sted på et tidspunkt, der ligger  

 6 måneder efter, at indkomstmodtageren har erhvervet endelig ret til den  

 pågældende indkomst, skal indeholdelse foretages på dette tidspunkt, jf.  

 kildeskattelovens § 46, stk. 2, 2. pkt.
Efter kildeskattelovens § 46, stk. 2, 3. og 4. pkt., har skatteministeren  

 i kildeskattebekendtgørelsens § 23 fastsat særlige bestemmelser om  

 tidspunktet for indeholdelse og beskatning af A-indkomst, der udbetales efter  

 indkomstårets udløb.
Bestemmelsen tilsigter, at løn og anden A-indkomst, der  

 udbetales efter udløbet af indkomståret, så vidt muligt beskattes i det  

 indkomstår, hvor indeholdelsespligten opstår.
Herved opnås, at den foreløbige  

 skat svarer til slutskatten, jf. kildeskattelovens § 42, stk. 1.
Løn og anden A-indkomst skal som udgangspunkt beskattes i det indkomstår,  

 hvori lønmodtageren har erhvervet ret til lønnen ved at have udført det,  

 arbejdsaftalen pålægger den pågældende.
Efter kildeskattebekendtgørelsens §  

 23 indkomstbeskattes løn og anden A-indkomst, der i henhold til faglig  

 overenskomst eller på tilsvarende måde som led i den indeholdelsespligtiges  

 sædvanlige forretningsgang kommer til udbetaling efter udløbet af den  

 pågældende indtjeningsperiode, dog i det indkomstår, hvori udbetalingen  

 finder sted.
Denne undtagelsesregel gælder ikke feriegodtgørelse, jf. pkt.  

 53. Hvis udbetalingen ikke er udskudt som et led i den indeholdelsespligtiges  

 sædvanlige forretningsgang, skal indkomsten beskattes efter det almindelige  

 retserhvervelsesprincip.
 Har udbetaling af A-indkomst, for hvilken beskatningen er udskudt, ikke  

 fundet sted på et tidspunkt, der ligger 6 måneder efter, at  

 indkomstmodtageren har erhvervet endelig ret til den pågældende indkomst, er  

 beløbet dog indkomstskattepligtigt på dette tidspunkt.
 For løn under ferie efter ferieloven gælder dog, at beskatning og  

 indeholdelse af A-skat senest skal finde sted 6 måneder efter afholdelsen af  

 ferien.
 53. Feriegodtgørelse beskattes i optjeningsåret.  

 Indeholdelse foretages, når feriegodtgørelsen godskrives lønmodtageren ved  

 indbetaling til feriegirosystemet eller ved udstedelse af feriekort m.v.  

 Indeholdelse skal dog senest foretages den 31. december i optjeningsåret.
 Feriegodtgørelse, der tilfalder lønmodtageren ved ansættelsesforholdets  

 ophør efter ferielovens § 14, stk. 3, beskattes i fratrædelsesåret.  

 Indeholdelse foretages på samme tidspunkt som ved anden feriegodtgørelse.  

 Indeholdelse skal dog senest foretages den 31. december i fratrædelsesåret.
54. Ophører indkomstmodtagerens skattepligt, er de  

 A-indkomster, der er omfattet af kildeskattebekendtgørelsens § 23, jf. pkt.  

 51 og 52, senest skattepligtige på tidspunktet for skattepligtens ophør, og  

 A-skatten skal senest indeholdes på dette tidspunkt.
Dette gælder også løn  

 under ferie efter ferieloven optjent ved arbejde her i landet inden  

 skattepligtens ophør.
Det skattepligtige beløb opgøres på grundlag af  

 månedslønnen på tidspunktet for skattepligtens ophør.
 Når indkomsten ikke skal medregnes ved indkomstopgørelsen i det  

 indkomstår, hvori retten til indkomsten blev erhvervet, skal tilgodehavendet  

 heller ikke medregnes ved opgørelsen af den pågældendes skattepligtige  

 formue, jf. kildeskattebekendtgørelsens § 23, stk. 4.
55. Kildeskattelovens § 49 tager sigte på tilfælde,  

 hvor A-indkomst erhverves i tjenesteforhold derved, at indkomstmodtageren  

 beholder beløb, som han i medfør af tjenesten modtager fra tredjemand.
I  

 sådanne tilfælde skal A-indkomsten opgøres hver gang, der foretages afregning  

 mellem indkomstmodtageren og hans arbejdsgiver, dog mindst een gang  

 månedligt.
Samtidig skal indkomstmodtageren afgive den til A-indkomsten  

 svarende A-skat.
A-skatten anses for indeholdt på dette tidspunkt.  

 Arbejdsgiveren har adgang til at afskedige indkomstmodtageren til  

 øjeblikkelig fratræden, såfremt indkomstmodtageren ikke afregner A-skatten  

 rettidigt.
Beregning af A-skat 56. A-skatten beregnes på grundlag af A-indkomsten.
Til brug ved beregningen af A-skatten udsteder skattemyndighederne  

 skattekort (hovedkort) og bikort til skattepligtige, som forventes at få  

 A-indkomst, jf. kildeskattelovens § 48. Indkomstmodtageren skal aflevere  

 hovedkortet til den indeholdelsespligtige eller forevise bikortet.  

 Hovedkortet skal opbevares af den indeholdelsespligtige indtil kalenderårets  

 udløb, jf. kildeskattebekendtgørelsens § 32, stk. 2. Kortet skal dog  

 udleveres til indkomstmodtageren, hvis udbetaling af A-indkomst til den  

 pågældende ophører.
På begge kort er anført, med hvilken procent indeholdelse  

 i A-indkomsten skal foretages (trækprocenten). På hovedkortet er tillige  

 anført et fradrag i A-indkomsten, der foretages inden anvendelse af  

 trækprocenten.
På bikortet anføres intet fradragsbeløb.
Bikortet skal  

 anvendes, når indkomstmodtageren på samme tid oppebærer indtægt fra flere  

 arbejdsgivere.
Hvis den skattepligtige hverken har afleveret hovedkort eller  

 forevist bikort (eller frikort, jf. pkt. 58.), skal der indeholdes 50 pct. af  

 den udbetalte eller godskrevne A-indkomst uden fradrag, jf. kildeskattelovens  

 § 48, stk. 7.
 Ved arbejdsudleje, hvor arbejdstageren er begrænset skattepligtig, skal  

 A-skatten beregnes som 30 pct. af bruttoindtægten, jf. kildeskattelovens § 48  

 B.
 57. På hovedkortet er fradragsbeløbet anført som  

 fradrag pr. måned, 14 dage, uge og dag.
Der må kun gives fradrag for den periode, arbejdsgiveren har haft  

 hovedkortet opbevaret.
Hvis indkomstmodtageren forlanger hovedkortet  

 udleveret, må der ikke gives fradrag ifølge hovedkortet for tiden efter  

 udleveringen.
Skattetrækket foretages da med hovedkortets trækprocent, men  

 uden fradrag.
Ved beregningen skal fradrag for en dag som hovedregel kun anvendes ved  

 lønafregning for en enkelt dag.
Derudover kan dagfradraget i nødvendigt  

 omfang anvendes som supplement til de øvrige fradragsbeløb ved udregning af  

 fradrag for en indkomstperiode, der er kortere end den normale lønperiode på  

 grund af til- eller fratrædelse.
Der skal da indrømmes fradrag svarende til  

 den faktiske indtjeningsperiode inklusive helligdage og andre fridage.
 Hvor der i lønningsregnskabet ikke registreres arbejdsdage, men kun  

 arbejdstimer, kan timetallet (eksklusive overarbejdstimer) anvendes til  

 udregning af antal arbejdsdage.
 Anvendes hovedkortet som grundlag for beregningen af skattetrækket, skal  

 der beregnes fradrag for hele den periode, opgørelsen omfatter, selv om  

 indkomstmodtageren ikke har arbejdet på fuld tid, eller indkomsten ikke kan  

 henføres til en bestemt indtjeningsperiode.
 Der gives dog ikke fradrag for dage, hvor en lønmodtager, der er ansat  

 uden ret til ferie med løn, holder ferie.
 Statsskattedirektoratet kan fastsætte nærmere bestemmelser om beregning af  

 fradrag i A-indkomsten på grundlag af skattekort ved udbetaling af  

 feriegodtgørelse, sociale pensioner, dagpenge fra anerkendte  

 arbejdsløshedskasser, strejke- og lockoutgodtgørelser, der ydes som dagpenge,  

 og sygedagpenge efter lov om dagpenge ved sygdom og fødsel, jf.  

 kildeskattebekendtgørelsens § 26. Det kan herunder bestemmes, at skattekortet  

 ikke skal afleveres til den indeholdelsespligtige, og at der kan ske  

 overførsel af uudnyttede fradragsbeløb til senere perioder inden for  

 indkomståret.
 58. Der kan udfærdiges skattekort uden anførelse af  

 fradragsbeløb (bruttotrækkort) i tilfælde, hvor den skattepligtige ikke fuldt  

 ud ville kunne udnytte et fradrag, jf. kildeskattebekendtgørelsens § 14, stk.  

 1. Den indeholdelsespligtige skal i så fald anvende den på skattekortet  

 påtrykte trækprocent uden fradrag.
Efter kildeskattelovens § 48, stk. 6, kan der endvidere udstedes et  

 frikort i stedet for hovedkort og bikort, når det er åbenbart, at  

 indkomstmodtagerens skattepligtige indkomst ikke vil blive så stor, at der  

 skal svares skat.
Frikortet indeholder oplysninger om det maksimale  

 indkomstbeløb, som kan modtages uden skattetræk.
Når der udbetales A-indkomst  

 ud over det skattefri maksimumbeløb, skal arbejdsgiveren foretage  

 indeholdelse af A-skat med den trækprocent, der er angivet på frikortet.
 59. Skattemyndighederne kan meddele den  

 indeholdelsespligtige de oplysninger, der fremgår af skattekort, bikort eller  

 frikort, jf. kildeskattelovens § 48, stk. 8. Indeholdelse af A-skat skal da  

 ske på grundlag af disse oplysninger.
 Der kan kun meddeles skattekortoplysninger vedrørende personer, der  

 oppebærer A-indkomst fra den indeholdelsespligtige på det tidspunkt, hvor  

 oplysningerne bliver rekvireret.
60. Hvis indkomstmodtageren får udstedt et nyt  

 skattekort, har dette virkning fra den påførte gyldighedsdato.
Trækprocenten  

 - for hovedkort tillige fradragsbeløbet - ifølge et nyudstedt (ændret)  

 skattekort må første gang anvendes for den lønperiode, der begynder fra  

 gyldighedsdatoen eller senere.
61. Den skattepligtige kan over for den  

 indeholdelsespligtige skriftligt anmode om, at A-skatten indeholdes med en  

 højere procent end angivet på skattekortet eller bikortet, jf.  

 kildeskattelovens § 48, stk. 9, og kildeskattebekendtgørelsens § 27. Den  

 indeholdelsespligtige skal opbevare anmodningen efter samme regler, som  

 gælder for opbevaring af skattekort.
Trækprocenten kan kun begæres forhøjet  

 med et helt tal.
Den skattepligtige kan kun een gang inden for samme  

 kalenderår fremsætte begæring over for den indeholdelsespligtige.
 Når anmodning er fremsat, skal den indeholdelsespligtige foretage  

 indeholdelse i overensstemmelse med anmodningen fra og med den første  

 indeholdelse, hvor det efter den indeholdelsespligtiges sædvanlige  

 forretningsgang er praktisk muligt, og til og med den sidste indeholdelse i  

 det kalenderår, hvori anmodningen er fremsat.
Hvis den indeholdelsespligtige, efter at anmodningen om forhøjelse er  

 fremsat, modtager et nyt skattekort, bikort eller frikort for den  

 skattepligtige, skal indeholdelse dog foretages med den herpå angivne  

 procent.
Tilsvarende gælder, hvis den skattepligtige tilbagekalder  

 anmodningen.
62. Efter kildeskattelovens § 48, stk. 6, 4. pkt., kan  

 skatteministeren, når særlige forhold taler derfor, bestemme, at indeholdelse  

 af A-skat i en vis art af A-indkomst skal undlades uden anvendelse af  

 frikort.
I kildeskattebekendtgørelsens § 25 er bestemt, at A-indkomst, der af  

 idrætsforeninger m.v. udbetales til idrætsudøvere m. fl., kan udbetales uden  

 indeholdelse af A-skat efter nærmere regler, der fastsættes af  

 Statsskattedirektoratet.
Den indeholdelsespligtiges afregning af A-skat 63. A-skat, som den indeholdelsespligtige har  

 indeholdt, indbetales efter frister fastsat af skatteministeren, jf.  

 kildeskattelovens § 56, stk. 1 og jf. kildeskattebekendtgørelsens § 28.
A-skat, som en indeholdelsespligtig har indeholdt i en kalendermåned,  

 forfalder til indbetaling den 1. i den følgende måned med sidste rettidige  

 betalingsdag den 10. i forfaldsmåneden.
For A-skat, der forfalder til  

 indbetaling den 1. januar, er sidste rettidige betalingsdag dog den 17.  

 januar.
Falder sidste rettidige betalingsdag på en helligdag eller en lørdag,  

 forlænges fristen til den nærmest følgende hverdag.
Indbetaling, der skal ske til Statsskattedirektoratet, foretages gennem  

 postvæsen, bank eller sparekasse.
Fristen er overholdt, såfremt indbetaling  

 afgives til de nævnte indbetalingssteder den dag, fristen udløber.
Sker  

 indbetalingen ved overførsel fra egen girokonto, skal giroindbetalingskortet  

 sendes i så god tid, at det kan være modtaget af postgirokontoret den sidste  

 rettidige betalingsdag.
 En indeholdelsespligtig, der udbetaler A-indkomst fra flere virksomheder  

 med hver sit SE-nummer, skal indbetale særskilt for hver virksomhed,  

 medmindre der er meddelt tilladelse til samlet indbetaling, jf.  

 kildeskattebekendtgørelsens § 29, stk. 3.
Ophører en indeholdelsespligtig med at drive virksomhed, som har medført  

 udbetaling eller godskrivning af A-indkomst, skal der senest 10 dage efter  

 ophørsdagen ske indbetaling af indeholdt A-skat.
Det samme gælder, når en  

 indeholdelsespligtig, der driver virksomheder under flere SE-numre, ophører  

 med at drive en af de selvstændigt registrerede virksomheder.
 Har en indeholdelsespligtig udvist uorden eller forsømmelighed med  

 indeholdelserne, kan skattemyndighederne fastsætte en indbetalingsfrist, der  

 er kortere end ovenfor anført, samt pålægge den indeholdelsespligtige ændret  

 indbetalingssted.
 Betales A-skatten ikke rettidigt, påløber der 1,3 pct. i rente pr.  

 påbegyndt måned regnet fra forfaldsdagen, jf. kildeskattelovens § 63, stk. 2.  

 Morarenterne kan ikke fradrages ved opgørelsen af den indeholdelsespligtiges  

 skattepligtige indkomst, jf. ligningslovens § 17 A, stk. 1.
 64. De indeholdelsespligtige skal redegøre for de  

 indeholdte A-skatter over for Statsskattedirektoratet, jf. kildeskattelovens  

 § 57, og kildeskattebekendtgørelsens § 28.
 Redegørelse skal indsendes samtidigt med A-skatten, jf. pkt. 63. Der skal  

 også indsendes redegørelse for måneder, hvor der ikke er udbetalt A-indkomst,  

 eller hvor der med rette ikke er foretaget indeholdelse af A-skat.
 Er der udvist uorden eller forsømmelighed, kan skattemyndighederne pålægge  

 den indeholdelsespligtige at indbetale og redegøre hyppigere end månedligt.  

 Det kan endvidere pålægges den indeholdelsespligtige at afgive redegørelse  

 med specificerede oplysninger for de enkelte indkomstmodtagere.
Statsskattedirektoratet kan tillade, at en indeholdelsespligtig, som i  

 bestemte måneder ikke foretager udbetaling af A-indkomst, ikke skal afgive  

 redegørelse vedrørende disse måneder.
Statsskattedirektoratet kan endvidere  

 tillade, at indeholdelsespligtige undlader at indsende redegørelser, når der  

 i forbindelse med udbetaling af A-indkomst ikke skal foretages indeholdelse  

 af A-skat.
 Indsendes redegørelse ikke rettidigt, påløber der et påkravsgebyr på 1  

 pct. af A-skatten, dog mindst 300 kr. og højst 1.000 kr.
65. Hvis det efterfølgende viser sig, at den  

 indbetalte A-skat ikke svarer til det A-skattebeløb, der skulle være  

 indeholdt, skal den indeholdelsespligtige indsende en rettelsesredegørelse.  

 Forøges den tidligere redegjorte A-skat, skal differencebeløbet straks  

 indbetales til Statsskattedirektoratet.
Formindskes den tidligere angivne  

 A-skat, nedsættes den følgende indbetaling i samme kalenderår med  

 forskelsbeløbet, dog uden at den redegjorte A-skat for denne måned nedsættes.  

 Kun hvis modregning ikke er mulig, tilbagebetales beløbet.
Såfremt det efter kalenderårets udløb konstateres, at der er udbetalt for  

 meget i A-indkomst, kan der ikke indsendes rettelsesredegørelse vedrørende  

 den A-skat, der svarer til den for meget udbetalte A-indkomst.
I så fald må  

 bruttobeløbet kræves tilbagebetalt fra indkomstmodtageren.
 Skrivefejl og lignende fejl, hvorved der er indberettet andre beløb end de  

 faktisk indeholdte beløb, kan dog altid rettes ved indsendelse af  

 rettelsesredegørelse.
 Blanket til rettelsesredegørelse rekvireres hos arbejdsgiverkommunen.
66. Efter kildeskattelovens § 69, stk. 3, kan  

 skattemyndighederne fastsætte en foreløbig skønsmæssig ansættelse af  

 A-skattetilsvar, hvis kravet mod den indeholdelsespligtige på grund af dennes  

 forhold ikke kan opgøres nøjagtigt.
Dette kan være tilfældet, hvis  

 redegørelse mangler eller hvis der ved kontroleftersyn konstateres  

 uregelmæssigheder.
67. Der er ikke i kildeskatteloven hjemmel til at  

 indrømme en indeholdelsespligtig henstand med betalingen af indeholdte  

 A-skatter.
Tilsvarende er der ikke hjemmel til at eftergive en  

 indeholdelsespligtig ikke indbetalte beløb.
 Skattedepartementet har bemyndiget Statsskattedirektoratet til i visse  

 tilfælde at imødekomme ansøgninger om undladelse af opkrævning af indeholdte,  

 men ikke indbetalte A-skattebeløb.
De generelle betingelser for at imødekomme en ansøgning om undladelse af  

 opkrævning er, at virksomheden er ophørt, at skyldneren ikke har påbegyndt ny  

 virksomhed, og at restancen må anses for uerholdelig.
Herudover skal  

 skyldneren have afdraget en del af restancen eller være folke- eller  

 førtidspensionst uden andre indtægter end pensionen.
De nærmere betingelser  

 fastsættes af Statsskattedirektoratet (senest i SD-cirkulære 1986-21 om  

 undladelse af opkrævning af A-skatterestancer).
Regnskabs- og oplysningspligt 68. De indeholdelsespligtige skal føre regnskab med  

 udbetaling og godskrivning af A-indkomst og indeholdelse af A-skat, jf.  

 kildeskattelovens § 57 og kildeskattebekendtgørelsens §§ 30-33. Dette gælder  

 enhver form for A-indkomst.
 Der skal endvidere føres regnskab over udbetaling af skattefri  

 godtgørelser efter ligningslovens § 9.
Regnskabspligten påhviler også den indeholdelsespligtige, selv om denne  

 lader andre stå for udbetaling og indeholdelse af A-skat.
I så fald skal  

 regnskabet føres særskilt for den enkelte arbejdsgiver og på arbejdsgiverens  

 ansvar.
 Regnskabet skal føres enten i Statsskattedirektoratets regnskabshæfte  

 efter anvisningerne deri eller på særlige konti i den almindelige bogføring.
69. Statsskattedirektoratets regnskabshæfte skal  

 benyttes af arbejdsgivere, der ikke fører regnskab med A-indkomst og A-skat i  

 den almindelige bogføring.
Det kan dog også anvendes som supplement til det  

 egentlige bogholderi.
 Anvendelse af regnskabshæfte medfører ingen indskrænkning i lovgivningens  

 almindelige regler om bogførings- eller regnskabspligt.
 Regnskabshæftet kan rekvireres hos arbejdsgiverkommunen.
 70. Indeholdelsespligtige, der også iøvrigt fører  

 regnskab, kan vælge at føre regnskabet med A-indkomst og A-skat i deres  

 almindelige bogføring.
Enhver udbetaling eller godskrivning af A-indkomst skal posteres på en  

 særlig afregningskonto for A-indkomst uanset, om der i det enkelte tilfælde  

 skal indeholdes A-skat i de pågældende ydelser.
På afregningskontiene må kun  

 foretages posteringer vedrørende A-indkomst.
Kreditering af en  

 afregningskonto må kun foretages som rettelsespostering til tidligere  

 posteringer på kontoen.
Afregningskontoens saldo ved udgangen af  

 regnskabsåret skal svare til den A-indkomst, den indeholdelsespligtige har  

 udbetalt i årets løb.
Arbejdsgivere, der i den løbende bogføring ønsker at fordele  

 afregningskontoens posteringer på de konti, hvor udgifterne hører hjemme, må  

 oprette en fordelingskonto.
Denne krediteres for de beløb, som fordeles på  

 andre konti.
I bogføringen oprettes tillige en konto for A-skat.
På denne konto  

 posteres indeholdt A-skat samt indbetalinger til Statsskattedirektoratet af  

 indeholdt A-skat.
Kontoen skal krediteres for trukket A-skat.
Ved indbetaling af A-skatten  

 debiteres kontoen for det indbetalte beløb.
Som debitering kan endvidere  

 forekomme rettelsesposteringer.
Der må ikke foretages andre posteringer på  

 kontoen.
Betalte renter og påkravsgebyrer må ikke posteres på kontoen.  

 Saldoen på kontoen ved udløbet af regnskabsåret angiver uafregnet A-skat.
71. Udover de i pkt. 70 nævnte konti skal  

 indeholdelsespligtige, der ikke anvender regnskabshæfte, bogføre A-indkomst  

 og A-skat således, at der umiddelbart kan foretages en sammentælling af  

 A-skat og A-indkomst for hver enkelt indkomstmodtager.
A-indkomsten bogføres,  

 uanset om der i det enkelte tilfælde skal indeholdes A-skat.
Tilsvarende skal  

 enhver indeholdelse af A-skat for den enkelte indkomstmodtager bogføres  

 særskilt.
Efter udløbet af et kalenderår skal det således være muligt ved  

 sammentælling at konstatere, hvad der i kalenderårets løb ialt er udbetalt  

 eller godskrevet den enkelte indkomstmodtager i A-indkomst og indeholdt  

 A-skat.
Rettelser må kun ske ved overstregning eller modpostering.
72. Foretager den indeholdelsespligtige udbetaling af  

 skattefri godtgørelser efter ligningslovens § 9, skal sådanne udbetalinger  

 bogføres på samme måde som A-indkomst.
Det vil sige, at enhver udbetaling af  

 skattefri godtgørelser skal bogføres på en særlig konto, således at årets  

 samlede udbetaling af skattefri godtgørelser svarer til saldoen ved udgangen  

 af regnskabsåret.
Endvidere skal udbetaling af skattefri rejse- og  

 befordringsgodtgørelse bogføres, således at der umiddelbart kan foretages en  

 sammentælling for hver enkelt modtager.
Oplysning om grundlaget for  

 udbetalingen skal fremgå af de til grund for bogføringen liggende bilag.
 Ovennævnte omfatter ikke udlæg efter regning i henhold til originale bilag  

 eller udgifter, der afholdes direkte af arbejdsgiveren.
73. Hvis den indeholdelsespligtige fører regnskabet  

 med A-indkomst og A-skat i sin almindelige bogføring, kan skattemyndighederne  

 kræve, at bogføringen efter en nærmere angiven frist på mindst 14 dage  

 foreligger ajourført og afstemt ved udgangen af den sidste kalendermåned før  

 kravets fremsættelse.
Dette gælder bogføring af A-indkomst, A-skat og  

 skattefri godtgørelser både for så vidt angår de samlede udbetalinger samt  

 udbetaling til hver enkelt modtager.
74. Den indeholdelsespligtige skal i  

 regnskabsmaterialet for den enkelte indkomstmodtager notere navn, adresse,  

 CPR-nr., trækprocent samt skattekortfradrag, jf. kildeskattebekendtgørelsens  

 § 32, stk. 1. Dette gælder uanset om trækprocenten fremgår af skattekort,  

 bikort, frikort, er oplyst af skattemyndighederne efter kildeskattelovens §  

 48, stk. 8, eller er sat til 50 pct. efter kildeskattelovens § 48, stk. 7.  

 Forevises frikort, noteres det maksimale indkomstbeløb, der kan modtages uden  

 skattetræk.
Hvis indkomstmodtageren ikke har et personnummer, noteres  

 fødselsdato, -måned og -år samt eventuelle andre oplysninger, der kan  

 identificere indkomstmodtageren.
 75. Ved udbetaling og godskrivning af A-indkomst skal  

 den indeholdelsespligtige give indkomstmodtageren skriftlig meddelelse om det  

 udbetalte eller godskrevne indkomstbeløb, om den periode, indkomsten  

 vedrører, samt størrelsen af det indeholdte skattebeløb, jf.  

 kildeskattebekendtgørelsens § 32, stk. 3. I meddelelsen skal angives den  

 indeholdelsespligtiges navn, adresse samt SE-nr., jf. pkt. 78.
 Såfremt den indeholdelsespligtige vægrer sig ved at give  

 indkomstmodtageren ovennævnte underretning, kan indkomstmodtageren begære, at  

 underretningen fremskaffes ved skattemyndighedernes mellemkomst, jf.  

 kildeskattelovens § 84, stk. 2. Underretningen kan fremtvinges ved pålæg af  

 daglige bøder fastsat af ligningskommissionerne - i København og  

 Frederiksberg kommuner skattedirektoratet, jf. kildeskattebekendtgørelsens §  

 57, stk. 2.
 76. Den indeholdelsespligtige skal opbevare  

 regnskabsmateriale, redegørelser og underretninger, jf. pkt. 68-75 med de  

 dertil hørende bilag i 5 år efter udløbet af det pågældende regnskabsår.
77. Efter skattekontrollovens § 7 skal enhver, der har  

 udbetalt A-indkomst, hvert år afgive oplysninger til brug for skatteligningen  

 og skatteberegningen.
Oplysningerne skal gives uden opfordring inden den 20.  

 januar eller - når den indeholdelsespligtige ophører med at drive virksomhed  

 - inden 10 dage efter virksomhedsophøret.
Oplysningspligten omfatter også  

 indkomst, som efter sin art må anses som A-indkomst, selv om modtageren af  

 beløbet ikke er skattepligtig her i landet, jf. kildeskattelovens §§ 1 og 2.
 Følgende oplysninger vedrørende A-indkomst og A-skat skal indberettes på  

 de af skattemyndighederne udfærdigede blanketter (oplysningssedler og  

 angivelser):
 Hvis den indeholdelsespligtige har stillet bil, bolig eller telefon uden  

 for arbejdsstedet til rådighed, uden at der er betalt fuldt vederlag herfor,  

 gives oplysning herom på oplysningssedlen.
 Der henvises iøvrigt til skattekontrollovens § 7 og den vejledning, som  

 foreligger til brug ved udfyldelsen af blanketterne.
Registrering af indeholdelsespligtige 78. Efter kildeskattebekendtgørelsens §§ 19-20 skal  

 enhver, der udbetaler A-indkomst, tilmelde sig Statsskattedirektoratets  

 Stamregister over erhvervsdrivende (SE).
Ved tilmeldingen skal den indeholdelsespligtige på skemaer, der udarbejdes  

 af Statsskattedirektoratet, give oplysning om virksomhedens driftsform,  

 regnskabsår m.v.
Tilmeldingsblanket fås hos skattemyndighederne.
Tilmelding  

 til registeret skal ske inden 8 dage efter indeholdelsespligten er indtrådt.
 Ved tilmelding oplyses virksomhedens navn og den adresse, hvorfra  

 virksomhedens drives.
Endvidere skal det oplyses, om virksomheden drives som enkeltmandsfirma,  

 ansvarligt interessentskab, aktieselskab, anpartselskab eller andelsselskab,  

 eller under hvilken anden driftsform virksomheden drives.
Drives virksomheden  

 af en eller flere ansvarlige indehavere, skal CPR-nr., navn og bopæl for hver  

 indehaver oplyses.
Selskaber og foreninger m.v., der er skattepligtige efter  

 selskabsskatteloven, skal meddele oplysning om selskabets eller foreningens  

 hjemstedskommune.
Indenlandske aktieselskaber og andelsselskaber med  

 begrænset ansvar skal meddele oplysning om det nummer, hvorunder selskabet er  

 registreret i erhvervs- og selskabsstyrelsen, samt seneste dato for  

 afholdelse af ordinær generalforsamling i henhold til selskabets vedtægter.
 Anvender den indeholdelsespligtige et andet regnskabsår end kalenderåret,  

 skal regnskabsårets slutdato oplyses.
 Såfremt der efter tilmeldingen sker ændringer i de ovennævnte forhold,  

 skal den indeholdelsespligtige inden 8 dage indsende oplysning herom til  

 Statsskattedirektoratet.
Efter tilmeldingen tildeles der den indeholdelsespligtige et SE-nummer.  

 Der kan tildeles en indeholdelsespligtig flere SE-numre, såfremt der føres  

 særskilt regnskab for de enkelte virksomheder.
Efter registreringen tilsendes  

 der den indeholdelsespligtige et registreringsbevis påført de ved  

 tilmeldingen givne oplysninger.
Har den indeholdelsespligtige efter  

 tilmeldingen meddelt oplysning om ændringer i forholdene, tilsendes der ham  

 et nyt registreringsbevis.
Hvis der mellem flere selvstændigt registrerede indeholdelsespligtige  

 består et økonomisk fællesskab med hensyn til ejerforholdet, kan  

 Statsskattedirektoratet meddele tilladelse til, at de indbetaler indeholdt  

 A-skat og indgiver redegørelse herfor under eet.
Ansøgning herom må indgives  

 af de pågældende indeholdelsespligtige i forening.
Statsskattedirektoratet  

 kan opstille nærmere betingelser for meddelelse af tilladelsen.
Tilladelsen  

 medfører ingen begrænsning i de enkelte indeholdelsespligtiges ansvar for  

 indbetaling af A-skat og indgivelse af redegørelse herfor.
 Ved ophør af indeholdelsespligt skal den indeholdelsespligtige inden 8  

 dage meddele Statsskattedirektoratet oplysning herom.
Den indeholdelsespligtiges indsendelse af meddelelse kan fremtvinges ved  

 pålæg af daglige bøder.
Bøderne fastsættes af ligningskommissionerne - i  

 København og Frederiksberg kommune skattedirektoratet, jf.  

 kildeskattebekendtgørelsens § 57, stk. 2, og kildeskattelovens § 85, stk. 3.
Bødepålægget skal fremsendes anbefalet og indeholde et forbehold om en  

 eventuel senere forhøjelse af bøderne.
Hvis den indeholdelsespligtige efter  

 bødepålægget fortsat undlader at indsende meddelelserne, bør bøderne i  

 almindelighed forhøjes for fremtiden under hensyn til den  

 indeholdelsespligtiges økonomiske forhold og længden af det tidsrum, der er  

 overskredet.
Anmodning om inddrivelse af tvangsbøder sendes til  

 politimesteren i den kreds, hvor den indeholdelsespligtige har bopæl, i  

 København politidirektøren.
Kildeskat til Grønland 79. Efter kildeskattelovens § 88 og  

 kildeskattebekendtgørelsens §§ 54-56 skal personer, dødsboer, selskaber og  

 foreninger m.v., der har hjemting her i landet, foretage indeholdelse af  

 kildeskat til Grønland i indkomst af arbejde og i pensioner, som er omfattet  

 af skattepligt efter den grønlandske landstingslov om indkomstskat.
Arbejdsgivere med hjemting her i landet skal derfor indeholde kildeskat  

 til Grønland ved udbetaling af løn til personer, der udfører arbejde i  

 Grønland og er skattepligtige der.
Registrering af den indeholdelsespligtige,  

 regnskabsførelse og redegørelse vedrørende udbetalt eller godskreven indkomst  

 og indeholdt kildeskat samt afgivelse af oplysninger til brug ved  

 skatteligningen og skatteberegningen for indkomstmodtageren foretages efter  

 de regler, der gælder for indeholdelsespligtige med hjemting i Grønland.
 Indeholdte kildeskattebeløb indbetales til Statsskattedirektoratet tillige  

 med redegørelse for de indeholdte beløb efter de regler, der gælder for  

 indeholdelsespligtige med hjemting her i landet.
Såfremt indkomstmodtagerens ophold i Grønland forventes at vare mindre end  

 6 måneder, skal den indeholdelsespligtige foretage indeholdelse af såvel  

 dansk som grønlandsk kildeskat.
I den beregnede danske kildeskat fradrages  

 det beløb, der indeholdes i kildeskat til Grønland.
 I de tilfælde, hvor personer, dødsboer, selskaber, foreninger,  

 institutioner m.v., der har hjemting i Grønland, har pligt til at foretage  

 indeholdelse af kildeskat i indkomst af arbejde og i pensioner, som er  

 omfattet af skattepligt her i landet, anses indkomsten for A-indkomst og  

 skatten for A-skat i forhold til indkomstmodtageren.
Forskudsskat og slutskat Forskudsregistrering 80. For at kunne opkræve foreløbig skat i løbet af  

 året, der så vidt muligt svarer til årets slutskat, skal der ske en  

 forskudsregistrering af den skattepligtiges forventede indkomst- og  

 formueforhold, jf. kildeskattelovens §§ 52 og 53. Som udgangspunkt foretages  

 forskudsregistreringen automatisk, idet de forventede indkomst- og  

 formueforhold ansættes i overensstemmelse med de oplysninger om den  

 skattepligtiges indkomst- og formueforhold, som senest er lagt til grund ved  

 skatteligningen.
Når forskudsregistreringen foretages på grundlag af  

 slutligningen for det næstsidste år før indkomståret, forhøjes de  

 indkomstbeløb (men ikke fradragsbeløb), der indgår i slutligningen, jf.  

 kildeskattelovens § 54 og kildeskattebekendtgørelsens § 2. Størrelsen af  

 forhøjelsen fastsættes i en årlig bekendtgørelse.
For skattepligtige, der  

 inden udløbet af indkomståret fylder 67 år, sker der dog ingen forhøjelse af  

 renteindtægt, aktieudbytte og overskud af bolig i egen ejendom.
Når det efter  

 de foreliggende oplysninger om indkomst- og formueforhold i året før  

 indkomståret må antages, at en forskudsregistrering på grundlag af  

 oplysninger fra det næstsidste indkomstår før indkomståret vil afvige  

 væsentligt fra de forventede indkomst- og formueforhold, kan  

 forskudsregistreringen i stedet foretages på grundlag af de nævnte  

 oplysninger, jf. kildeskattebekendtgørelsens § 2, stk. 3. I så fald foretages  

 der ikke procentmæssig forhøjelse af disse indkomstbeløb.
Der kan f.eks være  

 tale om, at den skattepligtige har ændret sin forskudsregistrering for året  

 før indkomståret.
Begrænset skattepligtige personer, hvis indtægter er omfattet af  

 kildeskattelovens § 2, stk. 1, litra c) (arbejdsudleje), f) (udbytter), og i)  

 (royalty), og hvis indkomstskattepligt er endeligt opfyldt ved den indeholdte  

 skat, forskudsregistreres ikke af disse indtægter.
Det samme gælder for  

 begrænset skattepligtige, der oppebærer skattegodtgørelse efter § 2, stk. 1,  

 litra g), idet skatten af skattegodtgørelsen fratrækkes forinden  

 udbetalingen.
 Begrænset skattepligtige, der skal betale endelig skat af udbytter m.v.  

 efter kildeskattelovens § 65 A, stk. 2, (dvs. udbytte efter ligningslovens §  

 16 A, stk. 1, hvori der ikke indeholdes udbytteskat, og afståelsessummer  

 efter ligningslovens § 16 B, stk. 2) eller renteskat efter kildeskattelovens  

 § 2, stk. 1, litra h), skal ikke forskudsregistreres af disse indtægter, jf.  

 kildeskattebekendtgørelsens § 5.
 81. Hvis der ikke tidligere er foretaget ligning eller  

 forskudsregistrering for den skattepligtige, skal denne indsende et  

 forskudsskema, hvor der oplyses om de forventede indkomst- og formueforhold.
Selvstændige erhvervsdrivende kan desuden oplyse, om de ønsker deres  

 forskudsskat beregnet efter reglerne i virksomhedsskatteloven.
Indgivelse af  

 skema er en forudsætning for at kunne blive forskudsregistreret i  

 overensstemmelse med reglerne i virksomhedsskatteloven, hvis det ikke af  

 årsopgørelsen for det næstsidste år før indkomståret og forskudsopgørelsen  

 for det sidste år før indkomståret fremgår, at den erhvervsdrivende er  

 tilmeldt virksomhedsordningen.
Hvis den skattepligtige antager, at hans indkomst- og formueforhold vil  

 afvige væsentligt fra, hvad der er lagt til grund ved den seneste ligning  

 eller forskudsregistrering, kan forfra, hvad der er lagt til grund ved den  

 seneste ligning eller forskudsregistrering, kan ny forskudsregistrering  

 foretages ved indsendelse af et forskudsskema.
Dette gælder også i den  

 periode, hvori skattekortene, bikortene og skattebilletter skal benyttes, jf.  

 kildeskattelovens § 53, stk. 3. Ændringen får i så fald kun virkning for  

 fremtidig skattebetaling.
 82. For at oplysningerne kan blive taget i betragtning  

 ved den ordinære forskudsregistrering, må skemaet i udfyldt stand være  

 indgivet til forskudsregistreringsmyndigheden inden en dato i året før  

 indkomståret, der fastsættes for hvert enkelt år af skatteministeren.
Der er kun pligt til at indgive skema, hvis der ikke tidligere er  

 foretaget ligning eller forskudsregistrering af den pågældende, eller hvis  

 det forlanges af forskudsregistreringsmyndigheden.
I disse tilfælde udsender  

 den kommunale ligningsmyndighed skema til den skattepligtige.
De udsendte  

 skemaer skal tilbagesendes inden for den fastsatte frist, der dog skal være  

 på mindst 14 dage.
Indgives skema i tilfælde, hvor indgivelsen er  

 pligtmæssig, ikke rettidigt, kan indgivelsen søges fremtvunget ved pålæg af  

 daglige bøder.
Bøderne fastsættes af ligningskommissionen, i København og  

 Frederiksberg kommuner af skattedirektoratet, jf. kildeskattebekendtgørelsens  

 § 57, stk 2.
83. Det beror på et skøn fra  

 forskudsregistreringsmyndigheden, i hvilket omfang oplysningerne i et  

 forskudsskema skal lægges til grund ved forskudsregistreringen.
I det omfang  

 skattemyndighederne finder den skattepligtiges oplysninger tilstrækkeligt  

 sandsynliggjort, lægges oplysningerne i forskudsskemaet til grund ved  

 forskudsregistreringen.
Iøvrigt kan skattemyndighederne på eget initiativ  

 fastsætte grundlaget for det foreløbige skattetilsvar efter forventede  

 indkomst- og formueforhold, når der efter de foreliggende oplysninger er  

 nærliggende grund til at antage, at indkomst- og formueforholdene vil afvige  

 væsentligt fra, hvad der senest er lagt til grund.
 84. Forskudsregistreringen foretages af de kommunale  

 skattemyndigheder.
Det centrale skatteyderregister (CSR) udgør grundlaget for udskrivning af  

 materiale vedrørende forskudsregistreringen.
Registret suppleres løbende med  

 oplysninger om skattepligtige, som ikke er optaget heri.  

 Statsskattedirektoratet foretager vedligeholdelsen af CSR.
Til brug ved forskudsregistreringen for indkomståret udarbejdes pr. 31.  

 august i året før indkomståret for hver kommune en hovedmandtalsliste over  

 personer, der er optaget i CSR og som må påregnes at skulle  

 forskudsregistreres i den pågældende kommune.
Hovedmandtalslisterne suppleres  

 ugentlig med tillægsmandtalslister over tilgang af personer.  

 Statsskattedirektoratet foretager udarbejdelsen af mandtalslisterne og  

 udsender dem til kommunerne.
Ved forskudsregistrering i løbet af oktober måned fastsættes grundlaget  

 for den foreløbige betaling af indkomst- og formueskat m.v. for det  

 efterfølgende indkomstår.
Kan grundlaget først fastsættes senere, sker dette  

 ved supplerende forskudsregistrering.
Når kommunalbestyrelsen efter ligningslovens § 32 D, stk. 1, 2. pkt.,  

 bemyndiger en person til at foretage forskudsregistreringen, skal dette  

 offentliggøres på den måde, der er sædvanlig i kommunen.
Klage over en  

 afgørelse, der er truffet af den bemyndigede, skal indgives til den kommunale  

 ligningsmyndighed inden indkomstårets begyndelse, jf.  

 kildeskattebekendtgørelsens § 4. Ved supplerende forskudsregistrering og ved  

 ændring af forskudsregistreringen er klagefristen dog altid på 14 dage fra  

 det tidspunkt, hvor den pågældende har modtaget underretning om afgørelsen.  

 Den ovennævnte offentliggørelse skal indeholde oplysning om klageadgangen og  

 om fristen herfor.
Forskudsregistreringskommune 85. Spørgsmålet om, hvilken kommune der skal foretage  

 forskudsregistreringen, fremgår af kildeskattebekendtgørelsens §§ 7-10.
For skattepligtige, der er optaget i CSR ved den registrering, der  

 foreligger pr. 31. august året før indkomståret, foretages  

 forskudsregisteringen i den kommune, der er registreret som skatteyderens  

 slutligningskommune for det næstsidste år før indkomståret.
Er der ikke  

 registreret en slutligningskommune, foretages forskudsregistreringen i den  

 kommune, hvori den skattepligtige senest er forskudsregistreret.
Hvis den  

 skattepligtige ikke tidligere er forskudsregistreret, foretages  

 forskudsregistreringen i den kommune, der har foranlediget den pågældende  

 optaget i CSR.
 Ægtefæller, som levede sammen ved forskudsregistreringen, eller som følge  

 af CSR's udvisende pr. 31. august i året før indkomståret var samlevende på  

 dette tidspunkt, forskudsregistreres i samme kommune.
Børn, der den 1. januar i indkomståret ikke er fyldt 15 år,  

 forskudsregistreres kun, hvis de forventes at få skattepligtig indkomst i  

 indkomståret eller forventes at eje skattepligtig formue ved indkomstårets  

 udgang.
Har der ikke tidligere været foretaget slutligning eller  

 forskudsregistrering, foretages forskudsregistreringen i den kommune, hvor  

 barnet har bopæl.
 Hvis den skattepligtige ikke er optaget i CSR ved den registrering, der  

 foreligger pr. 31. august i året før indkomståret, foretages  

 forskudsregistreringen i den kommune, som er bestemt i  

 kildeskattebekendtgørelsens § 8.
 En person, der i forbindelse med tilflytning her til landet er tilmeldt  

 folkeregistret, forskudsregistreres i tilflytningskommunen.
 Personer, der opholder sig i udlandet, og som er skattepligtige efter  

 kildeskattelovens § 1, stk. 1, nr. 1, forskudsregistreres i den seneste  

 bopælskommune.
 Personer, der er omfattet af kildeskattelovens § 1, stk. 1, nr. 4,  

 forskudsregistreres i den kommune, hvori skibet har hjemsted.
 Personer, der er omfattet af kildeskattelovens § 2, stk. 1, litra a) eller  

 b), forskudsregistreres i den kommune, hvor den indeholdelsespligtiges  

 virksomhed er beliggende.
Personer, der er omfattet af kildeskattelovens § 2, stk. 1, litra d) eller  

 e), forskudsregistreres i den kommune, hvori det faste driftssted eller den  

 faste ejendom er beliggende, eller hvori fideikommiset har sit hjemsted.
Hvis  

 den pågældende driver erhverv med fast driftssted eller ejer fast ejendom i  

 flere kommuner, bestemmer Statsskattedirektoratet, i hvilken kommune  

 forskudsregistreringen skal ske.
Personer, der er omfattet af kildeskattelovens § 2, stk. 1, litra j),  

 forskudsregistreres i den kommune, hvor skibet har hjemsted.
Hvis skibet ikke  

 har hjemsted her i landet, men uden besætning overtages til befragtning af  

 dansk rederi, sker forskudsreguleringen i den kommune, hvor  

 befragtningsvirksomheden har hjemsted.
Der foretages dog ikke  

 forskudsregistrering efter 1. og 2. pkt., hvis reglerne i kildeskattelovens  

 §§ 48 C og 48 D finder anvendelse.
Hvis den foretagne forskudsregistrering skal ændres, foretages ændringen  

 af den kommune, i hvilken den pågældende person har bopæl på  

 ændringstidspunktet.
Har den pågældende ikke bopæl her i landet, foretages  

 ændringen af den kommune, som har foretaget forskudsregistreringen.
 Statsskattedirektoratet kan, når praktiske hensyn taler derfor, bestemme,  

 i hvilken kommune forskudsregistrering eller ændring af forskudsregistrering  

 skal foretages.
 Er der tvivl om, i hvilken kommune en person skal forskudsregistreres,  

 eller i hvilken kommune ændring af forskudsregistrering skal foretages,  

 træffer Statsskattedirektoratet bestemmelse herom.
 Hvis den skattepligtige anvender en fra kalenderåret afvigende  

 regnskabsperiode (forskudt indkomstår), træder det til indkomståret svarende  

 kalenderår i stedet for indkomståret ved anvendelsen af reglerne om  

 tidspunkterne for forskudsregistrering og slutligning, jf.  

 kildeskattebekendtgørelsens § 58. Det vil sige at tidspunkterne i  

 kildeskattebekendtgørelsens §§ 2-10 er de samme, uanset hvorledes  

 regnskabsperioden er placeret.
Skattekort og skattebilletter 86. Statsskattedirektoratet udarbejder og udsender de  

 i kildeskattelovens afsnit V nævnte skattekort m.v. og skattebilletter.
Der  

 udsendes en forskudsopgørelse til de skattepligtige med oplysning om  

 grundlaget for beregning af foreløbig skat.
 I kildeskattebekendtgørelsens §§ 11-14 er der fastsat nærmere regler om  

 beregning af indeholdelsesprocent (trækprocent) og skattekortfradrag.
 87. Trækprocenten beregnes som summen af de af  

 følgende procenter, der er større end 0:
 6 og 12 pct.'s skatterne bidrager således til trækprocenten med så mange  

 procentpoint, som hver skat udgør af beregningsgrundlaget uden bundfradrag,  

 når der ikke tages hensyn til nedsættelse for personfradrag.
De procenter, der indgår i trækprocenten, beregnes med to decimaler.
Hvis  

 procenterne i nr. 2) og 3) bliver negative som følge af de specielle  

 beregningsregler for ægtefællers overskydende kapitalindkomst, sættes de til  

 0. Den samlede trækprocent forhøjes til nærmeste hele procent.
 Hvis den beregnede trækprocent er større end 68 pct med tillæg af  

 kirkeskatten, ansættes trækprocenten til 68 med tillæg af kirkeskatten.
 For skatteydere, der alene skal betale almindelig indkomstskat, nedsættes  

 trækprocenten af hensyn til det ligningmæssige fradrag efter ligningslovens §  

 8 F med 1,5 procentpoint, før forhøjelse til nærmeste hele procent.  

 Reduktionen med 1,5 procentpoint foretages ikke for skatteydere, der skal  

 betale 6 pct.'s og/eller 12 pct.'s skatter.
Eksempel 1. Skatteydere, der ikke betaler 6 pct.'s og/eller 12 pct.'s-skat 88. Det samlede fradrag på skattekortet beregnes som  

 forskellen mellem på den ene side A-indkomsten og på den anden side den  

 beregnede foreløbige skat ganget med 100 og delt med trækprocenten, således  

 som denne er beregnet før forhøjelse til nærmeste hele procent.
Er det  

 beregnede skattekortfradrag negativt, sættes det til 0.
Den beregnede forskudsskat divideret med trækprocenten angiver det beløb  

 af A-indkomsten, der skal bruges som trækgrundlag, for at opkræve  

 forskudsskatten.
Den resterende del af A-indkomsten udgør  

 skattekortfradraget.
Fradraget pr. dag/uge/14 dage/måned beregnes med  

 forholdsvise andele af årsfradraget.
 I det omfang den foreløbige skat ikke kan indeholdes i A-indkomsten,  

 opkræves det overskydende beløb som B-skat.
 Den beregnede foreløbige skat opgøres som den skat, der kan beregnes på  

 grundlag af den samlede forskudsregistrerede indkomst og formue med tillæg af  

 eventuel overført restskat efter kildeskattelovens § 61, stk. 3, (restskat  

 under 5.000 kr.) og med fradrag af skattebeløb, der afregnes på anden måde  

 end som A- eller B-skat, dvs.:
 89. Hvis der kan beregnes et skattekortfradrag og den  

 skattepligtige ikke fuldt ud vil kunne udnytte det, kan der efter  

 Statsskattedirektoratets nærmere bestemmelser udstedes et skattekort uden  

 fradragsbeløb, men med lavere trækprocent (bruttotrækkort). Dette kan ske i  

 tilfælde af svingende indkomster, indkomst fra flere indeholdelsespligtige  

 eller af andre grunde.
Når den forskudsregistrerede indkomst er så lille, at der ikke skal svares  

 foreløbig skat, kan indkomstmodtageren få udstedt et frikort.
Frikortet  

 indeholder oplysninger om det maksimale beløb, der kan udbetales uden  

 indeholdelse af A-skat.
Når grænsen overskrides, indeholdes med  

 skattekommunens laveste skatteprocent.
Indbetaling af B-skat 90. B-skat forfalder til betaling i 10 rater den 1. i  

 hver af månederne januar, februar, marts, april, maj, juli, august,  

 september, oktober og november med sidste rettidige betalingsdag for den  

 skattepligtige den 20. i forfaldsmåneden, jf. kildeskattelovens § 58. Falder  

 sidste rettidige betalingsdag på en helligdag eller en lørdag, forlænges  

 fristen til den følgende hverdag.
B-skatten skal indbetales på disse tidspunkter, uanset hvornår  

 B-indkomsten erhverves i løbet af året.
Indbetales B-skatten ikke rettidigt,  

 påløber der morarenter efter kildeskattelovens § 63, stk. 1, med 1 pct. pr.  

 påbegyndt måned fra forfaldsdagen at regne.
Morarenterne opgøres en gang om  

 året og opkræves sammen med restskatten for det pågældende år.
Hvis der  

 udbetales overskydende skat, modregnes beløbet heri, jf. kildeskattelovens §  

 62, stk. 4.
Henstand med A- eller B-skatter 91. Når forholdene i ganske særlig grad taler derfor,  

 kan en skattepligtig indrømmes midlertidig fritagelse for betaling af A-skat  

 eller B-skat.
Fritagelsen, der indrømmes af statsskattedirektoratet, jf.  

 kildeskattebekendtgørelsens § 57, stk. 5, kan gøres betinget af, at der  

 svares renter med 1 pct. pr. påbegyndt måned for den tid, fritagelsen  

 omfatter.
Statsskattedirektoratet kan endvidere udlægge beføjelsen til at  

 indrømme henstand til kommunerne, hvilket er sket for så vidt angår  

 fritagelse med betaling af B-skat.
Kommunens afgørelse kan påklages til  

 Statsskattedirektoratet.
Bestemmelsen omfatter ikke indeholdelsespligtiges pligt til at indbetale  

 indeholdt A-skat.
Den omfatter endvidere ikke udbytteskat eller royaltyskat.
 Eventuel eftergivelse af den beregnede slutskat kan i særlige tilfælde ske  

 efter Statsskattelovens § 37.
Frivillig indbetaling af foreløbig skat 92. Efter kildeskattelovens § 59 kan den  

 skattepligtige indtil den 1. juli i det år, ligningen foretages, indbetale  

 foreløbig skat ud over, hvad der indeholdes i A-indkomst eller opkræves ved  

 skattebillet.
 Adgangen til at foretage frivillige indbetalinger efter indkomstårets  

 udløb er begrænset, således at indbetalinger efter den 1. februar i det år,  

 hvori ligningen foretages, ikke kan overstige 25.000 kr.
 Fristen for frivillig indbetaling af foreløbig skat på mere end 25.000 kr.  

 er den samme for alle skattepligtige, uanset hvilket indkomstår der anvendes.
Såfremt der efter den 1. februar i det år, hvori ligningen foretages, sker  

 frivillig indbetaling af et beløb, der overstiger 25.000 kr., tilbagebetales  

 det overskydende beløb.
Den skattepligtige kan dog anmode skattemyndighederne  

 om at lade beløbet indgå som en frivillig indbetaling for det følgende  

 indkomstår, jf. kildeskattelovens § 59, 1. pkt.
Den skattepligtige kan  

 endvidere anmode om, at beløbet anvendes til dækning af en endnu ikke  

 forfalden restskat eller en restance af personlig skat.
Fremskyndet tilbagebetaling af for meget betalt foreløbig skat 93. Begæring om fremskyndet tilbagebetaling af for  

 meget betalt foreløbig skat efter kildeskattelovens § 55 skal være fremsat  

 inden udgangen af det kalenderår, hvori den foreløbige skat opkræves.
 Kravet om, at begæring skal være fremsat inden udgangen af det nævnte  

 kalenderår, er ufravigeligt.
 En begæring om udbetaling efter § 55 skal endvidere indeholde de  

 nødvendige oplysninger for bedømmelsen af begæringen.
 De nærmere betingelser for, hvornår tilbagebetaling kan finde sted,  

 fastsættes af Statsskattedirektoratet.
Årsopgørelsen.
Overskydende skat og restskat 94. Efter kalenderårets udløb foretages ansættelse af  

 den skattepligtige indkomst og formue.
På grundlag heraf beregnes  

 indkomstskat til staten, amtskommunen og kommunen, kirkelige afgifter og  

 formueskat (slutskatten). Den ansatte indkomst og formue samt de beregnede  

 skatter fremgår af årsopgørelsen, som sendes til den skattepligtige.
Beregning af slutskat, restskat og overskydende skat med foreskrevne  

 tillæg og godtgørelse m.v. foretages af Statsskattedirektoratet med bistand  

 af de kommunale ligningsmyndigheder.
Den skattepligtige kan klage over  

 beregningen af skatterne til ligningskommissionen senest 4 uger efter, at den  

 skattepligtige har modtaget underretning om beregningen, jf.  

 kildeskattebekendtgørelsens § 18. I tilfælde, hvor den skattepligtige ikke  

 tidligere har modtaget særskilt underretning om skatteansættelsen, kan  

 tillige ansættelsen påklages efter fristerne i skattestyrelsesloven.  

 Ligningskommissionens afgørelse kan påklages til skatterådet inden for samme  

 frist som påklage til ligningskommissionen.
 95. I den slutskat, der for et år udskrives for den  

 skattepligtige, med tillæg af eventuel overført restskat m.v. efter  

 kildeskattelovens § 61, stk. 3, og efter fradrag af eventuel  

 skattegodtgørelse som nævnt i § 67 A, stk. 1, modregnes i henhold til § 60  

 følgende beløb vedrørende samme år:
 ad a) De indeholdte A-skatter modregnes uanset om den  

 indeholdelsespligtige har indbetalt beløbet.
ad b) Det drejer sig om tilfælde, hvor der fejlagtigt ikke er sket  

 indeholdelse af A-skat, eller hvor indeholdelsen er sket med et for lavt  

 beløb.
Modregning skal her ske, selv om beløbet ikke er indbetalt af  

 skatteyderen.
 ad c) Modregning af foreløbig skat i henhold til skattebillet finder sted,  

 uanset om skatten er betalt eller ikke.
ad d) Det drejer sig om tilfælde, hvor der i den skattepligtige indkomst  

 er medregnet aktieudbytte m.v., hvori der er indeholdt udbytteskat.
Af  

 sådanne udbytteindtægter modregnes ved slutopgørelsen 30 pct.
 ad e) Efter § 59 kan skatteyderen indtil den 1. juli i det år, hvori  

 ligningen finder sted, indbetale foreløbig skat ud over, hvad der indeholdes  

 eller opkræves ved skattebillet, jf. pkt. 92.
 ad f) Virksomhedsskat, som refunderes skattepligtige, der anvender  

 virksomhedsordningen, når der hæves beløb på kontoen for opsparet overskud.
 ad g) og h) Indeholdt afgift og foreløbig skat ved ophævelse i utide af  

 pensionsordninger omfattet af pensionsbeskatningsloven.
For personer, der anvender et andet indkomstår end kalenderåret, modregnes  

 de ovenfor under litra c)-h) nævnte beløb samt Er der forinden årsopgørelsen sket tilbagebetaling af foreløbig skat efter  

 § 55, fragår det tilbagebetalte beløb i de foreløbige skatter, der skal  

 modregnes i slutskatten.
Efter kildeskattelovens § 60, stk. 4, kan skatteministeren fastsætte  

 regler, hvorefter en ægtefælles overskydende skat kan modregnes i den anden  

 ægtefælles skat.
Skatteministeren havde med hjemmel i denne bestemmelse  

 fastsat særlige regler i bekendtgørelse nr. 514 af 28. november 1985 om  

 frivillig udligning af samlevende ægtefællers overskydende skat og restskat.  

 Ved kildeskattebekendtgørelsens ikrafttræden er den nævnte bekendtgørelse  

 ophævet.
 96. Hvis slutskatten med tillæg af evt. overført  

 restskat og efter fradrag af eventuel skattegodtgørelse overstiger de beløb,  

 der modregnes efter pkt. 95, skal den skattepligtige tilsvare det  

 overskydende beløb (restskatten).
Efter kildeskattelovens § 61, stk. 3, skal der for de skatteydere, hvis  

 restskat (incl. evt. morarenter) er mindre end 5.000 kr., ske en overførsel  

 af denne restskat til næste års forskudsskat, således at der for dette år  

 opkræves yderligere foreløbig skat (A- eller B-skat) til dækning af det  

 overførte beløb, jf. pkt. 88. Beløb under en krone opkræves dog ikke.
Ved  

 årsopgørelsen for det år, hvortil restskatten overføres, lægges overført  

 restskat sammen med slutskatten for dette år, hvorefter de foreløbige skatter  

 med de deri indregnede forhøjelser i anledning af restskatten modregnes i det  

 samlede tilsvar.
Fremkommer der ved denne modregning for opkrævningsåret ny  

 restskat, gælder der for denne restskat de samme principper, dvs.  

 videreførelse over ny forskudsskat, hvis restskatten er under 5.000 kr., og  

 ellers direkte opkrævning.
Reglen i kildeskattelovens § 61, stk. 3, gælder  

 ikke, hvor udskrivningsdatoen for slutopgørelserne er senere end den 1.  

 oktober i slutligningsåret.
I disse tilfælde forfalder restskatten til  

 betaling i 10 rater i det følgende år, således at den skattepligtige  

 betalingsmæssigt stilles på samme måde, som hvis restskatten var overført til  

 opkrævning som B-skat, jf. stk. 4. Er årsopgørelsen først udskrevet den 1.  

 januar eller senere, skal betaling ske over de resterende B-skatterater, dog  

 således at betalingen skal ske i mindst 3 rater, hvorved bortses fra  

 månederne juni og december.
Af hver rate opkræves kun det hele kronebeløb.
Med hensyn til restskat, som incl. evt. morarenter er på mindst 5.000 kr.,  

 skal der ikke finde overførsel sted til næste års forskudsskat.
Sådan  

 restskat skal opkræves direkte ved skattebillet, jf. stk. 5. Beløbet  

 forfalder til betaling den 1. i hver af månederne september, oktober og  

 november i det år, hvori ligningen foretages.
Såfremt årsopgørelserne først  

 udskrives den 1. september eller senere i det år, hvori ligningen foretages,  

 forfalder raterne til betaling den 1. i hver af de nærmest følgende 3  

 måneder, dog bortset fra juni og december måned.
Reglerne om sidste rettidige  

 betalingsdag for B-skat, jf. pkt. 90, finder tilsvarende anvendelse.
Ved betaling af restskat skal der tillige betales et statskassen  

 tilfaldende tillæg på 7 pct. af restskatten.
Udgør restskatten (incl. evt.  

 morarenter) et beløb, der er mindre end 5.000 kr., skal der dog betales et  

 tillæg på 8 pct. af restskatten.
 Procenttillægget medregnes ikke ved afgørelsen af, om det skyldige beløb  

 er over eller under beløbsgrænsen på 5.000 kr. for opkrævning af restskatter  

 efter kildeskattelovens § 61, stk. 3 og 4.
Såfremt en persons skattepligt er ophørt ved begyndelsen af det følgende  

 år, skal der efter stk. 6 ikke ske overførsel til dette års forskudsskat.
Der  

 skal i almindelighed heller ikke gælde en 10-rateordning, selv om  

 restskatterne er under 5.000 kr.
I disse tilfælde gælder den almindelige  

 3-rateordning.
 Betales restskatten ikke rettidigt, påløber der 1 pct. i rente pr.  

 påbegyndt måned fra forfaldsdagen, jf. kildeskattelovens § 63, stk. 1.
97. Hvis slutskatten med tillæg af eventuel overført  

 restskat og efter fradrag af eventuel skattegodtgørelse er mindre end de  

 efter pkt. 95 modregnede beløb, tilbagebetales det overskydende beløb  

 (overskydende skat), jf. kildeskattelovens § 62. Tilbagebetalingen skal ske i  

 tiden fra den 1. marts til den 1. oktober i det år, hvori ligningen  

 foretages.
I tilbagebetalingsbeløbet modregnes eventuelle restancer af  

 personlig skat med påløbne morarenter.
Der ydes i forbindelse med  

 tilbagebetalingen en godtgørelse til skatteyderen på 4 pct. af den  

 overskydende skat.
I det omfang den overskydende skat modsvares af beløb, der  

 er indbetalt efter § 59, ydes ingen godtgørelse.
Der sker kun  

 tilbagebetaling, hvis den overskydende skat med tillæg af procentgodtgørelsen  

 og med fradrag af morarenter overstiger 25 kr.
Kun det hele kronebeløb  

 udbetales.
 Såfremt overskydende skat undtagelsesvis først udbetales efter den 1.  

 oktober, skal der ydes den skattepligtige en rente på 1 pct. af det  

 overskydende beløb pr. påbegyndt måned efter den 1. oktober.
Overskydende skat skal ikke medregnes ved indkomstopgørelsen.
Det samme  

 gælder procentgodtgørelsen, og eventuelle renter efter 1. oktober, jf.  

 kildeskattelovens § 23, stk. 2 og 3.
 98. Kildeskattelovens § 62 A indeholder bestemmelser  

 om, hvorledes der skal forholdes, når der som følge af en ændret årsopgørelse  

 fremkommer ændringer af restskat og overskydende skat.
 I tilfælde, hvor en ændret årsopgørelse medfører, at der skal betales  

 restskat eller yderligere restskat, gælder reglerne i § 61, stk. 3-5, for  

 betaling af beløbet med tillæg efter § 61, stk. 2. Såfremt en ændret  

 årsopgørelse med udskrivningsdato den 1. oktober eller tidligere medfører  

 restskat eller yderligere restskat, og den samlede restskat er under  

 indregningsgrænsen, skal restskatten således indregnes i næste års  

 forskudsskat.
Såfremt den ændrede årsopgørelse er udskrevet efter den 1. oktober i det  

 år, hvori ligningen foretages, berører ændringen ikke den overførsel eller  

 opkrævning, der er sket efter § 61, stk. 3 og stk. 4, af den evt. tidligere  

 beregnede restskat, jf. § 62 A, stk. 1, 2. pkt.
Såfremt der foreligger  

 allerede forfaldne rater af tidligere pålignet restskat på tidspunktet for  

 ændringen, berører ændringen ikke opkrævningen af disse.
Fremkommer der ved en sådan ændring af årsopgørelsen restskat eller  

 yderligere restskat, bliver der ikke tale om at overføre tilsvarsforhøjelsen  

 til næste års forskudsskat.
Alt efter om restskatten inklusiv eventuelle  

 morarenter efter den ændrede årsopgørelse er under 5.000 kr. eller på 5.000  

 kr. eller derover, skal betaling af tilsvarsforhøjelsen ske på de  

 tidspunkter, der er fastsat i henholdsvis § 61, stk. 4 og 5. Eventuelle  

 morarenter påløber først, hvis disse betalingsfrister overskrides. § 62 A,  

 stk. 1, indeholder ikke regler om beregning af procenttillægget, hvorfor  

 dette beregnes efter de almindelige regler i § 61, stk. 2.
Reglen i kildeskattelovens § 62 A, stk. 2, omhandler de tilfælde, hvor en  

 ændret årsopgørelse medfører nedsættelse eller bortfald af overskydende skat,  

 der allerede er udbetalt til den skattepligtige.
Virkningen heraf er, at  

 beløbet tillige med procentgodtgørelse og evt. renter efter § 62, stk. 4, 2.  

 pkt., skal tilbagebetales over 3 rater på samme måde som restskat over 5.000  

 kr., jf. kildeskattelovens § 61, stk. 5. Dette gælder også, såfremt den  

 ændrede årsopgørelse er udskrevet den 1. oktober eller tidligere i det år,  

 hvori ligningen foretages.
I tilfælde, hvor en ændret årsopgørelse medfører, at en tidligere beregnet  

 restskat nedsættes eller bortfalder, tilbagebetales nedsættelsesbeløbet og  

 det heraf beregnede procenttillæg inden udgangen af den følgende måned, jf. §  

 62 A, stk. 3. Der ydes rentegodtgørelse med 1 pct. pr. påbegyndt måned fra  

 forfaldsdagen for de hidtil opkrævede beløb.
Hvis der f.eks. den 14. maj 1987  

 sker en forhøjelse af slutskatten vedrørende indkomståret 1985, således at  

 den heraf følgende restskat forfalder til betaling den 1. i juli, august og  

 september 1987, og der den 1. oktober 1988 sker en nedsættelse af ansættelsen  

 for indkomståret 1985, således at den opkrævede restskat eller en del af  

 denne tilbagebetales, beregnes renten heraf fra det tidspunkt, hvor den  

 tidligere opkrævede restskat forfaldt, dvs. den 1. i juli, august og  

 september 1987.
I tilfælde, hvor det oprindelige tilsvar er overført til næste års  

 forskudsskat, beregnes rentegodtgørelsen fra den 1. januar.
Opkrævning af den  

 eventuel resterende, ikke forfaldne del af restskatten sker efter de  

 almindelige regler i kildeskattelovens § 61, stk. 3-5. Den overførsel til  

 næste års forskudsskat, der eventuelt er sket af det oprindelige tilsvar,  

 berøres dog ikke af ændringen, hvis den ændrede årsopgørelse er udskrevet  

 efter den 1. oktober i det år, ligningen foretages.
Derimod skal der,  

 forinden udbetalingen foretages, ske modregning af uforfaldne rater af en  

 eventuel hidtidig opkrævning af restskat efter 3- eller 10-rateordningen,  

 ligesom der modregnes eventuelle skatterestancer.
Hvor en hidtidig restskat  

 over 5.000 kr. ved ændringen bliver mindre end 5.000 kr., skal opkrævningen  

 af den ikke allerede forfaldne del af restskatten, som resterer efter  

 modregning i nedsættelsesbeløbet, ske efter reglerne i § 61, stk. 4, dvs.  

 over 10 eller de resterende B-skatterater, dog mindst 3 rater.
Såfremt den  

 ændrede årsopgørelse udskrives den 1. oktober eller tidligere i det år, hvori  

 ligningen foretages, skal der ske modregning af restskat, der er indregnet i  

 næste års forskudsskat.
 Hvor der ved ændringen af årsopgørelsen fremkommer overskydende skat eller  

 yderligere overskydende skat, tilbagebetales beløbet med procentgodtgørelse  

 inden udgangen af den følgende måned, jf. kildeskattelovens § 62 A, stk. 4.  

 Der udbetales tillige renter efter kildeskattelovens § 62, stk. 4, 2. pkt.,  

 dvs. 1 pct. pr. påbegyndt måned fra den 1. oktober i det år, hvori den  

 oprindelige skatteansættelse blev foretaget.
Inden tilbagebetaling finder sted, foretages modregning af eventuelle  

 restancer af personlig skat og påløbne morarenter.
Dette gælder, uanset  

 hvornår den ændrede årsopgørelse er udskrevet.
 I tilfælde, hvor den ændrede årsopgørelse udskrives den 1. oktober eller  

 tidligere i det år, hvori ligningen foretages, kan der ikke ske udbetaling af  

 renter efter kildeskattelovens § 62, stk. 4, 2. pkt.
Slutligningskommune 99. Spørgsmålet om, hvilken kommune der skal foretage  

 slutligningen, fremgår af kildeskattebekendtgørelsens §§ 15-17.
Til brug ved slutligningen udarbejdes pr. 17. november i indkomståret for  

 hver kommune en hovedmandtalsliste over personer, der er optaget i Det  

 centrale skatteyderregister (CSR), jf. pkt. 84, og som må påregnes at skulle  

 slutlignes i den pågældende kommune.
Personer, der ifølge CSR's udvisende pr.  

 17. november i indkomståret var afgået ved døden inden den 1. januar i  

 indkomståret, medtages ikke på hovedmandtalslisterne.
Det samme gælder børn,  

 der den 1. januar i indkomståret ikke var fyldt 15 år, medmindre de er  

 forskudsregistreret.
Endvidere udarbejdes pr. 15. februar i det efterfølgende  

 år supplerende mandtalslister over personer, der er optaget i CSR i tiden 17.  

 november - 31. december i indkomståret.
Slutligningen foretages i den kommune, hvor den skattepligtige har bopæl  

 ifølge den pr. 17. november i indkomståret foreliggende registrering i CSR.  

 Har den skattepligtige ikke bopæl her i landet, foretages slutligningen i den  

 kommune, hvori den pågældende ifølge CSR's udvisende pr. 17. november i  

 indkomståret senest har haft bopæl.
Har den skattepligtige ikke tidligere  

 haft bopæl her i landet, foretages slutligningen i den kommune, som har  

 foranlediget den pågældende optaget i CSR.
 For samlevende ægtefæller sker slutligningen i samme kommune.
Børn, som den 1. januar i indkomståret ikke var fyldt 15 år, og som ikke  

 er forskudsregistreret, medtages kun ved slutligningen, hvis de i  

 indkomståret har haft skattepligtig indkomst eller ved indkomstårets udløb  

 ejer skattepligtig formue.
Slutligningen foretages i så fald i den kommune,  

 som barnet har bopæl i den 1. november i indkomståret.
 For skattepligtige, som ikke er registreret i CSR den 17. november i  

 indkomståret, foretages slutligningen i den kommune, som har foranlediget den  

 pågældende optaget i CSR.
Er det tvivlsomt, i hvilken kommune slutligningen skal foretages, træffer  

 Statsskattedirektoratet bestemmelse herom.
Statsskattedirektoratet kan  

 endvidere, når praktiske hensyn i særlige tilfælde taler derfor, bestemme i  

 hvilken kommune slutligningen skal foretages.
De kommunale  

 ligningsmyndigheder skal foretage indberetning til Statsskattedirektoratet om  

 skatteansættelserne af indkomst og formue for indkomståret og om en eventuel  

 senere ændring af ansættelserne.
Statsskattedirektoratet fastsætter de  

 nærmere regler for indberetningerne.
Udbytteskat og royaltyskat Udbytteskat 100. Reglerne om indeholdelse af kildeskat i  

 aktieudbytte m.v. findes i kildeskattelovens §§ 65, 66 og 67. De  

 indeholdelsespligtige selskaber skal indeholde en udbytteskat på 30 pct. af  

 det samlede, deklarerede udbytte, uanset hvem modtageren er.
Udbytteskatten  

 er ikke en skat, der pålignes selskabet, men en skat, som selskabet  

 indeholder og indbetaler på aktionærernes vegne.
For aktionærer, der er fuldt skattepligtige, jf. kildeskattelovens § 1,  

 selskabsskattelovens § 1 og fondsbeskatningslovens § 1, er udbytteskatten en  

 foreløbig skat, der så vidt muligt modregnes i en beregnet endelig skat,  

 medens et eventuelt overskydende beløb tilbagebetales.
Modregning eller  

 udbetaling sker, uanset om den indeholdelsespligtige har indbetalt  

 udbytteskatten eller ej.
For aktionærer, der er skattepligtige efter kildeskattelovens § 2, stk. 1,  

 litra f), og selskabsskattelovens § 2, stk. 1, litra c), er udbytteskatten en  

 endelig skat.
Der kan dog med hjemmel i en eventuel  

 dobbeltbeskatningsoverenskomst blive tale om hel eller delvis tilbagebetaling  

 af udbytteskatten til sådanne skattepligtige.
 Aktionærer, der slet ikke er skattepligtige, jf. kildeskattelovens § 3,  

 stk. 1, og selskabsskattelovens § 3, stk. 1, får efter begæring  

 udbytteskatten tilbagebetalt.
De indeholdelsespligtige selskaber 101. Indeholdelsespligten efter kildeskattelovens § 65  

 gælder kun for selskaber omfattet af selskabsskattelovens § 1, stk. 1, nr. 1  

 og 2, (dvs. aktie- og anpartsselskaber og andre selskaber, i hvilke ingen af  

 deltagerne hæfter personligt for selskabets forpligtelser, og som fordeler  

 overskuddet i forhold til deltagernes i selskabet indskudte kapital), samt  

 certifikatudstedende investeringsforeninger.
Endvidere gælder  

 indeholdelsespligten for de forsikringsselskaber, der uden at være  

 registreret som aktieselskaber er undergivet reglerne om indkomstbeskatning  

 for aktieselskaber efter selskabsskattelovens § 38, stk. 6.
Indeholdelse og indbetaling af udbytteskat 102. Der skal efter kildeskattelovens § 65, stk. 1,  

 indeholdes udbytteskat af alt, hvad der af selskabet udloddes til aktionærer  

 eller andelshavere med undtagelse af fondsaktier eller udlodning af  

 likvidationsprovenu foretaget i det kalenderår, hvori selskabet endeligt  

 opløses.
Indeholdelse skal endvidere foretages i forbindelse med et selskabs  

 køb af egne aktier, jf. ligningslovens § 16 B, stk. 1.
Der skal indeholdes udbytteskat i alle beløb omfattet af ligningslovens §  

 16 A, stk. 1, bortset fra maskeret udbytte, dvs. beløb der på grund af den  

 manglende interessemodsætning mellem selskab og aktionær i skattemæssig  

 henseende er at betragte som udbytte, uanset at der ikke er tale om  

 deklareret udbytte.
Pligten til indeholdelse af udbytteskat bortfalder ikke,  

 selvom der opnås dispensation fra beskatningen efter ligningslovens § 16 A,  

 stk. 1, eller § 16 B, stk. 1, således at aktieavancebeskatningslovens  

 bestemmelser skal finde anvendelse.
Dette gælder også, når der efter lov om  

 særlig indkomstskat § 17, stk. 3, meddeles dispensation for udbyttebeskatning  

 af likvidationsprovenu, der udloddes forud for det kalenderår, hvori  

 selskabet endeligt opløses.
Den pågældende aktionær vil blive beskattet efter  

 aktieavancebeskatningslovens regler med hensyn til afståelsessummen, og vil  

 få modregnet eller tilbagebetalt den af selskabet indeholdte udbytteskat.
 Der skal ikke indeholdes udbytteskat i afståelsessummer ved salg af aktier  

 til holdingselskaber, jf. ligningslovens § 16 B, stk. 2-5, samt ved udbytte  

 af egne aktier, jf. kildeskattelovens § 65, stk. 2. Skattemyndighederne kan  

 forlange, at selskabet foreviser dokumentation for størrelsen af dets  

 beholdning af egne aktier.
Indeholdelse skal foretages under eet med 30 pct. af det samlede udbytte  

 uafhængigt af, hvem de udbytteberettigede er, og hvor de er hjemmehørende.
I  

 modsætning til indeholdelse af A-skat efter kildeskattelovens § 46 sker  

 indeholdelse af den her omhandlede udbytteskat med 30 pct. af det samlede  

 udbytte uden benyttelse af skattekort eller bikort, og der foretages ikke  

 noget fradrag i udbyttet, forinden indeholdelsesbeløbet beregnes.
Hvis der i forbindelse med skattefri virksomhedsomdannelse beregnes en  

 negativ anskaffelsesum for aktierne (fordi de skattepligtige fortjenester,  

 henlæggelser m.v., på hvilke beskatningen er udskudt, overstiger  

 handelsværdien af de indskudte aktiver), forhøjes den skattepligtige  

 afståelsessum for aktierne med et beløb svarende til den negative værdi ved  

 udlodning i forbindelse med kapitalnedsættelse eller ved afståelse af  

 aktierne til det udstedende selskab eller til et holdingselskab, jf.  

 ligningslovens § 16 A, stk. 1, og § 16 B.
Dette følger for fuldt  

 skattepligtige aktionærer af virksomhedsomdannelseslovens § 4, stk. 5, og for  

 begrænset skattepligtige aktionærer af kildeskattelovens § 65 A, stk 3. Den  

 udbytteskat, der skal indeholdes efter kildeskattelovens § 65, stk. 1, ved  

 kapitalnedsættelse eller afståelse af aktier til det udstedende selskab, skal  

 i disse tilfælde beregnes som 30 pct. af det forhøjede beløb.
103. Indeholdelsen skal foretages i forbindelse med  

 enhver vedtagelse, godskrivning eller aconto udbetaling af udbytte, og det er  

 således uden betydning for indeholdelsen, om udbyttet hæves.
At udbyttet ikke  

 hæves, giver ikke selskabet ret til tilbagebetaling af udbytteskatten.
Udbytteskatten forfalder til betaling, så snart vedtagelse om udbetaling  

 eller godskrivning af udbyttet er truffet, jf. kildeskattelovens § 66, stk.  

 1. Det vil sige, at beløbet forfalder samtidigt med afholdelsen af den  

 generalforsamling, hvor udbyttedeklareringen vedtages.
Indbetalingen til  

 Statsskattedirektoratet anses for rettidig, når den finder sted senest en  

 måned efter forfaldsdagen, dvs. månedsdagen efter udbyttedeklarationen.
Er  

 sidste rettidige betalingsdag en helligdag eller en lørdag, forlænges fristen  

 for indbetaling til den nærmest følgende hverdag, jf.  

 kildeskattebekendtgørelsens § 37, stk. 3. Indbetaling foretages gennem  

 postvæsen, bank eller sparekasse.
Fristen er overholdt, såfremt indbetaling  

 afgives til de nævnte indbetalingssteder den dag, fristen udløber.
Sker  

 indbetalingen ved overførsel fra egen girokonto, skal giroindbetalingskortet  

 sendes i så god tid, at det kan være modtaget af postgirokontoret den sidste  

 rettidige betalingsdag.
 Ved for sen indbetaling skal der betales morarente på 1,3 pct. pr.  

 påbegyndt måned fra forfaldsdagen, jf. kildeskattelovens § 66, stk. 1, og §  

 63, stk. 2.
Under særlige omstændigheder kan Statsskattedirektoratet, jf. § 66, stk.  

 2, jf. kildeskattebekendtgørelsens § 46, indrømme henstand med betalingen.  

 Henstanden betinges af, at ansøgning herom er indsendt til  

 Statsskattedirektoratet inden den sidste rettidige frist for betaling af  

 udbytteskat.
Det kan endvidere kræves, at beløbet forrentes med 1,3 pct. pr.  

 påbegyndt måned fra forfaldsdagen, og at der stilles sikkerhed for kravet.  

 Indrømmelse af henstand kan f.eks ske, hvor det på udbetalingstidstidspunktet  

 er usikkert, om der er tale om udlodninger, hvori der skal indeholdes  

 udbytteskat, eller om der f.eks er tale om udlodning af likvidationsprovenu.
 Selskaber, der vedtager udbetaling eller godskrivning af udbytte, skal  

 samtidig med udbytteskattens indbetaling i en af skatteministeren foreskreven  

 form meddele oplysning om vedtagelsen.
 Meddelelsen foretages på en særlig udbytteerklæring, der sendes til  

 Statsskattedirektoratet samtidig med udbytteskattens indbetaling.
 Selskaber, der vedtager ikke at deklarere udbytte, skal i almindelighed  

 ikke indsende oplysning herom, men er på skattemyndighedernes begæring  

 pligtige til inden for en nærmere angivet frist at indsende oplysning om  

 vedtagelsen.
 Efter kildeskattelovens § 66, stk. 3, jf. kildeskattebekendtgørelsens §  

 57, stk. 4, er Statsskattedirektoratet bemyndiget til at fastsætte daglige  

 bøder til fremtvingelse af de omhandlede udbytteerklæringer.
Fritagelse for indeholdelse af udbytteskat 104. Efter kildeskattelovens § 65, stk. 4, kan  

 skatteministeren fastsætte regler for i hvilke tilfælde, der ikke skal  

 indeholdes udbytteskat.
Reglerne findes i kildeskattebekendtgørelsens §§  

 38-45.
 Det er en forudsætning for fritagelsen, at udbyttet hæves senest 18 dage  

 efter vedtagelse om udbetaling eller, at der senest en måned efter  

 forfaldsdagen for indbetaling af udbytteskat indgives en erklæring om  

 udbetalingen af udbyttet.
 Der skal ikke indeholdes udbytteskat i skattefri udbytte, der modtages af:
Fritagelsen for indeholdelse af udbytteskat er betinget af, at den  

 pågældende forening m.v. foreviser et frikort, som efter begæring fra  

 foreningen m.v. udstedes af ligningsmyndigheden.
Frikortene gælder indtil  

 videre og skal tilbageleveres til ligningsmyndigheden, når udbyttemodtageren  

 ikke længere opfylder betingelserne for fritagelse for indeholdelse af  

 udbytteskat.
 105. Ved udbetaling af udbytte, der efter pkt. 104 er  

 fritaget for indeholdelse af udbytteskat, skal udbyttemodtageren samt det  

 udbytteudbetalende selskab eller den, der på selskabets vegne formidler  

 udbetalingen, på en af Statsskattedirektoratet udarbejdet eller godkendt  

 blanket attestere, at udbyttet er udbetalt uden indeholdelse af udbytteskat.  

 Attestationen skal endvidere indeholde oplysning om:
 Attestationen skal sammen med de i pkt. 104 nævnte erklæringer indsendes  

 af selskabet til Statsskattedirektoratet senest en måned efter forfaldsdagen  

 for indbetaling af udbytteskat.
Godskrivning af udbytteskat hos aktionæren 106. For personer, der er fuldt skattepligtige,  

 foretages modregningen af udbytteskatten i den slutskat, der beregnes for det  

 indkomstår, i hvilket udbyttet er erhvervet, og i hvilket det derfor skal  

 medregnes i aktionærens indkomstopgørelse, jf. kildeskattelovens § 67, stk.  

 1, 1. pkt., og § 60, stk. 1, litra d). Ved indkomstopgørelsen medregnes  

 udbyttet uden fradrag af udbytteskat.
Forelæggelse af attest efter  

 kildeskattelovens § 67, stk. 5, eller af anden dokumentation for det  

 udbetalte udbytte er i almindelighed ikke nødvendig.
Ved slutskatteberegningen modregnes der herefter i den slutskat, der  

 udskrives for den skattepligtige for det pågældende indkomstår, et beløb  

 svarende til 30 pct. af det medregnede udbytte.
Modregningen foretages,  

 uanset om det indeholdelsespligtige selskab har indbetalt udbytteskatten  

 eller ej.
Opkrævning af eventuel restskat eller udbetaling af eventuel  

 overskydende skat sker derefter på sædvanlig måde efter kildeskattelovens §§  

 61 og 62. Forinden slutskatteberegningen kan tilbagebetaling af udbytteskat  

 kun finde sted efter kildeskattelovens § 55, når betingelserne i denne  

 bestemmelse er til stede.
Såfremt der måtte være indeholdt udbytteskat i et udbytte, der hos  

 aktionæren behandles efter aktieavancebeskatningslovens regler og undergives  

 særlig indkomstbeskatning, modregnes udbytteskatten i den særlige  

 indkomstskat, der skal svares for det pågældende indkomstår.
Et overskydende  

 beløb udbetales kontant, jf. kildeskattelovens § 67, stk. 1.
 107. For fuldt skattepligtige dødsboers vedkommende  

 foretages modregning af udbytteskatten i den indkomstskat, der pålignes boet  

 for det indkomstår, hvori udbyttet er erhvervet og derfor medregnet til  

 indkomstopgørelsen, jf. kildeskattelovens § 67, stk. 1. Et eventuelt  

 overskydende beløb udbetales kontant.
 For dødsboer, som er fritaget for beskatning efter kildeskattelovens § 16,  

 gælder, at tilbagebetaling efter kildeskattelovens § 67, stk. 3, først kan  

 finde sted, når det i forbindelse med den endelige boopgørelse er  

 konstateret, at boet ikke vil blive skattepligtigt.
108. For fuldt skattepligtige selskaber og foreninger  

 m.v., der erhverver udbytte, hvori der er indeholdt udbytteskat, foretages  

 modregningen af udbytteskatten i den indkomstskat, der skal betales i det  

 kalenderår, i hvilket udbyttet er erhvervet, jf. kildeskattelovens § 67, stk.  

 2, 1. pkt.
For disse skattepligtige foretages modregningen således ikke i  

 indkomstskatten for det indkomstår, hvori udbyttet skal medregnes i  

 indkomstansættelsen, men allerede i forbindelse med skattebetalingen i det  

 kalenderår, hvori udbyttet erhverves.
Modregningen foretages ikke i  

 forbindelse med selve beregningen og påligningen af selskabsskatten, men i  

 forbindelse med skattebetalingen.
Selskabet kan benytte attester efter  

 kildeskattelovens § 67, stk. 5, for indeholdt udbytteskat som et slags  

 betalingsmiddel ved indbetalingen af selskabsskatten.
Den del af  

 indkomstskatten, der svarer til det på attesterne anførte beløb for  

 udbytteskat, anses derfor for betalt.
Overstiger attesternes beløb for  

 udbytteskat den pålignede indkomstskat med tillæg af eventuelle restancer af  

 indkomstskat for tidligere indkomstår, udbetales det overskydende beløb  

 kontant.
Den nævnte modregning og eventuel tilbagebetaling kan også finde  

 sted i forbindelse med for sen indbetaling af selskabsskatten, herunder også  

 hvor indbetaling først finder sted i det følgende kalenderår.
Hvis et selskab  

 i det kalenderår, hvori selskabsskatten skal betales, erhverver udbytte efter  

 det tidspunkt, hvor skatten er betalt, eller hvis det ligger inde med  

 attester, der ikke er blevet benyttet i forbindelse med selskabets betaling  

 af selskabsskat i det pågældende eller tidligere kalenderår, kan selskabet  

 mod aflevering af udbytteattesterne få den heraf fremgående udbytteskat  

 kontant udbetalt.
Hvis et selskabs indkomst er så lav, at der ikke pålignes  

 nogen indkomstskat, kan selskabet ligeledes fra den 1. november få  

 udbytteskat i henhold til attester for udbytte erhvervet i det pågældende  

 kalenderår kontant udbetalt.
Kontant udbetaling af udbytteskatten til et selskab før den 1. november i  

 det år, hvori et udbytte er erhvervet, kan kun finde sted, når særlige  

 forhold taler herfor, jf. kildeskattelovens § 67, stk. 2, 3. pkt.
Ansøgning  

 herom indsendes til Statsskattedirektoratet, jf. kildeskattebekendtgørelsens  

 § 47. Tilladelse til udbetaling efter denne bestemmelse vil f.eks. kunne  

 forventes meddelt, hvor det allerede ved indeholdelsen af udbytteskat er  

 klart, at det pågældende selskab m.v., der har erhvervet udbyttet, ikke i det  

 foregående indkomstår har haft tilstrækkelig indkomst til, at der bliver tale  

 om noget skattetilsvar, hvori modregning kan foretages.
109. For aktionærer, der er begrænset skattepligtige,  

 såvel personer og dødsboer som selskaber og foreninger m.v., er  

 udbytteskatten en endelig skat, jf. kildeskattelovens § 2, stk. 2, 2. pkt.,  

 og selskabsskattelovens § 2, stk. 2, 2. pkt.
Som følge heraf skal der ikke i  

 disse tilfælde foretages selvangivelse og skatteansættelse af  

 udbytteindtægten.
Dette gælder, selvom den pågældende aktionær eventuelt  

 tillige er begrænset skattepligtig her i landet af andre indtægter end  

 udbyttet.
Selvangivelsen og skatteansættelsen skal i så fald kun omfatte  

 disse andre indtægter og ikke udbytteindtægten.
Efter bestemmelser i de med en række lande indgåede overenskomster til  

 undgåelse af dobbeltbeskatning kan Danmark imidlertid være forpligtet til  

 helt eller delvis at frafalde beskatningen af udbytte her fra landet til  

 aktionærer i de pågældende lande.
Hvor sådan bestemmelse foreligger, vil  

 aktionæren efter anmodning få udbytteskatten tilbagebetalt i det omfang, det  

 følger af den pågældende overenskomstbestemmelse.
Til brug for sådanne  

 ansøgninger er der udarbejdet særlige blanketter, som i udfyldt stand skal  

 indsendes til vedkommende udenlandske skattemyndighed, som efter at have  

 påført fornøden attestation videresender blanketten til  

 Statsskattedirektoratet.
 110. Personer, der er fritaget for beskatning her i  

 landet, jf. kildeskattelovens § 3, stk. 1, og som erhverver udbytte, hvori  

 der er indeholdt udbytteskat, får efter anmodning udbytteskatten  

 tilbagebetalt, jf. kildeskattelovens § 67, stk. 3.
111. Udbytteskat kan ikke tilbagebetales til  

 interessentskaber, kommanditselskaber og partrederier som sådanne.
Det er  

 forholdene for den enkelte interessent m.v., der er afgørende for, i hvilket  

 omfang der for denne kan ske modregning og/eller tilbagebetaling af  

 udbytteskatten.
Hvor der kan ske modregning og/eller tilbagebetaling af  

 udbytteskatten, må vedkommende interessent m.v. foruden fotokopi af den til  

 interessentskabet m.v. udstedte udbytteattest indsende dokumentation for,  

 hvor stor en andel af overskuddet i det pågældende interessentskab m.v., den  

 skattepligtige har ret til.
Modregning og udbetaling af skattegodtgørelse 112. Efter selskabsskattelovens § 17 A indrømmes der  

 en skattegodtgørelse på 25 pct. af udbytte fra aktieselskaber, jf.  

 selskabsskattelovens § 1, stk. 1, nr. 1 og 2, når udbyttemodtageren er fuldt  

 skattepligtig her til landet af det modtagne udbytte.
Skattegodtgørelsen  

 medregnes ligesom udbyttet til den skattepligtige indkomst og  

 kapitalindkomsten.
Skattegodtgørelsen godskrives aktionæren efter reglerne i  

 kildeskattelovens § 67 A.
Den til aktieudbyttet knyttede skattegodtgørelse på 25 pct. af udbyttet  

 skal, for så vidt det er muligt, modregnes i udbyttemodtagerens skat for det  

 indkomstår, hvor udbyttet er medregnet i den skattepligtige indkomst.
I det  

 omfang der ikke kan ske modregning i pålignet skat, udbetales  

 skattegodtgørelsen kontant.
 113. For fuldt skattepligtige personer findes reglerne  

 i kildeskattelovens § 67 A, stk. 1, jf. § 60. Herefter modregnes  

 skattegodtgørelsen i den opgjorte slutskat, og forskellen mellem den således  

 nedsatte slutskat og den foreløbige skat opkræves på sædvanlig måde som  

 restskat eller tilbagebetales i overensstemmelse med de almindelige regler i  

 § 62 som overskydende skat.
Begrænset skattepligtige personer kan være berettiget til  

 skattegodtgørelse efter bestemmelserne i en dobbeltbeskatningsoverenskomst  

 med den stat, hvor udbyttemodtageren er hjemmehørende.
Dette er for tiden  

 tilfældet i overenskomsterne med Australien, New Zealand, Singapore og  

 Storbritannien.
I så fald er skattegodtgørelsen omfattet af den begrænsede  

 skattepligt, jf. kildeskattelovens § 2, stk. 1, litra g). Skattepligten af  

 skattegodtgørelsen er endeligt opfyldt ved erlæggelsen af en skat på 30 pct.,  

 jf. kildeskattelovens § 2, stk. 5, og § 65 A, stk. 1. I  

 dobbeltbeskatningsoverenskomsterne kan det være bestemt, at den endelige skat  

 er lavere end 30 pct.
Der skal indgives anmodning om udbetaling af  

 skattegodtgørelse i lighed med, hvad der gælder om tilbagesøgning af for  

 meget indeholdt udbytteskat, og skatten af godtgørelsen fradrages ved  

 udbetalingen.
Hvis den skattepligtige dør, og der efter kildeskattelovens § 14 ikke  

 foretages afsluttende ansættelse af afdødes indkomst i perioden fra  

 indkomstårets begyndelse til dødsfaldet (mellemperioden), anses en  

 skattegodtgørelse knyttet til aktieudbytte, som er erhvervet før dødsfaldet,  

 for indregnet i de foreløbige indkomstskattebeløb, hvormed skattebetalingen  

 er endeligt afgjort, jf. § 14, stk. 1, 2. pkt.
Der skal således heller ikke  

 her ske kontant udbetaling af skattegodtgørelsen.
 Foretages der afsluttende ansættelse for mellemperioden, skal en eventuel  

 skattegodtgørelse fradrages ved opgørelsen af det skattebeløb, som boet efter  

 reglerne i kildeskattelovens § 14, stk. 2, er pligtig at betale eller kan  

 kræve tilbagebetalt.
114. For de af selskabsskattelovens § 1 omfattede  

 selskaber, foreninger m.v., der har oppebåret aktieudbytte og er berettiget  

 til skattegodtgørelse, modregnes skattegodtgørelsen i den indkomstskat, der  

 af selskabet m.v. skal betales for det indkomstår, hvori skattegodtgørelsen  

 er medregnet i den skattepligtige indkomst.
I det omfang skattegodtgørelsen  

 overstiger den beregnede skat, udbetales beløbet kontant til selskabet, jf.  

 kildeskattelovens § 67 A, stk. 2. Det vil sige, at der principielt gælder  

 samme regler som ved modregning og udbetaling af skattegodtgørelse til  

 personer.
Det gælder også udenlandske selskaber, der er begrænset  

 skattepligtige af udbytte og skattegodtgørelse her fra landet, jf.  

 selskabsskattelovens § 2, stk. 1, litra c) og d), og kildeskattelovens § 65  

 A, stk. 1.
 115. Indgår der i indkomsten for et skattepligtigt  

 dødsbo udbytte, hvortil der er knyttet skattegodtgørelse, skal beløbet  

 modregnes i den skat, der pålignes boet for det pågældende indkomstår.
Hvis den skattepligtige indkomst for et offentligt skiftet bo ikke  

 overstiger bofradraget, kan boet under visse betingelser nøjes med at  

 indsende en erklæring til skattemyndigheden om, at boet ikke er omfattet af  

 selvangivelsespligten.
Oplyser boet i forbindelse hermed eller foreligger det  

 i øvrigt oplyst for skattemyndigheden, at der i boets indkomst indgår  

 aktieudbytte, der berettiger til skattegodtgørelse, udbetales godtgørelsen  

 kontant til boet på tilsvarende måde som den indeholdte udbytteskat.
Skattepligtige dødsboer, som er fritaget for at betale skat, jf.  

 kildeskattelovens § 16, stk. 1 og 2, og som har fået udbetalt aktieudbytte,  

 hvortil der er knyttet skattegodtgørelse, vil på begæring kunne få udbetalt  

 denne.
Udbetalingen kan på samme måde som ved tilbagebetaling af  

 udbytteskatten først ske, når det i forbindelse med den endelige boopgørelse  

 er konstateret, at boet er fritaget for at betale skat.
Royaltyskat 116. Efter kildeskattelovens § 2, stk. 1, litra i), og  

 selskabsskattelovens § 2, stk. 1, litra g), er udenlandske personer og  

 selskaber skattepligtige af royalty fra kilder her i landet.
Efter  

 kildeskattelovens § 65 C, stk. 1, påhviler det enhver person, selskab, fond,  

 forening, institution m.v., der har hjemting her i landet, at indeholde 30  

 pct. royaltyskat af royaltyudbetalinger til udenlandske modtagere.
Hvis den  

 for hvis regning udbetaling eller godskrivning foretages, ikke har hjemting  

 her i landet, og udbetalingen eller godskrivningen foretages af en  

 befuldmægtiget, der har hjemting her i landet, påhviler indeholdelsespligten  

 den befuldmægtigede.
 Der er ikke indeholdelsespligt i tilfælde, hvor en person eller et selskab  

 m.v., som er hjemmehørende her i landet, driver erhvervsvirksomhed gennem et  

 fast driftssted i udlandet, og royaltybetaleren er dette faste driftssted.  

 Det er dog en betingelse, at royaltyen betales for det faste driftssteds egen  

 anvendelse af den udenlandske royaltymodtagers eneret.
 Omvendt skal der indeholdes royaltyskat, selvom betalingen foretages af et  

 fast driftssted, som en dansk person eller et dansk selskab har i udlandet,  

 hvis royaltyen betales for anvendelse af den udenlandske royaltymodtagers  

 eneret ved virksomhed her i landet.
Der er ikke indeholdelsespligt i de tilfælde, hvor royaltymodtageren er en  

 person eller et selskab m.v., der er hjemmehørende i udlandet, men har  

 virksomhed med fast driftssted her i landet, og hvor den eneret, som  

 royaltyen betales for, er knyttet til dette faste driftssted.
I disse  

 tilfælde indgår royaltyen ved opgørelsen af det faste driftssteds overskud,  

 som er omfattet af begrænset skattepligt efter reglerne i henholdsvis  

 kildeskattelovens § 2, stk. 1, litra d), og selskabsskattelovens § 2, stk. 1,  

 litra a).
Indeholdelse af royaltyskat 117. Til royalty, hvori der skal indeholdes  

 royaltyskat, henregnes betalinger af enhver art, der modtages som vederlag  

 for anvendelsen af eller retten til at anvende ethvert patent, varemærke,  

 mønster eller model, tegning, hemmelig formel eller fremstillingsmetode eller  

 som vederlag for oplysninger om industrielle, kommercielle eller  

 videnskabelige erfaringer, jf. kildeskattelovens § 65 C, stk. 4. Dette gælder  

 uanset om betalingen sker løbende eller om der er tale om et engangsbeløb.
Royalty, hvori der skal foretages indeholdelse, omfatter alene vederlag  

 for anvendelsen af eller retten til at anvende de nævnte rettigheder eller  

 formuegoder.
Derimod omfatter royalty ikke indtægter ved salg af de nævnte  

 rettigheder.
Betaling for køb af patenter, varemærker m.v. er således ikke  

 omfattet af royaltybeskatningen.
Betaling for køb af efterforskningsdata i  

 tilknytning til kulbrinteindvinding vil heller ikke være omfattet af de nye  

 regler.
 Definition af royalty svarer delvis til den definition af royalty, som  

 findes i artikel 12 i OECD's model til dobbeltbeskatningsoverenskomster  

 (1977). Kildeskattelovens definition afviger dog fra denne på to punkter.
Kildeskattelovens § 65 C, stk. 4, omfatter for det første ikke vederlag  

 for anvendelsen af eller retten til at anvende enhver ophavsret til et  

 litterært, kunstnerisk eller videnskabeligt arbejde.
Reglerne omfatter  

 således ikke forfatterroyalty og royalty for brug af musik, spillefilm, video  

 m.v.
 Kildeskattelovens § 65 C, stk. 4, omfatter for det andet ikke vederlag for  

 anvendelsen af eller retten til at anvende industrielt, kommercielt eller  

 videnskabeligt udstyr.
 Indkomst ved udleje (leasing) af industrielt, kommercielt eller  

 videnskabeligt udstyr (som f.eks. biler, containere, EDB-anlæg og  

 kontorudstyr) er således ikke omfattet af indeholdelsespligten.
 Royalty-definitionens led om vederlag for oplysninger om industrielle,  

 kommercielle eller videnskabelige erfaringer omfatter begrebet know-how.
Som know-how anses al uafsløret teknisk information, uanset om den er  

 egnet for patentering eller ej, som er nødvendig for den industrielle  

 genfremstilling af et produkt eller en proces direkte og under samme  

 betingelser.
Know-how udgør det, som en producent ikke kan erfare ved blot en  

 undersøgelse af produktet og blot en viden om det tekniske fremskridt.
I  

 know-howkontrakten erklærer den ene part sig villig til at delagtiggøre den  

 anden part i sin særlige viden og erfaring, som forbliver uafsløret for  

 offentligheden og således, at denne kan benytte den til sin egen fordel.  

 Betaling for ydelse af know-how er derfor omfattet af royaltybeskatningen og  

 der skal derfor indeholdes royaltyskat.
 Udenfor begrebet know-how falder kontrakter om levering af  

 tjenesteydelser, hvor en af parterne selv påtager sig at benytte sit fags  

 sædvanlige færdigheder til fordel for den anden part.
I mange tilfælde dækker kontrakter både over knowhow og ydelse af teknisk  

 assistance.
Der kan f.eks. være tale om udførelse af specifikke  

 arbejdsydelser i forbindelse med det konkrete projekt for at sikre, at  

 maskiner m.v. kan fungere optimalt, når der tages hensyn til den enkelte  

 kundes forhold.
Vederlaget for sådan almindelig teknisk assistance er ikke  

 omfattet af royalty-definitionen.
Vederlaget kan kun beskattes i Danmark,  

 hvis den udenlandske kontraktshaver har en erhvervsvirksomhed med fast  

 driftssted her i landet, jf. kildeskattelovens § 2, stk. 1, litra d), eller  

 selskabsskattelovens § 2, stk. 1, litra a), og ydelsen af den tekniske  

 assistance er knyttet til denne virksomhed.
 På grundlag af de oplysninger, som en sådan blandet kontrakt indeholder,  

 må det aftalte vederlag fordeles på de forskellige ydelser, som vederlaget  

 dækker, således at hver del af vederlaget får den korrekte skattemæssige  

 behandling.
Fritagelse for indeholdelse af royaltyskat 118. Royaltyskatten er en endelig skat, der betales  

 ved, at den danske royaltybetaler indeholder 30 pct. af den udbetalte  

 royalty, jf. kildeskattelovens § 2, stk. 7, og selskabsskattelovens § 2, stk.  

 2.
 Danmark har dog i en række dobbeltbeskatningsoverenskomster med fremmede  

 stater aftalt, at den stat, hvorfra et royaltybeløb hidrører (kildestaten),  

 enten slet ikke eller kun i begrænset omfang kan beskatte royaltybetalinger  

 til modtagere, som er hjemmehørende i den anden stat (bopælsstaten).
 I sådanne tilfælde må bruttobeskatningen på 30 pct. bortfalde eller  

 nedsættes i overensstemmelse med reglerne i overenskomsten.
 I § 65 C, stk. 2, er der givet hjemmel til, at der kan fastsættes regler  

 om, at der i disse tilfælde slet ikke skal foretages indeholdelse eller kun  

 skal foretages indeholdelse med en sats, der er lavere end 30 pct.
 I overensstemmelse hermed er der i kildeskattebekendtgørelsens § 48  

 bestemt, at royaltybetaleren enten slet ikke skal indeholde royaltyskat eller  

 kun skal indeholde royaltyskat med en lavere sats end 30 pct., således at  

 indeholdelsen er i overensstemmelse med overenskomstens regler.
I nogle dobbeltbeskatningsoverenskomster findes der regler om, at Danmarks  

 afkald på eller begrænsning af retten til at beskatte betalinger fra kilder  

 her i landet til modtagere i den anden stat kun gælder, hvis modtageren  

 dokumenterer, at betalingen er skattepligtig i den anden stat; i modsat fald  

 har Danmark en »subsidiær beskatningsret«.
Sådanne regler findes  

 bl.a. i overenskomsten med Cypern, Irland og Storbritannien.
I disse tilfælde  

 må modtageren dokumentere, at denne betingelse for Danmarks afkald på eller  

 begrænsning af beskatningsretten er opfyldt.
For royaltybeløb, der betales  

 til personer eller selskaber m.v. i f.eks.
Storbritannien, er det således en  

 betingelse for bortfald eller begrænsning af indeholdelsespligten, at  

 royaltymodtageren dokumenterer, at beløbet er overført til eller modtaget i  

 Storbritannien, hvilket er en betingelse for beskatning der.
 Ansøgning om bortfald eller nedsættelse af indeholdelse af royaltyskat  

 skal indsendes til Statsskattedirektoratet, som giver meddelelse om  

 afgørelsen til den skattepligtige royaltymodtager og til den  

 indeholdelsespligtige royaltybetaler.
 Det vil normalt kun være nødvendigt een gang at dokumentere, at  

 royaltymodtageren er hjemmehørende i en fremmed stat, Færøerne eller  

 Grønland, hvormed Danmark i en dobbeltbeskatningsoverenskomst har aftalt  

 ingen eller begrænset beskatning af royalty.
Dette gælder også, når royaltymodtageren er hjemmehørende i en fremmed  

 stat m.v., og dobbeltbeskatningsoverenskomsten med den pågældende stat  

 indeholder en bestemmelse om subsidiær dansk beskatningsret.
I disse tilfælde  

 vil fritagelsen som nævnt være betinget af, at royaltybeløbet overføres til  

 modtagerens hjemland.
Statsskattedirektoratet vil dog altid kunne kræve  

 fornyet dokumentation.
 Det påhviler den skattepligtige royaltymodtager at give meddelelse til  

 Statsskattedirektoratet, hvis den pågældende skattepligtiges forhold m.v.  

 ændres.
Indbetaling af royaltyskat 119. Den royaltyskat, som den indeholdelsespligtige  

 har holdt tilbage ved betalingen af royalty til modtagere i udlandet, skal  

 indbetales til Statsskattedirektoratet, jf. kildeskattebekendtgørelsens § 37,  

 stk. 1. Direktoratet giver nærmere anvisning om den fremgangsmåde, som skal  

 følges ved indbetalingen, og om de oplysninger, som skal gives.
Royaltyskatten forfalder til betaling til direktoratet samtidig med  

 udbetalingen eller godskrivningen af royaltyen, og indbetaling skal ske inden  

 udgangen af den påfølgende måned.
Er sidste rettidige betalingsdag en lørdag  

 eller en helligdag, forlænges betalingsfristen til den nærmest følgende  

 hverdag.
 Ved for sen indbetaling skal den indeholdelsespligtige betale en rente,  

 der udgør 1,3 pct. pr. påbegyndt måned fra forfaldsdagen at regne, jf.  

 kildeskattelovens § 66 A, stk. 1, 2. pkt., som henviser til § 63, stk. 2.
 De regler i kildeskatteloven, som gælder for indeholdelsespligten  

 vedrørende aktieudbytter med hensyn til indberetning, hæftelse og inddrivelse  

 samt virkningen af undladelse af at opfylde indeholdelsespligten, gælder også  

 for personer og selskaber m.v., som er pligtige til at indeholde royaltyskat.
 Indeholdelsen af royaltyskat går således forud for andre krav mod den  

 pågældende royalty, herunder modkrav fra royaltybetaleren, jf. § 65 C, stk.  

 1, 4. pkt., som henviser til § 46, stk. 3.
 Hvis den, der foretager udbetaling eller godskrivning af royalty, ikke  

 giver de nødvendige oplysninger samtidig med indbetalingen af royaltyskatten,  

 kan indsendelsen af disse oplysninger fremtvinges ved pålæg af daglige bøder,  

 der fastsættes af Statsskattedirektoratet.
Hæftelse, inddrivelse og henstand med  

 formueskat Indkomstmodtagerens hæftelse 120. Har en indkomstmodtager oppebåret A-indkomst,  

 hvori der ikke er indeholdt A-skat, eller hvori indeholdelse er sket med for  

 lavt beløb, skal det manglende beløb straks indbetales, jf. kildeskattelovens  

 § 68. Indkomstmodtageren hæfter således umiddelbart for det manglende beløb,  

 der som foreløbig skat modregnes i slutskatten for det pågældende indkomstår.  

 Beløbet opgøres som den A-skat, der skulle være indeholdt efter de  

 almindelige regler på grundlag af indkomstmodtagerens skattekortoplysninger  

 på det tidspunkt, hvor indeholdelsespligten indtrådte, dvs. udbetalings-  

 eller godskrivningstidspunktet.
Hvis der ikke var afleveret skattekort eller  

 bikort, beregnes skatten med 50 pct. efter kildeskattelovens § 48, stk. 7.  

 Såfremt forholdet først konstateres efter indkomstårets udløb, vil den  

 manglende A-skat blive reguleret over indkomstmodtagerens årsopgørelse og  

 eventuelt opkrævet som restskat.
Indkomstmodtageren hæfter alene for ikke indeholdt A-skat.
Bestemmelsen i  

 kildeskattelovens § 68 omfatter ikke udbytteskat eller royaltyskat.
121. For begrænset skattepligtige personer og dødsboer  

 gælder, at hvis de har befuldmægtigede med hjemting her i landet, hæfter  

 disse efter kildeskattelovens § 70 for betalingen af de skatter, der påhviler  

 disse personer eller dødsboer.
Finder rettidig betaling ikke sted, kan  

 beløbet inddrives efter kildeskattelovens § 72 og § 73.
Den indeholdelsespligtiges hæftelse 122. Efter kildeskattelovens § 69, stk 1, hæfter den,  

 der undlader at indeholde skat, eller indeholder skat med for lavt beløb,  

 umiddelbart for det manglende beløb, medmindre den indeholdelsespligtige  

 godtgør, at der ikke er udvist forsømmelighed ved iagttagelsen af  

 kildeskattelovens bestemmelser.
Hæftelse efter denne bestemmelse er ikke  

 begrænset til det løbende indkomstår og omfatter i modsætning til  

 kildeskattelovens § 68 både A-skat, udbytteskat og royaltyskat.
Den nærmere fremgangsmåde ved opkrævning af ikke indeholdte A-skatter er  

 reguleret i cirkulærer udsendt af Statsskattedirektoratet (senest  

 SD-cirkulære 1987-4 om opkrævning af ikke indeholdte A-skatter efter  

 kildeskattelovens § 68 og § 69, stk.1). Det er heri bl.a. bestemt, at uanset  

 bevisbyrden efter loven påhviler den indeholdelsespligtige, bør  

 skattemyndighederne kunne påvise, at den indeholdelsespligtige har handlet  

 forsømmeligt.
Endvidere skal der ved fremsættelse af krav mod den  

 indeholdelsespligtige tages hensyn til, om indkomstmodtageren betaler eller  

 har betalt B-skat af den pågældende indkomst.
 Såfremt der er indeholdt skat i overensstemmelse med reglerne herom,  

 hæfter den indeholdelsespligtige ubetinget for betalingen af det indeholdte  

 beløb, jf. kildeskattelovens § 69, stk. 2.
 Såfremt kravet mod den indeholdelsespligtige på grund af dennes forhold  

 ikke kan opgøres nøjagtigt, kan skattemyndighederne foretage en foreløbig  

 skønsmæssig ansættelse, jf. kildeskattelovens § 69, stk. 3.
 123. Når A-indkomst udbetales gennem Lønmodtagernes  

 Garantifond, påhviler det den, der skulle have foretaget indeholdelse,  

 såfremt udbetaling ikke var foretaget gennem fonden, som A-skat at indbetale  

 det beløb, fonden fratrækker for kildeskat forinden udbetalingen, jf.  

 kildeskattelovens § 83.
Erstatning og nulstilling 124. Når den indeholdelsespligtige er et selskab med  

 begrænset ansvar, kan der efter de almindelige erstatningsregler pålægges  

 ledelsen af et insolvent selskab personligt erstatningsansvar for ikke  

 afregnede indeholdte A-skatter, hvis ledelsen på udbetalingstidspunktet var  

 eller burde have været klar over, at der ikke var penge til at dække  

 selskabets forpligtigelse til indbetaling af indeholdte A-skatter.  

 Erstatningsansvar vil navnlig være aktuelt, hvis de pågældende personer har  

 været enerådende i virksomhedens anliggender og har haft væsentlig økonomisk  

 interesse i virksomheden.
De nærmere bestemmelser om, hvornår sådanne  

 erstatningssager skal søges rejst fastsættes af Statsskattedirektoratet  

 (senest SD-cirkulære 1982-15 om personligt erstatningsansvar for  

 A-skatterestancer).
Såfremt lønudbetalingerne under de ovennævnte omstændigheder er udbetalt  

 til ledelsen selv eller nærstående personer, kan skattemyndighederne  

 tilsidesætte indeholdelsen af A-skat med den virkning, at A-indkomsten anses  

 for udbetalt uden skattetræk.
Indkomstmodtageren vil som følge heraf ikke  

 blive godskrevet det indeholdte beløb ved årsopgørelsen, jf.  

 kildeskattelovens § 60 (nulstilling). Det nulstillede beløb vil således blive  

 opkrævet som restskat.
Beløbet kan af indkomstmodtageren anmeldes som  

 fordring i et eventuelt bo.
Den nærmere fremgangsmåde ved nulstilling  

 fastsættes af Statsskattedirektoratet (senest SD-cirkulære 1982-16 om  

 retningslinier for nægtelse af godskrivning af indeholdt A-skat).
Udlæg 125. Efter kildeskattelovens § 72, stk. 1, kan  

 skatter, der opkræves i henhold til kildeskatteloven, inddrives af kommunerne  

 ved udlæg, jf. lov om fremgangsmåden ved inddrivelse af skatter og afgifter  

 m.v. (skatteinddrivelsesloven). Inddrivelse af skatter efter kildeskatteloven  

 foretages efter reglerne i retsplejelovens kapitel 45-47, medmindre  

 skatteinddrivelsesloven bestemmer andet.
Udlæg foretaget af pantefogeden har  

 samme virkning som udlæg foretaget af de ordinære fogedretter, og  

 pantefogeden har samme beføjelser som fogedretten, medmindre andet er bestemt  

 i skatteinddrivelsesloven.
Efter skatteinddrivelseslovens § 9, stk 2, kan der uden forudgående  

 forkyndelse eller bekendtgørelse foretages udlæg, hvis dette tydeligt er  

 angivet på indbetalingskort eller anden skriftlig meddelelse til skyldneren,  

 hvori beløbets størrelse og sidste rettidige betalingsdag er anført.
Udlæg  

 kan dog tidligst ske 7 dage efter sidste rettidige betalingsdag.
De af Statsskattedirektoratet udsendte indbetalingskort vedrørende  

 personlige skatter opfylder betingelserne for, at udlæg kan finde sted uden  

 forudgående forkyndelse eller bekendtgørelse.
Indbetalingskort for A-skatter  

 opfylder derimod ikke disse betingelser, idet de skyldige beløb ikke er  

 anført ved udsendelsen.
I disse tilfælde kan udlæg først finde sted efter  

 forudgående forkyndelse eller bekendtgørelse i dagbladene.
 126. Er udlæg forgæves forsøgt hos den skattepligtige  

 selv, kan udlæg ske i ejendele, der tilhører en samlevende ægtefælle, jf.  

 kildeskattelovens § 72, stk.2 (subsidiært udlæg). Med forgæves udlæg  

 sidestilles afsigelse af konkursdekret, anmeldelse af betalingsstandsning og  

 åbning af forhandling om tvangsakkord.
Der kan kun foretages subsidiært udlæg, hvis ægtefællerne er samlevende på  

 udlægstidspunktet.
Der kan endvidere ikke foretages udlæg for skatter  

 pålignet for et tidligere indkomstår end det år, hvori ægteskabet er indgået.
 Såfremt der er indledt gældssaneringssag og skattekravet er omfattet  

 heraf, kan der ikke foretages udlæg for dette krav hos ægtefællen.
 Der kan ikke gøres udlæg hos ægtefællen for krav på skattebeløb, som en  

 indeholdelsespligtig ikke har indbetalt.
 Der kan foretages subsidiært udlæg i aktiver, der tilhører den  

 skattepligtiges børn, hvis aktiverne og afkastet heraf efter  

 kildeskattelovens § 5, stk. 2, skal medregnes ved opgørelsen af giverens  

 skattepligtige indkomst og formue.
127. Hvis der er foretaget udlæg i en fast ejendom, og  

 skattemyndighederne overtager den på tvangsauktion, skal et eventuelt  

 overskud ved afhændelse udloddes til den skattepligtige, jf.  

 kildeskattelovens § 73A.
Findes der andre statslige krav på den  

 skattepligtige, modregnes kravet i det overskydende beløb inden udbetalingen.
Lønindeholdelse 128. Såfremt en skatteyder ikke har indbetalt  

 indkomst- og formueskatter til staten, kommunale skatter samt kirkelige  

 afgifter inden det tidspunkt, hvor udlæg kan begæres, kan skatteyderens  

 arbejdsgiver pålægges at indeholde op til 15 pct af lønudbetalingen efter  

 fradrag af eventuel A-skat, jf. kildeskattelovens § 73. Dette gælder også  

 krav på A-skat samt beløb efter kildeskattelovens § 73. De omhandlede beløb  

 opgøres inklusive eventuelle påløbne renter, tillæg og gebyrer.
Lønindeholdelse er ikke betinget af, at der forgæves har været forsøgt  

 udlæg.
Tilsvarende er det ikke nogen hindring for lønindeholdelse, at  

 skatteyderen eller de indeholdelsespligtige, der ikke har indbetalt A-skat  

 m.v., er erklæret konkurs, eller der er anmeldt betalingsstandsning, åbnet  

 tvangsakkordforhandlinger eller er indledt gældssanering.
Indeholdelse kan ske i ethvert krav på løn m.v. der endnu ikke er udbetalt  

 på det tidspunkt, hvor arbejdsgiveren pålægges indeholdelsespligt.
Denne  

 omfatter tillige enhver forskudsvis udbetaling, jf. kildeskattelovens § 73,  

 stk. 1, 2. pkt.
Udover lønninger m.v. kan der efter skattemyndighedernes skøn også  

 foretages indeholdelse i ventepenge, pensioner eller andre lignende  

 understøttelser, der udredes af statskassen, kommunale kasser, andre  

 offentlige kasser eller private kasser.
Tilsvarende gælder A-indkomst fra  

 partsfiskeri samt lønninger til statslige og kommunale tjenstemænd uanset  

 afvigende bestemmelser i den øvrige lovgivning.
 Enhver, der har hjemting her i landet, kan pålægges at foretage  

 indeholdelse i de ovennævnte udbetalinger uanset, om der iøvrigt ikke er  

 indeholdelsespligt, f.eks. hvis der er tale om løn til en i udlandet  

 bosiddende person for arbejde udført i udlandet.
 129. Pålæg om indeholdelse efter kildeskattelovens §  

 73 skal meddeles skriftligt.
 Den nærmere fremgangsmåde ved lønindeholdelse er fastsat i §§ 34-36 i  

 kildeskattebekendtgørelsen.
De indeholdte beløb skal indbetales til den kommune, der har givet den  

 indeholdelsespligtige meddelelse om indeholdelsen.
Beløbet forfalder til  

 betaling den 1. i den kalendermåned, der følger efter indeholdelsen, og med  

 sidste rettidige betalingsdag den 15. i forfaldsmåneden.
Er dette en lørdag  

 eller en helligdag, forlænges fristen til den nærmest følgende hverdag.
 Flytter vedkommende skyldner til en anden kommune, kan  

 fraflytningskommunen pålægge den indeholdelsespligtige efter  

 kildeskattelovens § 73 at foretage indbetalinger til tilflytningskommunen.
Samtidig med indeholdelsen skal den indeholdelsespligtige give  

 indkomstmodtageren skriftlig meddelelse om det indeholdte beløb.
I  

 meddelelsen skal angives den indeholdelsespligtiges navn, adresse og  

 SE-nummer.
Ved indbetalingen til kommunen skal den indeholdelsespligtige give  

 skriftlig meddelelse om indkomstmodtagerens navn, adresse, personnummer samt  

 om størrelsen af det indeholdte beløb.
 Hvis en skyldner, for hvem der er begæret lønindeholdelse, ikke er  

 beskæftiget hos den pågældende arbejdsgiver på det tidspunkt, hvor begæringen  

 modtages, skal arbejdsgiveren underrette vedkommende skattemyndighed herom  

 inden 5 dage, jf kildeskattelovens § 73, stk.8. Tilsvarende skal  

 arbejdsgiveren inden 5 dage efter ophør af arbejdsforholdet give  

 skattemyndighederne meddelelse herom, hvis arbejdsgiveren forinden har  

 modtaget begæring om indeholdelse, og den deri omhandlede skatterestance ikke  

 er afviklet ved arbejdsforholdets ophør.
Det påhviler den indeholdelsespligtige at besvare skriftlige forespørgsler  

 fra vedkommende kommune angående den pålagte indeholdelse.
Besvarelse skal  

 ske inden 14 dage efter modtagelsen af forespørgslen.
 Den indeholdelsespligtige skal opbevare regnskabsmateriale og bilag  

 vedrørende indeholdelsen i mindst 5 år efter udløbet af det kalenderår, hvori  

 indeholdelsen er foretaget.
 Efter kildeskattelovens § 73, stk 10, er den indeholdelsespligtige  

 ansvarlig overfor det offentlige for manglende lønindeholdelse på samme måde  

 som ved A-skat, jf. pkt. 122. Tilsvarende kan der gøres udlæg hos den  

 indeholdelsepligtige efter kildeskattelovens § 72, stk.1.
Henstand med formueskat for pensionister m.fl 130. Efter kildeskattelovens § 89A og  

 kildeskattebekendtgørelsens §§ 50-53 kan pensionister m.fl. opnå henstand med  

 den del af formueskatten, der vedrører ejerbolig i faste ejendomme, som  

 rummer en eller to selvstændige lejligheder, eller som benyttes til landbrug,  

 gartneri, frugtplantage eller planteskole.
Dette gælder også ejerlejligheder,  

 sommerhuse og ejendomme beliggende i udlandet.
Henstandsordningen gælder for personer, 131. Henstandsbeløbet beregnes som forskellen mellem  

 formueskatten af den samlede formue og en formueskat beregnet af den samlede  

 formue med fradrag af den del af formuen, der vedrører ejerboligen.
Den del  

 af formuen, der vedrører ejerboligen, opgøres som den ejendomsværdi, der er  

 lagt til grund ved ansættelsen af den skattepligtige formue for det  

 pågældende indkomstår, med fradrag af de pantehæftelser, der påhviler  

 ejendommen.
Til pantehæftelser medregnes ikke ejerpantebreve og  

 skadesløsbreve.
For ejendomme, der opfylder betingelserne for  

 vurderingsfordeling efter vurderingslovens § 33, stk. 3-6, fordeles  

 pantehæftelserne forholdsmæssigt efter den af vurderingsrådet foretagne  

 fordeling af ejendomsværdien.
Henstandsbeløbet forrentes med en årlig rente på 6 pct.
Renten beregnes  

 fra udløbet af det kalenderår, formueskatten vedrører, og tilskrives  

 henstandsbeløbet ved udgangen af hvert kalenderår.
Forrentningen foretages  

 indtil forfaldsdagen.
Renten er ikke fradragsberettiget, jf. ligningslovens §  

 17A.
132. Anmodning om henstand indgives til den kommunale  

 ligningsmyndighed, hvis afgørelse kan påklages til Statsskattedirektoratet.  

 Anmodningen skal indgives senest 4 uger efter, at den skattepligtige har  

 modtaget underretning om slutskatteberegningen.
Anmodning kan dog allerede  

 indgives i forbindelse med forskudsregistreringen, således at  

 forskudsskatterne nedsættes med et henstandsbeløb svarende til den forventede  

 formueskat vedrørende ejerboligen.
Henstandsbeløbet fragår i den slutskat,  

 der indgår i årsopgørelsen.
133. Henstandsbeløbet forfalder til betaling ved  

 skatteyderens død, samt ved afhændelse af ejendommen.
Det samme gælder, hvis  

 ejendommen ikke længere benyttes som bolig for den skattepligtige eller  

 dennes husstand.
Hvis henstandsbeløbet forfalder som følge af, at den  

 skattepligtige afhænder ejendommen, eller denne ikke længere tjener til bolig  

 for den skattepligtige eller dennes husstand, skal der inden en måned efter  

 forfaldsgrundens indtræden gives meddelelse til den kommunale  

 ligningsmyndighed, der for det senest afsluttede indkomstår er registreret  

 som slutligningskommune.
Sidste rettidige betalingsdag er 6 måneder efter  

 forfaldsdagen.
Når den kommunale ligningsmyndighed ved meddelelse fra den  

 skattepligtige eller på anden måde er blevet bekendt med, at et  

 henstandsbeløb er forfaldent til betaling, sender den underretning herom og  

 om forfaldsgrunden til Statsskattedirektoratet.
Ved afhændelse af en af flere ejerboliger, for hvilke der er indrømmet  

 henstand med betaling af formueskat, forfalder henstandsbeløbet vedrørende  

 denne ejerbolig til betaling.
Den del af det samlede henstandsbeløb, der  

 forfalder til betaling, opgøres under hensyn til friværdiernes størrelse for  

 de pågældende ejendomme i de år, hvori de har været omfattet af en  

 henstandsordning.
134. Henstandsordningen kan forlænges ved den  

 skattepligtiges død, så længe den efterlevende ægtefælle hensidder i uskiftet  

 bo eller har fået henstand med pligten til at svare arveafgift efter  

 arveafgiftslovens § 14A.
Såfremt henstandsordningen ikke ønskes videreført af  

 den efterlevende ægtefælle, forfalder henstandsbeløbet til betaling med  

 sidste rettidige betalingsdag 6 måneder efter forfaldsdagen.
Afhændes ejendommen og erhverves en ny, kan henstandsordningen vedrørende  

 den tidligere ejerbolig forlænges indtil den nyerhvervede bolig afhændes  

 eller ikke længere benyttes som bolig for den skattepligtige eller dennes  

 husstand.
Ved afhændelse af fredede ejendomme er forlængelse dog betinget af,  

 at den pågældende på salgstidspunktet må anses som pensionist efter  

 kildeskattelovens § 89A, stk 1, dvs. opfylder en af de fire første  

 betingelser i pkt. 130.
Anmodning om forlængelse skal indgives til den kommunale skattemyndighed  

 inden 6 måneder efter afhændelsen.
Erhvervelse af den ny ejerbolig skal ske i  

 løbet af det indkomstår, hvori afhændelsen finder sted, eller i det nærmest  

 efterfølgende indkomstår.
Når den ny ejerbolig er erhvervet, skal den  

 skattepligtige inden 1 måned give skattemyndighederne oplysning herom.
Den  

 del af henstandsordningen, som ikke forlænges, fordi ejendomsværdien for den  

 ny bolig er væsentlig mindre end den solgte ejerbolig, forfalder til betaling  

 ved erhvervelsen af den ny ejerbolig med sidste rettidige betalingsdag 6  

 måneder efter denne dato.
Hvis den ny ejendom ikke er erhvervet inden udløbet  

 af året efter det år, hvori afhændelsen af den gamle ejerbolig fandt sted,  

 forfalder henstandsbeløbet på dette tidspunkt med sidste rettidige  

 betalingsdag 6 måneder efter denne dato.
Henstandsordningen kan ligeledes forlænges, hvis den ny ejerbolig er  

 erhvervet inden afhændelsen af den tidligere.
Erhvervelsen af den ny  

 ejerbolig må dog tidligst være sket i indkomståret nærmest forud for det  

 indkomstår, hvori den tidligere ejerbolig afhændes.
Ansøgning om forlængelse  

 skal indgives inden 1 måned efter afhændelsen af den tidligere ejerbolig.
Den  

 del af henstanden vedrørende den tidligere ejerbolig, som ikke forlænges,  

 forfalder ved afhændelsen med sidste rettidige betalingsdag 6 måneder efter  

 denne dato.
Forskudt indkomstår Omlægning af indkomståret 135. Den skattepligtige indkomst opgøres på grundlag  

 af indkomsten i indkomståret, jf. kildeskattelovens § 22. Indkomståret er  

 normalt kalenderåret.
Der kan dog opnås tilladelse til at anvende et  

 indkomstår, der afviger fra kalenderåret (forskudt indkomstår). Tilladelse  

 til at anvende forskudt indkomstår meddeles af Statsskattedirektoratet, men  

 kompetencen er med hjemmel i skattestyrelseslovens § 19 udlagt til  

 amtsskatteinspektoraterne, i København og Frederiksberg skattedirektoraterne.  

 Det er en betingelse for anvendelse af et forskudt indkomstår, at det  

 begynder den 1. i en måned, og det valgte indkomstår kan ikke senere fraviges  

 uden tilladelse.
Hvor den skattepligtige anvender et forskudt indkomstår, ansættes den  

 skattepligtige indkomst og formue for et givet indkomstår efter de regler,  

 der gælder for det kalenderår, som indkomståret træder i stedet for.
Den  

 foreløbige skat og slutskatten beregnes på grundlag af indkomsten i det  

 forskudte indkomstår.
Foreløbige skatter, der indeholdes som A-skat eller  

 indbetales som B-skat, tilsvares for det forskudte indkomstår i løbet af det  

 kalenderår, som indkomståret træder i stedet for, jf. kildeskattelovens § 41,  

 stk 1. Skatten af indtægterne vil derfor ikke blive opkrævet samtidigt med  

 indtægternes erhvervelse.
Ved årsopgørelsen modregnes den A-skat, som er  

 indeholdt i løbet af det kalenderår, som indkomståret træder i stedet for,  

 jf. kildeskattelovens § 60, stk 2. De foreløbige skatter og slutskatten skal  

 betales på samme tidspunkter som for skattepligtige med kalenderårsregnskab,  

 ligesom forskudsregistrering og den almindelige ligning skal ske indenfor de  

 sædvanlige frister, jf. kildeskattebekendtgørelsens § 58.
136. Ved omlægning fra kalenderårsregnskab til  

 forskudt indkomstår finder skatteansættelsen altid sted på grundlag af en 12  

 måneders periode for det sidste indkomstår, der følger kalenderåret.
Dette  

 gælder uanset, at en del af indkomsten i overgangsåret ved omlægning til et  

 indkomstår, der udløber inden udgangen af det kalenderår, det træder i stedet  

 for (bagud forskudt indkomstår), kan indgå i den skattepligtige indkomst for  

 to på hinanden følgende indkomstår.
Hvis f.eks. første nye regnskabsår løber  

 fra 1. oktober 1988 til 30. september 1989, dvs. omlægningsår 1989, vil  

 indkomsten i perioden 1. oktober til 31. december 1988 i princippet blive  

 beskattet både i indkomståret 1988 (kalenderåret) og i indkomståret 1989.  

 Skatten skal dog først betales i løbet af kalenderåret 1989. Til gengæld vil  

 der ved omlægning til kalenderårsregnskab ske beskatning på grundlag af en  

 kortere periode end den faktiske indtjeningsperiode.
Ved omlægning til et indkomstår, der udløber efter udgangen af det  

 kalenderår, det træder i stedet for (fremadforskudt indkomstår), vil  

 beskatningen tilsvarende finde sted på grundlag af en kortere periode end den  

 faktiske indtjeningsperiode.
Når den skattepligtige går tilbage til  

 kalenderårsregnskab, vil omlægningsårets indkomst derimod blive beskattet på  

 grundlag af en længere periode end den faktiske indtjeningsperiode.
 Engangsindtægter eller -udgifter, som ikke hører til den normale løbende  

 indkomst, kan kun indgå i indkomsten for et enkelt indkomstår.
137. Ved ophør af skattepligt skal der normalt  

 foretages en afsluttende ansættelse af indkomst og formue.
For personer, der  

 anvender forskudt indkomstår, findes reglerne herom i kildeskattelovens  

 afsnit IX, §§ 90-113. Reglerne gælder, hvor fuld skattepligt ophører ved  

 fraflytning her fra landet, hvor betingelserne for begrænset skattepligt  

 bortfalder og ved skifte i umiddelbar forbindelse med dødsfald.
For så vidt  

 angår dødsfald henvises til Skattedepartementets vejledning i reglerne om  

 dødsbobeskatning.
Indkomståret forskudt bagud 138. Når skattepligten ophører for en person, som  

 anvender forskudt indkomstår, der udløber inden udgangen af det kalenderår,  

 som det træder i stedet for (bagudforskudt indkomstår), foretages opgørelsen  

 af den skattepligtige indkomst, personlige indkomst og kapitalindkomst efter  

 reglerne i kildeskattelovens §§ 92-95, jf. § 91.
 Hvor skattepligten i disse tilfælde ophører før den 1. januar i det  

 forskudte indkomstår, foretages den afsluttende ansættelse på grundlag af  

 indkomsten i den periode, der løber fra begyndelsen af det sidst afsluttede  

 forskudte indkomstår til datoen for skattepligtens ophør.
 Eksempel 1.
 Skatteyderens indkomstår løber fra den 1. august til den 31 juli.
 Skattepligten ophører den 1. november 1988.
 Den periode, der skal lægges til grund ved den afsluttende  

 indkomstansættelse, løber herefter fra den 1. august 1987 til den 1. november  

 1988, ialt 15 måneder.
 Ophører skattepligten den 1. januar eller senere i det forskudte  

 indkomstår, foretages den afsluttende ansættelse på grundlag af indkomsten i  

 perioden fra slutningen af det sidst afsluttede forskudte indkomstår til  

 datoen for skattepligtens ophør.
 Eksempel 2.
 Skatteyderens indkomstår løber fra den 1. august til den 31. juli.
 Skattepligten ophører den 1. marts 1989.
 Den periode, der skal lægges til grund ved den afsluttende ansættelse,  

 løber herefter fra den 1. august 1988 til den 1. marts 1989, ialt 7 måneder.
 Når indkomsten i den afsluttende periode er opgjort, omregnes den således,  

 at den kommer til at svare til et helt års indkomst (helårsindkomsten).  

 Desuden foretages der en omregning af indkomsten, således at den kommer til  

 at svare til perioden fra den 1. januar i det kalenderår, hvori skattepligten  

 er ophørt, og til datoen for ophøret (delårsindkomsten).
Omregningen foretages særskilt for såvel den skattepligtige indkomst,  

 kapitalindkomsten og den personlige indkomst.
Herefter beregnes af  

 helårsindkomsten almindelig indkomstskat, 12 pct.s skat og 6 pct.s skat efter  

 personskattelovens §§ 6-9. Af de beregnede skatter betales så stor en del,  

 som svarer til forholdet mellem delårsindkomsten og helårsindkomsten.  

 Indkomstansættelsen og skatteberegningen foretages efter de regler, der  

 gælder for det kalenderår, hvor skattepligten er ophørt, jf.  

 kildeskattelovens § 98, stk 1.
 Eksempel 3.
139. Hvis der i opgørelsen af indkomsterne i den  

 afsluttende periode indgår indtægter eller udgifter, der ikke hører til den  

 normale løbende indkomst, ses der ved beregningen af helårs- og  

 delårsindkomsterne bort herfra, jf. kildeskattelovens § 94. Disse  

 engangsindtægter eller udgifter tillægges og fradrages i de beregnede helårs-  

 og delårsindkomster.
Herved fremkommer henholdsvis den regulerede  

 helårsindkomst og den regulerede delårsindkomst.
Helårsskatterne beregnes  

 efter personskattelovens §§ 6-9 på grundlag af de opgjorte regulerede  

 helårsindkomster, og af de beregnede skatter betales så stor en del, som  

 svarer til forholdet mellem de regulerede delårsindkomster og de regulerede  

 helårsindkomster.
Beregningerne foretages på tilsvarende vis for 6 og 12 pct.s skatterne.
Fremadforskudt indkomstår 140. Hvis det forskudte indkomstår udløber efter  

 udgangen af det kalenderår, som det træder i stedet for (fremadforskudt  

 indkomstår), opgøres indkomsten i den afsluttende periode fra slutningen af  

 det sidst afsluttede forskudte indkomstår til datoen for skattepligtens ophør  

 i de tilfælde, hvor skattepligten ophører inden den 1. januar i det forskudte  

 indkomstår.
Omregning til helårs- og delårsbeløb samt skatteberegningen  

 foretages på samme måde som ved bagudforskudt indkomstår, jf.  

 kildeskattelovens § 96, stk. 1, og pkt. 138-139. Skatteberegningen foretages  

 efter reglerne for det kalenderår, hvori skattepligten ophører.
 Eksempel 5.
Der skal således betales skat svarende til 9 måneders indkomst uanset, at  

 indkomsten er optjent over 8 måneder.
Delperioden regnes ifølge § 94 fra  

 kalenderårets begyndelse.
I eksemplet er lagt til grund, at der ikke indgår  

 engangsindtægter eller -udgifter ved indkomstopgørelsen, således at  

 beregningen af delårsindkomsterne er overflødig.
Beregningen af 6 og 12 pct.s  

 skatter foretages på tilsvarende vis.
Hvis skattepligten ophører den 1. januar eller senere i det forskudte  

 indkomstår, beregnes skat af helårsindkomsterne for såvel det kalenderår, som  

 det forskudte indkomstår træder i stedet for, som for det kalenderår, hvori  

 skattepligten ophører.
For hvert år beregnes skatten efter de regler, der  

 gælder for disse kalenderår, jf. kildeskattelovens § 98, stk. 2. For  

 kalenderåret forud for det år, hvori skattepligten ophører, svares et helt  

 års skat.
For det kalenderår hvori skattepligten ophører, betales den del af  

 helårsskatterne, som svarer til forholdet mellem den ved skattepligtens ophør  

 forløbne del af dette kalenderår og hele kalenderåret, jf. kildeskattelovens  

 § 96, stk 2.
 Eksempel 6.
Indkomståret løber fra den 1. februar til til den 31. januar.
Skattepligten ophører den 15. januar 1988. Den skattepligtige indkomst i perioden 1. februar 1987 til 15. januar 1988, 349 dage, opgøres til: 244.300 kr.
Omregning til helårsindkomst 244.300 x 365 --------------- kr.: 255.500 kr. 349 Den almindelige indkomstskat af helårsindkomsten med fradrag af skatteværdi af personfradrag udgør efter beregningsreglerne for 1987, anslået: 116.000 kr.
Skat for 1987 til betaling: 116.000 kr. ----------- Den almindelige indkomstskat af helårsindkomsten udgør efter beregningsreglerne for 1988, anslået: 118.000 kr.
Skat for 1988 til betaling Formueskat 141. Hvis der sker ophør af skattepligt af anden grund  

 end den skattepligtiges død, opgøres formuen til værdien på tidspunktet for  

 skattepligtens ophør.
Den eventuelle formueskat beregnes heraf efter de  

 regler, der gælder for det kalenderår, hvor skattepligten ophører.  

 Formueskatten betales med så stor en del af helårsskatten, som svarer til  

 forholdet mellem delperioden (dvs. perioden fra kalenderårets begyndelse til  

 datoen for skattepligtens ophør) og et helt år, jf. kildeskattelovens § 97,  

 stk. 1.
Ophører skattepligten efter den 1. januar i det forskudte indkomstår for  

 en person, der anvender fremadforskudt indkomstår, skal der på grundlag af  

 den afsluttende ansættelse svares skat for to indkomstår.
For det kalenderår,  

 som det forskudte indkomstår træder i stedet for, svares et fuldt års  

 formueskat.
Herudover svares der for det kalenderår, hvori skattepligten er  

 ophørt, formueskat for perioden fra dette kalenderårs begyndelse til  

 skattepligtens ophør, jf. kildeskattelovens § 97, stk. 2. Beregningen  

 foretages efter de for hvert år gældende regler.
Samlevende ægtefæller 142. Efter kildeskattelovens § 99 skal samlevende  

 ægtefæller anvende fælles indkomstår for kalenderår, der begynder efter  

 ægteskabets indgåelse.
 Hvis ægtefællernes indkomstår ved ægteskabets indgåelse ikke er  

 sammenfaldende, skal en af dem ændre sit indkomstår, så der bliver sammenfald  

 med den anden ægtefælles indkomstår.
Ægtefællerne skal senest ved indgivelse af selvangivelsen vedrørende det  

 kalenderår, hvori ægteskabet indgås, oplyse hvilket fælles indkomstår de  

 fremover agter at anvende.
Hvis ægtefællerne ikke har givet meddelelse herom,  

 fastsætter ligningsmyndigheden, hvilket af de af ægtefællerne hidtil  

 benyttede indkomstår, der skal benyttes fremover.
En ægtefælle, der i forbindelse med ægteskabets indgåelse ændrer sit  

 indkomstår, således at det fremtidig afsluttes senere på året end hidtil,  

 skal for det kalenderår, hvori ægteskabet er indgået, opgøre sin indkomst for  

 dette år på grundlag af en forlænget periode.
Hvor den pågældende ægtefælle  

 går fra bagudforskudt indkomstår til kalenderårsregnskab, opgøres indkomsten  

 på grundlag af perioden fra det forskudte indkomstårs begyndelse til udgangen  

 af kalenderåret.
Indkomsterne omregnes til helårsindkomst, og der svares skat  

 af disse for et år.
 Hvis indkomståret ikke lægges så meget frem, at det følger kalenderåret,  

 men dog lægges frem til afslutning på et senere tidspunkt, er fremgangsmåden  

 den samme.
Vælger ægtefællerne at anvende et indkomstår, der medfører, at den ene  

 ægtfælle skal lægge sit indkomstår tilbage i forhold til det hidtil anvendte,  

 skal dette indkomstår anvendes første gang ved beskatningen for det  

 kalenderår, der følger efter det, hvori ægteskabet blev indgået.  

 Indkomstopgørelsen foretages efter de sædvanlige principper for  

 tilbagelægning af indkomståret, således at engangsindtægter og -udgifter, der  

 vedrører den periode, som indgår i to på hinanden følgende indkomstår, kun  

 medtages i det ene indkomstår.
Der beregnes et helt års skat af de ansatte  

 indkomster.
Ophævelse af tidligere cirkulærer 143. Cirkulære nr. 138 af 7. juli 1969, nr. 110 af 8.  

 maj 1970, nr. 198 af 27. oktober 1971, nr. 239 af 3. november 1972, nr. 137  

 af 20. juni 1973, nr. 20 af 19. februar 1975, nr. 213 af 19. november 1975,  

 nr. 21 af 1. februar 1978, nr. 137 af 14. august 1978, nr. 230 af 11.  

 december 1978, nr. 233 af 28. december 1979, nr. 173 af 7. oktober 1981, nr.  

 138 af 5. august 1982, nr. 70 af 3. juni 1983, nr. 155 af 6. oktober 1983 og  

 nr. 19 af 18. februar 1985 ophæves.
