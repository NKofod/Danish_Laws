Bekendtgørelse  

 om oplysninger i investeringsforeningers, specialforeningers, professionelle  

 foreningers, godkendte fåmandsforeningers og hedgeforeningers prospekter  

1) I medfør af § 74, stk. 2, § 110 h, stk. 2, § 113, §  

 114 f, stk. 1 og 2, og § 132,  

 stk. 3, i lov om investeringsforeninger og specialforeninger samt andre  

 kollektive investeringsordninger m.v., jf. lovbekendtgørelse nr. 55 af 31,  

 januar 2006 og som ændret ved lov nr. 397 af  

 30. april 2007, fastsættes:
§ 1.  

  

 En  

 forenings fuldstændige prospekt skal indeholde de i §§ 2-5 nævnte  

 oplysninger.
En forenings forenklede prospekt skal indeholde de i § 9  

 nævnte oplysninger, jf. dog stk. 2 og 3.
 Stk. 2.  

  

 En  

 specialforenings fuldstændige og forenklede prospekter skal udover  

 oplysningerne angivet i stk. 1 indeholde de i § 6 nævnte  

 oplysninger.
 Stk. 3.  

  

 En  

 hedgeforenings fuldstændige og forenklede prospekter skal udover  

 oplysningerne  

 angivet i stk. 1 indeholde de i § 7 nævnte oplysninger.
 Stk. 4.  

  

 For godkendte  

 fåmandsforeningers prospekter stilles alene krav om oplysninger som nævnt i  

 § 9.
 Stk. 5.  

  

 En p  

 rofessionel forening skal kun udstede  

 et fuldstændigt prospekt.
 Stk. 6.  

  

 Er foreningen  

 opdelt i afdelinger, skal prospektet, foruden de fælles oplysninger for  

 foreningen,  

 tillige indeholde oplysninger for hver enkelt afdeling opdelt på en  

 overskuelig  

 måde.
 Stk. 7.  

  

 Udarbejder  

 foreningen i stedet et særskilt prospekt for hver enkelt afdeling eller for  

 en  

 gruppe af afdelinger under samme forening, skal hvert prospekt indeholde de  

 nævnte oplysninger.
§ 2.  

  

 Bestyrelsesmedlemmerne  

 skal underskrive det fuldstændige prospekt og erklære, 1)  

 	  

 at oplysningerne i  

 prospektet dem bekendt er rigtige og ikke som følge af udeladelser har  

 forvansket  

 det billede, prospektet skal give, og 2)  

 	  

 at prospektet dem  

 bekendt indeholder enhver væsentlig oplysning, som kan have betydning for  

 foreningens potentielle medlemmer som defineret ved § 3, nr. 7.
Stk. 2.  

  

 Såfremt det ikke  

 er muligt at indhente alle bestyrelsesmedlemmers underskrifter, skal  

 prospektet  

 som minimum underskrives af bestyrelsesformanden og et flertal af  

 bestyrelsesmedlemmerne.
De bestyrelsesmedlemmer, der ikke har underskrevet  

 prospektet, skal senest på det førstkommende bestyrelsesmøde underskrive  

 dette.
 § 3.  

  

 En  

 forenings fuldstændige prospekt skal mindst indeholde følgende oplysninger om  

 foreningens forhold:
 1)  

 	  

 Foreningens og  

 eventuelle afdelingers navne.
 2)  

 	  

 Foreningens adresse.
 3)  

 	  

 Foreningens  

 registreringsnummer i henholdsvis Finanstilsynet og Erhvervs- og  

 Selskabsstyrelsen.
 4)  

 	  

 Datoen for  

 foreningens og eventuelle afdelingers stiftelse.
 5)  

 	  

 Datoen for prospektets  

 offentliggørelse.
 6)  

 	  

 At foreningen og  

 eventuelle afdelinger søges godkendt af Finanstilsynet, såfremt en sådan  

 godkendelse  

 endnu ikke foreligger.
 7)  

 	  

 Hvem foreningen  

 modtager midler fra, jf. § 4, stk. 1, nr. 1, § 5, stk. 1,  

 nr. 1, § 111, stk. 1, nr. 1, eller §  

 110 a, stk. 1, nr. 1, i lov om  

 investeringsforeninger og specialforeninger samt andre kollektive  

 investeringsordninger m.v., herunder en profil af det typiske medlem, som  

 foreningen eller afdelingen modtager midler fra.
 8)  

 	  

 Bestyrelsesmedlemmernes  

 navne og deres hovedbeskæftigelse ved angivelse af deres stilling,  

 ansættelsessted  

 og ansættelses- eller bopælsadresse.
 9)  

 	  

 Navnet på foreningens  

 direktør (direktører) eller navnet på foreningens  

 investeringsforvaltningsselskab  

 og navnet på dette selskabs direktør (direktører).
 10)  

 	  

 Revisors  

 (revisorernes) navn (navne) samt revisionsfirmaets (revisionsfirmaernes) navn  

 (navne) og adresse (adresser).
11)  

 	  

 Navn og adresse på  

 foreningens depotselskab samt oplysning om indholdet af aftalen med  

 depotselskabet.  

 Oplysningerne skal omfatte en beskrivelse af ydelsen, prisen for ydelsen og  

 aftalens  

 opsigelsesvarsel.
Såfremt foreningens depotselskab ejer aktier i foreningens  

 investeringsforvaltningsselskab, skal dette oplyses med angivelse af  

 størrelsen  

 af ejerandelen.
12)  

 	  

 Navne og adresser på  

 virksomheder, som foreningen har indgået aftale med om rådgivning og  

 angivelse  

 af disses hovedvirksomhed, samt oplysning om, hvorvidt rådgiver er  

 foreningens  

 depotselskab eller er et selskab, som er koncernforbundet med depotselskabet  

 eller investeringsforvaltningsselskabet.
Såfremt rådgiver er foreningens  

 depotselskab eller et selskab, som er koncernforbundet med depotselskabet  

 eller  

 investeringsforvaltningsselskabet, skal indholdet af aftalen oplyses.  

 Oplysningerne skal omfatte en beskrivelse af ydelsen, prisen for ydelsen og  

 aftalens  

 opsigelsesvarsel.
13)  

 	  

 Hvorvidt foreningen  

 har indgået aftale om markedsføring og formidling af foreningens andele med  

 foreningens depotselskab eller et selskab, som er koncernforbundet med  

 depotselskabet eller investeringsforvaltningsselskabet.
Såfremt dette er  

 tilfældet, skal indholdet af aftalen oplyses.
Oplysningerne skal omfatte en  

 beskrivelse af ydelsen, prisen for ydelsen og aftalens opsigelsesvarsel.
 14)  

 	  

 At årsrapporten  

 aflægges i henhold til den gældende bekendtgørelse om finansielle rapporter  

 for  

 investeringsforeninger og specialforeninger m.v.
 15)  

 	  

 Foreningens eller  

 afdelingens hidtidige udbytte angivet i kr. pr. foreningsandel og i procent  

 for  

 de sidste 5 år.
 16)  

 	  

 Foreningens eller  

 afdelingens hidtidige resultat pr. 100 kr.'s foreningsandel for de sidste 5  

 år og  

 en advarsel mod at drage slutninger heraf om det kommende resultat.
 17)  

 	  

 Foreningens eller  

 afdelingens hidtidige samlede administrationsomkostninger angivet i procent  

 af  

 gennemsnitsformuen (omkostningsprocenten) for de sidste 5 år.
 18)  

 	  

 Foreningens eller  

 afdelingens formue i henhold til den seneste årsrapport eller den seneste  

 halvårlige  

 formueopgørelse.
19)  

 	  

 Størrelsen, eller den  

 budgetterede størrelse, af vederlaget til bestyrelsen, direktionen eller  

 investeringsforvaltningsselskabet  

 og Finanstilsynet specificeret på de enkelte poster.
Ved ajourføring tillige  

 oplysning om størrelsen af vederlagene i det seneste årsregnskab specificeret  

 på de enkelte poster.
 20)  

 	  

 Hvis foreningen eller  

 afdelingen investerer en betydelig andel af sin formue i andele i andre  

 foreninger eller afdelinger eller andre investeringsinstitutter, jf.  

 § 90  

 i lov om investeringsforeninger og specialforeninger samt andre kollektive  

 investeringsordninger  

 m.v., skal foreningen eller afdelingen anføre de maksimale  

 administrationsgebyrer, der kan opkræves af både foreningen selv og de andre  

 foreninger, som foreningen agter at investere i, jf. § 49 i lov om  

 investeringsforeninger  

 og specialforeninger samt andre kollektive investeringsordninger m.v.
 21)  

 	  

 Hvor foreningens eller  

 afdelingens årsrapport og halvårlige formueopgørelse udleveres.
 22)  

 	  

 Hvorvidt foreningen  

 eller afdelingen er bevisudstedende eller kontoførende.
 23)  

 	  

 Hvorvidt foreningen eller  

 afdelingen udsteder fysiske beviser, eller hvorvidt beviserne udstedes gennem  

 og registreres i en værdipapircentral, når foreningen eller afdelingen er  

 bevisudstedende.
 24)  

 	  

 Hvorvidt foreningen  

 eller afdelingen er udloddende eller akkumulerende.
 25)  

 	  

 De skatte- og  

 afgiftsregler, der gælder for foreningen eller afdelingen, samt en generel  

 beskrivelse af, hvordan foreningens eller afdelingens afkast beskattes hos  

 forskellige medlemstyper.
 26)  

 	  

 Vedtægternes  

 bestemmelse om foreningens eller afdelingens administrationsomkostninger, jf.  

 § 10, stk. 1, nr. 23, i lov om investeringsforeninger og  

 specialforeninger samt andre kollektive investeringsordninger m.v.
 27)  

 	  

 Vedtægternes  

 bestemmelse om medlemmernes stemmeret, jf. § 10, stk. 1, nr. 10, i  

 lov om investeringsforeninger og specialforeninger samt andre kollektive  

 investeringsordninger m.v.
 28)  

 	  

 Under hvilke  

 omstændigheder generalforsamlingen kan beslutte at opløse foreningen eller  

 afdelingen.
 29)  

 	  

 Hvordan et medlem kan  

 flytte sin investering fra én forening eller afdeling til en anden, og hvilke  

 omkostninger, der er forbundet hermed.
 § 4.  

  

 En  

 forenings fuldstændige prospekt skal mindst indeholde følgende oplysninger om  

 foreningsandelene:
 1)  

 	  

 Hvor  

 foreningsandelene kan erhverves og, om der eventuel er en  

 tegningsemissionsperiode,  

 samt at foreningen eller afdelingen herefter har løbende emission uden  

 fastsat  

 højeste beløb, jf. dog § 6, stk. 3 og 4 og § 7.
 2)  

 	  

 Hvordan  

 emissionsprisen fastsættes, herunder hvor stor en del af emissionsprisen der  

 skønnes at gå til omkostninger ved foreningens eller afdelingens køb af  

 værdipapirer, administration, depotselskabsfunktioner, formidling,  

 markedsføring samt medlemmets kurtageudgifter m.v. specificeret på de enkelte  

 poster.
 3)  

 	  

 Betaling for og  

 fristen for udlevering eller registrering i Værdipapircentralen A/S af  

 foreningsandelene.
4)  

 	  

 Størrelsen af  

 foreningens eller afdelingens formue ved emissionens begyndelse angivet i  

 mio.  

 kr. eller oplysning om, at der er stillet en ubetinget garanti i henhold til  

 lov om investeringsforeninger og specialforeninger samt andre kollektive  

 investeringsordninger m.v.
Ved ajourføring af prospektet kan disse  

 oplysninger  

 undlades.
 5)  

 	  

 Foreningsandelenes  

 størrelse og minimumsindskud, såfremt minimumsindskuddet afviger fra  

 foreningsandelenes  

 størrelse.
 6)  

 	  

 Navnet på den eller  

 de fondsbørser, som foreningsandelene noteres eller vil blive søgt optaget  

 til  

 notering på, såfremt notering ønskes, det eller de regulerede marked  

 (markeder), hvorpå foreningsandelene omsættes eller vil blive søgt optaget  

 på.
 7)  

 	  

 Foreningsandelenes  

 eventuelle fondskoder.
 8)  

 	  

 Hvor  

 foreningsandelene kan noteres på navn, når foreningen eller afdelingen er  

 bevisudstedende.
 9)  

 	  

 Medlemmernes  

 indløsningsret, herunder i hvilke tilfælde indløsning kan udsættes, og for  

 specialforeninger  

 om der gælder indskrænkninger i indløsningsretten, jf. § 48,  

 stk. 2-4, i lov om investeringsforeninger og specialforeninger samt  

 andre  

 kollektive investeringsordninger m.v.
 10)  

 	  

 Metode til  

 fastsættelse af indløsningsprisen, jf. regler fastsat af Finanstilsynet i  

 henhold til § 48, stk. 5, i lov om investeringsforeninger og  

 specialforeninger samt andre kollektive investeringsordninger m.v.
 11)  

 	  

 Offentliggørelse af  

 emissions- og indløsningsprisen eller den indre værdi, jf. lov om  

 investeringsforeninger  

 og specialforeninger samt andre kollektive investeringsordninger m.v.  

 § 77  

 og § 114 d, stk. 3, samt oplysning om, hvor offentliggørelse finder sted.
 12)  

 	  

 Såfremt der gælder  

 indskrænkninger i medlemmernes ret til videresalg af foreningsandelene.
 13)  

 	  

 Hvor ofte foreningen  

 eller afdelingen udbetaler udbytte, herunder hvorvidt foreningen eller  

 afdelingen  

 indeholder skat af eventuelle udbytter til medlemmerne.
 14)  

 	  

 Såfremt foreningen  

 eller afdelingen efter vedtægternes bestemmelse herom, kan udlodde af formuen  

 for at sikre en stabil udlodningsprocent.
 15)  

 	  

 Såfremt foreningen  

 eller afdelingen kan eller skal udstede foreningsandele uden ret til udbytte  

 indtil den ordinære generalforsamling, herunder hvordan emissions- og  

 indløsningsprisen for sådanne foreningsandele fastsættes.
 16)  

 	  

 Hvilke faciliteter der  

 er til rådighed med henblik på udbetalinger til medlemmerne eller indløsning  

 af  

 foreningsandelene og formidling af oplysninger om foreningen eller  

 afdelingen.  

 Hvis foreningsandelene markedsføres i en anden medlemsstat inden for Den  

 Europæiske Union eller lande, som Fællesskabet har indgået en aftale med på  

 det  

 finansielle område, skal de ovenfor nævnte oplysninger gives for så vidt  

 angår  

 dette land, og det prospekt, der offentliggøres dér, skal indeholde disse  

 oplysninger.
 § 5.  

  

 En  

 forenings fuldstændige prospekt skal mindst indeholde følgende oplysninger om  

 foreningens eller afdelingens investeringspolitik:
 1)  

 	  

 Foreningens eller  

 afdelingens midler skal anbringes i overensstemmelse med reglerne i afsnit  

 IX,  

 X, X a henholdsvis afsnit XI i lov om investeringsforeninger og  

 specialforeninger samt andre kollektive investeringsordninger m.v.
2)  

 	  

 Hvilke markeder  

 foreningens eller afdelingens midler placeres på.
Markedet skal angives ved  

 dets officielle navn.
Såfremt der er tale om et marked, der er beliggende i  

 en  

 anden medlemsstat inden for Den Europæiske Union eller lande, som  

 Fællesskabet  

 har indgået en aftale med på det finansielle område, eller et marked, der er  

 medlem af World Federation of Exchanges, eller der er Full Members eller  

 Associate Members af Federation of European Securities Exchanges (FESE), kan  

 denne oplysning erstatte angivelsen af navnet på de enkelte markeder.
3)  

 	  

 Foreningens eller  

 afdelingens investeringsmål, herunder en redegørelse for hvilke instrumenter  

 foreningens  

 eller afdelingens midler anbringes i.
Denne redegørelse skal blandt andet  

 indeholde oplysninger om eventuelle benchmark og eventuelle andre elementer,  

 der indgår i investeringspolitikken, og i hvilke geografiske områder,  

 industrielle sektorer og virksomhedsstørrelser foreningens eller afdelingens  

 midler anbringes i.
Såfremt instrumenterne udvælges på baggrund af deres  

 kreditmæssige rating, skal de investeringsrestriktioner, foreningen eller  

 afdelingen har i forhold til ratingen, ligeledes beskrives i redegørelsen.  

 Redegørelsen kan fremgå af et bilag, der skal vedlægges som en bestanddel af  

 prospektet. § 2 finder tillige anvendelse for bilaget.
 4)  

 	  

 De seneste fem års  

 performance for benchmark, hvis et sådant anvendes, samt foreningens eller  

 afdelingens performance til sammenligning.
5)  

 	  

 Hvorvidt foreningen  

 eller afdelingen kan anvende afledte finansielle instrumenter.
Endvidere skal  

 det oplyses, hvorvidt afledte finansielle instrumenter kan blive anvendt på  

 dækket eller udækket basis, og hvilken eventuel indvirkning anvendelsen af  

 afledte  

 finansielle instrumenter har på risikoprofilen.
 6)  

 	  

 De risici, der er  

 forbundet med foreningens eller afdelingens påtænkte eller allerede foretagne  

 investeringer, herunder om der må forventes store udsving i nettoværdien af  

 foreningens eller afdelingens formue som følge af porteføljens sammensætning  

 eller den anvendte investeringsstrategi.
 7)  

 	  

 De foranstaltninger  

 foreningen eller afdelingen har truffet for at fastholde sin risikoprofil.
 8)  

 	  

 De stater, offentlige  

 myndigheder eller internationale institutioner af offentlig karakter, som  

 udsteder  

 eller garanterer de værdipapirer, hvori foreningen agter at investere mere  

 end  

 35 pct. af sin formue.
 § 6.  

  

 Udover  

 det i §§ 2-5 nævnte skal en specialforenings prospekt indeholde  

 oplysninger om, hvorvidt den er en placeringsforening, en  

 pengemarkedsforening,  

 en investeringsinstitutforening eller en erhvervsudviklingsforening.
 Stk. 2.  

  

 Endvidere skal  

 erhvervsudviklingsforeningers prospekter indeholde følgende oplysninger:
 1)  

 	  

 Principper for  

 værdiansættelse af aktier, der ikke handles på et reguleret marked, og  

 anparter  

 samt for op- og nedskrivninger af disse.
 2)  

 	  

 At foreningens eller  

 afdelingens investeringer i kapitalandele i selskaber, der ikke handles på et  

 reguleret marked, generelt er mere risikofyldte end investering i  

 værdipapirer,  

 der handles på et reguleret marked.
 3)  

 	  

 Vedtægternes  

 bestemmelse om, at foreningen eller afdelingen ikke er åben for emission, og  

 at  

 intet medlem kan kræve sig indløst.
 4)  

 	  

 Eventuelle  

 generalforsamlingsbeslutninger om emission og/eller indløsning i henhold til  

 lov om investeringsforeninger og specialforeninger samt andre kollektive  

 investeringsordninger m.v. § 10, stk. 3 og 4.
 5)  

 	  

 Oplysninger om  

 foreningen har mulighed for at indgå "lock-up"-aftaler og eje  

 aktier,  

 der handles på et reguleret marked, der overstiger grænserne i § 93, stk. 1,  

 nr. 1, i lov om investeringsforeninger og specialforeninger samt andre  

 kollektive  

 investeringsordninger m.v., i en periode på op til 1 år efter det  

 industrielle  

 salg af porteføljeselskabet eller selskabets børsnotering, jf. § 109, stk. 4  

 og  

 stk. 5 i lov om investeringsforeninger og specialforeninger samt andre  

 kollektive  

 investeringsordninger m.v.
§ 7.  

  

 Udover  

 det i §§ 2-5 nævnte skal en hedgeforenings og en professionel forenings  

 prospekt indeholde oplysninger om foreningens risikorammer.
En hedgeforenings  

 prospekt skal samtidig indeholde oplysning om, hvor ofte foreningen emitterer  

 og indløser andele i foreningen.
En hedgeforenings og en professionel  

 forenings  

 prospekt skal endvidere indeholde oplysning om, hvordan den indre værdi  

 opgøres  

 i de tilfælde, hvor det ikke er muligt at beregne indre værdi på grundlag af  

 aktuelle  

 priser.
 Stk. 2.  

  

 Endvidere skal  

 en hedgeforenings og en professionel forenings prospekt indeholde oplysninger  

 om eventuelle tidligere overskridelser af foreningens risikorammer samt  

 eventuelle bestyrelsesbeslutninger for de seneste 5 år om ændring af  

 foreningens risikorammer, herunder ændringer, som endnu ikke er trådt i  

 kraft.  

 Disse oplysninger kan gives i et bilag til prospektet. § 2 finder tillige  

 anvendelse  

 for bilaget.
 § 8.  

  

 Foreningens  

 vedtægter skal vedlægges det fuldstændige prospekt som en bestanddel af  

 dette.
§ 9.  

  

 Som  

 supplement til det fuldstændige prospekt skal en forening udarbejde et  

 forenklet prospekt.
Det forenklede prospekt skal give de vigtigste  

 oplysninger  

 om foreningen og dens eventuelle afdelinger på en klar, sammenfattende og let  

 forståelig måde.
Det forenklede prospekt kan vedlægges det fuldstændige  

 prospekt, som en del, der kan fjernes, eller som en del af  

 markedsføringsmateriale  

 i øvrigt.
 Stk. 2.  

  

 § 2,  

 stk. 1, nr. 1 og stk. 2, finder tillige anvendelse for det  

 forenklede  

 prospekt.
 Stk. 3.  

  

 Det forenklede  

 prospekt skal i summarisk form mindst indeholde de oplysninger, som er nævnt  

 i  

 § 3, nr. 1-5, 7, 9-14, 16, 19, 22, 24-26, 29, § 4, nr. 1-3, 5,  

 9-13,  

 15, og § 5, nr. 1, 3, 5-7, for specialforeninger tillige § 6 og for  

 hedgeforeninger tillige § 7.
 Stk. 4.  

  

 Det forenklede  

 prospekt skal videre indeholde en angivelse af Finanstilsynet som den  

 kompetente  

 tilsynsmyndighed med angivelse af adresse, telefonnummer, faxnummer og  

 hjemmeside.
 Stk. 5.  

  

 Endelig skal det  

 forenklede prospekt indeholde oplysning om, at foreningens og afdelingens  

 fuldstændige  

 prospekt samt årsrapport og halvårlig formueopgørelse kan rekvireres gratis  

 ved  

 henvendelse til foreningen.
 Stk. 6.  

  

 Foreningens  

 eller afdelingens fuldstændige prospekt kan ikke erstattes af det forenklede  

 prospekt.
 § 10.  

  

 Overtrædelse  

 af §§ 1- 6, § 7, stk. 1 og stk. 2, 1. og 3. pkt., § 8 og § 9, stk. 1, 1.  

 og 2. pkt., og stk. 2-6, straffes med bøde.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 11.  

  

 Bekendtgørelsen  

 træder i kraft  

 den 1. juli  

 2007.
 Stk. 2.  

  

 § 6, stk. 2, nr.  

 1 og 2 træder dog først i kraft  

 den 1. november 2007.
 Stk. 3.  

  

 Bekendtgørelse  

 nr. 963 af  

 13. oktober  

 2005  

 om oplysninger i investeringsforeningers, specialforeningers,  

 godkendte fåmandsforeningers og hedgeforeningers prospekter ophæves  

 den 1. juli 2007. § 6, stk.  

 2, nr. 1 og 2 ophæves dog først  

 den 1. november 2007.
Finanstilsynet, den 21. juni 2007 Henrik Bjerre-Nielsen /Anne Marie Pico 1)  

 Bekendtgørelsen indeholder bestemmelser, der gennemfører Rådets direktiv  

 85/611/EØF af 20. december 1985 om samordning af love og administrative  

 bestemmelser om visse institutter for kollektiv investering i værdipapirer  

 (investe-ringsinstitutter),  

 (EF-Tidende 1985, nr.
L 375, s. 3), som delvist ændret ved  

 Europa-Parlamentets  

 og Rådets direktiv 2001/107/EF af 21. januar 2002 med henblik på en  

 regulering  

 af administrationsselskaber og forenklede prospekter, (EF-Tidende 2002, nr.
L  

 41, s. 20), og Europa-Parlamentets og Rådets direktiv 2001/108/EF af 21.  

 januar  

 2002 med hensyn til investeringsinstitutters investeringer, (EF-Tidende 2002,  

 nr.
L 41, s. 35), Rådets direktiv nr. 88/220/EØF af 22. marts 1988,  

 (EF-Tidende  

 1988, nr.
L 100, s. 31) (ændret investeringspolitik), Europa-Parlamentets og  

 Rådets direktiv nr. 95/26/EF af 29. juni 1995, (EF-Tidende 1995, nr.
L 168,  

 s.  

 7) (styrkelse af tilsynet  "BCCI-direktivet") og dele af  

 Europa-Parlamentets og Rådets direktiv nr. 2004/39/EF af 21. april 2004 om  

 markeder for finansielle instrumenter, om ændring af Rådets direktiv  

 85/611/EØF, (EU-tidende 2004 nr.
L 145, s. 1) (MIFID-direktivet).
