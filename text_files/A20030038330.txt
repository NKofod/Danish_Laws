Lov om ændring af lov om sygehusvæsenet (Visitation til lands- og landsdelsafdelinger m.v.) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

  

 Folketinget har vedtaget og Vi ved Vort samtykke stadfæstet følgende lov:
§ 1 I lov om sygehusvæsenet, jf. lovbekendtgørelse nr. 687  

 af 16. august 1995, som ændret senest ved § 12 i lov nr. 145 af 25.  

 marts  

 2002, foretages følgende ændringer:
 1.  


  

 § 5, stk. 9,  

  

 affattes således:
»Stk. 9  

  

 . Indenrigs- og  

 sundhedsministeren kan endvidere fastsætte regler om, i hvilke tilfælde og på  

 hvilke vilkår behandling kan ydes til udsendt personale ved herværende  

 diplomatiske og konsulære repræsentationer samt til personer, hvis ophold er  

 reguleret i aftaler om retsstillingen for styrker eller militære  

 hovedkvarterer,  

 som Danmark har tiltrådt, samt deres familiemedlemmer.« 2.  


  

 § 5 a, stk. 1,  

  

 affattes  

 således:
»Til pensionister, der under indlæggelse på en institution  

 under sygehusvæsenet ikke får udbetalt pension i henhold til § 46,  

 stk. 1, i lov om social pension, udbetaler institutionen et beløb til  

 personlige fornødenheder på 1.069 kr. om måneden i 2003-pris- og lønniveau.  

 Beløbet pris- og lønreguleres på tilsvarende måde som bloktilskuddene til  

 amtskommunerne én gang om året og udmeldes af Sundhedsstyrelsen.« 3.  


  

 § 13, stk. 1, 2. pkt.,  

  

 affattes  


  

 således:
»Indenrigs- og sundhedsministeren fastsætter nærmere regler  

 herom samt om visitation af patienter til behandling på lands- og  

 landsdelsafdelinger.« § 2 Loven træder i kraft den 1. juli 2003.
Givet på Christiansborg Slot, den 28. maj  

 2003 Under Vor Kongelige Hånd og Segl MARGRETHE R.
