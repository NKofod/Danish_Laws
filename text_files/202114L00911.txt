Betænkning afgivet af Udlændinge- og Integrationsudvalget den 17. maj 2022 Betænkning over Forslag til lov om udvandring [af Kristian Thulesen Dahl (DF) m.fl.]:
1. Indstillinger Et flertal i udvalget (udvalget med undtagelse af DF og NB) indstiller lovforslaget til forkastelse ved 3. behandling.
 Et mindretal i udvalget (DF og NB) indstiller lovforslaget til vedtagelse uændret.
 Liberal Alliance, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Venstre Venstres medlemmer af udvalget mener, at Danmark skal have en stram og konsekvent udlændingepolitik, men samtidig skal den også være fair.
Dette lovforslag består af nogle kriterier, som er alt for stramme, og som på ingen måde er realistiske at omsætte til virkelighed.
Desuden bryder lovforslaget med de internationale konventioner, som Danmark har forpligtet sig på at overholde.
 Derfor kan Venstre ikke stemme for lovforslaget.
Nye Borgerlige Nye Borgerliges medlem af udvalget bemærker, at forslagsstillerne ønsker at indføre en lov om udvandring, der reducerer antallet af uintegrerede indvandrere og udlændinge.
Lovforslaget er en parallel til klimaloven, og formålet er at sætte et overordnet mål for udvisning af uintegrerede udlændinge.
I Nye Borgerlige deler vi det ønske.
Vi deler ønsket om at sikre, at udlændinge i Danmark selv integrerer sig, og at de udlændinge, der er uintegrerede, rejser ud.
Det er helt uacceptabelt, at udlændinge, der begår grov kriminalitet, får lov til at blive i vores land, og at udlændinge i årevis kan leve på passiv forsørgelse finansieret af danskerne.
Derfor støtter vi lovforslaget.
Vi tvivler dog på lovforslagets effekt, da det har mangler.
Det har vi forsøgt at rette op på med et ændringsforslag, som forventes stillet til 2. behandling af lovforslaget.
3. Udvalgsarbejdet Lovforslaget blev fremsat den 14. december 2021 og var til 1. behandling den 23. marts 2022. Lovforslaget blev efter 1. behandling henvist til behandling i Udlændinge- og Integrationsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 1 møde.
Bilag Under udvalgsarbejdet er der omdelt 1 bilag på lovforslaget.
Bjørn Brandenborg (S) Birgitte Vind (S) Camilla Fabricius (S) fmd.
Thomas Jensen (S) Kasper Sand Kjær (S) Julie Skovsby (S) Lars Aslan Rasmussen (S) Rasmus Horn Langhoff (S) Rasmus Stoklund (S) Carl Valentin (SF) Halime Oguz (SF) Anne Sophie Callesen (RV) Kathrine Olldag (RV) Pernille Skipper (EL) Rosa Lund (EL) Sikandar Siddique (FG) Mads Fuglede (V) Anne Rasmussen (V) Heidi Bank (V) Erling Bonnesen (V) Marlene Ambo-Rasmussen (V) Morten Dahlin (V) Pia Kjærsgaard (DF) nfmd.
Morten Messerschmidt (DF) Peter Skaarup (DF) Marcus Knuth (KF) Rasmus Jarlov (KF) Pernille Vermund (NB) Carsten Kissmeyer (V) Liberal Alliance, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
