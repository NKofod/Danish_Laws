Nr BTL 220 Betænkning over Forslag til lov om ændring af lov om beskatning til  

 kommunerne af faste ejendomme og lov om udskrivning af skat til amtskommunen  

 (Den amtskommunale grundskyldpromille)   

 Nr L 220 1992-93, 1. samling Afgivet af Kommunaludvalget Afgivet: 19930422 Udvalget har behandlet lovforslaget i en række møder og har herunder stillet spørgsmål til indenrigsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra Amtsrådsforeningen i Danmark og Dansk Skovforening.
 Herefter indstiller et flertal (Socialdemokratiets, Det Radikale  

 Venstres og Kristeligt Folkepartis medlemmer af udvalget) lovforslaget til  

vedtagelse uændret .
 Et mindretal (Det Konservative Folkepartis, Venstres og  

 Fremskridtspartiets medlemmer af udvalget) vil redegøre for sin stilling til  

 lovforslaget ved 2. behandling.
 Mindretallet ønsker at tilkendegive, at mindretallet principielt er  

 modstander af det eksisterende ejendomsskattesystem, som indebærer en  

 urimelig og konkurrenceforvridende beskatning af produktionen, og som betyder  

 en uretfærdig, fastlåst situation for kommuner og amtskommuner til skade for  

 mange lejere og parcelhusejere.
 Mindretallet er selvsagt tilhænger af, at det med regeringens lovforslag  

 (L 220) forhindres, at amtsgrundskylden forhøjes fra de nuværende 10 promille  

 til det dobbelte fra 1. januar 1994.
 Regeringens lovforslag indebærer imidlertid ingen forbedring i forhold til  

 den nuværende situation, hvorfor mindretallet anbefaler en vedtagelse af det  

 af Det Konservative Folkeparti og Venstre fremsatte lovforslag L 211, forslag  

 til lov om ændring af lov om beskatning til kommunerne af faste ejendomme,  

 lov om udskrivning af skat til amtskommunen og lov om kommunal udligning og  

 generelle tilskud til kommuner og amtskommuner (Ophævelse af grundskyld for  

 erhvervsejendomme og fastsættelse af den kommunale og amtskommunale  

 grundskyldpromille).
 En vedtagelse af L 211 vil sikre en helt nødvendig forbedring af det  

 eksisterende ejendomsskattesystem og fjerne de nævnte urimeligheder.
 Et andet mindretal (Socialistisk Folkepartis medlem af udvalget)  

 indstiller lovforslaget til forkastelse ved 3. behandling.  

 Mindretallet er tilhænger af det kommunale selvstyre, men så længe der kun er  

 vilje til at udvide demokratiet, når det handler om at nedsætte den  

 amtskommunale grundskyld, kan mindretallet ikke støtte forslaget.
Erling Christensen (S) Grete Schødts (S) Poul Erik Dyrlund (S) Holger  

 Graversen (S) Klaus Hækkerup (S) fmd.
Peder Sass (S) Jørn Pedersen (S)  

 Pernille Frahm (SF) Torben Rechendorff (KF) Kirkegaard (KF) Per Tærsbøl (KF)  

 Lis Noer Holmberg (V) Erik Larsen (V) Else Winther Andersen (V) Poul Nødgaard  

 (FP) nfmd.
Ebbe Lundgaard (RV) Glønborg (KRF) Centrum-Demokraterne havde ikke medlemmer i udvalget.
