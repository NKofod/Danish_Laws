Nr LSF 4 Forslag til Lov om ændring af lov om en værdipapircentral (Reduktion af  

 ændringsmeddelelser) Fremsat af industriministeren (Anne Birgitte Lundholt) den 2. oktober 1991 Vedtaget ved tredjebehandling den 13. december 1991 Lov nr. 828 af 18/12/1991 § 1 I lov om en værdipapircentral, jf. lovbekendtgørelse nr. 21 af 16. januar  

 1990, som ændret ved § 5 i lov nr. 250 af 25. april 1990, foretages følgende  

 ændringer:
 1. § 6, nr. 1, affattes således:
 »1) Danmarks Nationalbank og Kongeriget Danmarks Hypotekbank og  

 Finansforvaltning,».
 2. I § 10 indsættes efter stk. 1 som nye stykker:
» Stk. 2. Rettighedshaveren kan fravælge ændringsmeddelelser i  

 forbindelse med handler.
Fravalget registreres på rettighedshaverens konto.
Stk. 3. Værdipapircentralen kan efter anmodning fra det  

 kontoførende institut beslutte, at der ikke skal udsendes meddelelser om  

 udtrækning og handler, når oplysning herom på anden måde forinden er tilgået  

 rettighedshaveren.« Stk. 2 og 3 bliver herefter stk. 4 og 5.
 3. I § 10 indsættes som stk. 6:
»Stk. 6. Værdipapircentralen kan bestemme, at der ikke skal udsendes  

 meddelelse til kontohaveren om fondskodeskift.« 4. § 19, stk. 2, affattes således:
» Stk. 2. Efter nærmere regler fastsat af industriministeren  

 kan Arbejdsmarkedets Tillægspension, Lønmodtagernes Dyrtidsfond, Den Sociale  

 Pensionsfond, Garantifonden for Danske Optioner og Futures samt  

 forsikringsselskaber, pensionskasser og realkreditinstitutter direkte i  

 Værdipapircentralen indhente oplysninger om egne beholdninger samt gennem  

 denne til de kontoførende institutter overføre meddelelser om salg.« 5. § 23, stk. 3, 1. pkt., affattes således:
»Klage i henhold til stk. 1 indgives til klageafdelingen inden seks  

 uger efter, at registreringen i Værdipapircentralen er sket.« 6. I § 23 indsættes efter stk. 3 som nyt stykke:
» Stk. 4. Klageafdelingen kan i særlige tilfælde behandle  

 klager, der indgives efter udløbet af klagefristen i stk. 3.« Stk. 4-6 bliver herefter stk. 5-7.
 7. I § 26 indsættes efter stk. 2 som nyt stykke:
» Stk. 3. Finanstilsynet kan fastsætte bestemmelser om  

 oprettelse af en systemrevisionsafdeling og systemrevisionens gennemførelse i  

 Værdipapircentralen.« Stk. 3 bliver herefter stk. 4.
§ 2 Loven træder i kraft den 1. januar 1992.
Oprindeligt fremsat forslag § 1 I lov om en værdipapircentral, jf. lovbekendtgørelse nr. 21 af 16. januar  

 1990, som ændret ved § 5 i lov nr. 250 af 25. april 1990, foretages følgende  

 ændringer:
 1. § 6, nr. 1, affattes således:
»1) Danmarks Nationalbank og Kongeriget Danmarks Hypotekbank og  

 Finansforvaltning,» 2. I § 10 indsættes efter stk. 1 som nye stykker:
» Stk. 2. Rettighedshaveren kan fravælge ændringsmeddelelser i  

 forbindelse med handler.
Fravalget registreres på rettighedshaverens konto.
Stk. 3. Værdipapircentralen kan efter anmodning fra det  

 kontoførende institut beslutte, at der ikke skal udsendes meddelelser om  

 udtrækning og handler, når oplysning herom på anden måde forinden er tilgået  

 rettighedshaveren.« Stk. 2 og 3 bliver herefter stk. 4 og 5.
 3. I § 10 indsættes som stk. 6:
» Stk. 6. Værdipapircentralen kan bestemme, at der ikke skal  

 udsendes meddelelse til kontohaveren om fondskodeskift.« 4. § 19, stk. 2, affattes således:
» Stk. 2. Efter nærmere regler, fastsat af industriministeren,  

 kan Arbejdsmarkedets Tillægspension, Lønmodtagernes Dyrtidsfond, den sociale  

 pensionsfond, Garantifonden for Danske Optioner og Futures samt  

 forsikringsselskaber, pensionskasser og realkreditinstitutter direkte i  

 Værdipapircentralen indhente oplysninger om egne beholdninger samt gennem  

 denne til de kontoførende institutter overføre meddelelser om salg.« 5. § 23, stk. 3, 1. punktum, affattes således:
»Klage i henhold til stk. 1 indgives til klageafdelingen inden seks  

 uger efter, at registreringen i Værdipapircentralen er sket.« 6. I § 23 indsættes efter stk. 3 som nyt stykke:
» Stk. 4. Klageafdelingen kan i særlige tilfælde behandle  

 klager, der indgives efter udløbet af klagefristen i stk. 3.« Stk. 4-6 bliver herefter stk. 5-7.
 7. I § 26 indsættes efter stk. 2 som nyt stykke:
» Stk. 3. Finanstilsynet kan fastsætte bestemmelser om  

 oprettelse af en systemrevisionsafdeling og systemrevisionens gennemførelse i  

 Værdipapircentralen.« Stk. 3 bliver herefter stk. 4.
§ 2 Loven træder i kraft den 1. januar 1992.
Bemærkninger til lovforslaget Almindelige bemærkninger 1. Baggrund:
Formålet med lovforslaget er først og fremmest at reducere antallet af de  

 ændringsmeddelelser, der udsendes efter registreringer i Værdipapircentralen  

 og som en konsekvens heraf at udvide klageadgangen.
Endvidere foreslås indsat  

 en bemyndigelse for Finanstilsynet til at fastsætte regler om systemrevision  

 i Værdipapircentralen.
Endelig sker der en ajourføring af loven for så vidt  

 angår status for Kongeriget Danmarks Hypotekbank og Finansforvaltning,  

 GiroBank A/S samt realkreditinstitutterne.
Der har igennem længere tid, navnlig i den offentlige debat, fra  

 forskellig side været ytret ønske om at mindske mængden af papir i  

 forbindelse med fondsaktivers registrering i Værdipapircentralen.
Meget af  

 den information der udsendes, opleves som givet flere gange, og meddelelserne  

 er ofte ikke lige forståelige for den private fondsejer.
Et kritikpunkt er  

 tillige de gebyrer, der opkræves for ændringsmeddelelserne.
 Der er da også jævnligt senest ved lov nr. 859 af 23. december 1987  

 foretaget forenklinger for at begrænse antallet af ændringsmeddelelser.  

 Erfaringerne med forenklingerne er gode.
 Efter værdipapircentrallovens § 10 skal Værdipapircentralen eller det  

 kontoførende institut give meddelelse til rettighedshavere og anmeldere om  

 registreringer samt om ændringer eller udslettelser af registreringer i  

 Værdipapircentralen.
 Ændringsmeddelelsen er Værdipapircentralens eller det kontoførende  

 instituts meddelelse til en rettighedshaver om, at sikringsakten  

 (registreringen) i forbindelse med en retshandel (køb, salg, pantsætning,  

 udlæg, m.v.) har fundet sted. Ændringsmeddelelsen giver rettighedshaver  

 mulighed for at kontrollere, at en handel m.v. er gennemført som forudsat.
 Begrundelsen herfor er, at det har været anset som nødvendigt for at  

 forhindre misbrug, at der gives meddelelse om stedfundne registreringer til  

 såvel rettighedshavere som anmeldere.
 Dette indebærer, at der ofte udsendes ændringsmeddelelser med oplysninger,  

 som rettighedshaver allerede har kendskab til, ligesom der udsendes  

 meddelelser, der udelukkende indeholder oplysninger om tekniske  

 omposteringer.
 Da udsendelsen og modtagelsen af ændringsmeddelelser tillige er en  

 omkostning for modtagerne, foreslås det, at der skabes mulighed for at  

 undlade udsendelse af ændringsmeddelelser i følgende 3 tilfælde:
 (1) rettighedshaver udtrykkeligt har fravalgt ændringsmeddelelser i  

 forbindelse med handler, (2) det kontoførende institut efter aftale med  

 Værdipapircentralen på rettighedshavers vegne har fravalgt  

 ændringsmeddelelser, hvor der ellers ville blive givet dobbeltinformation i  

 forbindelse med udtrækning og handler, og (3) når et fondskodeskift forinden  

 har været meddelt kontohaver.
Den foreslåede ændring er en afvigelse fra lovens hovedregel, om at der  

 altid skal udsendes ændringsmeddelelser, og bør derfor gennemføres ved lov og  

 ikke ved udnyttelse af Finanstilsynets hjemmel i lovens § 10, stk. 3, til at  

 fastsætte regler om, at der i visse tilfælde ikke skal gives meddelelser.
Der  

 sigtedes med denne bemyndigelse bl.a. til ændringsmeddelelser i forbindelse  

 med aktieretter og tegningsretter.
 En nærmere omtale af de enkelte tilfælde er givet nedenfor under  

 bemærkningerne til lovforslagets enkelte bestemmelser.
Gennemførelsen af forslaget ventes at kunne reducere  

 ændringsmeddelelsernes antal med 70-80 pct., svarende til en årlig besparelse  

 på 20-25 mio. kr.
Den enkelte kontohaver skal fortsat betale omkostningerne  

 ved registreringen, men besparelsen ved bortfald af gebyr, porto m.v. vil  

 komme forbrugerne tilgode.
 I de tilfælde, hvor pligten til udsendelse begrænses, vil de oplysninger,  

 som ændringsmeddelelsen skulle indholde, i forvejen være givet  

 rettighedshaveren af det kontoførende institut, fondshandleren eller  

 udstederen på anden måde.
 Rettighedshaverne vil som hidtil modtage en årlig kontoudskrift, ligesom  

 man fortsat - mod betaling - kan rekvirere ekstra kontoudskrifter.
Forslaget medfører ikke nogen ændring i Værdipapircentralens  

 erstatningspligt.
Værdipapircentralen er i henhold til lovens § 17  

 erstatningspligtig for tab som følge af fejl i forbindelse med registrering,  

 ændring eller udslettelse af rettigheder.
Erstatningsansvaret i § 17 omfatter  

 også fejl, som begås af de kontoførende institutter.
Disse registreringer  

 skal efter forslagets vedtagelse stadig foretages i Værdipapircentralen, det  

 er alene meddelelserne herom, der falder bort.
 Såfremt det kontoførende institut har indgået aftale med  

 Værdipapircentralen om ikke at udsende ændringsmeddelelser, forudsættes det,  

 at det kontoførende institut i sit aftalegrundlag over for sine kunder klart  

 anfører dette.
For at sikre en rettighedshaver mod retstab, der kunne blive en følge af,  

 at han ikke kunne klage rettidigt, fordi han ikke modtog en  

 ændringsmeddelelse, foreslås muligheden for at klage over registreringen  

 udvidet.
Efter de gældende regler skal klage indgives til klageafdelingen  

 inden fire uger efter, at meddelelse efter § 10 er afsendt.
Som en konsekvens  

 af at ændringsmeddelelser i en række tilfælde ikke udsendes, foreslås den  

 almindelige klagefrist udvidet til seks uger regnet fra registreringen, og  

 der indsættes en bestemmelse om, at klageafdelingen i særlige tilfælde kan  

 behandle klager, der indgives efter udløbet af den normale klagefrist.
 Herudover foreslås en bestemmelse i loven, der giver Finanstilsynet adgang  

 til at fastsætte bestemmelser om systemrevision i Værdipapircentralen.  

 Bestemmelsen svarer til reglen i lov om banker og sparekasser m.v., § 34,  

 stk. 5.
 Endelig foreslås nogle ændringer vedrørende status for Kongeriget Danmarks  

 Hypotekbank og Finansforvaltning, postgirokontoret (nu GiroBank A/S) og  

 realkreditinstitutterne.
 2. Høring:
 Lovforslaget har været sendt til høring hos:
Finansrådet - Danske Pengeinstitutters Forening, Foreningen af Danske Børsmæglerselskaber, Danske Investeringsforeningers Fællesrepræsentation, Justitsministeriet, Boligministeriet, Danmarks Nationalbank, Københavns Fondsbørs, Garantifonden for Danske Optioner og Futures, Realkreditrådet, Assurandør-Societeetet, Pensionskasserådet, Foreningen af Firmapensionskasser, Forbrugerrådet, Industrirådet, Arbejderbevægelsens Erhvervsråd, Værdipapircentralen, Værdipapircentralens klageafdeling, Kongeriget Danmarks Hypotekbank og Finansforvaltning, Finansministeriet, Budgetdepartementet, og Finansministeriet, Administrations- og Personaledepartementet.
 3. Administrative og statsfinansielle konsekvenser:
 Forslaget har ikke konsekvenser for statskassen, amter og kommuner.
Bemærkninger til lovforslagets enkelte bestemmelser Til § 1 Til nr. 1 Forslaget lovfæster Kongeriget Danmarks Hypotekbank og Finansforvaltnings  

 virksomhed som kontoførende institut i Værdipapircentralen.
Til nr. 2 I forslaget til stk. 2, 1. punktum, gives der rettighedshaver mulighed for  

 at fravælge ændringsmeddelelser i forbindelse med handler.
Rettighedshaver er  

 f.eks. ejeren (kontohaveren) eller den, som har en begrænset rettighed over  

 fondsaktivet, (f.eks. en pant- eller udlægshaver).
Forslaget er begrundet i, at købere og sælgere ved enhver handel fra  

 fondshandleren modtager en nota, som indeholder oplysninger, der næsten er  

 identiske med de oplysninger, der fremgår af ændringsmeddelelserne.
Med  

 forslaget gives der den rettighedshaver, der ønsker at undvære  

 ændringsmeddelelserne, mulighed for at fravælge disse og derved, for sit eget  

 vedkommende, reducere antallet af ændringsmeddelelser fra Værdipapircentralen  

 eller det kontoførende institut.
Forslaget indebærer tillige, at indehaveren af en begrænset rettighed,  

 f.eks. en panthaver, får mulighed for at fravælge ændringsmeddelelser om køb  

 og salg af de fondsaktiver, hvorover han har begrænsede rettigheder.
Da der i  

 henhold til Værdipapircentralens tilslutningsaftaler med de kontoførende  

 institutter ikke kan disponeres over fondsaktiver, der er pantsat eller  

 lignende, uden den begrænsede rettighedshaver forinden har givet sit  

 samtykke, vil panthaver altid være orienteret om en eventuel handel.  

 Fravalgsmuligheden gælder kun i forbindelse med handler.
Ved andre  

 registreringer, f.eks. af pant eller udlæg, vil der fortsat blive udskrevet  

 ændringsmeddelelser.
I stk. 2, 2. punktum, fastslås, at rettighedshavers fravalg skal  

 registreres på rettighedshavers konto.
Dette vil i sig selv udløse en  

 ændringsmeddelelse.
Herved udelukkes enhver tvivl om, hvorvidt  

 rettighedshaver har foretaget fravalg.
Med forslaget til stk. 3 får Værdipapircentralen mulighed for efter  

 anmodning fra et kontoførende institut at beslutte, at der ikke skal udsendes  

 meddelelser om udtrækning af obligationer og handler, når oplysning herom er  

 tilgået rettighedshaver på anden måde.
Disse oplysninger vil typisk blive  

 givet enten skriftligt eller i edb-læsbar form, men der er af hensyn til den  

 teknologiske udvikling ikke stillet formkrav i forslaget.
Forslaget er begrundet i, at den meddelelse, der udsendes, når en  

 udtrukken obligation forfalder, ikke indeholder ny information i forhold til  

 den advisering, der blev givet, da obligationen blev udtrukket.
Ligeledes  

 indeholder de meddelelser, der udsendes i forbindelse med afvikling af  

 værdipapirhandler, ikke væsentlig ny information i forhold til den fondsnota,  

 der blev udstedt i forbindelse med indgåelse af handlen.
Værdipapircentralen vurderer, om instituttets forretningsgange m.v. er så  

 betryggende, at meddelelser kan udelades.
Er de ikke det, giver  

 Værdipapircentralen afslag på en anmodning fra et kontoførende institut om  

 fravalg af ændringsmeddelelser.
Det forudsættes, at der indgås en klar aftale  

 med Værdipapircentralen, og at instituttet kan opfylde de betingelser og  

 vilkår, der fastsættes af Værdipapircentralen.
Der må stilles de samme krav  

 til forretningsgange som ved decentral udsendelse efter den gældende lovs §  

 10, stk. 2. Disse forretningsgange fremgår af Værdipapircentralens  

 brugervejledning og bygger på bemærkningerne til lov nr. 859 af 23. december  

 1987 om ændring af lov om en værdipapircentral, jf.
Folketingstidende spalte  

 1717 ff.
Det er navnlig vigtigt, at der er en klar adskillelse mellem de  

 medarbejdere, der i det kontoførende institut foretager registreringer i  

 Værdipapircentral-systemet, og de medarbejdere, der foretager  

 efterbehandling, det vil sige udskrivning, kuvertering og forsendelse.
 Det må ligeledes sikres, at rettighedshavere, der registreres efter  

 adviseringen om udtrækning, får meddelelse om denne, samt at fondshandleren  

 informerer rettighedshaverne, hvis registreringen ikke sker som forudsat.  

 Forretningsgangenes overholdelse påses af instituttets revisorer.
Af tekniske grunde vil det kontoførende instituts beslutning om at benytte  

 stk. 3 ikke blive registreret på den enkelte konto.
Det kontoførende institut  

 bør efter reglerne i markedsføringsloven informere sine kunder om fravalget  

 og dets konsekvenser.
Værdipapircentralen vil som et led i de betingelser og  

 vilkår, der stilles til det kontoførende institut, der ønsker at fravælge  

 disse ændringsmeddelelser, kræve, at dette fravalg er tydeligt angivet både i  

 de generelle kontobetingelser og på udtrækningsmeddelelsen og fondsnotaen.
En konsekvens af forslaget er, at en rettighedshaver, der er kunde i et  

 kontoførende institut, som har foretaget fravalg, eventuelt må skifte  

 kontoførende institut, hvis han fortsat ønsker at modtage yderligere  

 ændringsmeddelelser, med mindre det kontoførende institut på anden vis giver  

 rettighedshaver mulighed for at tilvælge en tilsvarende meddelelse.
Hertil  

 kommer, at rettighedshaver til enhver tid kan rekvirere en kontoudskrift fra  

 Værdipapircentralen, jf. lovens § 18 og § 45 i bekendtgørelse nr.419 af 31.  

 maj 1991 om registrering af fondsaktiver m.v. i Værdipapircentralen.
Til nr. 3 Med forslaget får Værdipapircentralen mulighed for at bestemme, at der  

 ikke til kontohaver skal udsendes meddelelse om fondskodeskift.
Denne  

 udsendes enten i forbindelse med, at en kapitalforhøjelse er registreret i  

 Erhvervs- og Selskabsstyrelsen eller i forbindelse med en  

 generalforsamlingsbeslutning om, at nytegnede aktier opnår samme rettigheder  

 som eksisterende aktier. Ændringsmeddelelserne foreslås udeladt i de  

 tilfælde, hvor tidligere meddelelser, f.eks. tegningsmateriale eller  

 udbyttemeddelelser, har indeholdt samme information.
 Meddelelser om fondskodeskift udsendes fortsat til andre rettighedshavere,  

 f.eks. panthavere.
Til nr. 4 Ved forslaget er Kongeriget Danmarks Hypotekbank og Finansforvaltning og  

 postgirokontoret slettet af bestemmelsen.
Realkreditinstitutter er tilføjet  

 som »storkunde«.
 Kongeriget Danmarks Hypotekbank og Finansforvaltning er i medfør af nr. 1  

 optaget som kontoførende institut.
Postgirokontoret er ved lov nr. 322 af 31. maj 1991 om GiroBank A/S  

 omdannet til GiroBank A/S.
I medfør af § 3, stk. 2, i lov om GiroBank A/S er  

 denne nu underlagt lov om banker og sparekasser m.v. med de ændringer, der  

 følger af lov nr. 322, med tilladelse til at drive virksomhed som  

 pengeinstitut.
 Dette medfører, at GiroBank A/S er et pengeinstitut med adgang til at  

 blive kontoførende institut i medfør af den gældende lovs § 6, nr. 2).
 Ved at give realkreditinstitutter »storkunde«-status i  

 Værdipapircentralen gives der disse adgang til direkte at indhente  

 oplysninger i Værdipapircentralen om egne fondsbeholdninger samt adgang til  

 gennem denne at overføre meddelelser til de kontoførende institutter om salg.
 Realkreditinstitutter er i den gældende lov om en værdipapircentral kun  

 kontoførende institutter for så vidt angår fondsaktiver, der er udstedt af de  

 pågældende institutter (den gældende lovs § 6, nr. 6)).  

 Realkreditinstitutterne kan således ikke som f.eks. pengeinstitutterne selv  

 indskrive egne fondsbeholdninger.
Til nr. 5 Ændringen fastslår, at det nu er registreringen i Værdipapircentralen, der  

 er afgørende for, hvornår klagefristen begynder, og klagefristen udvides til  

 seks uger.
 Ændringen af tidspunktet for klagefristens begyndelse er en konsekvens af,  

 at der med lovforslaget i en række tilfælde ikke vil blive udsendt  

 meddelelser efter den gældende lovs § 10, og at klagefristen derfor ikke vil  

 kunne regnes fra afsendelsen af disse.
Til nr. 6 Med forslaget sker der en væsentlig udvidelse af muligheden for at få en  

 klage behandlet, idet det bliver muligt for klageafdelingen i særlige  

 tilfælde at behandle klager over registreringen i Værdipapircentralen efter  

 klagefristen på seks uger er udløbet.
 Det er dog hovedreglen, at klager, der indgives senere end seks uger efter  

 registreringen i Værdipapircentralen, skal afvises.
Ændringen er en følge af nr. 2 og 3. Forslaget skal især sikre, at  

 klageafdelingen får mulighed for at behandle en klage fra en rettighedshaver,  

 der ikke via en § 10-meddelelse er blevet opmærksom på forhold, over hvilke  

 der skal klages.
Det forudsættes, at klageafdelingen som hovedregel vil  

 behandle sådanne klager, men klageafdelingen vil dog også i andre særlige  

 tilfælde kunne skønne, at en klage skal behandles.
 Ved vurderingen af, om en klage, der indgives efter seks-ugers fristens  

 udløb, skal behandles, kan klageafdelingen blandt andet tage hensyn til  

 graden af undskyldelighed for den sene klage og sagens betydning for den  

 pågældende.
 Klageafdelingens afgørelse vedrørende behandling eller ikke-behandling af  

 en klage kan efter lovens § 25 indbringes for Østre Landsret.
Til nr. 7 Det foreslås, at Finanstilsynet får hjemmel til at fastsætte regler om  

 systemrevision i Værdipapircentralen.
 Værdipapircentralen har haft systemrevision siden systemets start.
 Bestemmelsen svarer til de regler om systemrevisionsafdelinger og  

 systemrevisionens gennemførelse, der er fastsat for pengeinstitutter i lov om  

 banker og sparekasser m.v., § 34, stk. 5. Hermed kan der fastsættes regler om  

 systemrevision i Værdipapircentralen svarende til de, der fastsættes for  

 andre fælles datacentraler.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 6, nr. 1, affattes således:
»1) Danmarks Nationalbank og Kongeriget Danmarks Hypotekbank og  

 Finansforvaltning,» § 6. Ret til at foretage registrering i Værdipapircentralen på  

 dennes vegne og med retsvirkning i henhold til §§ 8-16 (kontoførende  

 institut) tilkommer:
1) Danmarks Nationalbank, 2) banker, sparekasser og andelskasser (pengeinstitutter), 3) institutter, der omfattes af lov om visse kreditinstitutter, og som af  

 industriministeren i henhold til særlig lov godkendes som kontoførende  

 institut, 4) børsmæglerselskaber, 5) virksomheder, der drives i fællesskab af virksomheder, som omfattes af  

 nr. 2-4 og som har til formål at forvalte værdipapirer, og 6) realkreditinstitutter og andre obligationsudstedende institutter for så  

 vidt angår fondsaktiver, der er udstedt af det pågældende institut.
 2. I § 10 indsættes efter stk. 1 som nye stykker:
» Stk. 2. Rettighedshaveren kan fravælge ændringsmeddelelser i  

 forbindelse med handler.
Fravalget registreres på rettighedshaverens konto.
Stk. 3. Værdipapircentralen kan efter anmodning fra det  

 kontoførende institut beslutte, at der ikke skal udsendes meddelelser om  

 udtrækning og handler, når oplysning herom på anden måde forinden er tilgået  

 rettighedshaveren.« Stk. 2 og 3 bliver herefter stk. 4 og 5.
 3. I § 10 indsættes som stk. 6:
» Stk. 6. Værdipapircentralen kan bestemme, at der ikke skal  

 udsendes meddelelse til kontohaveren om fondskodeskift.« § 10. Værdipapircentralen giver meddelelse om registreringen til  

 den eller de efter registeret berettigede og til anmelderen.
Der gives  

 meddelelse om eventuelle hindringer for registreringen.
Ved ændring eller  

 udslettelse gives så vidt muligt meddelelse til den efter registeret  

 berettigede.
 Stk. 2. Det kontoførende institut kan efter aftale med  

 Værdipapircentralen udsende meddelelser på Værdipapircentralens vegne.
 Stk. 3. Finanstilsynet kan fastsætte regler om, at der i visse  

 tilfælde ikke skal gives meddelelse.
 4. § 19, stk. 2, affattes således:
» Stk. 2. Efter nærmere regler, fastsat af industriministeren,  

 kan Arbejdsmarkedets Tillægspension, Lønmodtagernes Dyrtidsfond, den sociale  

 pensionsfond, Garantifonden for Danske Optioner og Futures samt  

 forsikringsselskaber, pensionskasser og realkreditinstitutter direkte i  

 Værdipapircentralen indhente oplysninger om egne beholdninger samt gennem  

 denne til de kontoførende institutter overføre meddelelser om salg.« § 19. På enhver konto skal registreres det kontoførende institut.  

 Det kontoførende institut har adgang til på Værdipapircentralens vegne at  

 udfærdige udskrift af kontoen.
Udskrifter skal udfærdiges til en efter  

 registeret berettiget, såfremt han anmoder derom.
 Stk. 2. Efter nærmere regler, fastsat af industriministeren, kan  

 Arbejdsmarkedets Tillægspension, Lønmodtagernes Dyrtidsfond, den sociale  

 pensionsfond, Kongeriget Danmarks Hypotekbank og Finansforvaltning,  

 postgirokontoret, Garantifonden for Danske Optioner og Futures samt  

 forsikringsselskaber og pensionskasser direkte i Værdipapircentralen indhente  

 oplysninger om egne beholdninger samt gennem denne til de kontoførende  

 institutter overføre meddelelser om salg.
 5. § 23, stk. 3, 1. punktum, affattes således:
»Klage i henhold til stk. 1 indgives til klageafdelingen inden seks  

 uger efter, at registreringen i Værdipapircentralen er sket.« 6. I § 23 indsættes efter stk. 3 som nyt stykke:
» Stk. 4. Klageafdelingen kan i særlige tilfælde behandle  

 klager, der indgives efter udløbet af klagefristen i stk. 3.« Stk. 4-6 bliver herefter stk. 5-7.
§ 23. Klage over en afgørelse om registrering, ændring eller  

 udslettelse af rettigheder i Værdipapircentralen kan indbringes for  

 centralens klageafdeling.
Dette gælder dog ikke erstatningskrav.
Stk. 2. Klageafdelingen varetages af en eller flere personer, der  

 udnævnes af industriministeren, og som skal opfylde betingelserne for at  

 blive udnævnt til dommer.
Industriministeren udnævner tillige stedfortrædere.
Stk. 3. Klage i henhold til stk. 1 indgives til klageafdelingen  

 inden fire uger efter, at meddelelse efter § 10 er afsendt.
Klageafdelingen  

 har til brug for klagens behandling adgang til alle oplysninger vedrørende  

 sagen i Værdipapircentralen og i det kontoførende institut.
Klageafdelingen  

 træffer en begrundet afgørelse, som tilstilles parterne.
 Stk. 4. Klageafdelingen kan afvise at behandle klager, der skønnes  

 åbenbart grundløse.
 Stk. 5. Klageafdelingen er i sin virksomhed uafhængig af  

 instruktioner om den enkelte sags behandling og afgørelse.
Stk. 6. De nærmere regler for klageafdelingens virksomhed  

 fastsættes af industriministeren.
Der kan fastsættes regler om betaling af  

 gebyr for klagebehandlingen og om offentliggørelse af klageafdelingens  

 afgørelser.
 7. I § 26 indsættes efter stk. 2 som nyt stykke:
»Stk. 3. Finanstilsynet kan fastsætte bestemmelser om  

 oprettelse af en systemrevisionsafdeling og systemrevisionens gennemførelse i  

 Værdipapircentralen.« Stk. 3 bliver herefter stk. 4.
 § 26. Finanstilsynet fører tilsyn med, at Værdipapircentralens  

 forretningsgang og kontrol- og sikringsforanstaltninger er betryggende. § 29,  

 stk. 2 og 3, finder tilsvarende anvendelse.
 Stk. 2. Finanstilsynet fører ligeledes tilsyn med, at de  

 kontoførende institutter, der omfattes af § 6, nr. 2-6, har betryggende  

 forretningsgang og kontrol- og sikringsforanstaltninger. § 29, stk. 2 og 3,  

 finder tilsvarende anvendelse.
 Stk. 3. Værdipapircentralen dækker Finanstilsynets udgifter ved  

 tilsyn efter denne lov.
