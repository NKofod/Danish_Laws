 Når begæring om social pension af den i kildeskattelovens § 37, stk. 5,  

 nævnte art er indgivet, kan det sociale udvalg under visse betingelser  

 bevilge forskud på pension for tiden mellem den 1. i måneden efter  

 begæringens indgivelse og sagens endelige afgørelse.
 Efter kildeskattelovens § 37, stk. 5, indrømmes der forhøjet  

 personfradrag, såfremt skatteyderen ved kalenderårets udløb fortsat modtager  

 forskud på pension eller har fået pensionen endeligt tilkendt.
 Såfremt de sociale myndigheder undtagelsesvis kræver den forskudsvis  

 erlagte pension tilbagebetalt - f.eks. hvor udbetaling skyldes svigagtige  

 forhold - skal der foretages en ny skatteberegning under anvendelse af det  

 almindelige personfradrag for hele den periode, hvori skatten har været  

 nedsat under anvendelse af det forhøjede personfradrag.
 Nærværende cirkulære erstatter fra 1. januar 1984 SD-cirkulære 1983-16 af  

 27. juni 1983.
