Nr BTL 108 Betænkning over Forslag til lov om ændring af lov om dagpenge ved sygdom  

 eller fødsel (Styrkelse af opfølgningen, ændrede beregningsregler m.v.)   

 Nr L 108 1996-97, 1. samling Afgivet af Socialudvalget Afgivet: 19961212 Udvalget har behandlet lovforslaget i nogle møder og har herunder stillet  

 spørgsmål til socialministeren, som denne har besvaret skriftligt, eller som  

 vil blive besvaret inden 2. behandling.
 Herefter indstiller et flertal (udvalget med undtagelse af Venstres  

 og Det Konservative Folkepartis medlemmer) lovforslaget til vedtagelse  

 uændret.
 Et mindretal (Venstres medlemmer af udvalget) vil redegøre for sin  

 stilling til lovforslaget ved 2. behandling.
 Et andet mindretal (Det Konservative Folkepartis medlemmer af  

 udvalget) vil redegøre for sin stilling til lovforslaget ved 2. behandling.
Jørn Pedersen (S) Else Marie Mortensen (S) Jan Petersen (S) Peder Sass (S)  

 Grete Schødts (S) Villy Søvndal (SF) fmd.
Bjørn Elmquist (RV) Bruno Jerup  

 (EL) Sonja Albrink (CD) Erik Larsen (V) Else Winther Andersen (V) Flemming  

 Oppfeldt (V) Lars Løkke Rasmussen (V) Karen Højte Jensen (KF) Jens Jørgensen  

 (KF) Lene Espersen (KF) Tom Behnke (FP) nfmd.
 Dansk Folkeparti havde ikke medlemmer i udvalget.
Ændringsforslag Af socialministeren:
 Til § 1 1) I den under nr. 3 foreslåede affattelse af §  

 24, stk. 1, affattes 2. pkt. således:
»Dette skal ske i samarbejde med dagpengemodtageren, læger,  

 hospitals- og revalideringsinstitutioner, virksomheder og de faglige  

 organisationer samt arbejdsformidlingen.« 2) Efter nr. 5 indsættes som nye numre:
 »01. I § 27 indsættes i 1. pkt. efter »som  

 lønmodtageren har ret til fra arbejdsgiveren« ordene: »dog højst  

 med det beløb, lønmodtageren har ret til fra kommunen, jf. § 9, stk. 4«.
 02. I § 28 indsættes efter 1. pkt. som nyt punktum:
»Kommunen kan maksimalt refundere det beløb, lønmodtageren har ret  

 til efter § 9, stk. 4.«» 3) I det under nr. 7 foreslåede § 30 a, stk. 4,  

 ændres i 1. pkt. »ATP-bidrag« til:  

 »lønmodtagerbidrag«.
 Til § 2 4) Paragraffen affattes således:
 »§ 2 Stk. 1. Loven træder i kraft den 1. april 1997.
 Stk. 2. Bestemmelserne i § 1, nr. 1, 2 og 7, træder dog i kraft  

 den 30. december 1996.
Stk. 3. Bestemmelsen i § 1, nr. 6, træder i kraft den 31. marts  

 1997 og finder anvendelse, hvor første fraværsdag er den 3. februar 1997  

 eller senere.« Bemærkninger Til nr. 1 Det fremgår af bemærkningerne til lovforslagets nr. 3, 4, 5 og  

 6, at arbejdspladsen og de faglige organisationer skal medinddrages i den  

 kommunale sygedagpengeopfølgning.
Efter det foreliggende ændringsforslag  

 kommer medinddragelsen til direkte at fremgå af selve loven.
 Til nr. 2 Ændringsforslaget er en tydeliggørelse af reglen om, at kommunen  

 bortset fra turnus/skiftehold og holddrift ikke skal kunne udbetale mere end  

 det maksimale dagpengebeløb i de 2 første uger.
Til nr. 3 Efter lovforslaget skal der ske en afrunding af ATP-bidraget af  

 de kommunale dagpenge.
I praksis sker dette ved, at lønmodtagerens andel på  

 1/3 af bidraget beregnes og afrundes.
Det afrundede lønmodtagerbidrag ganges  

 herefter med 2, hvorved kommunens andel på 2/3 fremkommer.
Til nr. 4 Det foreslås, at kommunernes medfinansiering skal træde i kraft  

 mandag den 31. marts 1997 og finde anvendelse, hvor 1. fraværsdag er mandag  

 den 3. februar 1997 eller senere.
Dette skyldes et ønske fra kommunal side og  

 vil forhindre, at der kan forekomme sager, hvor kommunerne ved lovens  

 ikrafttræden manuelt skal undersøge hver enkelt sag for at kunne afgøre,  

 hvorvidt dagpengeudgiften skal konteres med 50 eller 100 pct.s statsrefusion.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder stillet samrådsspørgsmål til socialministeren, som denne har besvaret mundtligt.
 Socialministerens talepapir til brug for besvarelsen af samrådsspørgsmålet  

 er optrykt som bilag til tillægsbetænkningen.
 Herefter indstiller udvalget lovforslaget til vedtagelse i  

 den affattelse, hvori det foreligger efter 2. behandling.
Et mindretal (Venstres, Det Konservative Folkepartis og  

 Fremskridtspartiets medlemmer af udvalget) ønsker at fremhæve vigtigheden af,  

 at såvel sygedagpengemodtageren som virksomheden, den faglige organisation,  

 læge m.v. inddrages i forbindelse med fremrykningen af  

 sygedagpengeopfølgning, således at muligheden for en hurtigere og mere  

 gnidningsfri tilbagevenden til arbejdsmarkedet sikres.
Mindretallet advarer  

 dog samtidig imod, at der gives alt for bindende anvisninger på, hvilke  

 eksterne parter der skal inddrages i sagerne uanset disses indhold.
Sådanne  

 bindinger resulterer let i bureaukratiske formkrav, der hindrer en  

 hensigtsmæssig, hurtig og målrettet sagsbehandling.
Mindretallet er derfor  

 meget tilfreds med, at socialministeren under samrådet - jf. det optrykte  

 talepapir - tilkendegav, at Socialministeriet i en senere vejledning vil  

 præcisere, at det kun er i de tilfælde, hvor det er relevant, at virksomheden  

 og de faglige organisationer skal inddrages, samt at kompetencen til  

 udarbejdelse af opfølgningsplanen er hos kommunen.
Mindretallet kan herefter  

 indstille lovforslaget til endelig vedtagelse.
Jørn Pedersen (S) Else Marie Mortensen (S) Jan Petersen (S) Peder Sass (S)  

 Grete Schødts (S) Villy Søvndal (SF) fmd.
Bjørn Elmquist (RV) Bruno Jerup  

 (EL) Sonja Albrink (CD) Erik Larsen (V) Else Winther Andersen (V) Flemming  

 Oppfeldt (V) Lars Løkke Rasmussen (V) Karen Højte Jensen (KF) Jens Jørgensen  

 (KF) Lene Espersen (KF) Tom Behnke (FP) nfmd.
Dansk Folkeparti havde ikke  

 medlemmer i udvalget.
Bilag Socialministerens talepapir til besvarelse af samrådsspørgsmål Talepunkter Til brug for samrådet i Socialudvalget om L 108, Forslag til lov om  

 ændring af lov om dagpenge ved sygdom eller fødsel Spørgsmål:
Kan ministeren uddybe bestemmelsen i § 1, nr. 3, (§ 24, stk. 1), herunder  

 især oplyse, hvilken indflydelse samarbejdspartnerne vil få på udarbejdelsen  

 af sygedagpengeopfølgningen? 1. Opfølgningen Efter forslaget skal kommunen med henblik på at bevare den sikredes  

 tilknytning til arbejdsmarkedet senest efter 8 uger og dernæst mindst hver 8.  

 uge tage den sygemeldtes forhold op til vurdering.
Dette indebærer en  

 styrkelse af kommunernes sygedagpengeopfølgning, fordi denne efter gældende  

 lov først skal finde sted, når sygefraværet har varet i 3 måneder.
Det foreliggende forslag indebærer som noget nyt, at den sygemeldtes  

 arbejdsgiver og de faglige organisationer skal medinddrages i denne  

 opfølgning.
Samtidig understreges det, at den sygemeldte gennem en personlig  

 samtale skal medinddrages i opfølgningen og derved få større indflydelse på  

 det videre sagsforsøb.
Endvidere indebærer forslaget, at kommunen ved den  

 første opfølgning skal tage stilling til udarbejdelsen af en opfølgningsplan.  

 Denne skal senest udarbejdes, når dagpengemodtageren har været sygemeldt i 6  

 måneder inden for de sidste 12 måneder.
 Medinddragelsen af virksomheden og de faglige organisationer skal sikre,  

 at den sygemeldte kan bevare sin tilknytning til arbejdspladsen eller, hvis  

 det på grund af lidelsen måtte vise sig nødvendigt, at der skal iværksættes  

 omskkoling eller revalidering, også vil være i stand til at honorere de krav,  

 der stilles på arbejdsmarkedet.
 Socialforskningsinstituttets undersøgelse fra 1991 »Langvarig sygdom  

 - problem og konsekvenser« viser, at allerede når sygefraværet har varet  

 i 13 uger, er der risiko for udstødning fra arbejdsmarkedet.
Opfølgningen skal derfor medvirke til, at den sygemeldte kan opnå størst  

 mulig forbedring/generhvervelse af sine arbejdsfunktioner, dvs. en vurdering  

 af den pågældendes forudsætninger for at kunne klare arbejdskravene i et  

 almindeligt arbejdsforhold.
Da almindelig vejledning og råd med hensyn til  

 arbejdets karakter vanskeligt kan gives alene af lægen eller kommunen,  

 foreslås det, at virksomheden og de faglige organisationer bliver  

 medinddraget, fordi disse netop må forudsættes at have et indgående kendskab  

 til arbejdets art herunder arbejdsfunktionerne inden for det pågældende  

 område samt arbejdsmarkedet i øvrigt.
En forening af den lægelige, sociale  

 ekspertise samt arbejdsmarkedskendskab vil medvirke til at fastholde den  

 sygemeldte på arbejdsmarkedet.
 Der er i forslaget ikke stillet konkrete formkrav til opfølgningen.
 Hvorledes samarbejdet mellem de forskellige parter skal finde sted, vil  

 afhænge af det konkrete sygdomstilfælde.
 I nogle tilfælde vil det indebære, at man f.eks. afventer behandling,  

 operation, eller hvis det drejer sig om en brækket arm, at gipsen fjernes.  

 Forslaget indebærer således ikke, at der automatisk skal ske en indkaldelse  

 af parterne, men må tilpasses de konkrete forhold.
 Det vil således typisk være i forbindelse med et længerevarende  

 sygeforløb, at virksomheden og de faglige organisationer skal medinddrages i  

 opfølgningen, medmindre man på et meget tidligt tidspunkt ud fra de lægelige  

 oplysninger konstaterer, at der skal ske en ændring af arbejdsforholdet evt.  

 i form af omskoling eller revalidering.
Efter forslaget ligger kompetencen til udarbejdelse af opfølgningsplanen  

 hos kommunen.
Har kommunen f.eks. på grundlag af oplysninger fra  

 opfølgningssamarbejdspartnerne skønnet, at den sygemeldte vil kunne vende  

 tilbage til arbejdsmarkedet i forbindelse med iværksættelse af en mindre  

 revalidering, men den sygemeldte selv ønsker en langvarig revalidering, er  

 det kommunen, der træffer afgørelse om indholdet af planen.
Hvis den  

 sygemeldte ikke er enig i planen, kan de pågældende indbringe spørgsmålet for  

 Dagpengeudvalget.
 Det kan oplyses, at Socialministeriet i en vejledning vil præcisere, at  

 det kun er i de tilfælde, hvor det er relevant, at virksomheden og de faglige  

 organisationer skal inddrages, samt at kompetencen til udarbejdelse af  

 opfølgningsplanen som ovenfor nævnt er hos kommunen.
