Egenkontrolvejledningen1) (Vejledning til bekendtgørelse om egenkontrol i  

 fødevarevirksomheder) Indhold Indledning Anvendelsesområde og definitioner ad § 1: Egenkontrolbekendtgørelsens  

 anvendelsesområde Ad § 2: Definition på salg Egenkontrol Ad § 3, stk. 1: Egenkontrol og egenkontrolprogram Ad § 3, stk. 1 og 2 : Fødevarernes sikkerhed Ad § 3, stk. 2: Egenkontrollens tilrettelæggelse Ad § 3, stk. 3: Sikring af overholdelse af  

 fødevarelovgivningen Ad § 4, stk. 1: Ramme for opbygning af  

 egenkontrolprogram Ad § 4, stk. 1: Råvarer Ad § 4, stk. 1: Produktion Ad § 4, stk. 1: Færdigvarer Ad § 4, stk. 1: Rengøring og desinfektion Ad § 4, Stk. 1: Personlig hygiejne Ad § 4, stk. 2 og 3: Særlig egenkontrol af visse  

 animalske fødevarer Ad § 4, stk. 4: Særlig egenkontrol for bestemte  

 fødevarer eller processer Ad § 5, stk. 1: Dokumentation af egenkontrollen Ad § 5, stk. 2-5: Opbevaringstid for dokumentation Ad § 6: Forholdsregler ved sundhedsfare Ad § 6, stk. 1: Underretning af tilsynsmyndigheden Ad § 6, stk. 2: Tilbagetrækning fra markedet Godkendelse eller registrering af egenkontrolprogram Ad § 7, stk. 1 og 2: Fremsendelse og godkendelse af  

 egenkontrolprogram Ad § 7, stk. 3: Egenkontrol i registrerede  

 virksomheder Ad § 7, stk. 4: Egenkontrolprogram vilkår for  

 virksomhedens godkendelse/autorisation Ad § 7, stk. 5: Frist for indsendelse af  

 egenkontrolprogram Ad § 8: Supplerende bestemmelser til  

 egenkontrolprogrammet Branchekoder Ad § 9: Branchekoder Tilsyn Ad § 10, stk. 1: Tilsyn og påbud vedrørende  

 egenkontrolprogrammer Klage Ad § 11, stk. 1: Klage over Veterinær- og  

 Fødevaredirektoratets afgørelser Ad § 11, stk. 2: Klage over den lokale tilsynsmyndigheds  

 afgørelser Ad § 11, stk. 3 og 4: Klagefrister Straf Ad § 12: Straf Ikrafttrædelse Status for tidligere vejledninger Bilag 1: Supplerende egenkontrolbestemmelser for hakket kød og  

 tilberedt kød Ad bilag 1 Bilag 2: Supplerende bestemmelser for egenkontrol for fisk og  

 fiskevarer Ad bilag 2 Bilag 3: Supplerende egenkontrolbestemmelser for ægprodukter Ad bilag 3 Bilag A: Registrerede virksomheder Bilag B: Eksempel på procesdiagram Bilag C: Beslutningstræ Bilag D: Forslag til oversigtsskema efter HACCP-principperne Bilag E: Ordliste med forklaring Indledning Egenkontrolbekendtgørelsen Veterinær- og Fødevaredirektoratet udstedte  

 den 7. juli 1998 bekendtgørelse nr. 529 om egenkontrol i  

 fødevarevirksomheder, egenkontrolbekendtgørelsen, samt  

 bekendtgørelse nr. 530 om ændring af visse  

 bekendtgørelser under Ministeriet for Fødevarer, Landbrug og  

 Fiskeri.
 Egenkontrolbekendtgørelsen samler reglerne om  

 egenkontrol i forbindelse med behandling og salg af fødevarer fra  

 størsteparten af fødevarelovgivningen, herunder EU-lovgivningen  

 vedrørende egenkontrol i det generelle hygiejnedirektiv og de  

 produktspecifikke hygiejnedirektiver inden for kød-, mælke-,  

 æg- og fiskeområderne.
Egenkontrolvejledningen Egenkontrolbekendtgørelsen følges af denne  

 vejledning, hvor alle bekendtgørelsens bestemmelser er gengivet.
Til  

 de enkelte bestemmelser er anført bemærkninger med henblik  

 på at give uddybende forklaringer til anvendelse af bestemmelsen.
Det  

 er vejledningens formål at fungere som støtte til de  

 myndigheder, som kontrollerer, at egenkontrolbekendtgørelsens  

 bestemmelser indføres og overholdes.
Vejledningen er desuden  

 tænkt som en hjælp til virksomheder, som skal indføre  

 egenkontrol eller udbygge denne.
Egenkontrol Egenkontrol er de systematiske handlinger, virksomhederne  

 udfører for at sikre, at fødevarelovgivningen overholdes.  

 Egenkontrollen skal sikre, at virksomhederne har procedurer til at  

 overvåge, at produkterne ikke udgør en sundhedsmæssig  

 risiko og at fødevarelovgivningen i øvrigt overholdes.
Det fastsættes i bekendtgørelsen, at den del  

 af egenkontrollen, der retter sig mod fødevarernes sikkerhed, skal  

 tilrettelægges efter principperne anvendt i HACCP-systemet.  

 Virksomhederne skal foretage en risikovurdering, herunder udpege kritiske  

 kontrolpunkter og fastlægge overvågningsprocedurer samt  

 grænser for de kritiske kontrolpunkter.
Endvidere skal der  

 iværksættes foranstaltninger til løsning af problemer ved  

 eventuelle afvigelser/ uregelmæssigheder, der afsløres ved  

 egenkontrollen, og egenkontrolprogrammet skal revideres  

 regelmæssigt.
 Det fastsættes endvidere, at virksomhederne i  

 relevant omfang skal gennemføre egenkontrol for at sikre, at  

 fødevarelovgivningen i øvrigt opfyldes.
 Egenkontrolbekendtgørelsen og -vejledningen  

 suppleres af  branchekoder på specifikke områder.
Egenkontrolprogram Egenkontrolprogrammet skal tilpasses den enkelte  

 virksomhed, idet der skal tages hensyn til virksomhedens produktion,  

 handelsmønster, vareudvalg, omsætning m.m., ligesom der skal  

 tages hensyn til godkendte branchekoder på de områder, hvor de  

 findes.
Egenkontrolbekendtgørelsen og -vejledningen tager  

 udgangspunkt i, at en virksomhed skal have ét egenkontrolprogram, der  

 omfatter virksomhedens produktion og forhandling uanset eventuel regulering  

 af flere lovgivninger.
Den offentlige kontrol varetages mest  

 hensigtsmæssigt af én tilsynsmyndighed.
Hvis der er tale om en  

 virksomhed reguleret af flere lovgivninger, vil der i nogle tilfælde  

 være behov for at samordne tilsynets praktiske gennemførelse,  

 herunder de påbud m.v. tilsynet måtte give anledning til.
Egenkontrol understreger betydningen af den enkelte  

 virksomheds ansvar for produktion og forhandling af fødevarer.  

 Egenkontrollen vil ændre karakteren af den offentlige  

 fødevarekontrol på virksomhederne, men det er ikke hensigten, at  

 en virksomheds egenkontrol skal erstatte den offentlige kontrol.
Selv om  

 fødevarevirksomhederne har et godkendt egenkontrolprogram, vil  

 myndighederne stadig føre tilsyn med virksomhederne.
Ikrafttræden og overgangsordninger Egenkontrolbekendtgørelsen trådte i kraft den  

 20. juli 1998. Samtidig blev de overførte egenkontrolbestemmelser  

 ophævet i bekendtgørelse nr. 530 af 7. juli 1998 om  

 ændring af visse bekendtgørelser under Ministeriet for  

 Fødevarer, Landbrug og Fiskeri.
Mange virksomheder vil ikke have et godkendt  

 egenkontrolprogram ved bekendtgørelsens ikrafttræden.
For at  

 få et hensigtsmæssigt godkendelsesforløb kan  

 Veterinær- og Fødevaredirektoratet fastsætte tidsfrister  

 for, hvornår virksomhederne skal indsende egenkontrolprogrammer til  

 godkendelse.
Dette giver brancherne mulighed for at færdiggøre  

 eventuelle branchekoder, før virksomhederne skal have godkendt et  

 egenkontrolprogram.
Det skal dog understreges, at udarbejdelsen af en  

 branchekode ikke unødigt må forsinke indførelsen af  

 egenkontrol på virksomhederne.
En del autoriserede virksomheder, der producerer og/eller  

 oplagrer fødevarer, vil have egenkontrolprogrammer, der er godkendte,  

 men som ikke fuldt ud opfylder kravene i egenkontrolbekendtgørelsen.  

 Disse virksomheder skal ikke straks indsende et udvidet egenkontrolprogram  

 til godkendelse, men skal iværksætte den manglende del af  

 egenkontrollen, som vil blive godkendt ved næste reautorisation.
Hvis  

 der ikke inden for en kortere årrække er sket en reautorisation  

 af virksomheden og egenkontrolprogrammet i den forbindelse godkendes i  

 henhold til egenkontrolbekendtgørelsen, kan myndigheden tage  

 virksomhedens eksisterende egenkontrolprogram op til fornyet godkendelse  

 efter de gældende regler på området.
Anvendelsesområde og definitioner § 1. Denne bekendtgørelse finder  

 anvendelse på virksomheder, herunder fartøjer, autoriseret,  

 godkendt eller registreret efter bestemmelserne i:
1)	§ 3, stk. 1-3, i bekendtgørelse om fersk kød m.v., 2)	§ 3, stk. 1, i bekendtgørelse om hakket kød og  

 tilberedt kød, 3)	§ 15, stk. 1 og 2, i bekendtgørelse om kød af vildt,  

 opdrættet vildt og kaniner, 4)	§ 3, stk. 1, i bekendtgørelse om fersk  

 fjerkrækød, 5)	§ 3, stk. 1 og 2, i bekendtgørelse om  

 kødprodukter, 6)	§ 15, stk. 1, § 16, stk. 1, § 17, stk. 1, § 19, stk. 1, og § 20 i  

 bekendtgørelse om levnedsmiddelhygiejne, 7)	§ 8, stk. 1 og 5,  i lov nr. 290 af 29. april 1992 om æg og  

 ægprodukter, 8)	§ 1 i bekendtgørelse om virksomheder, der indvejer, tilvirker  

 eller engrosopbevarer mælk, mælkeprodukter m.v. eller som  

 tilvirker eller engrosopbevarer margarine, 9)	§ 12, stk. 1, i bekendtgørelse om omsætning,  

 tilvirkning m.v. af fisk og fiskevarer i land eller 10)	§ 23, stk. 1,  i bekendtgørelse om behandling og opbevaring  

 m.v. af fisk og fiskevarer om bord i fartøjer 11)	§§ 2 og 8 i bekendtgørelse nr. 1038 af 14. december 1994 om  

 veterinærkontrol ved indførelse af animalske  

 levnedsmidler.
ad § 1:  

 Egenkontrolbekendtgørelsens anvendelsesområde Der er foretaget henvisninger til gældende  

 lovgivning med henblik på dels at præcisere hvilke kategorier af  

 virksomheder, der er omfattet af bekendtgørelsen, dels at  

 tilkendegive, at egenkontrolprogrammet er en integreret og obligatorisk del  

 af virksomhedens autorisation, godkendelse eller registrering.
Hvis virksomheder vælger at markedsføre  

 økologiske produkter, produkter med kvalitetsmærke eller  

 vælger en supplerende mærkning af oksekød, er der fastsat  

 bestemmelser om dokumentation eller egenkontrol i de pågældende  

 regelsæt.
Denne dokumentation eller egenkontrol er ikke reguleret af  

 egenkontrolbekendtgørelsen, men kan indgå som et bilag til  

 virksomhedens egenkontrolprogram.
Virksomheden kan dermed vælge at  

 bringe den særlige markedsføring til ophør, uden at dette  

 betinger ændringer i det egenkontrolprogram, der er en  

 forudsætning for virksomhedens autorisation, godkendelse eller  

 registrering.
 Med hensyn til hvilke registrerede virksomheder, der er  

 omfattet af bekendtgørelsen, henvises til bilag A.
 Nogle registrerede virksomhedstyper, som for  

 nærværende ikke er omfattet af bekendtgørelsen, kan blive  

 omfattet, når bekendtgørelsen revideres i forbindelse med  

 iværksættelse af fødevareloven.
 § 2. Bekendtgørelsens regler om salg, jf. § 3,  

 stk. 1, gælder også udbud til salg, formidling af salg,  

 opbevaring i salgsøjemed, tilbud og enhver overgivelse til andre.
Ad § 2: Definition på salg Bestemmelsen er indsat for at undgå unødige  

 gentagelser i bekendtgørelsesteksten og indebærer, at  

 bestemmelser, der omhandler salg, også gælder for handlinger, der  

 dækkes af de øvrige nævnte udtryk, nemlig ved udbud til  

 salg, formidling af salg, opbevaring i salgsøjemed, ved tilbud og ved  

 enhver overgivelse til andre.
Salgsbegrebet er uafhængigt af, om der betales for  

 varen.
Det er altså ikke afgørende, om der gives en modydelse.
I  

 en række situationer overgives fødevarer til forbrugerne gratis,  

 f.eks. som smagsprøver ved udstillinger, til testpaneler eller til  

 ansatte.
Egenkontrol § 3. Virksomheder omfattet af § 1 skal opstille  

 et egenkontrolprogram, hvorefter egenkontrol gennemføres med det  

 formål at medvirke til at sikre, at fødevarer ikke sælges,  

 hvis de ved anvendelse på sædvanlig måde kan udgøre  

 en risiko for menneskers sundhed.
 Stk. 2. Egenkontrollen i henhold til stk. 1 skal tilrettelægges  

 efter principper i HACCP-systemet:
 1)	Analyse af mulige sundhedsfarer i forbindelse med virksomhedens  

 aktiviteter og identifikation af de steder og processer hvor sundhedsrisici  

 kan opstå.
 2)	Afgørelse af hvilke af de identificerede risici, der kan  

 styres, dvs. hvor en sundhedsrisiko kan elimineres eller reduceres (kritiske  

 kontrolpunkter).
 3)	Gennemførelse af effektive overvågningsprocedurer for  

 de kritiske kontrolpunkter.
 4)	Iværksættelse af foranstaltninger til løsning af  

 problemer, når overvågningsprocedurerne afslører  

 uregelmæssigheder i forbindelse med styring af de kritiske  

 kontrolpunkter.
5)	Regelmæssig revision af analysen, de kritiske kontrolpunkter  

 og overvågningsprocedurerne.
Revision skal altid foretages, når  

 virksomhedens aktiviteter ændres.
 Stk. 3. Virksomheden skal, foruden den egenkontrol, der fremgår af  

 stk. 1 og 2, i relevant omfang udføre egenkontrol, som sikrer, at  

 fødevarer og fødevarevirksomheder opfylder  

 fødevarelovgivningen i øvrigt, herunder bestemmelser om  

 fødevarers sammensætning, mærkning, markedsføring  

 og korrekt forvaltning af sundhedsmærkning.
Ad § 3, stk. 1: Egenkontrol og  

 egenkontrolprogram Egenkontrol er karakteriseret ved at være en  

 række systematiske handlinger, som virksomhederne udfører for at  

 sikre, at fødevarelovgivningen overholdes.
Stk. 1 pointerer, at virksomheden skal opstille et  

 egenkontrolprogram og har ansvaret for gennemførelse af  

 egenkontrollen.
Virksomhederne kan søge vejledning i branchekoder, hos  

 brancheforeninger, konsulentfirmaer, myndigheder m.v.
Alle virksomheder udøver en form for kontrol med  

 produktionen og mange - især større - virksomheder har udviklet  

 et kvalitetsstyringssystem.
Den egenkontrol, virksomheden allerede har, kan  

 på mange områder vise sig at være tilstrækkelig og  

 kan udmærket være beskrevet som en del af virksomhedens  

 kvalitetssikring.
Det skal dog pointeres, at egenkontrollen skal  

 udføres systematisk og egenkontrolprogrammet skal være  

 gennemskueligt for myndighederne, således at det kan kontrolleres.  

 Virksomheden skal således være bevidst om, hvilke  

 sundhedsmæssige risici eller regler i øvrigt, der sikres med  

 egenkontrol i henhold til egenkontrolbekendtgørelsen, og hvilke dele  

 af virksomhedens kvalitetssikring, der omhandler egne kvalitetskrav.
 Virksomheders kvalitetsstyring kan være certificeret  

 efter ISO-9000 eller DS 3027 om fødevaresikkerhed efter HACCP, men  

 disse virksomheders egenkontrolprogram skal også vurderes og  

 godkendes/registreres af den offentlige kontrolmyndighed i henhold til  

 egenkontrolbekendtgørelsen.
Bekendtgørelsens krav om etablering af egenkontrol  

 gælder alle fødevarevirksomheder nævnt under § 1. Da  

 virksomhedernes karakter og størrelse er meget forskellig, må  

 omfanget og niveauet af virksomhedernes egenkontrol blive tilsvarende  

 forskelligt.
Egenkontrollen i en pølsevogn eller en døgnkiosk  

 vil kunne begrænses til ganske få systematiske handlinger,  

 så som overvågning af køle- og varmholdelsestemperatur.  

 Det kan også nævnes, at egenkontrollen på dagbåde med  

 kogning af rejer samt tankkølefartøjer må forventes at  

 kunne begrænses til temperaturstyring og plan for udtagning af  

 prøver til laboratorieundersøgelser.
I modsætning hertil  

 vil egenkontrollen i en kødproduktvirksomhed omfatte overvågning  

 af flere kritiske kontrolpunkter.
Om virksomheden har mange eller få ansatte kan  

 også have indflydelse på de krav, der må stilles til en  

 virksomheds egenkontrol.
I virksomheder med mange ansatte i forskellige  

 funktioner vil det normalt være nødvendigt at beskrive  

 egenkontrollen detaljeret og med høj grad af systematik.
En mere enkel  

 beskrivelse kan være tilstrækkelig i små virksomheder med  

 få ansatte, hvor ejeren eller en ansvarlig leder har overblik over hele  

 virksomheden.
En del mindre virksomheder, f.eks. små  

 restaurationskøkkener eller mindre, godkendte slagterier, kan have en  

 meget varieret produktion, som repræsenterer det samme spektrum af  

 kritiske kontrolpunkter, som findes i store virksomheder.
Egenkontrollen i  

 sådanne mindre virksomheder må indrettes, så den sikrer  

 nødvendig overvågning af de kritiske kontrolpunkter, men  

 samtidig bevarer en enkelhed, så den er overskuelig for virksomhedens  

 ansatte.
Ad § 3,  

 stk. 1 og 2 : Fødevarernes sikkerhed Stk. 1 og 2 omfatter den del af virksomhedens  

 egenkontrol, som har at gøre med fødevarernes sikkerhed.
Denne  

 del af egenkontrollen skal sikre, at fødevarerne ikke udsættes  

 for forurening af kemisk eller biologisk art eller udsættes for fysiske  

 forhold, f.eks. opbevaringsforhold, der kan medføre, at  

 fødevarerne efterfølgende udgør en risiko for menneskers  

 sundhed.
Ad § 3,  

 stk. 2: Egenkontrollens tilrettelæggelse Efter stk. 2 skal den del af egenkontrollen, som  

 retter sig mod fødevarernes sikkerhed, tilrettelægges efter  

 principperne i HACCP-systemet.
Der skal foretages en risikovurdering, hvor de  

 mulige sundhedsrisici i forbindelse med virksomhedens aktiviteter vurderes,  

 og de steder i processen skal identificeres, hvor disse sundhedsrisici kan  

 opstå.
Med til risikovurderingen hører også at  

 afgøre, hvor disse risici kan reduceres eller fjernes, det vil sige  

 udpegning af de kritiske kontrolpunkter.
Der skal tillige gennemføres  

 verificerede overvågningsprocedurer for de kritiske kontrolpunkter og  

 det skal være fastlagt, hvad der skal ske, hvis overvågningen  

 afslører fejl eller afvigelser.
Endvidere skal egenkontrollen  

 revideres regelmæssigt, således at programmet er ajour med  

 virksomhedens aktiviteter.
 I det følgende og i vejledningen til § 4 gives  

 anvisning på, hvordan egenkontrollen kan udføres med  

 udgangspunkt i HACCP-principperne anført i § 3, stk. 2.
Risikovurdering og identifikation af kritiske  

 kontrolpunkter Virksomhederne skal ·  

 	vurdere hvilke risici, der er forbundet med den aktuelle behandling og  

 salg af fødevarer, og hvor alvorlige og hyppige disse risici er.
Der  

 skal herunder tages højde for forventet anvendelse af  

 fødevaren.
·  

 	udpege, hvor disse risici kan opstå, og ·  

 	afgøre hvor i forløbet, de kan holdes under kontrol  

 (kritiske kontrolpunkter).
Ved risikovurderingen gennemgås virksomhedens  

 behandling og salg af fødevarer.
Det vil være et krav, at  

 større virksomheder foretager vurderingen på basis af  

 procesdiagrammer (flowskemaer) for hver enkelt produktion.
Et eksempel  

 på et procesdiagram er vist i vejledningens bilag B.
Mindre  

 virksomheder kan med fordel gøre det samme, da det giver et godt  

 overblik og dermed et godt grundlag for at tilrettelægge  

 egenkontrollen.
Et såkaldt »beslutningstræ« som er vist i bilag  

 C, kan være en hjælp til fastlæggelse af kritiske  

 kontrolpunkter.
Det er vigtigt, at risikovurderingen kun omfatter de  

 forhold, der indebærer en reel risiko for fødevarernes  

 sikkerhed.
Antallet af kritiske kontrolpunkter skal begrænses af hensyn  

 til overskueligheden.
 Eksempler på kritiske kontrolpunkter er givet i  

 vejledningen til § 4.
Overvågningsprocedurer Virksomhederne skal for hvert kritisk  

 kontrolpunkt ·  

 	fastlægge en effektiv overvågningsprocedure, herunder med  

 hvilken frekvens proceduren foretages og hvem der er ansvarlig for  

 overvågningen, samt ·  

 	fastsætte grænser for, hvad der er acceptabelt (kritiske  

 grænser).
Virksomhederne skal gennemføre  

 overvågningsprocedurerne for at sikre, at fødevarerne behandles  

 korrekt i de kritiske kontrolpunkter.
Der skal udarbejdes  

 overvågningsprocedurer for alle kritiske kontrolpunkter.
 Der bør vælges simple  

 overvågningsprocedurer, som passer ind i virksomhedens arbejdsform.  

 Arbejdet med fastlæggelse af overvågningsprocedurer bør  

 føre frem til en enkel og overkommelig form for overvågning af  

 de kritiske kontrolpunkter, som virksomheden benytter hver gang, en  

 produktion finder sted.
Overvågningsprocedurernes effektivitet skal  

 verificeres.
Det vil sige, at virksomhederne skal afprøve, om  

 overvågningsproceduren giver den fornødne sikkerhed.  

 Består overvågningsproceduren i at kræve  

 leverandørerklæringer, kan pålideligheden f.eks.  

 verificeres ved analytisk kontrol.
Der skal fastlægges grænser for  

 overvågningsprocedurerne, så det på forhånd er klart,  

 hvornår der er afvigelser eller uregelmæssigheder.
Mange steder  

 er der i lovgivningen fastsat grænseværdier f.eks. for forekomst  

 af visse bakterier, forureninger eller for opbevaringstemperaturer.
På  

 disse områder skal virksomhedens grænser være mindst lige  

 så strenge som kravene i lovgivningen.
 Virksomheden skal også gøre sig klart hvilke  

 personer, der har ansvar for og bemyndigelse til at træffe de  

 nødvendige foranstaltninger.
Håndtering af fejl Virksomhederne skal ·  

 	fastsætte, hvad der skal ske, hvis overvågningsprocedurerne  

 afslører fejl, f.eks. i form af afvigelser eller  

 uregelmæssigheder ·  

 	udføre korrigerende handlinger, så fejlen ikke  

 gentages.
Hvis overvågningsprocedurerne afslører  

 afvigelser eller uregelmæssigheder, skal den person, som foretager  

 overvågningen, være klar over, hvad der skal gøres.
Derfor  

 skal håndteringen af fejl på forhånd være beskrevet.  

 Hvis en fejl opstår hyppigt eller er alvorlig, skal der foretages en  

 korrektion, så den ikke gentager sig.
Det er nødvendigt, at virksomheden har et overblik  

 over fejl afsløret ved overvågningen for at kunne foretage en  

 kritisk vurdering af egenkontrolprogrammet.
Derfor må virksomheden som  

 led i egenkontrollen føre en oversigt over fejl og de handlinger, som  

 er foretaget, for at afhjælpe fejlene (afvigerapporter eller  

 fejlprotokol). Herunder skal det også fremgå, hvordan eventuelle  

 kundeklager håndteres.
Revision Virksomhederne skal fastlægge ·  

 	hvornår, hvordan og hvor ofte egenkontrollen skal  

 revideres.
De fleste virksomheders arbejde med udpegning og  

 overvågning af kritiske kontrolpunkter vil være i stadig  

 udvikling.
Egenkontrollen skal tilpasses, når der sker ændringer  

 i virksomhedens aktiviteter, f.eks. ved nye produktioner eller ændring  

 i produktionsmetoder, ligesom fejl afsløret ved  

 overvågningsprocedurerne kan give anledning til justeringer.
 Herudover skal virksomheden regelmæssigt og mindst  

 én gang årligt foretage en kritisk gennemgang af  

 risikovurderingen og overvågningsprocedurerne for at sikre sig, at  

 egenkontrollen til stadighed giver den fornødne sikkerhed og for at  

 indarbejde ny viden i risikovurderingen.
Ad § 3,  

 stk. 3: Sikring af overholdelse af  

 fødevarelovgivningen Stk. 3 indebærer, at alle  

 fødevarevirksomheder i relevant omfang skal gennemføre  

 egenkontrol til sikring af, at reglerne i øvrigt overholdes.
Det  

 gælder f.eks.
GMP-procedurer på virksomheder omfattet af  

 kødloven og en stor del af kravene til mærkning, drift,  

 vedligeholdelse og diverse kvalitetsbestemmelser.
Principperne beskrevet i §  

 3, stk. 2 kan anvendes ved tilrettelæggelse af denne egenkontrol.
Virksomhederne skal ·  

 	identificere de områder, hvor det kan være relevant at have  

 egenkontrol for at sikre fødevarelovgivningen overholdt og  

 fastlægge overvågningsprocedurer for de identificerede  

 områder.
 Med relevant omfang menes bl.a., at den samme egenkontrol  

 ikke skal gentages på den næste virksomhed, hvis  

 leverandørvirksomheden allerede har foretaget denne.
 En række virksomheder, som kun indkøber varer  

 fra virksomheder, der har egenkontrol af, at reglerne overholdes,  

 behøver kun at gennemføre egenkontrol efter § 3, stk. 1 og 2.  

 Detailvirksomheder, der ikke har egen import, forventes fortrinsvis kun at  

 gennemføre egenkontrol, som retter sig mod fødevarernes  

 sikkerhed, selv om virksomhederne har egen produktion, f.eks. bagere,  

 slagtere og restauranter.
Dokumentation og egenkontrol i henhold til særlige  

 bestemmelser, f.eks. økologi og kvalitetsmærket kød, skal  

 naturligvis gennemføres.
Hvis der konstateres overtrædelser af  

 fødevarelovgivningen, f.eks. af regler om nettovægt eller  

 mærkning, kan tilsynsmyndigheden påbyde virksomheden at justere  

 egenkontrolprogrammet, jf. §10, stk. 2.
 Der skal også foretages regelmæssig revision  

 af denne del af egenkontrollen, ligesom håndtering af fejl skal  

 være beskrevet.
 § 4. Virksomhedens egenkontrol skal fastsættes  

 under hensyntagen til de aktiviteter, der udøves på virksomheden  

 og skal omfatte:
1)	Råvarer, 2)	produktion, 3)	færdigvarer, 4)	rengøring og desinfektion, 5)	personlig hygiejne.
 Stk. 2. Egenkontrol skal foruden den i § 3 og § 4, stk. 1, nævnte,  

 omfatte følgende:
 1)	På virksomheder autoriseret eller godkendt i henhold til § 3 i  

 bekendtgørelse om hakket kød og tilberedt kød skal  

 bestemmelserne i bilag 1 i denne bekendtgørelse samt bestemmelserne i  

 bilag 2 og 3 i bekendtgørelse om hakket kød og tilberedt  

 kød opfyldes.
2)	På virksomheder autoriseret i henhold til § 12, stk. 1, i  

 bekendtgørelse om omsætning, tilvirkning m.v. af fisk og  

 fiskevarer i land, skal bestemmelserne i bilag 2 i denne  

 bekendtgørelse samt §§ 62 og 63 i bekendtgørelse om  

 omsætning, tilvirkning m.v. af fisk og fiskevarer i land opfyldes.
Der  

 skal for kontrol med overholdelse af normerne nævnt i §§ 62 og 63  

 udtages prøver til analyse på et af Veterinær- og  

 Fødevaredirektoratet godkendt laboratorium.
3)	På fartøjer autoriseret i henhold til § 23, stk. 1, i  

 bekendtgørelse om behandling og opbevaring m.v. af fisk og fiskevarer  

 om bord i fartøjer, skal bestemmelserne i bilag 2 i denne  

 bekendtgørelse samt §§ 62 og 63 i bekendtgørelse om  

 omsætning, tilvirkning m.v. af fisk og fiskevarer i land opfyldes.
Der  

 skal for kontrol med overholdelse af normerne nævnt i §§ 62 og 63  

 udtages prøver til analyse på et af Veterinær- og  

 Fødevaredirektoratet godkendt laboratorium.
 4)	På virksomheder autoriseret i henholdt til § 3, stk. 1, i  

 bekendtgørelse om ægprodukter skal bestemmelserne i bilag 3 i  

 denne bekendtgørelse samt bestemmelserne i kapitel 6 i bilaget til  

 bekendtgørelse om ægprodukter opfyldes.
 5)	For mælk og mælkeprodukter skal egenkontrollen omfatte  

 udtagning af prøver til analyse i et af Veterinær- og  

 Fødevaredirektoratet godkendt laboratorium for at kontrollere  

 overholdelsen af normer fastsat i bekendtgørelse om  

 mælkeprodukter m.v. og margarine m.v.
 6)	For virksomheder autoriseret i henhold til bekendtgørelse om  

 kødprodukter m.v. skal egenkontrollen omfatte udtagning af  

 prøver til analyse i et af Veterinær- og  

 Fødevaredirektoratet godkendt laboratorium for at kontrollere  

 overholdelse af normerne i bekendtgørelse om kødprodukter  

 m.v.
 7)	For virksomheder, som behandler, tilvirker eller omsætter  

 levende toskallede bløddyr skal de bestemmelser, der er fastsat i  

 bekendtgørelse om de sundhedsmæssige betingelser for fiskeri,  

 behandling, tilvirkning og omsætning af levende, toskallede  

 bløddyr opfyldes.
 Stk. 3. For virksomheder omfattet af stk. 2, nr. 2, 3, 5 og 6 skal  

 egenkontrollen endvidere omfatte udtagning af prøver til analyse i et  

 af Veterinær- og Fødevaredirektoratet godkendt laboratorium for  

 at kontrollere, at rengøring og desinfektion af lokaler, inventar og  

 redskaber foretages effektivt.
 Stk. 4. Veterinær- og Fødevaredirektoratet kan  

 fastsætte regler eller træffe bestemmelse om, at nærmere  

 angivne fødevarer eller behandlinger af fødevarer skal  

 underkastes en særlig egenkontrol.
Ad § 4, stk. 1: Ramme for  

 opbygning af egenkontrolprogram § 4 angiver en ramme for egenkontrollen under  

 hensyntagen til virksomhedstype og aktiviteter.
Egenkontrollen skal omfatte  

 råvarer, produktion, færdigvarer, rengøring og  

 desinfektion samt personlig hygiejne.
Dermed sikres det, at samtlige  

 aktiviteter overvejes, når virksomheden skal tilrettelægge sin  

 egenkontrol.
For nogle virksomhedstyper vil enkelte områder ikke  

 være relevante og egenkontrollen på disse områder kan  

 følgelig undlades.
Virksomheden skal for de fem områder foretage en  

 risikovurdering og fastlægge overvågningsprocedurer efter de  

 principper, der er beskrevet i §3, stk. 2, og skal endvidere i relevant  

 omfang udføre egenkontrol, der sikrer, at fødevarelovgivningen  

 i øvrigt overholdes, jf. § 3, stk. 3. Det kan i mange tilfælde  

 være hensigtsmæssigt at beskrive den regelmæssige revision  

 af egenkontrollen samlet.
Beskrivelsen af fejlhåndteringen skal heller  

 ikke nødvendigvis gentages for områderne, hvis virksomheden  

 foretrækker en samlet beskrivelse.
 Nedenfor angives en række eksempler på  

 sundhedsrisici, kritiske kontrolpunkter, overvågningsprocedurer samt  

 fødevarelovgivningsmæssige forhold inden for egenkontrollens  

 områder.
Ad § 4,  

 stk. 1: Råvarer Sundhedsrisici Råvarens kvalitet kan være afgørende  

 for, at virksomhedens produkter ikke kommer til at udgøre en  

 sundhedsmæssig risiko.
Af sundhedsrisici kan nævnes forekomst af  

 sygdomsfremkaldende bakterier.
I risiko-vurderingen bør indgå  

 overvejelser omkring råvaretype, oprindelse, anvendelse m.v., f.eks.  

 kan der være behov for at vurdere råvarer fra 3. lande anderledes  

 end danske varer.
Eksempler på kritiske kontrolpunkter for  

 råvarer Eksempler på kritiske kontrolpunkter for  

 råvarerne kan være:
·  

 	Ordreafgivelse ·  

 	Modtagelse af råvarer, f.eks. temperaturen.
Overvågningsprocedurer for de kritiske  

 kontrolpunkter Som led i en virksomheds egenkontrol med råvarer er  

 det naturligt at inspicere varen ved modtagelsen, f.eks. ved at  

 gennemføre overvågningsprocedurer i form af  

  temperaturmålinger, kontrol af råvarens holdbarhedsfrist m.v.
En virksomhed vil ofte stille krav til  

 leverandørerne om en bestemt kvalitet af råvarer, f.eks.  

 fravær af mikrobiologiske, kemiske eller fysiske forureninger.  

 Overvågningsproceduren vil bestå i at kræve og kontrollere  

 dokumentation for den bestilte kvalitet.
Afhængigt af risikovurderingen  

 vil det i nogle tilfælde være nødvendigt at kræve  

 dokumentation ved hver levering af råvarer.
I andre tilfælde kan  

 det være tilstrækkeligt, at leverandøren har underskrevet  

 en erklæring om at levere en bestemt kvalitet.
Især for importerede produkter kan det ikke i alle  

 tilfælde lade sig gøre at få en »tro og love  

 erklæring« eller forlange dokumentation for hver leverance.
I  

 sådanne tilfælde må virksomheden overveje andre procedurer,  

 som f.eks. selv at foretage analyser eller finde en leverandør, der  

 kan give de krævede garantier.
 Virksomheden bør af og til verificere  

 pålideligheden af leverandør-erklæringer m.v., f.eks. ved  

 analystisk kontrol. Øvrige mikrobiologiske eller kemiske analyser af  

 råvarer kan eventuelt komme på tale i større virksomheder.
I visse tilfælde er der i lovgivningen foretaget en  

 risikovurdering og fastsat særlige krav til egenkontrol af specielle  

 produkter eller særlige virksomhedstyper.
Denne egenkontrol skal  

 ligeledes være beskrevet i virksomhedens egenkontrolprogram.
Af  

 eksempler kan nævnes aflatoksin i visse fødevarer og en visuel  

 kontrol for parasitter i fisk og fiskevarer.
Egenkontrol i relation til øvrig lovgivning for  

 råvarer Virksomhederne skal gøre sig klart hvilke  

 lovgivningsmæssige krav, der bør sikres overholdt ved  

 råvarekontrol.
Det kan f.eks. være sikring af, at anvendte  

 tilsætningsstoffer overholder Positivlistens krav til renhed og  

 identitet.
 Endvidere kan råvarekontrollen f.eks. omfatte  

 overvågningsprocedurer for råvarernes sammensætning,  

 sikring af vandkvaliteten samt kontrol af mærkningsoplysninger,  

 herunder pålideligheden af diverse anprisninger.
Ad § 4,  

 stk. 1: Produktion Sundhedsrisici Forhold under produktionen kan gøre, at produkterne  

 kommer til at udgøre en sundhedsmæssig risiko.
Af eksempler kan  

 nævnes forurening med sygdomsfremkaldende bakterier men også  

 fremmedlegemer som metaldele, plast og pakninger, eller forurening med  

 rengørings- eller desinfektionsmidler kan udgøre en risiko.
I  

 vurderingen og identifikationen af sundhedsrisici indgår forhold  

 omkring produktion og produkttype.
F.eks. må risikoen for vækst  

 af sygdomsfremkaldende bakterier vurderes kritisk, hvis et varmebehandlet  

 produkt efterfølgende håndteres eller produktionsflowet ikke er  

 optimalt og der derfor er risiko for krydskontamination.
Eksempler på kritiske kontrolpunkter for  

 produktion Eksempler på kritiske kontrolpunkter ved en  

 virksomheds produktion kan være:
·  

 	Opvarmning ·  

 	Varmholdelse ·  

 	Nedkøling ·  

 	Køleopbevaring ·  

 	Behandling, som giver mulighed for krydskontamination ·  

 	Dosering af visse tilsætningsstoffer, f.eks.  

 konserveringsstoffer.
Overvågningsprocedurer for de kritiske  

 kontrolpunkter Overvågningsprocedurer for opvarmning og  

 nedkøling vil typisk være kontrol af tider og temperaturer.  

 Varmholdelse og køleopbevaring kan overvåges ved  

 temperaturkontrol.
Autoriserede virksomheder skal foretage en løbende  

 overvågning, f.eks. med automatisk registreringsudstyr eller ved  

 registrering af målte værdier på arbejdssedler med fortrykt  

 grænse.
Kontrollen kan ske batchvis.
Det skal verificeres, at  

 overvågningen er effektiv f.eks. ved kalibrering af udstyr.
Detailvirksomheder skal ikke altid foretage en  

 løbende overvågning.
F.eks. i forbindelse med opvarmning og  

 nedkøling kan det i mange tilfælde være  

 tilstrækkeligt at efterprøve og derefter fastsætte metoder  

 og tider i en opskrift.
Herefter kan virksomheden lave en rutinekontrol  

 (verifikation) af et antal opskrifter hvert år samt ved ændringer  

 i udstyr, processer eller portioner.
 Overvågningsprocedurer for at undgå  

 krydskontamination kan bestå i at fastlægge forskrifter for  

 arbejdsgange og sørge for at disse arbejdsgange følges.  

 Forskrifterne kan omhandle forebyggelse af krydskontamination fra  

 hænder, maskiner og redskaber til fødevarer og kan f.eks.  

 omfatte retningslinier for særskilt opbevaring, separate områder  

 til rensning og udskæring samt fysisk eller tidsmæssig  

 adskillelse.
 Overvågningsprocedurer for kritiske kontrolpunkter,  

 som har at gøre med kemiske og fysiske forhold, kan omfatte brug af  

 metaldetektorer samt udarbejdelse og brug af forskrifter, f.eks. for  

 anvendelse af rengørings- og desinfektionsmidler eller for dosering af  

 tilsætningsstoffer som sulfit og nitrit.
Egenkontrol i relation til øvrig lovgivning for  

 produktion Egenkontrol af de forhold ved produktionen, som ligger ud  

 over de kritiske kontrolpunkter, kan omfatte udarbejdelse af opskrifter og  

 arbejdssedler til sikring af korrekt ingredienssammensætning, herunder  

 f.eks. forskrifter for korrekt afvejning.
Ad § 4,  

 stk. 1: Færdigvarer Sundhedsrisici Færdigvaren vil kunne udgøre en  

 sundhedsmæssig risiko, hvis der ikke er sket en hensigtsmæssig  

 behandling undervejs.
En stor del af egenkontrollen foretages mest  

 hensigtsmæssigt som kontrol af råvarerne eller i løbet af  

 produktionen, fordi sundhedsrisici opstår her.  

 Færdigvarekontrollen kan udgøre en verifikation af, at  

 egenkontrollen fungerer.
 Færdigvarekontrollen omfatter tillige egenkontrol  

 med eventuel transport af fødevarerne, f.eks. overholdelse af  

 temperaturkrav.
Eksempler på kritiske kontrolpunkter for  

 færdigvarer Eksempler på kritiske kontrolpunkter for  

 færdigvarer kan være:
·  

 	Varmholdelse ·  

 	Køleopbevaring ·  

 	Holdbarhed Overvågningsprocedurer for de kritiske  

 kontrolpunkter Varens holdbarhed kan være kritisk, f.eks. hvis der  

 er risiko for vækst af sygdomsfremkaldende bakterier.  

 Overvågningsproceduren kan f.eks. være analyse eller anden  

 bedømmelse af færdigvaren i løbet af holdbarhedsperioden  

 og ved dennes udløb.
Varmholdelse og køleopbevaring af  

 færdigvarer kan overvåges ved temperaturkontrol.
Egenkontrol i relation til øvrig lovgivning for  

 færdigvarer Egenkontrol af andre forhold end kritiske kontrolpunkter  

 kan f.eks. omfatte procedurer til sikring af korrekt nettovægt og anden  

 mærkning som næringsdeklaration eller anden  

 markedsføring.
Ad § 4,  

 stk. 1: Rengøring og desinfektion Sundhedsrisici Der kan opstå risiko for vækst af bakterier,  

 hvis ikke rengøring og desinfektion foretages tilstrækkeligt  

 effektivt og overførsel til fødevarerne af desinfektionsmidler  

 kan forekomme ved utilstrækkelig bortskylning.
Endvidere kan  

 nævnes risiko for krydskontamination samt allergenoverførsel,  

 hvis rengørings- og desinfektionsprocessen ikke er  

 tilstrækkeligt effektiv mellem de enkelte produktioner.
 I risikovurderingen skal virksomhederne især  

 være opmærksomme på svært tilgængelige  

 områder i produktionsudstyret, f.eks. rørsammenføringer  

 og maskiner, der er svære at skille ad.
Eksempler på kritiske kontrolpunkter for  

 rengøring og desinfektion Eksempler på kritiske kontrolpunkter i forbindelse  

 med rengøring og desinfektion kan være:
·  

 	Rengøring og desinfektion af maskindele, der er svært  

 tilgængelige og dermed kræver særlig kontrol ·  

 	Rengøring og desinfektion af udstyr, f.eks. slicemaskiner, hvor  

 der kan ske vækst af bakterier i løbet af en  

 arbejdsdag.
Overvågningsprocedurer for de kritiske  

 kontrolpunkter Der skal foreligge en rengøringsplan med  

 forskrifter for, hvordan og hvor ofte rengøring og desinfektion af  

 arbejdspladser, maskiner m.v. skal foregå.
Overvågningsproceduren  

 skal beskrive, hvordan der føres kontrol med, at planen følges,  

 og hvordan det verificeres, at der er rent.
Kontrol med rengøringen har størst relevans  

 for virksomheder med flere ansatte, hvor det ikke er samme person, som  

 gør rent og kontrollerer, at der er rent.
På  

 én-mandsvirksomheder eller på virksomheder med få ansatte  

 må kræfterne lægges i udarbejdelse af  

 rengøringsplanen og efterfølgende den løbende vurdering  

 af, om denne plan fungerer og er tilstrækkelig.
På alle  

 virksomheder kan det dog være nyttigt af og til at udføre en  

 verifikation af desinfektionens effektivitet i form af svaberprøver  

 eller lign.
Egenkontrol i relation til øvrig lovgivning for  

 rengøring og desinfektion De øvrige forhold omfatter den rengøring og  

 desinfektion, som ikke direkte har indflydelse på produkternes  

 sikkerhed.
Egenkontrollen består her ligeledes i udarbejdelse af  

 forskrifter for rengøring og desinfektion af lokaler, udstyr og  

 eventuelle transportmidler samt i kontrol af, at forskrifterne  

 følges.
Ad § 4,  

 Stk. 1: Personlig hygiejne Sundhedsrisici Af risici i forbindelse med den personlige hygiejne  

 må overvejes smitte af virus og/eller bakterier fra inficerede  

 medarbejdere til fødevarerne.
Eksempler på kritiske kontrolpunkter for  

 personlig hygiejne Eksempler på kritiske kontrolpunkter i forbindelse  

 med personlig hygiejne kan være:
 ·  

 	Håndtering af fødevarer ved sygdom, som kan overføres  

 via fødevaren.
Overvågningsprocedurer for de kritiske  

 kontrolpunkter Der skal foreligge forskrifter for f.eks. håndvask,  

 brug af handsker samt forholdsregler ved forskellige sygdomme, f.eks.  

 diarré og sår, således at medarbejdere med nævnte,  

 konstaterede sygdomme ikke kommer i direkte kontakt med fødevarer.  

 Overvågningsproceduren vil bestå i at sikre medarbejdernes  

 kendskab til forskrifterne og kontrol af, at forskrifter og forholdsregler  

 følges.
Egenkontrol i relation til øvrig lovgivning for  

 personlig hygiejne Egenkontrolprocedurer for de øvrige forhold i  

 forbindelse med personlig hygiejne omfatter f.eks. virksomhedens forskrifter  

 for spisning, tobaksrygning, arbejdsbeklædning og vask af  

 arbejdstøj.
Der skal endvidere være en egenkontrolprocedure, som  

 sikrer, at virksomhedens ansatte har eller får den relevante  

 lovpligtige hygiejneuddannelse samt at helbredsattester foreligger i det  

 omfang og på de virksomheder, hvor det er påkrævet.
Ad § 4,  

 stk. 2 og 3: Særlig egenkontrol af visse animalske  

 fødevarer Egenkontrolbekendtgørelsen lægger op til,  

 at virksomheden selv og evt. med rådgivning fra brancheorganisationer,  

 myndigheder m.v. foretager risikovurderinger, og selv fastlægger  

 overvågningsprocedurer m.v., således at egenkontrolprogrammet  

 tilpasses den enkelte virksomhed.
Imidlertid er der særlige direktivfastsatte krav til  

 egenkontrollen på det animalske område.
Disse bestemmelser skal  

 også indgå i virksomhedens egenkontrolprogram.
Som eksempel kan  

 nævnes mikrobiologiske undersøgelser af hakket og tilberedt  

 kød samt mælk, kontrol af histamin i visse fisk eller  

 særlig egenkontrol med parasitter i fisk.
 I § 4, stk. 2, er de særlige krav til egenkontrol  

 nævnt i form af henvisninger til bilagene i  

 egenkontrolbekendtgørelsen eller til de bekendtgørelser, hvori  

 kravene er anført.
Ad § 4,  

 stk. 4: Særlig egenkontrol for bestemte fødevarer eller  

 processer Veterinær- og Fødevaredirektoratet kan  

 bestemme, hvordan egenkontrollen eller dele af egenkontrollen skal  

 udføres for bestemte fødevarer eller bestemte  

 produktionsprocesser.
Det gælder f.eks. kontrol med  

 næringsstoftilsætning.
Der gives således hjemmel til, at  

 Veterinær- og Fødevaredirektoratet kan fastsætte generelle  

 bestemmelser, herunder fastsætte analyseparametre og analysemetoder for  

 bestemte fødevarer.
§ 5. Det påhviler den ansvarlige for virksomheden,  

 at samle optegnelser/registreringer til dokumentation af egenkontrollens  

 gennemførelse og resultater.
Omfanget af dokumentationen  

 fastsættes i forbindelse med godkendelsen af egenkontrolprogrammet.  

 Dokumentationen skal til enhver tid være tilgængelig for den  

 tilsynsførende myndighed.
 Stk. 2. Dokumentation for fødevarer omfattet af  

 bekendtgørelse om hakket og tilberedt kød,  

 bekendtgørelse om kødprodukter, bekendtgørelse om  

 virksomheder der indvejer, tilvirker eller engrosopbevarer mælk,  

 mælkeprodukter m.v., eller som tilvirker eller engrosopbevarer  

 margarine m.v., der ikke er kølede samt fødevarer omfattet af  

 bekendtgørelse om omsætning, tilvirkning m.v. af fisk og  

 fiskevarer i land og bekendtgørelse om behandling og opbevaring m.v.  

 af fisk og fiskevarer om bord i fartøjer skal opbevares i mindst 2  

 år.
 Stk. 3. Dokumentation for kølede fødevarer omfattet af  

 bekendtgørelse om hakket og tilberedt kød samt  

 bekendtgørelse om kødprodukter skal opbevares i mindst 6  

 måneder efter varens sidste anvendelsesdato eller dato for mindste  

 holdbarhed.
 Stk. 4. Dokumentation for kølede fødevarer omfattet af  

 bekendtgørelse om virksomheder, der indvejer, tilvirker eller  

 engrosopbevarer mælk, mælkeprodukter m.v., eller som tilvirker  

 eller engrosopbevarer margarine m.v. skal opbevares i mindst 2 måneder  

 regnet fra produktets sidste anvendelsesdato eller dato for mindste  

 holdbarhed.
 Stk. 5. For fødevarer, der ikke er omfattet af stk. 2-4  

 fastsættes opbevaringsperioden for dokumentationen i forbindelse med  

 udarbejdelse af egenkontrolprogrammet.
Ad § 5, stk. 1: Dokumentation af  

 egenkontrollen Egenkontrollen skal som udgangspunkt dokumenteres og  

 omfanget af dokumentationen fastlægges i forbindelse med  

 egenkontrolprogrammets godkendelse/registrering.
Med dokumentationen  

 opnår virksomheden et overblik over periodevise ændringer i  

 produktionen og hyppigheden af fejl, så det bliver muligt at rette  

 fejl, mens de endnu er af mindre betydning.
Den offentlige kontrol får  

 samtidig mulighed for at vurdere virksomheden over en periode.
 Dokumentationen skal for alle virksomheder som minimum  

 omfatte følgende:
·  

 	Registrering af fejl og dokumentation for fejlhåndteringen, se side  

 14 ·  

 	Dokumentation for revision af egenkontrolprogrammet ·  

 	Dokumentation for gennemført afprøvning af, at  

 overvågningsprocedurerne er effektive, f.eks. afprøvning af, at  

 en given stegetid sikrer gennemstegning.
For alle større virksomheder vil det dog være  

 et krav, at egenkontrol-resultaterne løbende dokumenteres og der  

 således er dokumentation for, at virksomheden foretager  

 overvågningen.
Autoriserede produktionsvirksomheder bør  

 således sikre fuld dokumentation.
I forbindelse med godkendelsen af  

 egenkontrolprogrammet kan det dog aftales, at visse data dokumenteres  

 periodevis eller kun som fejlregistrering, hvis det sikrer et bedre overblik  

 eller gør egenkontrollen mere relevant.
Det vil fortrinsvis være detailvirksomheder og  

 mindre virksomheder som godkendte slagtehuse eller engroslagre med fuldt  

 emballerede varer, der kan nøjes med den nævnte  

 minimumsdokumentation.
Hvis tilsynsmyndigheden konstaterer overtrædelse  

 af regler eller, at kritiske kontrolpunkter ikke er under overvågning,  

 kan myndigheden pålægge disse virksomheder løbende  

 dokumentation enten i en periode eller varigt, jf. § 10, stk. 2.
Det er vigtigt, at dokumentationskravet ikke overskygger  

 formålet med egenkontrollen, så virksomhederne ikke kører  

 fast i unødig dokumentation.
F.eks. kan registrering af fejl ved  

 temperaturen i et supermarkeds kølediske give et langt bedre overblik  

 både for virksomheden og tilsynsmyndigheden end registrering af alle  

 målte temperaturer.
Dokumentation for egenkontrollen skal foreligge på  

 den virksomhed, som egenkontrolprogrammet dækker.
Hver enkelt  

 produktionsvirksomhed, salgsvirksomhed m.v. skal have et godkendt/registreret  

 egenkontrolprogram og resultaterne herfra skal være tilgængelige  

 for tilsynsmyndigheden på dette sted.
Hvis en kontorvirksomhed, f.eks. en importør, ikke  

 har eget lager, men i stedet oplagrer varer på f.eks. et lagerhotel,  

 skal både importør og lagerhotel have et egenkontrolprogram.  

 Importøren, der har ansvaret for produkterne, skal have et  

 egenkontrolprogram, der sikrer, at produkterne ved indførsel er i  

 overensstemmelse med reglerne.
Dokumentationen for denne egenkontrol, f.eks.  

 i form af leverandørerklæringer, certifikater eller lign., skal  

 forefindes hos importøren og være tilgængelig i  

 forbindelse med tilsyn der.
Et lagerhotel, der udelukkende oplagrer varer for  

 andre, skal have egenkontrol, der sikrer korrekt opbevaring, f.eks.  

 skadedyrssikring og temperaturkontrol og kunne dokumentere dette.
Endvidere  

 skal lageret have et system, så det kan oplyses hvilken virksomhed, der  

 har ansvaret for de oplagrede varer.
Hvis importøren og lageret aftaler, at en del af  

 egenkontrollen udføres af lageret, f.eks. i forbindelse med modtagelse  

 af råvarer, skal dette fremgå af begge virksomheders  

 egenkontrolprogram.
Dokumentation for den del af egenkontrollen, som lageret  

 udfører, skal så forefindes på lageret.
 Hvis en virksomhed får udført  

 lønarbejde, vil lønarbejdstageren i mange tilfælde  

 være ansvarlig for produktionen og dermed have pligt til at  

 udføre den fornødne egenkontrol samt dokumentere denne.
Ad § 5,  

 stk. 2-5: Opbevaringstid for dokumentation I en række direktiver er der fastsat regler for,  

 hvor længe dokumentationen skal opbevares.
Virksomheder, der ikke er  

 omfattet af disse bestemmelser, foreslår en opbevaringsperiode.
Den  

 godkendende/registrerende myndighed vurderer ved godkendelsen/registreringen,  

 om opbevaringsperioden er tilstrækkelig.
I de fleste tilfælde vil  

 en periode på 2 år være passende.
 § 6. Virksomheden skal underrette den  

 tilsynsførende myndighed, hvis resultatet af  

 laboratorieundersøgelser eller andre oplysninger, som virksomheden  

 kommer i besiddelse af, viser eller giver anledning til at formode, at der  

 kan være fare for sundheden.
Stk. 2. I tilfælde af umiddelbar fare for menneskers sundhed skal  

 virksomheden straks foretage tilbagetrækning fra markedet af hele den  

 produktionsmængde, der er fremstillet på samme teknologiske  

 betingelser, og som vil kunne indebære samme risiko.
Den tilbagetrukne  

 mængde kan alene anvendes efter tilladelse fra den  

 tilsynsførende myndighed.
Ad § 6: Forholdsregler ved  

 sundhedsfare Bestemmelserne i § 6 er en videreførelse af  

 bestemmelser i direktiver inden for det animalske område, og er nu  

 gjort generelt gældende for alle virksomheder, der er omfattet af  

 egenkontrolbekendtgørelsen.
Ad § 6,  

 stk. 1: Underretning af tilsynsmyndigheden Det er ikke hensigten, at mindre afvigelser, der  

 identificeres under den løbende egenkontrol, skal anmeldes til  

 tilsynsmyndigheden.
Kun i de tilfælde, hvor det skønnes, at der  

 kan være en sundhedsrisiko, skal der foretages anmeldelse.
Det vil som  

 regel sige, når varer behæftet med risiko er markedsført.  

 I tvivlstilfælde skal tilsynsmyndigheden også underrettes.  

 Underretning af tilsynsmyndigheden fritager ikke virksomheden for pligt til  

 selv at foretage det fornødne, således at den aktuelle  

 sundhedsrisiko undgås.
I en række tilfælde er der fastsat  

 bestemmelser og udstedt vejledninger om, hvornår der foreligger en  

 sundhedsfare, f.eks. i form af grænseværdier for  

 sygdomsfremkaldende mikroorganismer.
Hvor der ikke er fastsat nærmere  

 bestemmelser om, hvornår der foreligger en sundhedsfare, skal  

 virksomhederne foretage en konkret vurdering.
Til brug ved vurderingen af  

 f.eks. sygdomsfremkaldende mikroorganismer, restkoncentrationer eller  

 tungmetaller kan anvendes litteraturstudier eller andre relevante  

 oplysninger.
Ad § 6,  

 stk. 2: Tilbagetrækning fra markedet § 6, stk. 2, som omhandler umiddelbar fare for  

 menneskers sundhed, skal anvendes i situationer, hvor der er en akut fare »en  

 her og nu risiko for sygdom« ved det pågældende produkt.
Hvis der  

 er en formodning om, at der kan være en umiddelbar fare for sundheden,  

 giver bestemmelsen virksomheden pligt til straks at foretage  

 tilbagetrækning af produkter, der allerede er markedsført.  

 Tilbagetrækningen skal ske omgående på virksomhedens eget  

 initiativ og er ikke afhængig af, at der foreligger en afgørelse  

 fra tilsynsmyndigheden.
Godkendelse eller registrering af  

 egenkontrolprogram § 7. Autoriserede eller godkendte virksomheder skal  

 fremsende egenkontrolprogrammet til tilsynsmyndigheden.
 Stk. 2. Godkendelsen af egenkontrolprogrammet varetages af den myndighed,  

 der i forvejen er godkendende eller autoriserende myndighed.
Stk. 3. Virksomheder, der alene er registreret, indsender kopi af  

 virksomhedens egenkontrolprogram til den myndighed, der foretager  

 registreringen af virksomheden.
Såfremt egenkontrolprogrammet ikke er i  

 overensstemmelse med bekendtgørelsens bestemmelser kan virksomheden  

 påbydes at foretage ændringer i programmet.
 Stk. 4. Godkendelsen af egenkontrolprogrammet meddeles af den  

 autoriserende eller godkendende myndighed i virksomhedens godkendelse eller  

 autorisation.
 Stk. 5. Veterinær- og Fødevaredirektoratet fastsætter  

 nærmere bestemmelser om frist for indsendelse af  

 egenkontrolprogrammet.
Ad § 7, stk. 1 og 2:  

 Fremsendelse og godkendelse af egenkontrolprogram Virksomhederne skal fremsende egenkontrolprogrammet  

 til tilsynsmyndigheden.
Hvis tilsynsmyndigheden ikke er godkendende myndighed,  

 videresendes egenkontrolprogrammet til den godkendende myndighed med  

 bemærkninger og indstilling.
Tilsynsmyndighedens vurdering af  

 virksomhedens egenkontrolprogram skal tydeligt fremgå af indstillingen,  

 herunder om egenkontrolprogrammet har et tilstrækkeligt omfang og  

 gør det muligt at kontrollere, om egenkontrollen gennemføres og  

 fungerer.
Godkendelse af egenkontrolprogrammet kan for mange  

 virksomheder strække sig over et længere tidsforløb, hvor  

 der arbejdes med fastlæggelse og beskrivelse af kritiske kontrolpunkter  

 og overvågningsprocedurer.
I denne fase vil der i en del virksomheder  

 være behov for vejledning fra tilsynsmyndigheden, brancheforeninger  

 og/eller konsulentfirmaer, således at virksomhederne kommer godt i gang  

 og forstår principperne bag egenkontrollen.
Selv om vejledning kan  

 være nødvendigt, er det vigtigt, at det er den enkelte  

 virksomhed, der selv tager stilling til, hvordan egenkontrollen skal  

 udformes, herunder hvordan de kritiske kontrolpunkter kan overvåges  

 på en overskuelig, overkommelig og effektiv måde.
Godkendelse af egenkontrolprogrammet meddeles, når  

 godkendelsesmyndigheden skønner, at de nødvendige elementer  

 indgår.
Især for detailvirksomheder kan det være aktuelt  

 for myndigheden at vurdere, om egenkontrolprogrammet giver den  

 fornødne sikkerhed og dermed kan godkendes, før alle  

 overvågningsprocedurer er på plads, da det for mange af disse  

 virksomheder ikke vil være realistisk at afprøve alle  

 overvågningsprocedurer på én gang.
Et egenkontrolprogram  

 vil således kunne godkendes, når de kritiske kontrolpunkter er  

 udpeget, en eller to overvågningsprocedurer, dokumentation og  

 fejlhåndtering er fastlagt, og der foreligger en plan for  

 fastlæggelse af den resterende del af egenkontrollen.
Mindre ændringer i egenkontrolprogrammet skal  

 oplyses til tilsynsmyndigheden i forbindelse med tilsynene på  

 virksomheden.
Væsentlige ændringer i egenkontrollen skal  

 godkendes af den myndighed, der har godkendt egenkontrolprogrammet.  

 Væsentlige ændringer kan være nye råvaretyper,  

 fremstilling af produkter omfattet af særlig lovgivning eller  

 ændringer, der kræver ny risikovurdering.
Virksomheder omfattet af flere lovgivninger Det skal tilsigtes, at egenkontrolprogrammet godkendes af  

 én myndighed, selv om en del virksomheder er autoriseret/godkendt i  

 henhold til flere regelsæt, og autorisations- eller  

 godkendelseskompetencen er henlagt til flere myndigheder.
I sådanne  

 tilfælde aftales sagens behandling mellem de involverede myndigheder,  

 idet udgangspunktet vil være, at den myndighed, som efter  

 gældende bestemmelser har kompetencen inden for virksomhedens  

 hovedaktivitet, samordner vurderingen af egenkontrolprogrammet og på  

 vegne af myndighederne meddeler godkendelsen.
Godkendelsen skal således  

 koordineres med øvrige involverede myndigheder.
Det bør derfor  

 anføres i godkendelsen, at egenkontrolprogrammet har været  

 forelagt de øvrige myndigheder.
Ad § 7,  

 stk. 3: Egenkontrol i registrerede virksomheder Egenkontrolprogrammet for registrerede virksomheder  

 skal ikke godkendes, men skal dog indsendes til den registrerende myndighed,  

 som vurderer, om egenkontrolprogrammet opfylder bekendtgørelsens  

 bestemmelser.
Hvis det vurderes, at egenkontrolprogrammet opfylder  

 bekendtgørelsens bestemmelser, kvitteres for programmets modtagelse  

 ved meddelelse til virksomheden.
Hvis egenkontrolprogrammet ikke vurderes at  

 opfylde bestemmelserne, kan virksomheden påbydes at foretage  

 suppleringer eller ændringer i programmet inden for en fastsat  

 frist.
Ad § 7,  

 stk. 4: Egenkontrolprogram vilkår for virksomhedens  

 godkendelse/autorisation For godkendte og autoriserede virksomheder vil  

 egenkontrolprogrammet være et vilkår for virksomhedens  

 autorisation eller godkendelse.
Det vil sige, at det er en forudsætning  

 for godkendelsen eller autorisationen, at egenkontrolprogrammet  

 følges.
Sker det ikke, skal tilsynsmyndigheden meddele de  

 nødvendige påbud og forbud og herunder gøre klart for  

 virksomheden hvilke handlinger, der skal iværksættes, for at  

 sikre kravene overholdt.
Som opfølgning på påbudet skal  

 tilsynsmyndigheden mod betaling føre ekstra tilsyn med virksomheden og  

 evt. tage ekstra prøver, indtil virksomheden kan godtgøre, at  

 programmet følges.
Indførelse af egenkontrol vil på mange  

 virksomheder være en proces, der berører de fleste af  

 virksomhedens væsentligste områder.
Det kan betyde, at en  

 så omfattende gennemgang af virksomhedens aktiviteter er  

 nødvendig, at udstedelse af en ny autorisation/godkendelse viser sig  

 mest hensigtsmæssig.
Dette vil typisk være tilfældet for en  

 del af de autoriserede virksomheder.
Virksomhederne skal dog ikke  

 nødvendigvis regodkendes/reautoriseres i forbindelse med  

 indførelse af egenkontrol.
Hvis den godkendende/autoriserende  

 myndighed anser det for tilstrækkeligt, kan godkendelse af  

 egenkontrolprogrammet meddeles som et supplement til den eksisterende  

 godkendelse/autorisation.
Ad § 7,  

 stk. 5: Frist for indsendelse af egenkontrolprogram Godkendelse og registrering af egenkontrolprogrammer i  

 alle fødevarevirksomheder er en proces, der vil strække sig over  

 en årrække.
Bestemmelsen i stk. 5 giver Veterinær- og  

 Fødevaredirektoratet mulighed for at planlægge dette arbejde,  

 f.eks. ved at indkalde egenkontrolprogrammer for en bestemt gruppe  

 virksomheder, så som engrosvirksomheder, samtidig, eller ved at vente  

 med at indkalde programmerne til en branchekode er godkendt.
§ 8. I forbindelse med godkendelse og gennemførelse  

 af egenkontrolprogrammet kan der fastsættes bestemmelser om dennes  

 gennemførelse.
Det kan herunder bestemmes, at analyser skal foretages  

 på et af Veterinær- og Fødevaredirektoratet godkendt  

 laboratorium.
Ad § 8: Supplerende bestemmelser  

 til egenkontrolprogrammet § 8 giver myndighederne hjemmel til at fastlægge  

 tilrettelæggelsen af egenkontrollen på en konkret virksomhed,  

 f.eks. hvis der skønnes at være særlige problemer med  

 produktionen, hvis det indsendte egenkontrolprogram ikke skønnes at  

 være tilstrækkeligt, eller hvis der er behov for at  

 præcisere, hvordan virksomhedens egenkontrolprogram tolkes af  

 myndigheden.
 § 8 giver endvidere myndighederne hjemmel til at  

 fastlægge, at analyser foretaget i forbindelse med virksomhedens  

 egenkontrol skal udføres på et af Veterinær- og  

 Fødevaredirektoratet godkendt laboratorium eller at laboratoriet skal  

 deltage i præstationsprøvninger, f.eks. hvis der i konkrete  

 tilfælde stilles specielle krav til analysekvaliteten eller  

 pålideligheden af resultaterne.
I mange tilfælde vil myndigheden dog ikke stille  

 krav om, at der laves laboratorieundersøgelser som led i  

 egenkontrollen.
Det vil normalt være valgfrit, om analyser foretages  

 på godkendte eller akkrediterede laboratorier, og om virksomheden selv  

 vil foretage analyserne eller lade dem udføre på et laboratorium  

 efter eget valg.
Branchekoder § 9. I forbindelse med etablering af egenkontrollen  

 kan virksomheden benytte sig af de branchekoder, der er udarbejdet af den  

 pågældende brancheorganisation, og som godkendes af  

 Veterinær- og Fødevaredirektoratet.
Ad § 9:  

 Branchekoder Fødevarebrancherne kan vælge at udarbejde  

 branchekoder for god hygiejnepraksis.
Branchekoden er en hjælp til den  

 enkelte virksomhed inden for branchen til at sikre, at bestemmelserne omkring  

 hygiejne og egenkontrol overholdes.
Branchekoderne skal således indeholde mere  

 specifikke og brancherelaterede anvisninger på, hvordan en typisk  

 virksomhed kan opfylde bekendtgørelsen om egenkontrol og de relevante  

 bekendtgørelser om hygiejne.
Der kan f.eks. være eksempler  

 på risikovurderinger, kritiske kontrolpunkter og  

 overvågningsprocedurer, da det kan være hensigtsmæssigt, at  

 sådanne overvejelser først gøres inden for branchen.
Det  

 skal dog understreges, at branchekoden ikke kan gøre det ud for  

 virksomhedens egenkontrolprogram, men i stedet skal fungere som en  

 idéliste og dermed som inspiration til virksomheden, når  

 egenkontrolprogrammet skal udarbejdes.
 I branchekoderne skal der også være  

 anvisninger på, hvordan de relevante bestemmelser om indretning og  

 drift af virksomheden kan opfyldes.
Branchekoderne godkendes af Veterinær- og  

 Fødevaredirektoratet.
Ved tilsyn skal myndigheden tage hensyn til en  

 godkendt branchekode, hvis virksomheden vælger at følge denne.  

 Det er således frivilligt, om en virksomhed vil anvende en branchekode,  

 men fødevarelovgivningen skal naturligvis overholdes.
Tilsyn § 10. Tilsynet med overholdelse af bestemmelserne om  

 egenkontrol påhviler den myndighed, som i henhold til gældende  

 bestemmelser varetager tilsynet med virksomheden.
 Stk. 2. Såfremt der konstateres mangler eller  

 uregelmæssigheder ved egenkontrolprogrammet, kan tilsynsmyndigheden  

 påbyde disse afhjulpet inden for en af tilsynsmyndigheden fastsat  

 frist.
Ad § 10, stk. 1: Tilsyn og  

 påbud vedrørende egenkontrolprogrammer Den myndighed, der i henhold til gældende  

 bestemmelser fører tilsyn med en virksomhed, har ligeledes ansvaret  

 for tilsyn med virksomhedens egenkontrol.
Er der tale om en virksomhed  

 reguleret af flere lovgivninger, kan der i nogle tilfælde være  

 behov for at samordne tilsynets praktiske gennemførelse, herunder de  

 påbud m.v. tilsynets gennemførelse måtte give anledning  

 til.
Tilsynsmyndigheden skal kontrollere, om virksomhedens  

 egenkontrol gennemføres, er troværdig og er tilstrækkelig.  

 Som led i de rutinemæssige tilsyn kan dele af virksomhedens  

 egenkontrolprogram kontrolleres.
På tilsynsattesten eller -rapporten  

 bør det noteres, hvilke dele af egenkontrollen, der er  

 gennemgået, og om der har været bemærkninger til  

 programmet.
Med fastlagte mellemrum kan der aftales et møde med den  

 eller de ansvarlige for virksomhedens egenkontrol med henblik på en  

 grundig gennemgang af hele egenkontrolprogrammet.
Bestemmelsen i § 10, stk. 2, supplerer tilsynsmyndighedens  

 mulighed for at meddele påbud og forbud vedrørende forhold eller  

 produkter, der ikke opfylder fødevarelovgivningen, idet fejl og  

 mangler ved virksomhedens egenkontrolprogram kan påbydes afhjulpet  

 inden for en fastsat frist.
Det kan f.eks. være inddragelse af  

 områder, der ikke hidtil har været omfattet af  

 egenkontrolprogrammet, eller det kan være intensivering af kontrollen  

 med områder eller parametre, hvor der er konstateret fejl.
Klage § 11. Veterinær- og Fødevaredirektoratets  

 afgørelser vedrørende virksomhedens egenkontrol kan  

 påklages til Ministeriet for Fødevarer, Landbrug og Fiskeri.
 Stk. 2. Den lokale tilsynsmyndigheds og Fiskeriinspektoratets  

 afgørelser vedrørende virksomhedens egenkontrol kan  

 påklages til Veterinær- og Fødevaredirektoratet.
 Stk. 3. For klager over de i stk. 1 og 2 omhandlede afgørelser, der  

 er truffet i henhold til levnedsmiddelloven er klagefristen 4 uger fra den  

 dag, afgørelsen er meddelt den pågældende.
 Stk. 4. Klagemyndigheden kan i de i stk. 3 nævnte tilfælde  

 indtil 6 måneder efter afgørelsen se bort fra fristoverskridelse  

 af klagefristen, når overskridelsen af særlige grunde er  

 undskyldelig.
Ad § 11, stk. 1: Klage over  

 Veterinær- og Fødevaredirektoratets  

 afgørelser Afgørelser om virksomhedernes egenkontrol kan  

 vedrøre selve godkendelsen/registreringen af egenkontrolprogrammet  

 eller afgørelser i forbindelse med egenkontrollens  

 gennemførelse.
§ 11, stk. 1, angår de afgørelser, som  

 Veterinær- og Fødevaredirektoratet træffer om  

 virksomhedens egenkontrol.
Disse afgørelser kan påklages til  

 Ministeriet for Fødevarer, Landbrug og Fiskeri.
Korrekt  

 klagevejledning til afgørelser truffet i henhold til lovgivningen om  

 fisk, æg, kød og mælk angives ved følgende ordlyd:  

 »Afgørelsen kan påklages til Ministeriet for Fødevarer,  

 Landbrug og Fiskeri«, ligesom det angives, at »klagen bedes adresseret c/o  

 Veterinær- og Fødevaredirektoratet«.
Det bemærkes, at der i lovgivningen  

 vedrørende æg, fisk, kød og mælk ikke er  

 bestemmelser om klagefrist, hvorimod levnedsmiddelloven opererer med en  

 sådan jf. § 11, stk. 3. Der er heller ikke bestemmelser om, hvorvidt  

 klagen har opsættende virkning, indtil klageinstansen har truffet sin  

 afgørelse.
En afgørelse af, om klagen skal have eller ikke skal  

 have opsættende virkning, kan normalt træffes såvel af den  

 myndighed, der træffer afgørelse i 1. instans, som af den  

 myndighed afgørelsen kan påklages til.
Der vil være tale  

 om en konkret vurdering i hvert enkelt tilfælde.
For afgørelser truffet i henhold til  

 levnedsmiddelloven skal klagen indsendes via Veterinær- og  

 Fødevaredirektoratet og det angives, at fristen for klage er 4 uger  

 efter, at afgørelsen er meddelt den pågældende.
Ved klage  

 over afgørelser efter levnedsmiddelloven er hovedreglen, at klagen har  

 opsættende virkning, således at påbud/forbud ikke skal  

 efterkommes, før sagen er behandlet af klagemyndigheden.
Det kan  

 bestemmes, at påbudet skal efterkommes uanset klage.
Beslutningen om,  

 at afgørelse skal efterkommes uanset klage, kan påklages  

 selvstændigt, dog har denne klage ikke opsættende virkning.
Ad § 11,  

 stk. 2: Klage over den lokale tilsynsmyndigheds  

 afgørelser Hvor levnedsmiddelkontrolenhederne eller  

 fiskeriinspektoraterne træffer afgørelse om virksomhedens  

 egenkontrol, kan afgørelsen påklages til Veterinær- og  

 Fødevaredirektoratet.
Korrekt klagevejledning til afgørelser  

 truffet i henhold til lovgivningen om fisk, æg, kød og  

 mælk angives ved: »Afgørelsen kan påklages til  

 Veterinær- og Fødevaredirektoratet«.
Korrekt klagevejledning til  

 afgørelser truffet i henhold til levnedsmiddelloven angives ved:  

 »Afgørelsen kan påklages til Veterinær- og  

 Fødevaredirektoratet.
En eventuel klage indsendes via  

 tilsynsmyndigheden inden 4 uger efter, at afgørelsen er meddelt«.
 Til spørgsmålet om klagens opsættende  

 virkning henvises til kommentarer til § 11, stk. 1.
Ad § 11,  

 stk. 3 og 4: Klagefrister For afgørelser truffet i henhold til  

 levnedsmiddelloven er der en frist for klage på 4 uger fra  

 afgørelsen er meddelt.
Afgørelsen anses for meddelt den  

 førstkommende hverdag, efter at afgørelsen er sendt fra  

 myndigheden.
Fristen løber således fra førstkommende  

 hverdag efter afsendelsen og klagen skal være myndigheden i hænde  

 på 4 ugers dagen herfor.
§ 11, stk. 4 giver mulighed for, at klagemyndigheden kan  

 se bort fra overskridelse af fristen og tage sagen op til behandling,  

 når fristoverskridelsen af særlige grunde er undskyldelig.
Der  

 tænkes især på forhold, som ikke beror på den  

 pågældende, eller som ikke kan tilskrives den  

 pågældende som forsætlige eller uagtsomme.
Straf § 12. Overtrædelse af §§ 3-6, §§ 7, stk. 3 eller  

 § 8 samt undladelse af at efterkomme påbud udstedt i medfør af §  

 10, stk. 2, straffes med bøde.
Stk. 2. Straffen kan stige til hæfte eller fængsel i indtil 1  

 år, hvis overtrædelsen er begået forsætligt eller  

 groft uagtsomt og hvis der ved overtrædelsen er 1) voldt skade på sundheden eller fremkaldt fare derfor eller 2) opnået eller tilsigtet en økonomisk fordel for den  

 pågældende selv eller andre, herunder ved besparelser.
 Stk. 3. Der kan pålægges juridiske selskaber m.v. (juridiske  

 personer) strafansvar efter reglerne i straffelovens 5. kapitel.
Ad § 12: Straf Straffen for overtrædelse af bestemmelserne er  

 som hovedregel bødestraf.
Dog kan der i medfør af § 12, stk. 2  

 idømmes hæfte eller fængselsstraf, såfremt det  

 konkret vurderes, at der er voldt skade på sundheden, fremkaldt fare  

 herfor, opnået eller tilsigtet en økonomisk fordel for den  

 pågældende selv eller andre.
Ifølge § 12, stk. 3, ifalder  

 også selskaber m.v. strafansvar.
Der henvises i den forbindelse til  

 straffelovens 5. kapitel.
Ikrafttrædelse § 13. Bekendtgørelsen træder i kraft den  

 20. juli 1998.
Status  

 for tidligere vejledninger Denne vejledning erstatter følgende  

 vejledninger om egenkontrol:
Vejledende egenkontrolprogrammer for  

 ægproduktvirksomheder af november 1994. Landbrugsministeriet,  

 Veterinærdirektoratet, 4. afdeling, J.nr. 6720-34/94 Veterinærdirektoratets vejledning om udarbejdelse af  

 godkendt egenkontrolprogram på samtlige i medfør af  

 kødloven autoriserede og godkendte virksomheder, januar 1997, J.nr.  

 fø 412-89-0/95 Vejledning om levnedsmiddelhygiejne og egenkontrol af  

 december 1995 kapitel 13. Levnedsmiddelstyrelsen.
Vejledning i egenkontrol.
Danske Mejeriers  

 Fællesorganisation.
Maj 1996.
Generelle retningslinier for egenkontrol i virksomheder  

 der producerer blandingsprodukter og margarine m.v. samt hygiejneforskrifter  

 for virksomheder og personale.
Margarine Industri Foreningen i samarbejde med  

 Veterinærdirektoratet, April 1997.
 Inden for produktområderne kan de erstattede  

 vejledninger danne udgangspunkt for udarbejdelse af branchekoder.
Veterinær- og Fødevaredirektoratet, den 1.  

 december 1998 Bilag 1 Supplerende egenkontrolbestemmelser  

 for hakket kød og tilberedt kød 1.	Den af virksomheden etablerede egenkontrol i  

 henholdt til § 3, stk. 2, skal mindst omfatte:
 a)	Kontrol af råvarer der anvendes for at sikre, at kriterierne i  

 bilag 2 og 3 i bekendtgørelse om hakket kød og tilberedt  

 kød er overholdt i slutproduktet.
 b)	Udtagning af prøver til analyse i et af Veterinær- og  

 Fødevaredirektoratet godkendt laboratorium.
2.	Virksomheden skal for hakket kød omfattet af §§ 9-14 i  

 bekendtgørelse om hakket kød og tilberedt kød og  

 tilberedt kød fremstillet af hakket kød omfattet af § 22, stk.  

 1, i bekendtgørelse om hakket kød og tilberedt kød  

 foretage daglige mikrobiologiske undersøgelser.
For andet hakket  

 kød og tilberedt kød omfattet af bekendtgørelse om  

 hakket kød og tilberedt kød skal undersøgelserne  

 foretages mindst een gang for hver 5 produktionsdage.
3.	Hakket kød skal undersøges for aerobe mesofile kim,  

 Escherichia coli, Staphylococcus aureus og Salmonella.
Tilberedt kød  

 skal undersøges for Escherichia coli, Staphylococcus aureus og  

 Salmonella.
For hakket kød og tilberedt kød bestemt til at  

 anvendes som råvare på en autoriseret kødproduktvirksomhed  

 i Danmark eller bestemt til at udføres til lande, som ikke er medlem  

 af EU bortset fra Norge og San Marino, kan undersøgelserne dog  

 begrænses til aerobe kim for hakket kød og Escherichia coli for  

 tilberedt kød.
4	Der skal til hver undersøgelse udtages 5 prøver til  

 analyse.
Ved undersøgelse for Salmonella kan prøverne  

 undersøges som samleprøve.
Prøverne skal være  

 repræsentative for produktionen.
For tilberedt kød, som er  

 fremstillet af hele kødstykker, skal prøverne udtages i dybden  

 af muskulaturen.
 5.	Prøver som beskrevet i nr. 2 og 3 kan udtages af  

 råvarerne, af færdigvarerne før afkøling, eller af  

 færdigvarerne efter køling, frysning eller dybfrysning.  

 Prøver udtaget med henblik på bekræftelse af resultaterne  

 af undersøgelser nævnt i første punktum skal udtages af  

 den salgsklare vare.
6.	De mikrobiologiske undersøgelser skal foretages efter metoder  

 foreskrevet af Veterinær- og Fødevaredirektoratet.
Resultaterne  

 af de mikrobiologiske undersøgelser skal for hakket kød og  

 tilberedt kød fremstillet af hakket kød bortset fra ferske  

 pølser og fars, jf. § 22 i bekendtgørelse om hakket kød  

 og tilberedt kød, vurderes efter de retningslinier, der er fastsat i  

 bilag 2, nr. 2, i bekendtgørelse om hakket kød og tilberedt  

 kød og for andet tilberedt kød efter retningslinierne i bilag 3  

 i bekendtgørelse om hakket kød og tilberedt kød.
 7.	Såfremt det konstateres, at de i punkt 6 nævnte  

 retningslinier ikke overholdes, skal virksomheden træffe alle relevante  

 foranstaltninger til at afhjælpe disse mangler.
 8.	Såfremt retningslinierne fortsat ikke er overholdt efter en  

 frist på 15 dage, skal den pågældende produktion  

 indstilles, indtil problemet er løst.
Ad bilag 1 Bilag 1 gennemfører dele af bestemmelserne i  

 Rådets direktiv nr. 94/65/EF om krav til fremstilling og  

 afsætning af hakket kød og tilberedt kød.
Bilaget omhandler udelukkende den supplerende egenkontrol,  

 der skal gennemføres på virksomheder, der er godkendt eller  

 autoriseret i henhold til bekendtgørelse om hakket kød og  

 tilberedt kød.
Godkendte detailvirksomheder, der fremstiller hakket  

 kød eller tilberedt kød, er således ikke omfattet af  

 bilaget.
 Der vil blive udarbejdet en vejledning til  

 bekendtgørelse om hakket kød og tilberedt kød, hvori der  

 vil være mere detaljeret vejledning om produktion og afsætning af  

 hakket kød og tilberedt kød, herunder også detaljeret  

 vejledning til bilag 1 i egenkontrolbekendtgørelsen.
Bilag 2 Supplerende bestemmelser for  

 egenkontrol for fisk og fiskevarer Kapitel 1 Parasitter 1.1. I det egenkontrolprogram, der er nævnt i §§ 3 og  

 4, skal indgå en visuel kontrol af fisk og fiskevarer med henblik  

 på at undersøge disse for parasitter.
 1.2. Ved visuel kontrol med henblik på at undersøge for  

 parasitter forstås en ikke-destruktiv undersøgelse af fisk og  

 fiskevarer udført under optiske forstørrelsesmidler og under  

 gode belysningforhold for det menneskelige øje, evt. ved  

 gennemlysning.
1.3. Den visuelle kontrol skal gennemføres ved udtagning af  

 stikprøver af et repræsentativt antal enheder.
Den ansvarlige  

 for virksomheden fastsætter omfanget og hyppigheden af kontrollen under  

 hensyntagen til varernes art, geografiske oprindelse og anvendelse.
1.4. Ved manuel rensning og skylning skal der under produktion foretages  

 løbende kontrol af bughulen på den rensede fisk samt af lever og  

 rogn til konsum.
Ved mekanisk rensning skal der udtages et  

 repræsentativt antal stikprøver, dog mindst 10 fisk pr. parti.
1.5. Fiskefileter og -stykker skal kontrolleres ved filetering og  

 udskæring.
Når dette ikke er muligt, foretages  

 undersøgelse i henhold til en opstillet udtagningsplan, der skal  

 stilles til rådighed for det stedlige fiskeriinspektorat.
I  

 udtagningsplanen skal indgå gennemlysning af varerne, når dette  

 er teknisk muligt.
Kapitel 2 2.1. Når der er foreskrevet en frysning med henblik  

 på drab af parasitter i henhold til § 2, stk. 12, i  

 bekendtgørelse om omsætning, tilvirkning m.v. af fisk og  

 fiskevarer i land skal virksomheden sikre sig, at fisk og fiskevarer har  

 undergået denne behandling, inden de overgår til konsum.
 2.2. Ved afsætning skal sådanne fisk og fiskevarer være  

 ledsaget af en attestation fra virksomheden, hvori frysebehandlingen angives.
Kapitel 3 Kogte krebs og bløddyr 3.1. Ved produktion af kogte krebs- og bløddyr skal  

 der som led i egenkontrollen indgå en mikrobiologisk kontrol til  

 sikring af, at normerne i bilag 3 i bekendtgørelse om omsætning,  

 tilvirkning m.v. af fisk og fiskevarer i land overholdes.
Den mikrobiologiske  

 kontrol skal omfatte udtagning af prøver til undersøgelse  

 på et af Veterinær- og Fødevaredirektoratet godkendt  

 laboratorium.
 3.2. Virksomhedens ansvarlige skal fastsætte  

 prøveudtagningsprogrammer ud fra produkternes karakter, f.eks. hele  

 eller uden skal, temperatur og kogetid samt risikoanalyse.
3.3. Analyseresultaterne skal suppleres med angivelse af de anvendte  

 metoder.
Når der ved egenkontrollen konstateres overskridelse af  

 normerne i bilag 3, punkt 1 og 2, i bekendtgørelse om omsætning,  

 tilvirkning m.v. af fisk og fiskevarer i land , skal virksomheden underrette  

 det stedlige fiskeriinspektorat om resultaterne og de foranstaltninger, der  

 er truffet med hensyn til såvel de konkrete partier som den revision af  

 overvågnings- og kontrolmetoderne, der skal foretages på grund af  

 normoverskridelsen.
 3.4. Partier, der ikke opfylder normerne på grund af påvisning  

 af patogene kim eller overskridelse af M-værdien for Staphylococcus  

 aureus i bilag 3, punkt 2, i bekendtgørelse om omsætning,  

 tilvirkning m.v. af fisk og fiskevarer i land, må ikke bringes i  

 handelen.
Kapitel 4 Fiskehelkonserves 4.1. Som led i egenkontrollen ved fremstilling af  

 fiskehelkonserves skal der foretages:
1)	stikprøvevis kontrol af varmebehandlingen ved inkubation ved  

 37°C i 7 dage eller ved 35°C i 10 dage samt mikrobiologiske  

 undersøgelser af fiskevaren og beholderne i virksomhedens laboratorium  

 eller et andet af Veterinær- og Fødevaredirektoratet godkendt  

 laboratorium, 2)	udtagning af prøver med faste mellemrum af hver dags  

 produktion for at sikre, at lukningen eller andre hermetiske lukningsmetoder  

 er effektive.
Hertil skal virksomheden råde over det nødvendige  

 udstyr til falsekontrol af de lukkede beholdere, og 3)	kontrol af, at beholdere ikke er beskadiget.
Ad bilag 2 Bilag 2 gennemfører dele af bestemmelserne i ·  

 	Rådets direktiv nr. 91/493/EØF om sundhedsmæssige  

 betingelser for produktion og afsætning af fiskerivarer, ·  

 	Kommissionens beslutning 93/51/EØF om mikrobiologiske kriterier  

 for produktion af kogte krebsdyr og bløddyr, og ·  

 	Kommissionens beslutning nr. 93/140/EØF om nærmere  

 bestemmelser for visuel kontrol med henblik på at undersøge  

 fiskerivarer for parasitter.
Bilag 3 Supplerende egenkontrolbestemmelser  

 for ægprodukter Kapitel 1 Virksomheden skal føre en journal over hver  

 behandlet serie, jf. § 2, stk. 1, nr. 7, i bekendtgørelse om  

 ægprodukter, i hvilken der skal være en angivelse således  

 at behandlingsdatoen kan identificeres.
Ad bilag 3 Bilag 3 gennemfører dele af  

 bestemmelserne i Rådets direktiv nr. 89/437/EØF om hygiejne- og  

 sundhedsmæssige problemer i forbindelse med produktion og  

 markedsføring af ægprodukter.
Bilag A Registrerede virksomheder Registrerede virksomheder, der Virksomheder, der er registreret som  

 importører i henhold til § 4 og § 9 i bekendtgørelse nr. 1166  

 af 23. december 1996 om samhandels- og indførselskontrol med fisk og  

 fiskevarer.
Virksomheder, der alene er registreret i henhold til § 10  

 i bekendtgørelse nr. 806 af 22. oktober 1997 om omsætning,  

 tilvirkning m.v. af fisk og fiskevarer i land, til at foretage anden handel  

 end detailhandel med fisk og fiskevarer.
Fiskevirksomheder, der ud over at  

 være registreret også er autoriseret, vil dog være omfattet  

 af egenkontrolbekendtgørelsen.
 Mælkeproducenter, der er registreret i henhold til §  

 6, stk. 2, i bekendtgørelse nr. 418 af 23. juni 1993 om produktion og  

 transport af mælk (som ændret).
 Virksomheder, der er registreret i henhold til § 19 i  

 bekendtgørelse nr. 1064 af 4. december 1996 om materialer og genstande  

 bestemt til at komme i kontakt med levnedsmidler.
Registrerede virksomheder der Importører, der er registreret til  

 indførsel i henhold til §§ 2 og 8 i bekendtgørelse nr. 1038 af  

 14. december 1994 om veterinærkontrol ved indførsel af animalske  

 levnedsmidler.
 Virksomheder, der er registreret som engrosvirksomhed i  

 henhold til § 19, stk. 1, eller som detailvirksomhed i henhold til § 20 i  

 bekendtgørelsen om levnedsmiddelhygiejne.
 Virksomheder, der er registreret som importører  

 eller eksportører i henhold til § 5 i lov nr. 290 af 29. april 1992 om  

 æg og ægprodukter.
Bilag B Eksempel på procesdiagram Bilag C Beslutningstræ Bilag D Forslag til oversigtsskema efter  

 HACCP-principperne Sundhedsrisiko Procestrin Kritisk kontrolpunkt Overvågningsprocedure Parameter Kritisk grænse Fejlhåndtering Ansvarlig Bilag E Ordliste med forklaring Behandling:
 Slagtning, slagtemæssig behandling, tilvirkning,  

 opbevaring, aftapning, emballering, ompakning og transport af  

 fødevarer.
 Branchekode:
 Branchens vejledning til virksomhederne om god  

 hygiejnepraksis.
 Dokumentation:
 Nedskrevne kontroldata.
 Fejlhåndtering:
Se side 14 - Håndtering af fejl Fejlprotokol (afvigerapport):
 Samlet registrering af afvigelser i forbindelse med  

 overvågningen af et kritisk kontrolpunkt, herunder handlinger foretaget  

 for at afhjælpe fejlen og registrering af kundeklager.
 GMP:
 Good manufacturing Practice (god  

 fremstillingspraksis).
 HACCP:
 Hazard Analysis Critical Control Points.
 Korrigerende handling:
Enhver handling, der udføres, når resultatet  

 af overvågningen af et kritisk kontrolpunkt afslører afvigelser,  

 således at en kritisk grænse er overskredet.
Handlingen skal  

 føre til, at evt. fejlbehæftede produkter vurderes og fejlen  

 ikke gentages.
 Kritisk kontrolpunkt:
 Et punkt, trin eller en procedure, hvor de identificerede  

 risici kan styres og en sundhedsrisiko kan fjernes eller nedsættes til  

 et acceptabelt niveau.
 Kritisk grænse:
 En værdi, der adskiller acceptabel fra  

 uacceptabel.
 Overvågningsprocedure:
 Observationer eller måling af parametre for at  

 sikre, at et kritisk kontrolpunkt er under kontrol.
 Procesdiagram (flowskema):
Systematisk angivelse af rækkefølgen af  

 procestrin i produktionen af et bestemt produkt.
Se Bilag B.
 Revision:
 Opdatering og vedligeholdelse af egenkontrolprogrammet  

 eller dele af det.
 Tilsynsattest/tilsynsrapport:
 Tilsynsmyndighedens skriftlige bemærkninger til  

 virksomheden i forbindelse med tilsyn.
 Verifikation:
 Dokumentation for, at en overvågningsprocedure giver  

 den ønskede sikkerhed.
1)   Udgivet af  

 Veterinær- og Fødevaredirektoratet ã  

  Veterinær- og Fødevaredirektoratet 1. udgave, 1. oplag December 1998 Pris kr. 58,- inkl. moms Købes hos:
Statens Information Postboks 1103 1009 København K Tlf. +45 33 37 92 28 Publikationen findes også på:
http://www.retsinfo.dk Veterinær- og Fødevaredirektoratet Mørkhøj Bygade 19 2860  Søborg Tlf. +45 33 95 60 00 Fax +45 33 95 60 01 Bestilling af andre publikationer:
