Landsskatteretskendelse af 3. juni 2003 vedr.
Arrangement  

 vedr. lån til køb af investeringsbeviser A klager for indkomståret 1994 over, at skatteankenævnet ikke  

 har godkendt fradrag for tab ved salg af investeringsbeviser, 98.586.267 kr.,  

 fradrag for renter og stiftelsesprovision af lån hos B bank, 265.133 kr. og  

 2.496.729 kr. samt over, at fradrag for kurstab ved indfrielse af lån,  

 262.000  

 kr. ikke er godkendt.
 Formalitetsindsigelse:
Det er oplyst, at klageren indgav selvangivelse for indkomståret  

 1994 den 14.6.1996, og at den kommunale skattemyndighed fremsendte meddelelse  

 om, at man agtede at forhøje ansættelsen ved brev af 30.4.1998. Klagerens  

 revisor gjorde indsigelse mod den påtænkte forhøjelse ved brev af 8.6.1998,  

 idet han samtidig anmodede om et møde med skattemyndighederne.
Den 30.6.1998  

 meddelte skattemyndighederne, at man ville foreslå mødet afholdt i juli  

 måned,  

 og såfremt dette ikke var belejligt, opfordredes revisor til at anmode om  

 fristudskydelse, jf. skattestyrelseslovens § 35, idet det samtidig  

 bemærkedes,  

 at skattemyndighederne principielt var af den opfattelse, at den sene  

 indsendelse af selvangivelsen havde suspenderet fristerne.
Den 2.7.1998  

 anmodede revisor om fristudskydelse indtil den 1.9.1998 og foreslog mødet  

 afholdt den 10.8.1998. Ved brev af samme dato bekræftede den kommunale  

 skattemyndighed, at anmodningen om fristudskydelse kunne imødekommes, idet  

 det  

 for en god ordens skyld blev bemærket, at man var af den opfattelse, at man  

 ikke var omfattet af de omhandlede frister, idet selvangivelsen først var  

 indgået den 14.6.1996.
 Efter afholdelsen af mødet anmodede den kommunale  

 skattemyndighed ved brev af 26.8.1998 om yderligere materiale, hvilket blev  

 fremsendt ved brev af 25.9.1998. Herefter blev der afholdt et nyt møde mellem  

 revisor og den kommunale skattemyndighed den 21.10.1998. Ved brev af  

 31.5.1999  

 fremsendte den kommunale skattemyndighed sin ansættelse, der svarede til  

 agterskrivelsen af 30.4.1998.
Skatteankenævnet har vedrørende den nedlagte påstand om  

 ugyldighed henvist til, at skattemyndigheden efter § 34, stk. 3, i  

 skattestyrelsesloven ikke selv kan foretage en indkomstansættelsen efter den  

 1.  

 august i det 4. år efter indkomstårets udløb, men at fristen kan forlænges  

 efter anmodning fra den skattepligtige.
Ved brev af 2.7.1998 anmodede  

 klagerens  

 revisor om fristudskydelse, og i brev af samme dato meddelte  

 skattemyndigheden,  

 at fristudskydelsen kunne tiltrædes.
Nævnet har bemærket, at der hverken i  

 skattestyrelsesloven,  

 bemærkningerne hertil eller cirkulæret er fastsat krav om en nøjagtig frist  

 for, hvornår sagen herefter skal være afsluttet.
Nævnet har herefter ud fra  

 en  

 konkret vurdering ikke fundet grundlag for at anse den påklagede ansættelse  

 for  

 ugyldig.
Klagerens revisor har nedlagt primær påstand om, at  

 skatteforvaltningens ansættelse anses for ugyldig.
Der er henvist til  

 skattestyrelseslovens § 34, stk. 3, hvorefter en skatteansættelse skal  

 foretages senest den 1. august i det 4. år efter indkomstårets udløb.
Da der  

 er  

 tale om skatteansættelsen for indkomståret 1994, udløb fristen efter § 34,  

 stk.  

 3, den 1.8.1998. Kendelsen skulle således være fremkommet senest den  

 31.7.1998,  

 men blev først modtaget den 31.5.1999, dvs. en overskridelse af fristen på 10  

 måneder.
Fristen efter § 34, stk. 3, kan forlænges af den skattepligtige, men  

 dette må blot betyde en midlertidig suspension af forældelsesfristen, som er  

 lig med den tid fristen er forlænget med.
Ved brev af 2.7.1998 anmodede han  

 om  

 fristudskydelse til den 1.9.1998, hvilket blev bekræftet af  

 skatteadministrationen.
Denne fristudskydelse er kun på 1 måned, hvilket ikke  

 legitimerer fristoverskridelsen på 10 måneder.
Skatteankenævnets opfattelse  

 er  

 forkert, idet det må være åbenbart, at en fristudskydelse på 1 måned ikke  

 giver  

 skattemyndighederne ubegrænset frist til efterfølgende at træffe afgørelse om  

 skatteansættelsen.
Det kan ikke komme skattemyndighederne til gode, at der  

 ikke  

 er taget højde for sådanne tilfælde i skattestyrelsesloven, bemærkningerne  

 hertil eller cirkulæret.
Klagerens revisor har videre bemærket, at der  

 hverken  

 i lovbekendtgørelser eller cirkulærer er nævnt noget om, at forsinket  

 indsendelse af selvangivelse kan udskyde skatteadministrationens frist efter  

 skattestyrelseslovens § 34, stk. 3. At selvangivelsen blev indleveret for  

 sent  

 kan ikke tilregnes klageren som forsætligt eller groft uagtsomt, idet der  

 ikke  

 er rejst tiltale eller bødekrav overfor klageren, og der er derfor ikke  

 indtrådt suspension af fristen i § 34, stk. 3, jf. dagældende § 35, stk. 4.  

 Derudover har han bemærket, at klageren efter skattekontrollovens § 16 kun  

 har  

 pligt til at reagere, hvis indkomsten er for lavt sat.
Da klageren havde  

 selvangivet en negativ indkomst, havde han ikke en pligt til at reagere, og  

 derfor  

 kan det ikke tilregnes ham som forsætligt eller groft uagtsomt, at  

 selvangivelsen blev indsendt for sent.
Der er ikke anden hjemmel i  

 skattelovgivningen til at anse manglende indsendelse af selvangivelse for  

 forsætligt eller groft uagtsomt.
Dertil kommer, at det ikke var med hensigt  

 at  

 skjule noget, at han ikke fik indsendt selvangivelsen, men at det skyldtes,  

 at  

 klageren på daværende tidspunkt havde haft en række personlige problemer i  

 forbindelse med sin udtræden af virksomheden og sin flytning til England.
 Landsskatteretten skal  

 udtale:
 Efter den dagældende skattestyrelseslovs § 35, stk. 1, som var  

 gældende for indkomstansættelser for årene forud for 1997, skulle en varslet  

 forhøjelse af en skatteansættelse foretages senest den 1. august i det 4. år  

 efter indkomstårets udløb.  

    

  

 Efter den  

 dagældende § 35, stk. 4, blev denne frist suspenderet, hvis den  

 skattepligtige  

 eller nogen på dennes vegne forsætligt eller groft uagtsomt har bevirket, at  

 ansættelsen blev foretaget på et urigtigt eller ufuldstændigt grundlag, idet  

 fristen i stk. 1 i så tilfældes regnes fra det tidspunkt, hvor  

 skattemyndighederne kom i besiddelse af tilstrækkelige oplysninger til at  

 foretage en korrekt ansættelse.
 Da klageren først indsendte selvangivelse for indkomståret 1994  

 den 14.6.1996, finder retten, at fristen i skattestyrelseslovens dagældende §  

 35, stk. 1, først kan regnes fra dette tidspunkt, jf. § 35, stk. 4, idet  

 retten  

 finder, at den manglende indsendelse af selvangivelse må tilregnes klageren  

 som  

 i det mindste groft uagtsomt, særligt når henses til de transaktioner, som  

 klageren havde foretaget i indkomståret 1994. Retten finder derfor ikke, at  

 den  

 påklagede ansættelse kan anses for ugyldig på grund af forældelse.
 Fradrag for tab ved salg af investeringsbeviser:
 Det er oplyst, at klageren i oktober 1994 solgte sine anparter i  

 C ApS og derved konstaterede en skattepligtig avance på i alt 59.257.393 kr.
 Klageren har til skattemyndighederne fremsendt en blanket F-54  

 om attestation af bopæls- og skatteforhold, idet han har oplyst, at være  

 flyttet til England og skattepligtig dertil pr. 12.12.1994. Denne blanket er  

 stemplet af de britiske skattemyndigheder pr. 21.12.1994. Han har overfor  

 Folkeregisteret oplyst at være flyttet til England pr. 19.12.1994.
 Den 13.12.1994 åbnede klageren en konto i B bank, Luxembourg, og  

 samme dato anmodede han banken om for hans regning at købe 4.400 stk.  

 investeringsbeviser, idet han samtidig erklærede sig indforstået med at  

 betale  

 kurtage på 0,60 % af købesummen.
 Den 14.12.1994 blev der overført 3.200.000 kr. fra klagerens  

 konto i den danske bank til B banks afdeling i London, med valør den  

 15.12.1994.
 Der foreligger en slutseddel fra banken dateret den 14.12.1994,  

 hvoraf fremgår at klageren havde tegnet 4.400.000 stk. investeringsbeviser  

 til  

 kurs 119,112 svarende til en samlet købesum af 524.092.800 BEF.
 Der er fremlagt kopi af en låneaftale mellem klageren og B bank,  

 Luxembourg, dateret den 14.12.1994, om lån af 524.000.000 BEF, hvoraf det  

 bl.a.  

 fremgår følgende om vilkårene:
 Nature:One Week  

 Rollover.
 Drawdown:The  

 Loan will be granted to the Borrower on December 15, 1994 by crediting the  

 amount of the loan to account number x in the books of the Lender.
Facility  

 Period:From December 15, 1994 to December 15, 1995 Maturity  

 Date:The Loan must be in any case fully repaid before December 15, 1995.
 Interest  

 Rate:Fixed at the beginning of each rollover period and based on Libor plus a  

 margin of 1.500 % p.a. computed on the basis of the exact number of days and  

 year of 360 days.
Purpose:To  

 finance investments in securities.
The securities shall be approved by our  

 Bank  

 before they are purchased, it being understood that they may only be  

 purchased  

 through our Bank and shall be deposited with our Bank.
Security:Pledge  

 over the securities to be acquired by the Borrower and registered on the  

 related bank account of the Borrower in the books of the Lender. Den 15.12.1994 optog klageren et lån i Bbank, Luxembourg på  

 524.000.000 BEF med udløb den 22.12.1994. Der skulle betales i alt 690.890  

 BEF  

 i rente af lånet.
Han skrev et brev af 15.12.1994 til B banks afdeling i London,  

 hvor han anmodede banken om at overføre 524.092.800 BEF til B bank,  

    

  

 Luxembourg til betaling for  

 investeringsbeviserne.
Samme dato skrev han et brev til samme bank, hvor han  

 anmodede banken om at overføre et beløb på 3.144.557 BEF til B bank,  

 Luxembourg  

 til betaling af kurtage.
Ved et tredje brev af samme dato til samme adressat  

 anmodede han om overførsel af 13.100.000 BEF til B bank, Luxembourg som  

 betaling  

 af låneprovision.
Endelig skrev han samme dato et brev til B bank,  

 Luxembourg,  

 hvor han anmodede om at banken overførte 524.000.000 BEF til hans bankkonto i  

 London i overensstemmelse med låneaftalen.
Der foreligger en kontoudskrift af 15.12.1994 fra B bank,  

 Luxembourg for konto nr. xx, hvoraf fremgår, at der med valør den 15.12 var  

 indsat 524.000.000 BEF på denne konto vedrørende låneaftalen.
Der foreligger  

 en  

 kontoudskrift vedrørende samme konto dateret den 16.12.1994, hvoraf fremgår,  

 at  

 524.000.000 BEF blev debiteret kontoen med valør den 15.12.1994 i henhold til  

 klagerens instruktion af 15.12.1994.
 Der foreligger endvidere kontoudskrifter vedrørende en  

 forlængelse af lånet fra den 20.12.1994 til den 29.12.1994.
Klageren skrev den 22.12.1994 et brev til B bank, Luxembourg,  

 idet han refererede til lånet, som var sikret ved hans porteføljekonto med  

 indestående 4.400 stk. investeringsbeviser.
Han anmodede banken om at indløse  

 4.312 stk. af disse investeringsbeviser den 29.12.1994 og samtidig indfri  

 lånet  

 og betale renterne heraf.
Ved brev af 29.12.1994 til B bank, London, anmodede klageren om  

 overførsel af BEF 10.313.432 fra hans konto i denne bank til hans konto i  

 Luxembourg, med angivelse af, at det skulle vedrøre total tilbagebetaling af  

 hans lån.
Han oplyste samtidig, at hans konto i London, samme dato ville  

 blive  

 krediteret BEF 9.944.000.
Der er endvidere fremlagt kopi af en købeaftale dateret  

 30.12.1994 mellem klageren som sælger og D S.A., Luxembourg, som køber om  

 overdragelse af 88 stk. investeringsbeviser til en pris af 9.944.000 BEF med  

 betaling samme dag.
Samme dato skrev klageren et brev til B bank, Luxembourg,  

 hvor han anmodede om overførsel af de omhandlede investeringsbeviser til D  

 S.A.
Skatteankenævnet har fundet, at det må lægges til grund, at  

 klageren ikke har lidt noget reelt tab, bortset fra de omhandlede  

 omkostninger  

 på ca. 3.000.000 kr., således at det selvangivne tab er et konstrueret tab.  

 Nævnet er af den opfattelse, at der alene har været etableret en formel  

 råderet  

 over de købte investeringsforeningsbeviser, idet klausuler i låneaftalen af  

 14.12.1994 om, at långivende bank skal godkende investeringen, som skal ske  

 gennem banken, og som skal lægges til sikkerhed i banken for lånet, og om at  

 provenuet af tilbagesalg ifølge pantsætningsaftalen af samme dato skal  

 stilles  

 som sikkerhed for lånet eller i praksis som sket afdrages på lånet, betyder,  

 at  

 rådigheden er indskrænket i et sådant omfang, at rådighedsretten reelt ikke  

 har  

 eksisteret, ligesom lånet reelt ikke har været til rådighed for individuelle  

 dispositioner.
Dette kan også udledes af det forhold, at klageren samtidig  

 med  

 låneoptagelsen overførte 3,2 mio.kr. til långivende bank, svarende til det  

 efterfølgende konstaterede tab.
Nævnet har således konkluderet, at aftalerne,  

 der blev indgået i slutningen af 1994, udgjorde et sammenhængende  

 aftalekompleks.
Realiteten i dette aftalekompleks var at få mulighed for at  

 konstruere et skattemæssigt tab, der kunne fradrages i indkomstopgørelsen.  

 Nævnet har bemærket, at der ikke herved er taget stilling til, om de i sagen  

 omhandlede dokumenter er civilretligt gyldige, men i skattemæssig henseende  

 ses  

 der ikke at have været reel ejerrådighed eller ejerrisiko ved arrangementet,  

 og  

 derfor har nævnet udfra en konkret realitetsbedømmelse frakendt arrangementet  

 skattemæssig betydning, således at de selvangivne fradrag ikke godkendes.
Klagerens revisor har nedlagt påstand om, at de selvangivne  

 fradrag for tab, renteudgifter og andre udgifter ved den omhandlede  

 investering  

 godkendes.
Han har til støtte herfor gjort gældende, at der er tale om en  

 investering af såvel skattemæssig som økonomisk realitet, at der har været en  

 reel risiko for klageren ved køb af investeringsbeviserne, og at  

 dispositionerne derfor er forretningsmæssige, samt at skatteforvaltningen  

 ikke  

 med hjemmel i den seneste praksis fra Højesteret kan anfægte skattebetingede  

 dispositioner, såfremt disse kan anerkendes civilretligt.
Han har yderligere bl.a. anført, at selv om dispositionen er  

 begrundet i at opnå et skattemæssigt fradrag, kan den ikke tilsidesættes af  

 denne årsag, jf. bl.a.
TfS 1999.45 VLD og TfS 1999.289 HD.
Skatteankenævnet  

 kan  

 ikke tilsidesætte fradragsretten ved at henvise til den konkrete aftale  

 mellem  

 klageren og långivende bank, idet der ikke findes hjemmel til, at  

 skattemyndighederne kan korrigere vilkår i finansielle låneaftaler m.v., der  

 er  

 indgået mellem uafhængige parter.
Det er ikke korrekt, at aftalerne udgjorde  

 et  

 sammenhængende aftalekompleks, og skatteankenævnet har ikke dokumenteret sin  

 påstand om, at dette var tilfældet.
Skatteankenævnet lægger videre til grund,  

 at der alene har været etableret en formel råderet over de pågældende  

 investeringsbeviser, hvilket argument ikke er holdbart eller i  

 overensstemmelse  

 med praksis og almen forståelse i relation til fradragsretten for tabet på  

 investeringsbeviserne, jf.
TfS 1989.37 HD.
Klageren har rådet over  

 investeringsbeviserne og har tillige disponeret over disse i sin ejertid  

 naturligvis under respekt af bankens pant.
Videre har revisor bl.a. anført,  

 at  

 der ikke med hjemmel i den seneste praksis fra højesteret kan anfægtes  

 skattebegunstigende dispositioner, såfremt disse kan anerkendes civilretligt.
 Landsskatteretten skal  

 udtale:
Klageren indgik en aftale med banken om lån og samtidig en  

 aftale om at tegne et antal investeringsbeviser for et beløb tilsvarende  

 låneprovenuet.
Investeringsbeviserne og eventuelle afkast af denne  

 investering  

 blev pantsat til sikkerhed for lånet.
Forud for låneoptagelsen og købet af  

 investeringsbeviserne indbetalte klageren til banken et beløb, der svarede  

 til  

 det tab, han konstaterede ved transaktionerne.
Det må på denne baggrund lægges til grund, at der var tale om et  

 samlet forløb, hvor klageren ikke havde en reel ret til at disponere over  

 låneprovenu eller investeringsbeviser, men hvor køb, salg, indfrielse m.m.  

 var  

 led i en på forhånd planlagt række af dispositioner, der alene havde til  

 formål  

 at opnå et skattemæssigt fradrag til eliminering af klagerens skattepligtige  

 avance ved salg af anparterne i C ApS.
Klageren havde samtidig ikke en risiko  

 for tab udover det på forhånd aftalte  og indbetalte  beløb.
 Under disse omstændigheder finder retten ikke, at der var en  

 sådan økonomisk realitet forbundet med klagerens låneoptagelse og  

 investering,  

 at disse kan tillægges betydning i skattemæssig henseende, og det er derfor  

 med  

 rette, at skatteankenævnet har nægtet fradrag for de selvangivne tab ved  

 arrangementet.
 Den påklagede ansættelse vil derfor være at stadfæste.
