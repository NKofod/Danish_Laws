Landbrugsministeriet Jordbrugsdirektoratet Vejledning til ansøgning om høsttabslån og indkomststøtte INDHOLDSFORTEGNELSE.
 Vejledning til ansøgningsskemaerne vedrørende høsttabslån med statsgaranti  

 og ydelsestilskud til tørkeramte jordbrugere og indkomststøtte til  

 landbrugere.
I.
Indledning Efter lov nr. 918 af 25. november 1992, som ændret ved lov nr. 22 af 20.  

 januar 1993, om statsgaranti og ydelsestilskud vedrørende høsttabslån til  

 tørkeramte jordbrugere, og Landbrugsministeriets bekendtgørelse om  

 statsgaranti og ydelsestilskud vedrørende høsttabslån til tørkeramte  

 jordbrugere, kan der ydes statsgaranti for lån til ejere af  

 jordbrugsbedrifter, der har haft et høsttab i 1992 på mindst 30,0 pct.  

 Endvidere kan der gives ydelsestilskud til lånet til nyetablerede med en  

 gældsprocent på mindst 65,0.
 Efter lov nr. 919 af 25. november 1992, som ændret ved lov nr. 22 af 20.  

 januar 1993, om indkomststøtte til landbrugere, og Landbrugsministeriets  

 bekendtgørelse om indkomststøtte til landbrugere, kan der ydes indkomststøtte  

 til ansøgere, der driver en landbrugsbedrift, der har haft et høsttab i 1992  

 på mindst 30,0 pct.
 1. Generelt.
 Statsgaranti og ydelsestilskud.
 Efter lov om statsgaranti og ydelsestilskud vedrørende høsttabslån til  

 tørkeramte jordbrugere kan der ydes statsgaranti for lån til jordbrugere med  

 et høsttab på mindst 30,0 pct.
 Høsttabslånet ydes af Dansk Landbrugs Realkreditfond som et 10-årigt  

 konvertibelt kontantlån på annuitetsbasis.
 Udmålingsgrundlaget for høsttabslånet er værdien af bedriftens udbyttetab  

 i 1992 med et fradrag på 20 pct. af gennemsnittet af værdien af udbyttet for  

 årene 1990 og 1991 og med tillæg af sags- og låneomkostninger.
Det er en betingelse for at opnå statsgaranti til høsttabslån, at ansøger - i 1992 har haft et udbyttetab på mindst 30,0 pct. på bedriften, - har jordbrug som hovederhverv, - har erhvervet ejendommen inden den 1. juli 1992, - har en gældsprocent på mindst 50,0, og - har økonomisk overlevelsesevne.
Der kan opnås ydelsestilskud til høsttabslånet, hvis ansøger - har erhvervet ejendommen efter den 30. juni 1986, og - har en gældsprocent på mindst 65,0.
Ydelsestilskuddet udgør den fulde terminsydelse på lånet i de første to  

 år, hvorefter tilskuddet aftrappes i de følgende 3 år til henholdsvis 80, 60  

 og 40 pct. af terminsydelsen.
Ansøger betaler den fulde terminsydelse i de  

 resterende 5 år.
 Indkomststøtteordningen.
 Efter lov om indkomststøtte til landbrugere kan der ydes støtte til  

 ansøgere, der driver en af ansøger eller dennes ægtefælle ejet eller en af  

 ansøger forpagtet landbrugsbedrift.
 Indkomststøtten udgør 650 kr. pr. ha. med landbrugsafgrøder i vækstsæsonen  

 1991-92 og kan højst udgøre 71.000 kr. pr. årsarbejdsenhed og højst ydes til  

 en årsarbejdsenhed og en ansøger pr. bedrift.
Det er en betingelse for at opnå indkomststøtte, at ansøger - har jordbrug som hovederhverv, - har erhvervet eller forpagtet bedriften inden den 1. juli 1992, - har en gældsprocent på mindst 50,0, og - har økonomisk overlevelsesevne.
Det er endvidere en betingelse, at der på bedriften - i 1992 har været et udbyttetab på mindst 30,0 pct.,- har været en  

 gennemsnitlig familieindkomst pr. årsarbejdsenhed for 1990 og 1991, der ikke  

 overstiger 163.000 kr. for bedrifter i de jyske amtskommuner og Fyns  

 amtskommune og 185.000 kr. for andre bedrifter, og at - den gennemsnitlige indkomst fra bedriftens landbrugsproduktion for de  

 pågældende år udgør mindst 10,0 pct. af husstandsind- komsten.
 2. Ansøgningsprocedure.
Ordningen med høsttabslån administreres af Dansk Landbrugs Realkreditfond,  

 og ordningen med indkomststøtte administreres af Jordbrugsdirektoratet.
Begge  

 ansøgninger udarbejdes på særlige ansøgningsskemaer.
Ansøgning om høsttabslån skal indsendes til DLR.
Såfremt der også ansøges  

 om indkomststøtte, indsendes ansøgning om indkomststøtte samtidig til Dansk  

 Landbrugs Realkreditfond.
Ansøgere, der kun søger om indkomststøtte, skal  

 indsende ansøgningen til Jordbrugsdirektoratet.
 Ansøgningsskemaerne skal udfærdiges med bistand af og attesteres af en  

 særlig sagkyndig, der er godkendt efter forbedringsordningen.  

 Høsttabsopgørelsen skal attesteres af en planteavlskonsulent under den  

 landøkonomiske konsulentvirksomhed eller af en konsulent, der af  

 Jordbrugsdirektoratet er godkendt til at foretage høsttabsopgørelsen.
 Herudover skal ansøgers pengeinstitut i ansøgninger om høsttabslån med  

 statsgaranti og ydelsestilskud afgive en erklæring, der indgår ved afgørelsen  

 af, om ansøger har økonomisk overlevelsesevne.
 Ansøgningsfristen er den samme for begge ordninger, idet ansøgning skal  

 indgives inden den 1. maj 1993 til DLR eller Jordbrugsdirektoratet, jf.  

 ovenfor om indsendelse af ansøgningsskemaet.
 Der kan kun indgives ansøgning af en ansøger pr. bedrift for hver af  

 ordningerne, uanset om bedriften ejes eller drives af flere i fællesskab.
 Ydelsestilskud og indkomststøtte vil være skattepligtig.
II.
Fællesbetingelser.
 1. Opgørelse af høsttab.
 Bedriftens udbytte i 1992 skal være mindst 30,0 pct. mindre end  

 gennemsnittet af udbyttet for 1990 og 1991. Der er ikke mulighed for at  

 dispensere fra denne tabsprocent.
Udbyttetabet opgøres som anvist i høsttabsskemaet, jf. bilag 1 til  

 ansøgningen.
Skemaet skal attesteres af en planteavlskonsulent under den  

 landøkonomiske konsulentvirksomhed eller af en konsulent, der af  

 Jordbrugsdirektoratet er godkendt til at foretage høsttabsopgørelsen.
Værdien af udbyttet for hvert af årene 1990, 1991 og 1992 beregnes på  

 grundlag af det mængdemæssige udbytte på bedriften og de priser for salgs- og  

 foderafgrøder, som er angivet i bilag til bekendtgørelserne.
Opgørelsen skal  

 for alle årenes vedkommende foretages på grundlag af de i bilag til  

 bekendtgørelserne angivne priser, der er 1992-priser.
 Værdien af udbyttet opgøres for bedriftens samlede dyrkede areal, der  

 omfatter arealer med landbrugssalgs- og foderafgrøder,  

 frilandsgartneriprodukter, frugt og bær samt planteskoleplanter.
Arealer, der er fragået bedriften efter vækstsæsonen 1991-92, kan  

 medregnes ved opgørelsen af udbyttetabet.
Arealer, der er erhvervet eller  

 tilforpagtet efter den 30 juni 1992, indgår ikke ved opgørelsen af  

 udbyttetabet.
Braklagte arealer, bortset fra arealer der anvendes til græsning med  

 henblik på ekstensivt husdyrhold (»grøn brak«), betragtes ikke som  

 dyrkede arealer og indgår ikke i opgørelsen.
Arealer med juletræer og  

 pyntegrønt og arealer med elefantgræs og lignende flerårige landbrugsafgrøder  

 indgår heller ikke ved opgørelsen af udbyttetabet.
 Ved opgørelsen af værdien af udbyttet i 1992 kan der for arealer, der er  

 vandet i vækstsæsonen 1992, fratrækkes 450 kr. pr. ha med landbrugsafgrøder,  

 frilandsgartneriprodukter samt frugt og bær, dog maksimalt for et areal, der  

 svarer til kapaciteten af vandingsanlægget på bedriften i vækstsæsonen  

 1991-92.
Hvis der i årene 1990, 1991 eller 1992 er ydet tilskud for ændrede  

 dyrkningsmetoder til arealer, der indgår i udbyttetabsopgørelsen, skal  

 tilskuddet medregnes i opgørelsen af udbyttet for det pågældende år.
Disse  

 tilskud omfatter som udgangspunkt følgende tre former for støtte:
I årene 1990, 1991 og 1992 medregnes endvidere ha-tilskud, jf.  

 Landbrugsministeriets bekendtgørelse nr. 222 af 1. april 1992 om ydelse af  

 støtte til producenter af oliefrø fra produktionsåret 1992/93, da opgørelsen  

 er baseret på 92-priser.
Størrelsen af det tilskud, der skal medregnes,  

 fremgår af bilag til bekendtgørelsen.
 Tilskud til braklagte arealer skal ikke medtages i udbytteopgørelsen,  

 bortset fra ovennævnte tilskud til »grøn brak«.
 For afgrøder, der avles i henhold til kontrakt, som helt eller delvis  

 sikrer ansøgeren et økonomisk udbytte pr. arealenhed, anvendes ved opgørelsen  

 af udbyttetabet den betaling, som i henhold til kontrakten er opnået for de  

 arealer, der er omfattet af kontrakten.
 Hvis ansøger ikke kan tilvejebringe de nødvendige oplysninger til brug for  

 beregningen af høstudbytterne i 1990 og 1991, kan udbyttetabet opgøres på  

 grundlag af et anslået udbytte for disse år.
For manglende høstår tages udgangspunkt i areal- og afgrødefordeling i det  

 nærmest efterfølgende høstår.
Der skal samtidig vedlægges en redegørelse for  

 årsagerne til, at oplysninger ikke findes og for beregningen af høstudbyttet,  

 samt en begrundelse for de udbytteforudsætninger, der er valgt.
For opgørelsen af høsttabet på planteskoleplanter gælder særlige regler,  

 jf. nedenfor.
Opgørelsen skal foretages af en konsulent, der af  

 Jordbrugsdirektoratet er godkendt hertil.
Høsttabsskema (bilag 1, side 1) Høsttabet opgøres ved hjælp af skemaet således, at der på side 1 for hvert  

 af årene 1990, 1991 og 1992 for hver afgrødeart oplyses det faktiske areal  

 (kolonne 1, 4 og 7) og det faktiske udbytte pr. ha i mængdeenheder, for  

 grovfoder angives i a.e. (afgrødeenheder) (kolonne 2, 5 og 8). Værdien af  

 høstudbyttet for hver afgrødeart (kolonne 3, 6 og 9) beregnes på grundlag af  

 prislisten i bilag til bekendtgørelserne ved at multiplicere produktet af  

 kolonne 1 og 2 med afgrødeprisen.
Sum-linien fra bilagets side 1 overføres  

 til bilagets side 2, hvor det samlede høsttab beregnes.
Hvis der er modtaget tilskud som ovenfor nævnt, angives arten i det  

 særlige felt.
Det samlede tilskudsbeløb i kr. angives i feltet under værdi af  

 høstudbytte.
 Den samlede værdi af høstudbyttet (kolonne 9, i alt) korrigeres med  

 fradrag af vandingsomkostninger.
Der beregnes et gennemsnitsudbytte i kr. pr. ha for 1992 (rubrik A) og for  

 1990 og 1991 tilsammen (rubrik B). Forskellen mellem de to  

 gennemsnitsudbytter (rubrik C) er høsttabet pr. ha.
Herved fremkommer  

 høsttabsprocenten (rubrik D) og den samlede værdi af høsttabet (rubrik E),  

 som angivet i skemaet.
Tabsopgørelsen for planteskoleplanter For planteskoleplanter opgøres udbyttetabet som forskellen mellem værdien  

 af udbyttet i et normalår og værdien af udbyttet i 1992.
 Værdien af udbyttet i et normalår opgøres som værdien af tilvæksten i et  

 år med normale vækstbetingelser fratrukket værdien af planter, der går ud i  

 et år med normale vækstbetingelser.
 Værdien af udbyttet i 1992 opgøres som værdien af tilvæksten i 1992 - der  

 kan her tages hensyn til svidnings- og svampeskader som følge af tørken -  

 fratrukket værdien af planter, der er gået ud i 1992. Endvidere kan de  

 faktiske merudgifter til vanding p.g.a. tørken i 1992 fratrækkes ved  

 opgørelsen af værdien af udbyttet i 1992.
Både opgørelsen af værdien af udbyttet i et normalår og i 1992 skal  

 foretages for areal- og artsfordelingen i 1992 og på basis af 1992 priser for  

 planteskoleplanter.
Som udgangspunkt anvendes priserne fra Plantekatalog,  

 Efteråret 1992 og Foråret 1993, udgivet af Planteskolernes Propagandacentral.
I opgørelsen skal angives en specificeret værdi af udbyttet i et normalår  

 og i 1992, bedriftens areal med planteskoleplanter i 1992 og den beregnede  

 udbyttetabsprocent.
Endvidere skal der vedlægges en redegørelse for de  

 beregnede udbytter og dokumentation for de faktiske merudgifter til vanding.
 Fra opgørelsen overføres følgende til høsttabsskemaets side 2:
 - Værdien af udbyttet i et normalår anføres i høsttabsskemaets kolonne  

 »Værdi af høstudbytte« for årene 1990 og 1991.
 - Værdien af udbyttet i 1992 anføres i høsttabsskemaets kolonne  

 »Værdi af høstudbytte« for 1992.
 - Bedriftens areal med planteskoleplanter i 1992 anføres i  

 høsttabsskemaets kolonne »Areal« for årene 1990, 1991 og 1992.
 Herefter beregnes bedriftens samlede høsttab efter ovenfor nævnte  

 retningsliner vedr. høsttabsskemaet.
 2. Gældsprocent.
Ansøger skal have en gældsprocent på mindst 50,0. Der kan ikke meddeles  

 dispensation fra gældsprocenten.
Eksempelvis vil ansøgere med en gældsprocent  

 på 49,9 ikke kunne komme ind under ordningerne.
Gældsprocenten opgøres som forholdet mellem den samlede gæld og de samlede  

 formueaktiver, opgjort i overensstemmelse med skattelovgivningens regler.
De  

 skattemæssigt opgjorte aktiver opgøres før formuenedslag, men efter  

 nedskrivning af varelager og besætning.
Opgørelsen af ansøgers gældsprocent  

 foretages på grundlag af den seneste af skattemyndighederne foretagne  

 slutligning for indkomståret 1991.
 Hvis ansøgers formue- og gældsforhold på ansøgningstidspunktet afviger  

 væsentligt fra ovennævnte status, opgøres gældsprocenten på basis af en  

 aktuel status, der vedlægges ansøgningen.
 Ved ansøgning om statsgaranti for høsttabslån, hvor bedriften ejes af  

 flere i fællesskab, skal kravet om en gældsprocent på mindst 50,0 tillige  

 være opfyldt for alle ejerne tilsammen.
 Ved ansøgning om indkomststøtte, hvor bedriften ejes af flere i  

 fællesskab, og ansøger eller dennes ægtefælle er medejer, skal kravet om en  

 gældsprocent på mindst 50,0 tillige være opfyldt for alle ejerne tilsammen.  

 Ved ansøgning om indkomststøtte , hvor flere driver bedriften, skal kravet om  

 en gældsprocent på mindst 50,0 endvidere tilsammen være opfyldt for de, der  

 driver bedriften.
 3. Erhvervelses- eller forpagtningstidspunkt.
Ansøger skal have erhvervet eller forpagtet bedriften eller dele heraf  

 inden den 1. juli 1992. Som erhvervelses- eller forpagtningstidspunkt regnes  

 den tidligste dato for underskrift af slutseddel, skøde eller  

 forpagtningskontrakt.
Dette betyder, at det i grænsetilfælde er tidspunktet  

 for bindende aftale, d.v.s. underskrift af slutseddel eller  

 forpagtningskontrakt, der er afgørende.
En mundtlig aftale om overtagelse af  

 ejendommen eller driften før den 1. juli 1992 er ikke tilstrækkelig til at  

 opfylde lovens krav, hvis underskrift af overdragelsesdokument eller  

 forpagtningskontrakt først er sket den 1. juli 1992 eller senere.
 4. Jordbrug som hovederhverv.
 Opfyldelse af kravet om jordbrug som hovederhverv opgøres på grundlag af  

 reglerne herom i lov om støtte til forbedring af strukturen og effektiviteten  

 i jordbruget (forbedringsloven), jf. lovbekendtgørelse nr. 955 af 4. december  

 1992. Herefter anses kravet om jordbrug som hovederhverv for opfyldt, såfremt  

 den, der driver bedriften, anvender mere end halvdelen af sin arbejdstid i  

 bedriften, opnår mindst halvdelen af sin samlede indkomst herfra og mindst 25  

 pct. af sin samlede indkomst fra egentlig jordbrugsvirksomhed på bedriften.
 Opgørelsen af arbejdstiden og indkomsten henholdsvis fra bedriften og uden  

 for bedriften skal i ansøgningen ske i overensstemmelse med reglerne herom i  

 kapitel 1 i Jordbrugsdirektoratets meddelelse af 19. februar 1991 til de  

 særlige sagkyndige på forbedringsordningen vedrørende regler om  

 hovederhvervskravet.
Med hensyn til betingelsen om, at ansøger skal opnå mindst 25 pct. af sin  

 samlede indkomst fra egentlig jordbrugsvirksomhed på bedriften, jf. pkt.
B,  

 side 3, i ovennævnte meddelelse fra Jordbrugsdirektoratet, bemærkes det, at  

 indkomsten fra egentlig jordbrugsvirksomhed også omfatter eventuelle tilskud  

 til jordbrugsdrift i miljøfølsomme områder eller til nedsættelse eller  

 omstilling af jordbrugsproduktion, jf. kapitel 7a og 7b i lov om støtte til  

 forbedring af strukturen og effektiviteten i jordbruget (forbedringsloven), Derimod omfatter indkomst fra egentlig jordbrugsvirksomhed ikke indkomst  

 fra de i ovennævnte meddelelse nævnte alternative aktiviteter på bedriften.  

 Dette betyder, at ansøgers indkomst fra alternative aktiviteter på bedriften  

 sammen med indkomsten uden for bedriften tilsammen højst må udgøre 75 pct. af  

 ansøgers samlede indkomst.
Ansøger skal opfylde hovederhvervskravet på ansøgningstidspunktet.
Det vil  

 normalt være en forudsætning, at ansøger har opfyldt hovederhvervskravet i  

 det senest afsluttede regnskabsår, hvilket dokumenteres på grundlag af  

 driftsregnskabet, og at ansøger fortsat opfylder kravet på  

 ansøgningstidspunktet.
Såfremt ansøger ikke med regnskabet kan dokumentere, at  

 hovederhvervskravet er opfyldt, og der er sket væsentlige ændringer af  

 ansøgers indkomst- og produktionsforhold, kan dokumentation ske på grundlag  

 af et driftsbudget, der omfatter ansøgningstidspunktet.
Redegørelse vedlægges  

 ansøgningen.
Ansøgere, der midlertidigt som følge af høsttabet i 1992, ikke opfylder  

 kravet om jordbrug som hovederhverv på ansøgningstidspunktet, kan komme ind  

 under ordningerne, hvis hovederhvervskravet på ny vil være opfyldt senest på  

 tidspunktet for udbetaling af høsttabslånet/indkomststøtten, dog senest 3  

 måneder efter, at der er givet tilsagn.
Udbetaling kan først finde sted, når  

 hovederhvervskravet er opfyldt.
Det er en forudsætning, at ansøgeren kan godtgøre, at hovederhvervskravet  

 var opfyldt indtil sommeren 1992, og at den på ansøgningstidspunktet  

 manglende opfyldelse af hovederhvervskravet skyldes høsttabet i 1992. Som  

 dokumentation for, at hovederhvervskravet var opfyldt indtil sommeren 1992,  

 kan regnskabsoplysninger for 1991 (1991/92) og/eller budgetoplysninger for  

 1992 (1992/93) lægges til grund.
Dokumentation for, at hovederhvervskravet  

 atter vil være opfyldt på udbetalingstidspunktet, kan ske på grundlag af et  

 driftsbudget, der omfatter udbetalingstidspunktet.
Ansøger må endvidere kunne  

 godtgøre, at en eventuel ændring i omfanget af arbejde uden for bedriften  

 først er påbegyndt i sommeren 1992, og igen vil være ophørt på  

 udbetalingstidspunktet.
Dette sker ved en erklæring fra arbejdsgiver og  

 ansøger, vedlagt lønafregninger.
En samlet redegørelse for forholdene  

 vedlægges.
 5. Økonomisk overlevelsesevne.
Det er en betingelse for at få støtte, at ansøger har økonomisk  

 overlevelsesevne.
For at betingelsen om økonomisk overlevelsesevne kan anses  

 for opfyldt, skal det godtgøres, at A.
Vedrørende høsttabslån.
 Hvis bedriften ejes af flere i fællesskab, skal foruden ansøgeren alle  

 ejerne tilsammen, inklusive ansøger, opfylde kravet om økonomisk  

 overlevelsesevne.
Den særlige sagkyndige skal med sin underskrift på ansøgningen  

 afgive erklæring om, hvorvidt ansøger og eventuelle medejere opfylder kravet  

 om økonomisk overlevelsesevne.
Erklæringen afgives på baggrund af ansøgerens  

 og eventuelle medejeres regnskaber, foreliggende drifts- og  

 likviditetsbudgetter samt kendskab til ansøgerens og eventuelle medejeres  

 økonomi i øvrigt.
Endvidere skal ansøgers pengeinstitut afgive en erklæring om, at  

 instituttet, på baggrund af oplysningerne i ansøgningen, pengeinstituttets  

 almindelige kendskab til ansøger og pengeinstituttets sædvanlige  

 forretningsmæssige praksis, finder, at ansøger kan forrente og afdrage  

 gælden, tilvejebringe den nødvendige likviditet, og på grundlag af forelagte  

 budgetter kan opnå økonomisk balance.
Pengeinstituttets erklæring indgår som  

 en del af grundlaget ved bedømmelsen af, om ansøger har økonomisk  

 overlevelsesevne.
B.
Vedrørende indkomststøtte.
Hvis en bedrift ejes af flere i fællesskab, og ansøger eller dennes  

 ægtefælle er medejer, skal såvel ansøger som ejerne tilsammen opfylde kravet  

 om økonomisk overlevelsesevne.
Hvis en bedrift drives af flere i fællesskab,  

 skal de, der driver bedriften, tilsammen opfylde kravet om økonomisk  

 overlevelsesevne.
 Den særlige sagkyndige skal med sin underskrift på ansøgningen  

 afgive erklæring om, hvorvidt ansøger og eventuelle medejere/andre, der  

 driver bedriften, opfylder kravet om økonomisk overlevelsesevne.
 Erklæringen afgives på baggrund af regnskaber for ansøger og eventuelle  

 medejere/andre, der driver bedriften, foreliggende drifts- og  

 likviditetsbudgetter samt kendskab til økonomien i øvrigt for ansøger og  

 eventuelle medejere/andre, der driver bedriften.
Hvis ansøger i 1990 og 1991 har haft positiv konsolidering, opgjort efter  

 sædvanlige driftsøkonomiske principper, kan den særlige sagkyndige afgive  

 erklæring om økonomisk overlevelsesevne på baggrund heraf og på baggrund af  

 sit kendskab til ansøgers økonomi i øvrigt.
Produktionsomfanget skal dog  

 altid oplyses i bilag 2, side 2, således at det er dækkende for  

 ansøgningstidspunktet.
 Hvis ansøger ikke har haft positiv konsolidering, skal erklæring afgives  

 på grundlag af drifts- og likviditetsbudgetter, der vedlægges ansøgningen.
 Driftsøkonomisk oversigt (bilag 2).
 Den driftsøkonomiske oversigt udfyldes samlet for ansøger og dennes  

 ægtefælle/samlever.
 Ved ansøgning om statsgaranti for høsttabslån , hvor bedriften ejes af  

 flere i fællesskab, udfyldes tillige en oversigt for alle ejerne tilsammen.
Ved ansøgning om indkomststøtte , hvor bedriften ejes af flere i  

 fællesskab, og ansøger eller dennes ægtefælle er medejer, udfyldes tillige en  

 oversigt for alle ejerne tilsammen.
Ved ansøgning om indkomststøtte , hvor  

 flere driver bedriften, udfyldes endvidere en samlet oversigt for de, der  

 driver bedriften.
Som udgangspunkt udfyldes hele den driftsøkonomiske oversigt tillige med  

 en specifikation af de anførte dækningsbidrag, og aktuelt budgetmateriale  

 vedlægges ansøgningen.
Budgetmaterialet skal indeholde oplysninger om  

 budgetforudsætninger, herunder redegørelse for planlagte investeringer.
Er  

 der udarbejdet regnskab for 1992 (1992/93), overføres de opnåede resultater  

 til oversigten.
Bilag 2, side 1 kan erstattes af tilsvarede regnskabs- og  

 budgetmateriale fra regnskabssystemerne Ø 90, S 72, LØK og JDC.
 Ansøges der alene om indkomststøtte, og har der i hvert af regnskabsårene  

 1990 (1990/91) og 1991 (1991/92) været positiv konsolidering, og økonomien,  

 produktionsomfang og effektivitet i det væsentlige skønnes uændret, udfyldes  

 alene kolonne 1 og 2 i den driftsøkonomiske oversigt.
 Ved vurdering af, om der er økonomisk overlevelsesevne, indgår, at ansøger  

 og andre har mulighed for at inddække eventuelle budgetterede  

 likviditetsunderskud ved trækningsret af kassekredit, tilsagte  

 leverandørkreditter eller på anden måde kan finansiere driften.
III.
Vejledning til ansøgningsskemaet vedrørende statsgaranti for høsttabslån.
 Punkt 1. Ansøger.
 Oplysningerne skal vedrøre ansøger, det vil sige den, der ejer  

 jordbrugsbedriften, og i øvrigt opfylder betingelserne for at søge om  

 høsttabslån.
Der kan alene ansøges af en ejer pr. bedrift.
For bedrifter, der ejes af  

 flere i fællesskab, skal en af ejerne stå som ansøger for hele bedriften.
 Punkt 3. Bedriftens ejendomme og arealer.
Ved en jordbrugsbedrift forstås en bedrift, der anvendes til landbrug,  

 gartneri, frugtavl, planteskole eller lignende jordbrugsvirksomhed, og som  

 omfatter mindst en ejendom, jf. § 2 i udstykningsloven.
Bedriften omfatter  

 alle ejendomme og arealer, der lovligt drives sammen.
Ejendomme og arealer, der lovligt kan drives sammen, og som har samme ejer  

 eller forpagter, udgør en bedrift.
Dette gælder dog ikke bortforpagtede  

 arealer.
 For bedrifter, der drives i et driftsfællesskab eller lignende, kan Dansk  

 Landbrugs Realkreditfond efter ansøgning i særlige tilfælde tillade andre  

 afgrænsninger af bedriften.
I nr. 1-5 medtages vedr. bedriften oplysninger om alle de af ansøgeren  

 ejede eller forpagtede ejendomme og arealer på ansøgningstidspunktet,  

 herunder også bortforpagtede arealer.
Der anføres alene ejendommens  

 hovedmatrikelnummer, d.v.s. det matrikelnummer, der er anført på  

 ejendomsskatteblanketten.
BBR-nummer fremgår blandt andet af  

 vurderingsmeddelelse om den offentlige ejendomsvurdering og af  

 ejendomsskatteblanketten.
I punktet fratrækkes arealer, der på ansøgningstidspunktet er  

 bortforpagtede.
Herved fremkommer bedriftens areal på ansøgningstidspunktet.
 Dyrket areal i vækstsæsonen 1991-92 fremkommer ved at fratrække arealer,  

 der er tilgået bedriften efter den 30. juni 1992, tillægge arealer, der er  

 fragået efter vækstsæsonen 1991-92, og endelig fratrække arealer, der ikke  

 indgår ved opgørelsen af høsttabet.
 Tilgåede og fragåede arealer omfatter arealer, der ved køb, salg, til-  

 eller bortforpagtning eller ophør af forpagtning er til- eller fragået  

 bedriften.
 Til arealer, der ikke indgår ved opgørelsen af udbyttetabet, medregnes  

 braklagte arealer, bortset fra grøn brak, og arealer med juletræer,  

 pyntegrønt, elefantgræs m.v., samt bebyggede og øvrige udyrkede arealer  

 (veje, gårdspladser, rabatter m.v.) i vækstsæsonen 1991-92.
Dokumentation for forpagtningsforhold skal vedlægges ansøgningen.
Hvis der  

 ikke foreligger skriftlig forpagtningsaftale, må det på anden vis  

 dokumenteres, at ansøger havde det pågældende areal i forpagtning pr. 30.  

 juni 1992.
Ansøgningen skal omfatte alle de af ansøgeren helt eller delvist ejede  

 ejendomme og tilforpagtede arealer under bedriften.
Bedriftens arealer  

 omfatter alene arealer, der drives under bedriften.
Bortforpagtede arealer er  

 således ikke arealer under bedriften.
 Punkt 6. Gældsprocent.
 Opgørelsen af gældsprocenten er nærmere beskrevet under afsnittet  

 gældsprocent, side 10.
Gældsprocenten anføres for ansøger og dennes ægtefælle.
Hvis bedriften  

 ejes af flere i fællesskab, anføres tillige den samlede gældsprocent for alle  

 ejere af bedriften.
Der ses bort fra ejere af tilforpagtede ejendomme og  

 arealer, når ansøger ikke er medejer af disse.
 For at opnå ydelsestilskud til lånet, skal ansøger og alle ejerne  

 tilsammen have en gældsprocent på mindst 65,0.
 Punkt 7. Hovederhverv.
 Der henvises til punkt II.4.
For ansøgere, der opfylder betingelserne for at have jordbrug som  

 hovederhverv, afkrydses første rubrik.
Endvidere sættes et kryds under A og  

 et kryds under B.
Hvis ansøger midlertidigt ikke opfylder hovederhvervskravet på  

 ansøgningstidspunktet anføres i skemaet oplysninger fra det budget, der  

 omfatter udbetalingstidspunktet.
Endvidere vedlægges dokumentation for, at  

 hovederhvervskravet var opfyldt indtil sommeren 1992, samt anden nødvendig  

 dokumentation.
 Punkt 8. Udmåling af høsttabslån.
 Høsttabslånet udgør værdien af bedriftens udbyttetab i 1992 med et fradrag  

 på 20 pct. af gennemsnittet af værdien af udbyttet for årene 1990 og 1991.  

 Herudover tillægges sags- og låneomkostninger, jævnfør nedenfor.
Lånet kan udgøre indtil 1 mill. kr. og højst 25 pct. af ejendommens  

 kontantværdi.
Hvis bedriften består af flere af ansøger ejede ejendomme, skal  

 lånegrænsen på 25 pct. af ejendommens kontantværdi opgøres ud fra  

 ejendommenes samlede kontantværdi.
 Vedrørende sags- og låneomkostninger.
Der anføres omkostninger til konsulenter, pengeinstitut samt tinglysnings-  

 og rykningsgebyrer.
Omkostningerne skal følge de sædvanlige satser og  

 gebyrer.
Der kan medregnes omkostninger til udfærdigelse af budgetter, som er  

 nødvendige for udfyldelse af ansøgningsskemaet.
DLRs gebyr for behandling af ansøgninger andrager 500 kr. pr. sag, og  

 gebyr for vurdering udgør 700 kr. pr. ejendom.
Kurtage ved salg af de  

 obligationer, som ligger til grund for lånet, udgør 2,5 p.m. af  

 høsttabslånets hovedstol.
 Høsttabslånet er fritaget for stempelafgift.
 Tinglysningsafgiften for tinglysning af pantebrevet for høsttabslånet  

 udgør 700 kr., og tinglysningsafgiften for dokumenter, der skal forsynes med  

 en rykningspåtegning, udgør 700 kr. pr. dokument.
 Rykningsgebyret til Hypotekbanken for statslån eller statsgaranterede lån,  

 der skal respektere høsttabslånet, udgør p.t. 370 kr. pr. lån, dog maks. 615  

 kr. pr. sag.
 Punkt 9. Ydelsestilskud.
 Det er en forudsætning for at opnå ydelsestilskud til høsttabslånet, at  

 alle ejendomme og arealer, der hører under bedriften på  

 ansøgningstidspunktet, er erhvervet af ansøger og eventuelle medejere efter  

 30. juni 1986. Der ses bort fra tilforpagtede arealer.
 Punkt 10. Ejendommens vurdering.
 Der anføres en aktuel vurdering af ejendommen foretaget af DLR.  

 Ejendommens vurdering kan rekvireres hos DLR.
Ejendommens kontantværdi udgøres af værdien af fast ejendom, besætning,  

 driftsinventar og driftsmateriel.
Vurderingen skal være foretaget mindre end  

 12 måneder forud for ansøgningstidspunktet og skal afspejle ejendommens  

 aktuelle tilstand og være foretaget uden forbindelse med en tvangsauktion  

 eller lignende.
Kontraktgæld, løsørepant og anden gæld med ejendomsforbehold skal  

 fratrækkes vurderingen.
Herved fremkommer ejendommens kontantværdi.
Punkt 11. Ejendommens samlede prioritering efter indplacering af høsttabslån.
 Høsttabslånet skal placeres inden for 95 pct. af ejendommens kontantværdi.  

 Ejendommens kontantværdi vil være den vurdering, som DLR har ansat ejendommen  

 til med fradrag af løsørepantebreve, kontraktgæld m.v., jf. punkt 10.
Det er en forudsætning for bevilling af høsttabslån, at muligheden for  

 realkreditbelåning kan anses for udnyttet fuldt ud.
Muligheden for  

 realkreditbelåning vil blive anset for udnyttet fuldt ud, såfremt der ikke er  

 en åbenbar uudnyttet mulighed for realkreditbelåning.
Det er endvidere normalt en forudsætning, at lånet placeres umiddelbart  

 efter eksisterende realkreditlån.
DLR kan tillade, at høsttabslånet  

 respekterer tinglyste sælgerpantebreve, der er udstedt af private.
Hvis der i  

 ejendommen er tinglyst statsgaranteret YJ-lån, kan høsttabslånet placeres  

 umiddelbart efter dette lån, idet høsttabslånet dog fortsat skal være  

 placeret inden for 95 pct. af ejendommens kontantværdi.
Lånet skal normalt sikres i samtlige de af ansøger ejede ejendomme under  

 bedriften.
Der skal udfyldes prioritetsskema for hver af ejendommene, og  

 høsttabslånet skal sikres inden for 95 pct. af ejendommenes samlede  

 kontantværdi.
I skemaet anføres samtlige tinglyste prioriteter i ejendommen i  

 prioritetsorden.
Høsttabslånets placering angives.
Ved kontantomregning af foranstående prioriteter anvendes de kurser, som  

 fremgår af Realkreditrådets omregningstabeller, og som er gældende på  

 ansøgningstidspunktet.
Disse tabeller kan rekvireres hos DLR.
Realkreditrådet  

 udarbejder nye omregningstabeller en gang om måneden, og de nye tabeller er  

 gældende fra og med den 7. i hver måned.
Ved større kursudsving på 30-årige  

 obligationsserier bliver der udsendt ekstraordinære omregningstabeller, som  

 er gældende fra og med den 22. i måneden.
 Sælgerpantebreve og pengeinstitutlån medtages i prioritetsrækken til kurs  

 100.
Ejerpantebreve anføres med det tinglyste beløb under kolonnen  

 »Hovedstol«, medens restgælden på de underliggende gældsforhold  

 anføres i kolonnen »Restgæld«.
Det bemærkes, at der normalt vil  

 blive forlangt sekundær oprykkende panteret i eventuelle forud for  

 høsttabslånet prioriterede ejerpantebreve.
 Punkt 12. Pengeinstituttets engagementer med ansøger.
Pengeinstituttet anfører her det aktuelle træk på kassekreditten på  

 ansøgningstidspunktet, kassekredittens maksimale trækningsret og forventet  

 uudnyttet trækningsmulighed i kassekreditten umiddelbart efter effektuering  

 af lånet.
Endvidere anføres pengeinstituttets samlede engagement med ansøger  

 på ansøgningstidspunktet.
Det oplyses, hvorvidt der samtidig i forbindelse med ansøgningen søges om  

 tilbagerykning af statslån og statsgaranterede lån.
I bekræftende fald  

 anføres Hypotekbankens journalnummer.
I sager, hvor Hypotekbanken skal afgive bindende indstilling om ansøgers  

 økonomiske overlevelsesevne til DLR, vil Hypotekbanken samtidig tage stilling  

 til eventuel rykning med statslån og/eller statsgaranterede lån.
Det  

 bemærkes, at sikkerhedsgrænsen for disse lån normalt er 90 pct. af  

 ejendommens kontantværdi.
I de øvrige sager indsendes rykningsanmodning til  

 Hypotekbanken efter sædvanlige retningslinier, når lånetilbudet er modtaget  

 fra DLR.
Der indsendes alene kopi af lånetilbud, restgældskvitteringer og  

 ansøgningsskema til Hypotekbanken.
 Punkt 13. Særlige bemærkninger.
 Supplerende oplysninger til ansøgningsskemaets øvrige punkter kan anføres  

 her.
 Punkt 14. Pengeinstituttes erklæring.
 Det er en forudsætning for behandling af ansøgningen, at ansøgers  

 sædvanlige pengeinstitut har underskrevet ansøgningen.
 Punkt 15. Underskrift og attestation.
 Ansøgningen skal underskrives både af ansøger og den særlig sagkyndige.  

 Kun ansøgninger, der er udfærdiget med bistand af og attesteret af en særlig  

 sagkyndig, der er godkendt til udfærdigelse af ansøgning og forbedringsplan  

 m.v. efter forbedringsordningen, vil blive behandlet.
 Bilag 1 og 2.
 Se ovenfor henholdsvis under afsnit II.1. Opgørelse af høsttab og afsnit  

 II.5. Økonomisk overlevelsesevne.
 Stempelfritagelse.
 Ved § 19 i lov om statsgaranti og ydelsestilskud vedrørende høsttabslån  

 til tørkeramte jordbrugere er der i stempelloven som § 62 A indsat en  

 bestemmelse om stempelfritagelse for dokumenter, der oprettes i forbindelse  

 med lån i Dansk Landbrugs Realkreditfond, når lånet ydes med statsgaranti  

 efter § 1 i lov om statsgaranti og ydelsestilskud vedrørende høsttabslån til  

 tørkeramte jordbrugere.
 Stempelfriheden efter § 62 A, stk. 1, er betinget af, at dokumentet er  

 påført en erklæring fra Dansk Landbrugs Realkreditfond eller et  

 pengeinstitut.
 Erklæringen kan af Dansk Landbrugs Realkreditfond afgives uden særskilt  

 underskrift og datering, hvis den gives følgende udformning og placering:
 »Erklæring om stempelfrihed efter stempellovens § 62 A.
Dansk Landbrugs Realkreditfond erklærer, at nærværende dokument er  

 oprettet i forbindelse med lån ydet med statsgaranti efter § 1 i lov om  

 statsgaranti og ydelsestilskud vedrørende høsttabslån til tørkeramte  

 jordbrugere.
Dokumentet kan ikke tjene som sikkerhed for andre lån.« Erklæringen skal være placeret på dokumentets forside.
Placeringen skal  

 være adskilt fra dokumentets øvrige forsidetekst.
Såfremt erklæringen om stempelfrihed efter stempellovens § 62 A afgives af  

 et pengeinstitut, skal erklæringen have den oven for anførte udformning og  

 placering.
Endvidere skal det fremgå af erklæringen hvilket pengeinstitut,  

 der har afgivet den, og erklæringen skal være dateret og underskrevet.
IV.
Vejledning til de enkelte punkter i ansøgningsskemaet ved- rørende indkomststøtte til landbrugere.
 Punkt 1. Ansøger.
 Oplysningerne skal vedrøre ansøgeren, d.v.s. den, der driver en af ansøger  

 eller dennes ægtefælle ejet eller en af ansøger forpagtet landbrugsbedrift og  

 iøvrigt opfylder betingelserne for at søge om indkomststøtte.
Hvis begge ægtefæller deltager i driften, er den, der driver bedriften,  

 den af ægtefællerne, der i overvejende grad i skattemæssig forstand driver  

 bedriften.
Det vil sige, at en ægtefælle, der i skattemæssig forstand  

 betragtes som medhjælpende ægtefælle, ikke kan ansøge om indkomststøtte.
Der kan kun ydes indkomststøtte til en ansøger pr. bedrift.
For bedrifter,  

 der drives af flere i fællesskab, skal en af de, der driver bedriften stå som  

 ansøger for hele bedriften.
 Punkt 2. Ansøgt indkomststøtte.
 Der anføres her det samlede indkomststøtteberettigede areal, som angivet i  

 ansøgningens punkt 3. Der må kun medtages arealer, der er erhvervet eller  

 forpagtet inden den 1. juli 1992.
Det ansøgte støttebeløb kan højst udgøre 71.000 kr. pr. årsarbejdsenhed  

 (1800 timer). Den arbejdstid, der medgår ved beregning af maksimumsgrænsen på  

 71.000 kr. pr. årsarbejdsenhed er ansøgers arbejdstimer på bedriften.
Der kan  

 højst ydes støtte til en årsarbejdsenhed pr. bedrift.
Indkomststøtten ydes som et engangsbeløb.
Beløb under 2.000 kr. udbetales  

 ikke.
 Det er vigtigt, at der angives korrekt bank- eller girokontonummer.  

 Nummerrubrikkerne må ikke indeholde bindestreger.
 Punkt 3. Bedriftens ejendomme og arealer.
 Ved en landbrugsbedrift forstås en bedrift, der anvendes helt eller delvis  

 til landbrug, og som omfatter mindst en ejendom, jf. § 2 i udstykningsloven.  

 Bedriften omfatter alle ejendomme og arealer, der lovligt drives sammen.
Ejendomme og arealer, der lovligt kan drives sammen, og som har samme ejer  

 eller forpagter, udgør en bedrift.
Dette gælder dog ikke bortforpagtede  

 arealer.
 For bedrifter, der drives i et driftsfællesskab eller lignende, kan  

 Jordbrugsdirektoratet efter ansøgning i særlige tilfælde tillade andre  

 afgrænsninger af bedriften.
I nr. 1-5 medtages vedr. bedriften oplysninger om alle de af ansøgeren  

 ejede eller forpagtede ejendomme og arealer på ansøgningstidspunktet,  

 herunder også bortforpagtede arealer.
Der anføres alene ejendommens  

 hovedmatrikelnummer, d.v.s. det matrikelnummer, der er anført på  

 ejendomsskatteblanketten.
BBR-nummer fremgår blandt andet af  

 vurderingsmeddelelse om den offentlige ejendomsvurdering og af  

 ejendomsskatteblanketten.
I punktet fratrækkes arealer, der på ansøgningstidspunktet er  

 bortforpagtede.
Herved fremkommer bedriftens areal på ansøgningstidspunktet.
 Dyrket areal i vækstsæsonen 1991-92 fremkommer ved at fratrække arealer,  

 der er tilgået bedriften efter den 30. juni 1992, tillægge arealer, der er  

 fragået efter vækstsæsonen 1991-92, og endelig fratrække arealer, der ikke  

 indgår ved opgørelsen af høsttabet.
 Det indkomststøtteberettigede areal fremkommer ved at trække arealer med  

 gartneriafgrøder fra det dyrkede areal i vækstsæsonen 1991-92. Arealer med  

 gartneriafgrøder omfatter arealer med frilandsgartneriprodukter, frugt og bær  

 samt planteskoleplanter.
 Tilgåede og fragåede arealer omfatter arealer, der ved køb, salg, til-  

 eller bortforpagtning eller ophør af forpagtning er til- eller fragået  

 bedriften.
 Til arealer, der ikke indgår ved opgørelsen af udbyttetabet, medregnes  

 braklagte arealer, bortset fra grøn brak, og arealer med juletræer,  

 pyntegrønt, elefantgræs m.v., samt bebyggede og øvrige udyrkede arealer  

 (veje, gårdspladser, rabatter m.v.) i vækstsæsonen 1991-92.
Dokumentation for forpagtningsforhold skal vedlægges ansøgningen.
Hvis der  

 ikke foreligger skriftlig forpagtningsaftale, må det på anden vis  

 dokumenteres, at ansøger havde det pågældende areal i forpagtning pr. 30.  

 juni 1992.
Ansøgningen skal omfatte alle de af ansøgeren helt eller delvist ejede  

 ejendomme og tilforpagtede arealer under bedriften.
Bedriftens arealer  

 omfatter alene arealer, der drives under bedriften.
Bortforpagtede arealer er  

 således ikke arealer under bedriften.
 Punkt 4. Medejere/Andre, der driver bedriften.
Hvis bedriften ejes eller drives af flere i fællesskab, oplyses navn og  

 cpr. nr. på medejere af bedriften og på andre, der driver bedriften.
Såfremt  

 en eventuel medejer driver bedriften i fællesskab med ansøger, sættes kryds i  

 begge kolonner.
 Punkt 6. Gældsprocent.
 Opgørelsen af gældsprocenten er nærmere beskrevet under afsnittet om  

 gældsprocent på side 10.
Gældsprocenten anføres for ansøger og dennes ægtefælle.
Hvis bedriften  

 ejes eller drives af flere i fællesskab, anføres tillige den samlede  

 gældsprocent for alle ejerne af bedriften og for alle, der driver bedriften.  

 Såfremt en eventuel medejer driver bedriften i fællesskab med ansøger, indgår  

 begges gældsprocent både som ejere og som drivere af bedriften.
Der ses bort  

 fra ejere af tilforpagtede ejendomme og arealer, når ansøger eller dennes  

 ægtefælle ikke er medejer af disse.
 Punkt 7. Hovederhverv.
 Der henvises til punkt II.4.
For ansøgere, der opfylder betingelserne for at have jordbrug som  

 hovederhverv, afkrydses første rubrik.
Endvidere sættes et kryds under A og  

 et kryds under B.
Hvis ansøger midlertidigt ikke opfylder hovederhvervskravet på  

 ansøgningstidspunktet anføres i skemaet oplysninger fra det budget, der  

 omfatter udbetalingstidspunktet.
Endvidere vedlægges dokumentation for, at  

 hovederhvervskravet var opfyldt indtil sommeren 1992, samt anden nødvendig  

 dokumentation.
 Punkt 8. Landmandsuddannelse.
 Uddannelseskravet anses for opfyldt, hvis ansøger har gennemført  

 landmandsuddannelsen (»Det grønne bevis«), eller har gennemført  

 agronomuddannelsen samt mindst 22 måneders praktik, der kan godkendes efter  

 reglerne for praktik i forbindelse med erhvervelse af »Det grønne  

 bevis«.
Hvis ansøger har gennemgået en tilsvarende uddannelse i et af de øvrige  

 EF-lande anses uddannelseskravet også for opfyldt.
Dokumentation herfor  

 vedlægges ansøgningen.
For ansøgere, der er født før 1958, anses kravet til faglig uddannelse  

 endvidere for opfyldt, hvis det godtgøres, at ansøger er i besiddelse af  

 tilstrækkelige faglige kvalifikationer, herunder har gennemgået en praktisk  

 og/eller teoretisk uddannelse inden for landbrug i en periode af mindst 4 år  

 inden for de seneste 10 år.
I disse tilfælde skal der vedlægges en nærmere  

 redegørelse for ansøgers faglige kvalifikationer.
Praksis vil blive  

 tilrettelagt i overensstemmelse med gældende praksis på forbedringsordningen.  

 Såfremt ansøger tidligere har fået godkendt uddannelsen efter  

 forbedringsordningen, vil uddannelseskravet blive anset for opfyldt.
Jordbrugsdirektoratet kan i særlige tilfælde fravige de ovenfor nævnte  

 uddannelseskrav.
Ansøgningen skal også i disse tilfælde vedlægges en nærmere  

 redegørelse for ansøgers uddannelsesforløb.
Jordbrugsdirektoratet vil  

 herefter lægge praksis vedrørende forbedringsordningen og yngre  

 jordbrugerordningen til grund for sin afgørelse.
 Har ansøger tidligere fået dispensation fra uddannelseskravet i  

 forbindelse med ydelse af lån til yngre jordbrugere eller tilskud til  

 forbedringsplaner, skal der vedlægges dokumentation herfor, f.eks. ved  

 henvisning til Jordbrugsdirektoratets journal nr. eller kopi af meddelelsen  

 om dispensation.
 Punkt 9. Familieindkomst.
 Familieindkomsten pr. årsarbejdsenhed må for bedrifter beliggende i de  

 jyske amtskommuner og Fyns Amtskommune i gennemsnit for årene 1990 og 1991  

 højst udgøre 163.000 kr., mens maksimumsgrænsen for andre bedrifter er  

 185.000 kr.
 Indkomsten fra landbrugsproduktionen skal i gennemsnit for årene 1990 og  

 1991 udgøre mindst 10,0 pct. af husstandsindkomsten.
 Husstandsindkomsten opgøres på samme måde som familieindkomsten, og de vil  

 derfor begge være omfattet af familieindkomstbegrebet.
 Oplysningerne i punkt 9 omfatter familiens (husstandens) samlede indkomst  

 og indkomst fra landbrugsproduktionen på bedriften, samt familiens  

 arbejdsindsats henholdsvis på bedriften og uden for bedriften .
 Til ansøgers familie medregnes ansøger, samt dennes ægtefælle eller  

 samlever, børn, børnebørn, forældre, søstre og brødre, nevøer og niecer,  

 bedsteforældre, farbrødre, fastre, morbrødre og mostre.
Ved opgørelsen af familieindkomsten (husstandsindkomsten) og antal  

 årsarbejdsenheder medregnes ansøger og de medlemmer af ansøgers familie, der  

 har arbejdet mindst 450 timer pr. år på bedriften og modtaget en form for  

 modydelse, der kan medføre beskatning.
Ansøgers ægtefælle eller samlever  

 medregnes altid til familien uanset arbejdsindsatsen på bedriften.
 Familiemedlemmerne behøver ikke at have fælles bopæl med ansøger.  

 Afgrænsningen af de medlemmer af familien, der skal indgå ved opgørelsen af  

 familieindkomsten og antal årsarbejdsenheder, sker særskilt for hvert af  

 årene 1990 (1990/91) og 1991 (1991/92).
 Familiens samlede årlige indkomst opgøres som summen af familiens indkomst  

 fra bedriften og uden for bedriften.
 Indkomsten fra bedriften opgøres på grundlag af familiens indkomst fra  

 hele bedriften, herunder også indkomst fra produktion af gartneriprodukter,  

 frugt og bær og planteskoleplanter.
Ved indkomsten fra bedriften forstås bedriftens driftsoverskud  

 (bruttooverskud) med fradrag af driftsmæssige afskrivninger og  

 nettorenteudgifter vedr. bedriften.
Nettorenteudgifterne opgøres efter  

 reglerne i Jordbrugsdirektoratets meddelelse af 19. februar 1991 til de  

 særlige sagkyndige på forbedringsordningen vedrørende regler om  

 hovederhvervskravet.
 Familiens indkomst uden for bedriften omfatter arbejdsindkomster (brutto),  

 indkomster fra anden selvstændig erhvervsvirksomhed, nettorente- og  

 udbytteindtægter, pensioner, dagpenge og sociale ydelser.
 Familieindkomsten omfatter ikke børnetilskud, ydelser i forbindelse med  

 invaliditet og handicap, når disse er knyttet til udgifter, som afholdes af  

 ansøger, og godtgørelse af alle udgifter i forbindelse med sygdom.
 Indkomsten fra landbrugsproduktionen omfatter den del af den samlede  

 indkomst, der hidrører fra den egentlige jordbrugsvirksomhed på bedriften.
Ved opgørelsen af indkomsten fra landbrugsproduktion på bedriften  

 medregnes alene indkomster fra egentlig jordbrugsproduktion, herunder  

 gartneri.
Indkomster fra alternative aktiviteter på bedriften, som nævnt i  

 kapitel 1, under A i Jordbrugsdirektoratets meddelelse af 19. februar 1991  

 til de særlige sagkyndige på forbedringsordningen vedrørende regler om  

 hovederhvervskravet medregnes ikke.
Ved indkomsten fra landbrugsproduktionen forstås bedriftens resultat efter  

 fradrag af driftsmæssige afskrivninger og nettorenteudgifter vedrørende  

 bedriften.
Foregår der alternative aktiviteter på bedriften som nævnt  

 ovenfor, foretages en forholdsmæssig fordeling af afskrivninger og  

 renteudgifter.
Den samlede indkomst og indkomst fra landbrugsproduktionen anføres for  

 hver af familiens medlemmer for årene 1990 (1990/91) og 1991 (1991/92). For  

 ansøger og ansøgers ægtefælle overføres oplysningerne fra driftsregnskaber  

 godkendt af konsulent eller revisor.
For øvrige familiemedlemmer overføres  

 oplysningerne fra slutligningen for de 2 år.
 Arbejdsindsatsen skal for årene 1990 (1990/91) og 1991 (1991/92) oplyses i  

 antal timer og omregnes under 9) til antal årsarbejdsenheder (2 decimaler).  

 En årsarbejdsenhed udgør 1.800 arbejdstimer.
Hvis ansøger har påbegyndt driften efter 1990, kan den samlede indkomst,  

 indkomst fra landbrugsproduktionen og arbejdstimerne opgøres på grundlag af  

 regnskabsoplysninger eller budgetter for de to første år, efter at driften er  

 påbegyndt.
Redegørelse vedlægges ansøgningen.
Familieindkomsten pr. årsarbejdsenhed opgøres, som familiens samlede  

 årlige indkomst divideret med det samlede antal årsarbejdsenheder, som  

 familien har præsteret på bedriften og uden for bedriften.
Familieindkomsten  

 og antal årsarbejdsenheder opgøres som et gennemsnit for årene 1990 (1990/91)  

 og 1991 (1991/92).
 Indkomsten fra landbrugsproduktionen opgøres ligeledes som et gennemsnit  

 for årene 1990 (1990/91) og 1991 (1991/92).
 Punkt 10. Særlige bemærkninger.
 Supplerende oplysninger til ansøgningsskemaets øvrige punkter kan anføres  

 her.
 Punkt 11 Underskrift og attestation.
 Ansøgningen skal underskrives både af ansøger og den særlige sagkyndige.  

 Kun ansøgninger, der er udfærdiget med bistand af og attesteret af en særlig  

 sagkyndig, der er godkendt til udfærdigelse af ansøgning og forbedringsplan  

 m.v. efter forbedringsloven, vil blive behandlet.
 Bilag 1 og 2.
 Se vejledningens punkt II.1. Opgørelse af høsttab og punkt II.5.  

 Økonomiske overlevelsesevne.
