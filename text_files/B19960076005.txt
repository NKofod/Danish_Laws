I medfør af § 2, stk. 4 i lov nr. 322 af 29. april 1996 om ændring af lov om statens uddannelsesstøtte, fastsættes efter drøftelse med undervisningsministeren følgende:
§ 1 Et supplerende stipendium, jf. lov om statens uddannelsesstøtte § 53 a,  

 stk. 1-2, der efter skattetræk er indbetalt til Told- og Skattestyrelsen, og  

 knytter sig til rejseudgifter godskrevet en Ph.D.-studerende for perioden 1.  

 januar 1995 - 1. september 1996, godskrives som frivillig indbetalt skat  

 efter reglerne i §§ 2 og 3.
§ 2 I det omfang et supplerende stipendium knytter sig til rejseudgifter, der  

 er godskrevet en Ph.D.-studerende i perioden 1. januar - 31. december 1995,  

 skal det til Told- og Skattestyrelsen indbetalte nettobeløb indgå som  

 frivillig betalt skat for indkomståret 1995, uanset fristerne i  

 kildeskattelovens § 59. Dette gælder dog kun, hvis de godskrevne  

 rejseudgifter ikke tidligere har været selvangivet.
Det er endvidere en  

 betingelse såvel, at beløbet er indbetalt senest den 1. oktober 1996, samt at  

 der senest i forbindelse med indbetalingen gives oplysning til Told- og  

 Skattestyrelsen om størrelsen af det indbetalte nettobeløb, om grundlaget for  

 det stipendium, der er givet, og om den studerendes personnummer.  

 Stipendiegivers oplysning om de tilskud til rejseudgifter, der tidligere er  

 givet, samt indbetalingerne, skal specificeres på indkomstårene 1995 og 1996  

 for hver enkelt stipendiemodtager, og skal afgives på maskinlæsbart medium.  

 Er disse betingelser ikke opfyldt, gælder reglen i kildeskattelovens § 59.
 Stk. 2.  Hvis en indbetaling som nævnt i stk. 1 er sket  

 senest den 1. oktober 1996, dateres betalingen som modtaget d. 15. februar  

 1996. I det omfang det indbetalte beløb kommer til udbetaling som  

 overskydende skat for indkomståret 1995, beregnes der ikke godtgørelse i  

 henhold til kildeskattelovens § 62.
§ 3 I det omfang et supplerende stipendium knytter sig til rejseudgifter, der  

 er godskrevet en Ph.D.-studerende i perioden 1. januar - 1. september 1996  

 skal det til Told- og Skattestyrelsen indbetalte nettobeløb indgå som  

 frivillig betalt skat for indkomståret 1996 med respekt af de i  

 kildeskattelovens § 59 gældende frister.
§ 4 Bekendtgørelsen træder i kraft den 1. september 1996.
