Bekendtgørelse om midlertidig  

 påtegning på pantebreve med pant i fast ejendom Efter § 57 A, stk. 5, i stempelafgiftsloven, jf.  

 lovbekendtgørelse nr. 591 af 11. august 1998, som ændret ved lov  

 nr. 1035 af 23. december 1998, bestemmes:
 § 1. Stempling efter stempelafgiftslovens  

 § 57, jf. § 57 A, stk. 1, af et pantebrev, hvorved der stiftes  

 underpant i andre ejendomme end ejerboliger og fritidshuse, er, medmindre  

 andet er bestemt i stk. 2- 4, betinget af, at debitor på  

 dokumentets sidste side har afgivet følgende særskilt  

 underskrevne erklæring:
»Der er herved ikke givet pant i en ejerbolig eller i et  

 fritidshus.« Stk. 2. Er ejendommen af vurderingsmyndighederne registreret  

 til benyttelse til blandet bolig og erhverv, uden at være omfattet af  

 stk. 3, er stempling efter stempelafgiftslovens § 57, jf. § 57  

 A, stk. 1, betinget af, at debitor på dokumentets sidste side har  

 afgivet følgende særskilt underskrevne erklæring:
»Der er herved givet pant i en ejendom, der er registreret  

 til benyttelse til blandet bolig og erhverv.« Endvidere er det en betingelse at kommunalbestyrelsen i  

 den kommune, hvor ejendommen ligger, på pantebrevet i tilslutning til  

 debitors erklæring, har attesteret, at ejendommen af  

 vurderingsmyndighederne er registreret til benyttelse til blandet bolig og  

 erhverv.
 Stk. 3. Er ejendommen noteret i tingbogen som  

 landbrugsejendom, er stempling efter stempelafgiftslovens § 57, jf.  

 § 57 A, stk. 1, betinget af, at debitor på pantebrevets  

 sidste side har afgivet følgende særskilt underskrevne  

 erklæring:
»Der er herved givet pant i en ejendom, der i tingbogen er  

 noteret som landbrugs-ejendom« Stk. 4. Er ejendommen af vurderingsmyndighederne registreret  

 som landbrugsmæssigt benyttet, uden at være omfattet af  

 stk. 3, er stempling efter stempelafgiftslovens § 57, jf, § 57  

 A, stk. 1, betinget af, at debitor på pantebrevets sidste side har  

 afgivet følgende særskilt underskrevne erklæring:
»Der er herved givet pant i en ejendom, der er registreret  

 som landbrugsmæssigt benyttet.« Endvidere er det en betingelse at kommunalbestyrelsen i  

 den kommune, hvor ejendommen ligger, på pantebrevet i tilslutning til  

 debitors erklæring, har attesteret, at ejendommen af  

 vurderingsmyndighederne er registreret som landbrugsmæssigt  

 benyttet.
 § 2. Stempling efter stempelafgiftslovens  

 § 57, jf. § 57 A, stk. 2, 1.pkt., af et pantebrev, hvorved der  

 stiftes underpant i en ejerbolig eller i et fritidshus, til sikkerhed for  

 lån til erhvervelse af ejendommen, er betinget af, at debitor på  

 dokumentets sidste side har afgivet følgende særskilt  

 underskrevne erklæring:
»Der er herved, for ca. kr. xx, givet pant i en ejerbolig  

 eller et fritidshus til sikkerhed for lån til erhvervelse den xx. xxxx  

 19xx.
Ejendommen overdrages ikke mellem ægtefæller.« Som dato for erhvervelsen skal være angivet datoen  

 for tidligste stempelpligtige dokument vedrørende erhvervelsen af  

 ejendommen.
Stk. 2. Stempling efter stempelafgiftslovens § 57, jf,  

 § 57 A, stk. 2, 2.pkt.,1. led , er endvidere betinget af, at  

 debitor i tilslutning til erklæringen efter stk. 1,  

 tilføjer følgende: »Som dokumentation vedlægges kopi af  

 separationsbevilling/dom.« Stk. 3. Stempling efter stempelafgiftslovens § 57, jf.  

 § 57 A, stk. 2, 2. pkt, 2. led, af et pantebrev, hvorved der  

 stiftes underpant i en ejerbolig eller i et fritidshus, til finansiering af  

 boslodskrav som led i separation eller skilsmisse, er betinget af, at debitor  

 på dokumentets sidste side har afgivet følgende særskilt  

 underskrevne erklæring:
»Der er herved, for ca. kr. xx, givet pant i en ejerbolig  

 eller i et fritidshus til sikkerhed for lån til finansiering af  

 boslodskrav som led i separation eller skilsmisse.
Der vedlægges kopi  

 af separations- eller skilsmissebevilling/dom.« Stk. 4. Stempling efter stempelafgiftslovens § 57, jf.  

 § 57 A, stk. 3, 1. pkt., af et pantebrev, hvorved der stiftes  

 underpant i en ejerbolig eller i et fritidshus, til finansiering af en  

 efterlevende ægtefælles overtagelse af dødsboets ejendom,  

 er betinget af, at debitor på dokumentets sidste side har afgivet  

 følgende særskilt underskrevne erklæring:
»Der er herved, for ca. kr. xx, givet pant i en ejerbolig  

 eller i et fritidshus til sikkerhed for lån til finansiering af  

 overdragelsen af ejendommen som led i dødsboskifte.
Der  

 vedlægges kopi af boopgørelsen eller den opgørelse over  

 boets aktiver og passiver, der ved forenklet privat skifte er indgivet til  

 skifteretten.« Stk. 5. Stempling efter stempelafgiftslovens § 57, jf.  

 § 57 A, stk. 3, 2. pkt., af vedtægten for en ejerforening,  

 der tinglyses pantstiftende i en ejerbolig til sikkerhed for  

 fællesudgifter, er betinget af, at ejerforeningen på dokumentets  

 sidste side har afgivet følgende særskilt underskrevne  

 erklæring:
»Der er herved, for kr. xx, givet pant i en ejerbolig til  

 sikkerhed for ejerforeningens krav på betaling af fællesudgifter.  

 Der vedlægges kopi af gyldig vedtagelse på generalforsamlingen om  

 vedtægtens bestemmelse om sikkerhedsbeløbet.« § 3. Stempling efter stempelafgiftslovens  

 § 57, jf. § 57 A, stk. 4, af et pantebrev, hvorved der stiftes  

 underpant i en ejerbolig eller i et fritidshus, til finansiering af en  

 nybygning, tilbygning eller ombygning vedrørende den pantsatte  

 ejendom, hvortil der kræves en byggetilladelse, er betinget af, at  

 debitor på dokumentets sidste side har afgivet følgende  

 særskilt underskrevne erklæring:
»Der er herved, for ca. kr. xx , givet pant til  

 finansiering af en nybygning, tilbygning eller ombygning vedrørende  

 den pantsatte ejendom, hvortil der indenfor de seneste 2 år er givet  

 byggetilladelse.
Byggeriet er påbegyndt indenfor byggetilladelsens  

 gyldighedsperiode.« Stk. 2. Stempling efter stempelafgiftslovens § 57, jf.  

 § 57 A, stk. 4, er endvidere betinget af, at kommunalbestyrelsen i  

 den kommune, hvor ejendommen ligger, på pantebrevet i tilslutning til  

 erklæringen efter stk. 1, har attesteret, at oplysningerne i denne  

 erklæring efter kommunens skøn er korrekte.
 § 4. Der ifaldes straf efter stempelafgiftslovens  

 § 88 for afgivelse af urigtige eller vildledende oplysninger efter  

 §§ 1-3.
 § 5. Bekendtgørelsen træder i kraft  

 den 30. januar 1999.
 Stk. 2. Bekendtgørelsen har virkning for pantebreve,  

 der indleveres til tinglysning fra og med den 1. januar 1999, og som er  

 udstedt senest den 30. november 1999.
 Stk. 3. Samtidig ophæves bekendtgørelse nr. 948  

 af 12. december 1997, som ændret ved bekendtgørelse nr. 1094 af  

 23. december 1998.
 Stk.4. Pantebreve, der er udstedt i perioden 1. januar 1999 og  

 indtil 30. januar 1999 og som er påtegnet i overensstemmelse med  

 bekendtgørelse nr. 1094 af 23. december 1998, anses for fritaget for  

 forhøjet stempelafgift efter § 57 A i samme omfang som  

 hidtil.
