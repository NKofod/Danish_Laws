Betænkning afgivet af  

 Arbejdsmarkedsudvalget den 17. maj 2002 Betænkning over Forslag til lov om ændring af lov om  

 aktiv socialpolitik, integrationsloven, lov om fleksydelse og lov om  

 retssikkerhed og administration på det sociale område (Bagudbetaling af kontanthjælp m.v., ændring af  

 reglerne om ledighedsydelse, indførelse af bemyndigelse  

 vedrørende personer fra Færøerne og Grønland  

 på døgninstitutioner m.v., ændring af reglerne om  

 fleksydelse og lægers honorering i koordinationsudvalg) [Af beskæftigelsesministeren (Claus Hjort  

 Frederiksen)] 1. Ændringsforslag Der er stillet 20 ændringsforslag til lovforslaget.  

 Beskæftigelsesministeren har stillet ændringsforslag nr. 1, 2,  

 5-12 og 14-20, og Enhedslistens medlem af udvalget har stillet  

 ændringsforslag nr. 3, 4 og 13.
2. Udvalgsarbejdet Lovforslaget blev fremsat den 13. marts 2002 og var til 1.  

 behandling den 21. marts 2002. Lovforslaget blev efter 1. behandling henvist  

 til behandling i Arbejdsmarkedsudvalget.
Møder Udvalget har behandlet lovforslaget i 4 møder.
Høring Et udkast til lovforslag har inden fremsættelsen  

 været sendt i høring.
Den 19. marts 2002 sendte  

 beskæftigelsesministeren de indkomne høringssvar samt et notat  

 herom til udvalget.
Spørgsmål Udvalget har stillet 9 spørgsmål til  

 beskæftigelsesministeren til skriftlig besvarelse.  

 Beskæftigelsesministeren har besvaret 6 af disse  

 spørgsmål, og udvalget forventer de 3 sidste  

 spørgsmål besvaret inden 2. behandling.
3. Indstillinger og politiske bemærkninger Et flertal i udvalget (V, DF, KF og RV) indstiller  

 lovforslaget til vedtagelse med de af beskæftigelsesministeren  

 stillede ændringsforslag.
 Et mindretal i udvalget (S) vil redegøre for  

 sin stilling til lovforslaget og de stillede ændringsforslag ved 2.  

 behandling.
 Et andet mindretal i udvalget (SF og EL) indstiller  

 lovforslaget til vedtagelse med de stillede ændringsforslag.  

 Såfremt de af Enhedslisten stillede ændringsforslag ikke  

 vedtages, vil mindretallet stemme imod lovforslagets endelige vedtagelse.
Mindretallet støtter de foreslåede små  

 forbedringer.
Dels forbedringen vedrørende ledighedsydelsen, hvor i  

 hvert fald en del af hullet lukkes for de mennesker, som står i en  

 overgangssituation fra fleksjob til et ordinært arbejde.
Dels de  

 forbedrede muligheder for at få de praktiserende læger med i  

 koordinationsudvalgene.
Med hensyn til overgangen til bagudbetalt  

 kontanthjælp er mindretallet ikke principielt imod.
Men det  

 afgørende problem i lovforslaget er bestemmelserne om  

 engangshjælp og starthjælp, som er ca. 40 pct. mindre end  

 kontanthjælpssatsen.
Det må og skal være et ufravigeligt  

 princip, at mennesker, der kommer i den svære sociale og  

 økonomiske situation at skulle leve af kontanthjælp, skal  

 være berettiget til den fulde kontanthjælpssats, uanset hvor de  

 kommer fra og hvad de har lavet tidligere.
 Derfor er det en betingelse for mindretallets  

 støtte til lovforslaget, at de særligt lave overgangstakster  

 fjernes gennem vedtagelsen af Enhedslistens ændringsforslag.
 Et tredje mindretal i udvalget (KRF) vil  

 redegøre for sin stilling til lovforslaget og de stillede  

 ændringsforslag ved 2. behandling.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	beskæftigelsesministeren, tiltrådt af et  

flertal (V, DF, KF, SF, RV og EL):
Til titlen 1) I titlen indsættes efter »det sociale område« ordene: »m.fl. love«.
[Redaktionel indføjelse af »m.fl. love« i  

 titlen, som følge af at Skatteministeriets regler  

 konsekvensændres] Til § 1 2) Indledningen affattes således:
» [Konsekvensændring som følge af vedtagelsen  

 af lovforslag nr.
L 126] Af	et mindretal (EL), tiltrådt af et mindretal  

(SF):
 3) I det under nr. 5 foreslåede § 25 a, stk. 2,  

ændres »4.231 kr.« til: »den almindelige  

 kontanthjælpssats« .
[Engangshjælpen skal svare til  

 kontanthjælpen] 4) Det under nr. 5 foreslåede § 25 a, stk. 3,  

udgår.
[Engangshjælpen skal svare til  

 kontanthjælpen] Af	beskæftigelsesministeren, tiltrådt af et  

flertal (V, DF, KF, SF, RV og EL):
 5) I nr. 6 ændres »efter § 25 eller § 28« til: »efter §§ 25, 25 a og 27«.
[Konsekvensændring som følge af vedtagelsen  

 af lovforslag nr.
L 126] 6) I nr. 7 ændres »efter § 27 og § 28« til:  

 »efter §§ 25 a og 27«.
[Konsekvensændring som følge af vedtagelsen  

 af lovforslag nr.
L 126] 7) I nr. 10 ændres »sidste pkt.« til: »3. pkt.«.
[Redaktionel præcisering af, hvilket punktum der  

 ophæves] 8) Det i nr. 20 foreslåede § 74 f, stk. 1,  

affattes således:
» [Konsekvensændring som følge af vedtagelsen  

 af lovforslag nr.
L 126] 9) I nr. 27 ændres »§§ 25, 26 og 28« til: »§§ 25, 25 a og 26«.
[Konsekvensændring som følge af vedtagelsen  

 af lovforslag nr.
L 126] Til § 2 10) Indledningen affattes således:
» [Konsekvensændring som følge af vedtagelsen  

 af lovforslag nr.
L 126] 11) I nr. 2 ændres »Stk. 1-5 bliver herefter stk. 2-6.« til: »Stk. 1-3 bliver herefter stk. 2-4.« [Konsekvensændring som følge af vedtagelsen  

 af lovforslag nr.
L 126] 12) I nr. 3 ændres i indledningen »§ 27 b« til: »§ 27«, og »§ 27 c« ændres til: »§  

 27 a«.
[Konsekvensændring som følge af vedtagelsen  

 af lovforslag nr.
L 126] Af	et mindretal (EL), tiltrådt af et mindretal  

(SF):
 13) I det under nr. 3 foreslåede § 27 c, stk.  

 2, ændres »de  

 beløb, der fremgår af § 25 a, stk. 2 og 3« til: »det beløb, der  

 fremgår af § 25 a, stk. 2«.
[Konsekvens af ændringsforslag nr. 3 og 4] Af	beskæftigelsesministeren, tiltrådt af et  

flertal (V, DF, KF, SF, RV og EL):
 14) Nr. 4, 5, 7 og 8 udgår.
[Konsekvensændring som følge af vedtagelsen  

 af lovforslag nr.
L 126] 15) Efter nr. 4 indsættes som nyt nummer:
» [Konsekvensændring som følge af vedtagelsen  

 af lovforslag nr.
L 126, idet reglerne om særlige ydelser under  

 aktivering også skal gælde for modtagere af  

 introdutionsydelsen] 16) I nr. 6 indsættes efter »udgår«: »to  

 steder«.
[Redaktionel ændring, idet 30 pct.  

 begrænsningen er nævnt to steder, og begge skal  

 ophæves] Til § 3 17) I den under nr. 2 foreslåede  

 affattelse af § 17, stk. 3, ændres i 2. pkt. »Beskæftigelsesministeren«  til: »Direktøren for Arbejdsdirektoratet«.
[Bemyndigelsen til at fastsætte regler for  

 fleksydelse flyttes til Direktøren for Arbejdsdirektoratet] Til § 7 18) I stk. 4 indsættes efter »§ 17, stk. 4«: »og 5«.
[Ændringen sikrer, at fleksydelsesreguleringen sker  

 med virkning fra januar 2002] 19) I stk. 5 indsættes 3 steder efter »kontanthjælp«: »eller introduktionsydelse«.
[Konsekvensændring for at sikre ensartede  

 overgangsregler for kontanthjælp og introdutionsydelse] 20) I stk. 6 indsættes efter »kontanthjælp«: »eller introdutionsydelse«.
[Konsekvensændring for at sikre ensartede  

 overgangsregler for kontanthjælp og introdutionsydelse] Bemærkninger Til nr. 1 Lovforslagets titel tilføjes »m.fl. love«, idet også Skatteministeriets love i lovforslagets §§ 5 og 6  

 foreslås konsekvensændret.
Til nr. 2 Indledningen konsekvensændres som følge af  

 vedtagelsen af lovforslag nr.
L 126.
Til nr. 3, 4 og 13 Kontanthjælp er altid subsidiært andre  

 forsørgelsesmuligheder, og det forekommer uheldigt, hvis en borger,  

 der bliver arbejdsløs og ikke er forsikret, frem for at bruge tid og  

 kræfter på at finde et arbejde for fortsat at være  

 selvforsørgende skal søge om en kontanthjælp, vedkommende  

 håber aldrig at blive nødt til at modtage.
Derfor skal man ikke  

 straffes for i første omgang selv at forsøge at finde en udvej,  

 og det vil blive konsekvensen, hvis man kun kan få nedsat hjælp  

 den første måned.
Til nr. 5 og 6 Ændringerne er en konsekvens af vedtagelsen af  

 lovforslag nr.
L 126, hvor § 28 i lov om aktiv socialpolitik er  

 ophævet.
Til nr. 7 Ophævelsen af sætningen angives med tal for at  

 undgå misforståelse.
Til nr. 8 Det foreslås, at perioden, hvori der kan udbetales  

 ledighedsydelse, ændres fra 52 uger til 78 uger.
 Det foreslås tillige, at ledighedsydelsen kun kan  

 udbetales, indtil personen har haft beskæftigelse i det omfang, det er  

 en betingelse for optjening af ret til arbejdsløshedsdagpenge efter §  

 53, stk. 2, i lov om arbejdsløshedsforsikring m.v.
 Baggrunden for ændringsforslaget er et ønske  

 om at give personer, der overgår fra fleksjob eller ledighedsydelse til  

 ansættelse i ustøttet beskæftigelse, en længere  

 periode, hvori de kan modtage ledighedsydelse, hvilket kan medvirke til, at  

 personer, der har deltidsarbejde eller har flere kortere ledighedsperioder,  

 får bedre muligheder for at optjene ret til  

 arbejdsløshedsdagpenge.
 Baggrunden er tillige et ønske om, at retten til  

 ledighedsydelse er ens for alle ansatte og gøres uafhængig af  

 eventuelt medlemskab af en a-kasse.
 Der henvises i øvrigt til de generelle  

 bemærkninger til lovforslaget og de specielle bemærkninger til  

 lovforslagets nr. 12-20.
Til nr. 9 Ændringen er en konsekvens af vedtagelsen af  

 lovforslag nr.
L 126, hvor § 28 i lov om aktiv socialpolitik er  

 ophævet.
Til nr. 10 Indledningen konsekvensændres som følge af  

 vedtagelsen af lovforslag nr.
L 126.
Til nr. 11 Ændringen er en konsekvens af vedtagelsen af  

 lovforslag nr.
L 126, hvor integrationslovens § 27 er vedtaget med 3 nye  

 stykker, som rykker for lovforslaget til § 27, stk. 1.
Til nr. 12 Ændringen er en konsekvens af vedtagelsen af  

 lovforslag nr.
L 126, hvor integrationslovens § 27 a og 27 b er  

 ophævet.
Det er derfor nødvendigt at ændre i indledningen  

 og selve lovteksten i nummeret.
Til nr. 14 Ændringen er en konsekvens af vedtagelsen af  

 lovforslag nr.
L 126, hvor integrationslovens §§ 28, 29 og 48  

 ændres.
Til nr. 15 Ændringen er redaktionel, idet 30 pct.  

 begrænsningen skal ophæves to steder.
Til nr. 16 Med vedtagelsen af lovforslag nr.
L 126 ændres  

 integrationslovens § 29, idet der henvises til bestemmelserne i §§ 35, 36 og  

 37 om særlige ydelser i lov om aktiv socialpolitik.
Reglerne om  

 særlige ydelser under aktivering for modtagere af introduktionsydelse  

 skal således svare til reglerne om særlige ydelser under  

 aktivering for modtagere af kontanthjælp, hvorfor bestemmelsen  

 ændres tilsvarende.
Til nr. 17 Det foreslås i lighed med forslaget til § 34, stk.  

 2, som foreslået i lovforslagets § 3, nr. 3, at direktøren for  

 Arbejdsdirektoratet fastsætter regler for beregningen af fleksydelsen i  

 stedet for beskæftigelsesministeren.
Til nr. 18 Lovens § 17, stk. 4, handler om afrunding af den beregnede  

 fleksydelse, hvorimod selve reguleringen af satsen er anført i stk. 5.  

 For at sikre, at reguleringen kan ske med virkning fra januar 2002,  

 foreslås stykket nu medtaget i ikrafttrædelsesbestemmelsen.
Til nr. 19 og 20 Det foreslås, at udbetalingen af introdutionsydelsen  

 skal følge samme overgangsregler som kontanthjælpen.
Charlotte Antonsen (V)  

  Anders Møller (V)  Irene Simonsen (V)  

  Jens Vibjerg (V) fmd.  

  Kristian Thulesen Dahl (DF)  

  Bent Bøgsted (DF) Lars Barfoed (KF)  

  Charlotte Dyremose (KF)  Ole M.
Nielsen (KRF)  

  Anne-Marie Meldgaard (S)  Bjarne Laustsen (S)  

 nfmd.  Jan Petersen (S)  Mette Frederiksen (S)  

 Ole Vagn Christensen (S)  Ole Sohn (SF)  

  Anders Samuelsen (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf 1 medlem valgt på  

 Færøerne Bilag 1 Oversigt over bilag vedrørende L 161 Bilagsnr.
