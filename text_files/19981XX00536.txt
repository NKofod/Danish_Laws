Skriftlig fremsættelse (16. juni 1999) Udenrigsministeren (Niels Helveg Petersen):
 Herved tillader jeg mig for Folketinget at  

 fremsætte:
 Forslag til folketingsbeslutning om dansk deltagelse i en international  

 styrke i Kosovo.
(Beslutningsforslag nr.
B 148).
 Beslutningsforslaget skal skabe grundlag for, at danske  

 militære styrker stilles til rådighed for en international  

 styrke, som efter bemyndigelse fra FN s Sikkerhedsråd i henhold til  

 FN-pagtens kapitel VII udsendes under enhedskommando til implementering af FN  

 s sikkerhedsrådsresolution 1244 af 10. juni 1999, samt at de danske  

 F-16 fly, som hidtil har deltaget i NATO s luftoperationer i forbindelse med  

 Kosovo-krisen, stilles til rådighed for NATO s samlede luftoperationer  

 på det vestlige Balkan.
FN s Sikkerhedsråd vedtog den 10. juni 1999  

 resolution 1244, der danner rammerne for en fredsløsning for Kosovo,  

 herunder indsættelsen af en styrke i Kosovo, KFOR.
Det fremgår af  

 et anneks til resolutionen, at styrken skal have substantiel NATO-deltagelse,  

 og at den indsættes under enhedskommando.
Styrken skal have til opgave  

 at etablere sikre omgivelser, således at flygtninge og internt  

 fordrevne kan vende sikkert hjem.
En militær-teknisk aftale er  

 indgået mellem KFOR og Forbundsrepublikken Jugoslavien (FRY), hvoraf  

 det fremgår, at FRY er indforstået med styrkens  

 indsættelse, herunder styrkens ret til om nødvendigt at anvende  

 magt.
KFOR s væsentligste militære opgaver vil  

 være at overvåge efterlevelsen af  

 sikkerhedsrådsresolutionens bestemmelser samt den  

 militær-tekniske aftale.
KFOR vil bl.a. skulle overvåge og sikre  

 tilbagetrækningen af alle jugoslaviske styrker fra Kosovo.
KFOR vil  

 også skulle sikre en demilitarisering af Kosovo s Befrielseshær,  

 UCK og andre væbnede kosovo-albanske grupperinger samt bidrage til at  

 skabe sikre omgivelser for gennemførelsen af den politiske og civile  

 del af resolutionen, herunder for de civile og humanitære  

 organisationer og Det Internationale Krigsforbrydertribunals arbejde.
KFOR vil være bemyndiget til at anvende alle  

 nødvendige midler for at sikre efterlevelse af FN s  

 sikkerhedsrådsresolution 1244 af 10. juni 1999. KFOR forudses at blive  

 på ca. 50.000 mand med deltagelse af alle NATO-lande samt en  

 række ikke NATO-lande.
Hertil kommer bidrag fra Rusland, der for  

 øjeblikket er genstand for forhandlinger.
 Regeringen hilser vedtagelsen af FN s  

 sikkerhedsrådsresolution 1244 af 10. juni 1999 velkommen og finder, at  

 det internationale samfunds indsats nu må koncentreres om at skabe de  

 optimale rammer for dens gennemførelse.
Det er regeringens hensigt at bidrage til KFOR med en  

 panserinfanteribataljon på ca. 850 mand samt personel til NATO s  

 kommandostruktur og de dertil knyttede højere placerede enheder samt  

 evt. personel til fælles støtteenheder.
Det er ligeledes  

 regeringens hensigt at stille øvrige danske militære bidrag til  

 en NATO-indsats på det vestlige Balkan til rådighed for  

 implementeringen af sikkerhedsrådsresolution 1244 af 10. juni 1999, i  

 det omfang der måtte være behov herfor.
Det drejer sig om de  

 danske F-16 fly med støttepersonel og støttemateriel, samt det  

 danske maritime bidrag.
Bidragene er udsendt på grundlag af  

 Folketingets beslutninger B4 af 8. oktober 1998, B128 af 22. april 1999 og B  

 146 af 28. maj 1999.
 Regeringen foreslår på denne baggrund, at  

 Folketinget under henvisning til Grundlovens § 19, stk. 2 meddeler sit  

 samtykke til, at danske militære styrker stilles til rådighed for  

 en international styrke i Kosovo, som efter bemyndigelse fra FN s  

 Sikkerhedsråd i henhold til FN-pagtens kapitel VII udsendes under  

 enhedskommando til implementering af FN s sikkerhedsrådsresolution 1244  

 af 10. juni 1999, samt at de danske F-16 fly tillige stilles til  

 rådighed for NATO s samlede luftoperationer på det vestlige  

 Balkan, idet NATO s støtte til SFOR, KFOR og operation Allied Force  

 fremover udgør én operation.
 Idet jeg i øvrigt henviser til de  

 bemærkninger, der ledsager forslaget, skal jeg tillade mig at anbefale  

 det til det Høje Tings velvillige behandling.
