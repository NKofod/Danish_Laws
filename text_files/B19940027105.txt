 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence inden for  

 kontoruddannelsen inden for et af følgende specialer:
 Stk. 2.  Speciale vælges ved indgåelse af  

 uddannelsesaftale med en virksomhed, der er godkendt som praktikvirksomhed  

 inden for det pågældende speciale.
 § 2.  Det faglige udvalg for uddannelsen, jf. § 37 i  

 erhvervsuddannelsesloven, er Det faglige Udvalg for Kontoruddannelser.
 § 3.  For uddannelsen gælder bekendtgørelse om  

 erhvervsuddannelser (hovedbekendtgørelsen) og bekendtgørelse om  

 eksamensordning for erhvervsuddannelser (eksamensbekendtgørelsen) samt de  

 regler, som Undervisningsministeriet i øvrigt fastsætter i medfør af  

 erhvervsuddannelseslovens § 4, stk. 1.
 Uddannelsens varighed og struktur m.v.
 § 4.  Uddannelsen varer 3 år, jf. dog stk. 2.
 Stk. 2.  For elever, der indleder uddannelsen i en  

 praktikvirksomhed, varer uddannelsen dog:
 Stk. 3.  Betingelserne i stk. 2, skal være opfyldt, når  

 eleven begynder på uddannelsen.
 § 5.  Elever, der indleder uddannelsen på skole,  

 begynder med en sammenlagt 1. og 2. skoleperiode på 40 uger.
 Stk. 2.  For elever, der indleder uddannelsen i en  

 praktikvirksomhed, varer skoleundervisningen i det 1. år sammenlagt 18 uger,  

 der gennemføres i skoleperioder på mindre end hele uger.
 Stk. 3.  Undervisningen i 3. og følgende skoleperioder  

 varer ialt 6 uger, i specialet turist- og rejsebranchen ialt dog 7  

 uger, i specialet offentlig forvaltning 8 uger og i specialet  

lægesekretær 12 uger.
Stk. 4.  For elever, der er fyldt 25 år, og som indleder  

 uddannelsen efter bestemmelserne i stk. 2, tilrettelægger skolen  

 undervisningen efter elevens forudsætninger og behov.
Den samlede fastsatte  

 undervisning er på 24 uger - i visse specialer dog op til 30 uger.
Skolen kan  

 efter samråd med det lokale uddannelsesudvalg afkorte den almindelige  

 uddannelsestid for grundfag, specialefag og valgfag.
 § 6.  For elever, der uddannes i specialerne efter §  

 1, stk. 1, nr. 1 - 3, veksler skoleundervisningen med praktikuddannelse  

 således:
 Stk. 2.  For elever, der uddannes i specialet  

spedition og shipping, jf. § 1, stk. 1, nr. 4, veksler  

 skoleundervisningen med praktikuddannelse således:
 Stk. 3.  For elever, der uddannes i specialet turist-  

 og rejsebranchen, jf. § 1, stk. 1, nr. 5, veksler skoleundervisningen med  

 praktikuddannelse således:
 Stk. 4.  For elever, der uddannes i specialet  

offentlig forvaltning, kommune og amtskommune samt stat, jf. § 1, stk.  

 1, nr. 6, veksler skoleundervisningen med praktikuddannelse således:
 Stk. 5.  For elever, der uddannes i specialet  

lægesekretær (offentlig forvaltning), jf. § 1, stk. 1, nr. 7, veksler  

 skoleundervisningen med praktikuddannelse således:
Fritagelse for dele af uddannelsen § 7.  Elever, der har gennemført den sammenlagte 1. og  

 2. skoleperiode i engroshandelsuddannelsen, uddannelsen til salgsassistent,  

 informatikassistentuddannelsen, dekoratøruddannelsen, finansuddannelsen eller  

 gennemført efg-basisuddannelse inden for handels- og kontorområdet, er  

 fritaget for den sammenlagte 1. og 2. skoleperiode i kontoruddannelsen.
 Stk. 2.  Elever, der har gennemført indlednings- og  

 semesterkursus fra handelsmedhjælpereksamen, er fritaget for  

 skoleundervisning i.h.t. § 5, stk. 2.
 Stk. 3.  Elever med højere handelseksamen er fritaget  

 for skoleundervisning i.h.t. § 5, stk. 1 og 2, samt for 3.-5. skoleperiode i  

 specialerne all-round og regnskab.
 Stk. 4.  I den sammenlagte 1. og 2. skoleperiode er  

 elever med højere teknisk eksamen, studentereksamen eller højere  

 forberedelseseksamen fritaget for valgfag og for følgende grundfag:
 Stk. 5.  Elever, der indleder uddannelsen i en  

 praktikvirksomhed, og som har højere forberedelseseksamen, studentereksamen  

 eller højere teknisk eksamen, er fritaget for valgfag og for grundfaget  

Fremmedsprog (C) - engelsk i første år.
 Stk. 6.  Elever med beståede enkeltfag m.v. er fritaget  

 for dele af uddannelsen , i det omfang, det fremgår af bilag 1.
 Stk. 7.  Fritagelse for dele af uddannelsen kan i øvrigt  

 ske efter §§ 8 og 9 i hovedbekendtgørelsen.
Uddannelsens mål og indhold § 8.  Eleven skal opnå konkret faglig viden og  

 færdighed samt personlig kompetence til selvstændigt at arbejde med et  

 kontors forskellige funktioner.
Derudover skal eleven opnå erkendelse af  

 behovet for fortsat at holde egne kvalifikationer ajour.
Uddannelsen  

 tilrettelægges således, at den i sit sigte orienterer sig mod fremtidig  

 beskæftigelse inden for såvel almene som mere specialiserede funktioner på  

 kontorområdet.
 Stk. 2.  Den uddannede med speciale som anført i § 1,  

 stk. 1, nr. 2-7, skal nå de i stk. 1 anførte mål ved anvendelse af de  

 forhold, der er karakteristiske for det pågældende speciale.
Skoleundervisningen § 9.  Skoleundervisningen skal under hele  

 uddannelsesforløbet sikre, at eleven opnår en helhedsorienteret viden både i  

 de enkelte fagområder og i samspillet mellem fagene, således at eleven  

 oplever en undervisningsmæssig sammenhæng og kan opnå de fornødne teoretiske  

 og praktiske færdigheder i forbindelse med uddannelsen.
Undervisningen skal  

 sætte eleven i stand til selvstændigt at tilegne sig viden og fornødne  

 færdigheder til fremtidig beskæftigelse på arbejdsmarkedet.
Eleven skal  

 endvidere opnå grundig viden om og forståelse af samfundet og dets udvikling  

 samt en dybtgående viden om virksomhedernes og de ansattes vilkår og opgaver  

 i en erhvervs- og samfundsmæssig sammenhæng.
Endelig skal undervisningen give  

 eleven forudsætninger for personlig udvikling samt kvalifikationer til  

 videreuddannelse og efteruddannelse.
 § 10.  Undervisningen i den sammenlagte 1. og 2.  

 skoleperiode omfatter følgende grundfag:
 Stk. 2.  Undervisningen i fremmedsprog efter stk. 1, nr.  

 4, vælges af eleven blandt de sprog, skolen kan tilbyde.
 Stk. 3.  Undervisningen for elever, der indleder  

 uddannelsen i en praktikvirksomhed, jf. § 5, stk. 2, omfatter følgende  

 grundfag:
 Stk. 4.  Mål, indhold og vejledende uddannelsestid for  

 de enkelte grundfag følger reglerne om disse fag.
 § 11.  Undervisningen i specialefag i specialet  

All-round har følgende formål, mål og vejledende uddannelsestid:
Formål Eleven skal opnå viden om den grundlæggende struktur i alt kontorarbejde  

 og opnå forståelse af administrationens betydning for forskellige  

 virksomhedstyper, herunder både private og offentlige virksomheder.  

 Yderligere skal eleven opnå kendskab til, hvordan administrative  

 arbejdsopgaver løses mest hensigtsmæssigt, især ved anvendelse og udvikling  

 af edb-systemer og -værktøjer.
Endelig skal eleven orienteres om rettigheder  

 og pligter i personalemæssige forhold samt om efter- og  

 videreuddannelsesmuligheder.
Mål Undervisningen skal sikre, at eleven opnår kendskab til virksomheders  

 generelle funktioner, herunder deres arbejdsopgaver og indbyrdes sammenhænge.  

 Endvidere skal eleven opnå forståelse af edb-systemer og værktøjer og opnå  

 kendskab til anvendelse af disse på den mest hensigtsmæssige måde, herunder  

 både datadisciplin og ajourføring af data.
Vejledende uddannelsestid 2 uger.
Formål Eleven skal opnå forståelse af de enkelte funktioner i virksomheden og  

 sammenhængen mellem disse, herunder sammenhængen mellem budget og regnskab  

 som økonomistyringsværktøj samt virksomhedens finans-, likviditets- og  

 kontrolfunktion.
Endvidere skal eleven opnå forståelse af betydningen af at  

 kunne udføre korrekt korrespondance og sagsbehandling, herunder anvendelse af  

 den nyeste kommunikationsteknologi.
Endelig skal eleven opnå forståelse af  

 forskellige virksomheders organisation og kultur.
Mål Undervisningen skal sikre, at eleven kan udføre de opgaver og rutiner, der  

 er gældende for de enkelte funktioner ved anvendelse af relevant teknologi,  

 og udføre kommunikationsopgaver og korrespondance ved anvendelse af edb,  

 telefax, elektronisk post m.v.
Eleven skal opøves i selvstændigt at sortere  

 og vurdere informationer i virksomheden og udføre sagsbehandling på  

 systematisk og rationel måde.
Vejledende uddannelsestid 2 + 2 uger.
 § 12.  Undervisningen i specialefag i specialet  

Regnskab har følgende formål, mål og vejledende uddannelsestid:
Formål Eleven skal opnå viden om den grundlæggende struktur i alt kontorarbejde  

 og opnå forståelse af administrationens betydning for såvel private som  

 offentlige virksomheder.
Herudover skal eleven opnå kendskab til, hvordan  

 administrative arbejdsopgaver løses mest hensigtsmæssigt, herunder især ved  

 anvendelse af edb-systemer og -værktøjer.
Endelig skal eleven orienteres om  

 rettigheder og pligter i personalemæssige forhold samt om efter- og  

 videreuddannelsesmuligheder.
Mål Undervisningen skal sikre, at eleven opnår kendskab til virksomheders  

 generelle funktioner, herunder deres arbejdsopgaver og indbyrdes sammenhænge.  

 Endvidere skal eleven opnå kendskab til de edb-systemer og -værktøjer, der er  

 til rådighed, og til deres hensigtsmæssige anvendelse i førnævnte funktioner.
Vejledende uddannelsestid 2 uger.
Formål Eleven skal med udgangspunkt i den enkelte virksomhed kunne udarbejde,  

 opstille og vurdere økonomiske rapporter, så de opfylder interne og eksterne  

 interessegruppers behov.
Herudover skal eleven opnå viden om sammenhængen  

 mellem virksomhedens budget og regnskab samt finans-, likviditets-og  

 kontrolfunktioner.
Endelig skal eleven opnå viden om, ud fra de  

 markedsmæssige og kapacitetsmæssige rammer, hvilke eksterne og interne  

 finansieringskilder der på langt sigt giver den sikreste og billigste  

 kapitalforsyning.
Mål Undervisningen skal sikre, at eleven ved anvendelse af relevant  

 informationsteknologi kan udføre de økonomiske og regnskabsmæssige opgaver,  

 som følger af den daglige drift.
Endvidere skal eleven kunne udarbejde et  

 grundlag for virksomhedens eksterne regnskab og ud fra et givet regnskab  

 foretage regnskabsanalyse.
Herudover skal eleven opnå viden om sammenhængen  

 mellem driftsresultat, balance, likviditet og finansiering og kunne opgøre en  

 virksomheds kapitalbehov, dels ud fra ind- og udbetalingsstrømme, dels som  

 beregning af gennemsnitlig pengebinding ved hjælp af omsætningshastigheder  

 (beholdningsforskydningsmodellen). Endelig skal eleven kunne udarbejde  

 delbudgetter og samle disse i et totalbudget.
Vejledende uddannelsestid 2 + 2 uger.
 § 13.  Undervisningen i specialefag i specialet  

Advokatsekretær har følgende formål, mål og vejledende uddannelsestid:
Formål Eleven skal opnå viden om den grundlæggende struktur i alt kontorarbejde  

 og opnå forståelse af de enkelte funktioner i virksomheden og sammenhængen  

 mellem disse.
Herudover skal eleven opnå forståelse af behandlingen af  

 forskellige sagstyper, således at eleven kan medvirke ved løsningen af de  

 mest almindelige opgaver, der forekommer på et advokatkontor og herunder  

 anvende edb-systemer og -værktøjer.
Endelig skal eleven opnå viden om den  

 juridiske terminologi og de juridiske regler, der arbejdes med på et  

 advokatkontor.
Mål Undervisningen skal sikre, at eleven kan udføre såvel interne som eksterne  

 korrespondanceopgaver og formulere sig i et sikkert og nuanceret sprog, der  

 er afpasset efter modtager og situation.
Endvidere skal eleven opnå kendskab  

 til de tekniske hjælpemidler, der anvendes på et advokatkontor, således at  

 eleven selvstændigt kan sortere og vurdere informationer og derigennem  

 gennemføre en rationel sagsbehandling af forskellige sagstyper.
Endelig skal  

 eleven opnå kendskab til det offentlige retssystem, herunder orienteres om  

 EU-regler, hvor det forekommer relevant i forbindelse med de enkelte  

 sagsområder.
Vejledende uddannelsestid 2 + 2 + 2 uger.
 § 14.  Undervisningen i specialefag i specialet  

Spedition og shipping gennemføres inden for emneområderne vej- og  

 banetransport, sø- og banetransport, fly- og banetransport eller shipping  

 efter elevens valg i sammenhæng med den praktiske uddannelse og har følgende  

 formål, mål og vejledende uddannelsestid:
Formål Eleven skal opnå viden om den grundlæggende struktur i alt kontorarbejde  

 og opnå forståelse af de enkelte funktioner i virksomheden og sammenhængen  

 mellem disse.
Herudover skal eleven opnå viden om de specifikke  

 arbejdsopgaver, der forekommer inden for spedition og shipping.
Spedition og shipping I Mål Undervisningen skal sikre, at eleven Vejledende uddannelsestid 2 + 2 uger.
Spedition og shipping II Vejtransport, Søtransport, Flytransport og Shipping Mål Undervisningen skal sikre, at eleven orienteres om emneområdets  

 transportmidler og geografi samt de forekommende kombinerede transporter og  

 om emneområdets gældende retslige bestemmelser, konventioner og bestemmelser  

 for farligt gods.
Herudover skal eleven opnå indgående kendskab til  

 fragtaftalers indhold samt forståelse af fremgangsmåden ved fragtaftalers  

 indgåelse.
Endelig skal eleven kunne anvende områdets fagudtryk, tariffer,  

 dokumenter og andre hjælpemidler.
Vejledende uddannelsestid 2 uger.
 § 15.  Undervisningen i specialefag i specialet  

Turist- og rejsebranchen har følgende formål, mål og vejledende  

 uddannelsestid:
Formål Eleven skal opnå viden om den grundlæggende struktur i alt kontorarbejde  

 og opnå forståelse af de enkelte funktioner i virksomheden og sammenhængen  

 mellem disse.
Herudover skal eleven opnå viden om den danske turist- og  

 rejsebranches aktiviteter og forhold og om den samfundsmæssige betydning,  

 branchen har.
Endelig skal eleven opnå grundig viden om organisationer og  

 forskellige typer af virksomheder i den danske turist- og rejsebranche og  

 branchens naturlige samarbejdspartnere samt deres produkter.
Mål Undervisningen skal sikre, at eleven kan udføre generelt forekommende  

 kontortekniske funktioner i en virksomhed, blandt andet ved anvendelse af  

 edb-systemer og -værktøjer.
Herudover skal eleven opnå kendskab til dansk  

 turismes og rejsebranchens geografiske begrebsapparat og sikker anvendelse af  

 turist- og rejsebranchens terminologier, redskaber, værktøjer og dokumenter.  

 Endvidere skal eleven kunne udføre såvel interne som eksterne  

 kommunikationsopgaver og opnå forståelse af servicekonceptet i turist- og  

 rejsebranchen.
Endelig skal eleven opnå kendskab til serviceleverancesystem  

 og kulturgeografiske faktorers indflydelse på serviceproduktet.
Vejledende uddannelsestid 3 + 2 + 2 uger.
 § 16.  Undervisningen i specialefag i specialet  

Offentlig forvaltning, der omfatter uddannelse i kommune og  

 amtskommune samt stat og som lægesekretær, har følgende formål,  

 mål og vejledende uddannelsestid:
Formål Eleven skal opnå viden om den offentlig sektors udvikling, rolle,  

 overordnede struktur og opgaver.
Herudover skal eleven opnå forståelse af den  

 administrative funktions betydning og indhold i såvel private virksomheder  

 som i offentlige forvaltninger og institutioner og opnå en grundlæggende  

 forståelse af de enkelte administrative funktioner, samt af sammenhængen  

 mellem disse.
Mål Undervisningen skal sikre, at eleven opnår viden om private virksomheders  

 og offentlige institutioners generelle funktioner, herunder deres  

 arbejdsopgaver og indbyrdes sammenhænge, samt forståelse af den  

 administrative funktions indhold og betydning i forskellige virksomhedstyper,  

 private såvel som offentlige.
Herudover skal eleven opnå forståelse af de  

 enkelte funktioner og sammenhængen mellem disse i såvel private virksomheder  

 som offentlige institutioner og viden om forskellige organisationsformer og  

 samarbejdsmønstre og disses betydning for opgavevaretagelsen.
Endvidere skal  

 eleven opnå viden om den offentlige forvaltnings indplacering i den  

 samfundsmæssige udvikling, herunder udviklingen i de særlige krav og opgaver,  

 den offentlige forvaltning stilles over for.
Endelig skal eleven opnå  

 forståelse af de opgaver og rutiner, der er gældende for de enkelte  

 funktioner ved anvendelse af relevant teknologi, og betydningen af  

 hensigtsmæssig arbejdstilrettelæggelse i egen arbejdssituation, samt viden om  

 egne rettigheder og pligter i personalemæssige forhold.
Vejledende uddannelsestid 2 uger.
Formål Eleven skal opnå en mere detaljeret forståelse af den offentlige sektors  

 opbygning, funktioner, arbejdsdeling og indbyrdes relationer og til samfunds-  

 og erhvervslivet i øvrigt.
Herudover skal eleven opnå forståelse af  

 vigtigheden af god information og service i forhold til borgerne,  

 virksomheder m.v. samt kunne anvende den opnåede forståelse i informations-  

 og servicesammenhænge.
Endelig skal eleven opnå forståelse af de særlige  

 regler, der gælder for offentlig forvaltningsvirksomhed, herunder få  

 forståelse af de særlige arbejdsmarkeds- og personalepolitiske forhold, der  

 gælder i den offentlige sektor.
Mål Undervisningen skal sikre, at eleven opnår forståelse af statens,  

 amtskommunernes og kommunernes indbyrdes placering, samspil og funktioner i  

 relation til hinanden og i relation til borgere og virksomheder og til  

 samfundet i øvrigt samt forståelse af de forhold, der har betydning for  

 information og service over for borgere, virksomheder og institutioner.  

 Herudover skal eleven opnå forståelse af de særlige retslige og etiske  

 forhold, der gælder for arbejde i en offentlig forvaltning.
Endvidere skal  

 eleven opnå forståelse af kommunernes, amtskommunernes og statens særlige  

 arbejdsmarkeds- og personalepolitiske forhold og opnå viden om, hvordan  

 ændrede krav til den offentlige sektors funktion påvirker sektorens udvikling  

 og dermed resulterer i organisationsændringer, ændringer i arbejdets  

 organisering, i samarbejdsforhold og -relationer og i ændrede krav til den  

 enkelte medarbejders faglige og psykiske (omstillings)beredskab.
Endelig skal  

 eleven opnå viden om arbejdsmarkedsforhold samt de forhold, der har betydning  

 for psykisk og fysisk arbejdsmiljø, medindflydelse m.v.
Vejledende uddannelsestid 2 uger.
Formål Eleven skal opnå en mere detaljeret viden om de kommunale og amtskommunale  

 opgaver og til de politiske og administrative styreformer samt blive  

 fortrolig med mundtlig kommunikation og betjening af borgerne.
Mål Undervisningen skal sikre, at eleven opnår viden om, hvilke hovedopgaver  

 kommunerne og amtskommunerne varetager, herunder forskellen mellem lovbundne  

 og ikke lovbundne opgaver, samt viden om kommunernes og amtskommunernes  

 særlige budget- og bevillingsforhold.
Herudover skal eleven opnå forståelse  

 af de principper, der ligger til grund for den politiske og administrative  

 opbygning og af det politiske og administrative samspil omkring opgavernes  

 planlægning og udførelse samt forståelse af sammenhængen mellem de opgaver,  

 der udføres i de enkelte forvaltninger.
Endvidere skal eleven opnå forståelse  

 af de forskellige situationer, der kan forekomme ved betjening af borgere,  

 samt samspillet mellem borgere og ansatte, herunder vigtigheden af, at den  

 ansatte bidrager positivt til åben, venlig og samtidig korrekt dialog med  

 borgerne.
Endvidere skal eleven opnå forståelse af reglerne for god mundtlig  

 kommunikation og vigtigheden heraf.
Endelig skal eleven opnå viden om efter-  

 og videreuddannelsesmuligheder.
Vejledende uddannelsestid 2 uger.
Formål Eleven skal erhverve sig en mere detaljeret viden om og forståelse af den  

 statslige sektors opbygning, arbejdsopgaver, udvikling m.v.
Mål Undervisningen skal sikre, at eleven opnår viden om samspillet mellem  

 Folketinget, regeringen, EU m.v., samt om statens og ministeriernes opbygning  

 i form af departementer, styrelser, direktorater og institutioner m.v.  

 Herudover skal eleven opnå forståelse af statens hovedopgaver, herunder  

 tværgående og fagministerielle opgaver og forholdet til borger og erhvervsliv  

 samt forståelse af, hvordan opgaverne udføres, herunder servicekonceptet,  

 mål- og rammestyring og delegation og viden om en mere almindeligt  

 forekommende sags gang og dens påvirkning af borger og virksomheder.  

 Endvidere skal eleven opnå forståelse af det statslige bevillingssystem  

 (bl.a. finansloven) samt den offentlige sektors udvikling, herunder  

 økonomiske betingelser, omstillingskrav m.v.
Endelig skal eleven opnå viden  

 om efter- og videreuddannelsesmuligheder.
Vejledende uddannelsestid 2 uger.
Formål Eleven skal opnå viden om og forståelse af de opgaver, der udføres som  

 lægesekretær, herunder beherskelse af medicinsk-latinsk terminologi og  

 journalteknik.
Eleven skal opnå forståelse af anatomi og fysiologi og  

 fortrolighed med den daglige administration på sygehuse eller i almen  

 lægepraksis og med sundhedsvæsenets opbygning og patientbetjening.
Mål Undervisningen skal sikre, at eleven kan anvende den medicinsk-latinske  

 terminologi og opnår forståelse af anatomi og fysiologi samt viden om  

 patologiens (sygdomslærens) væsentligste begreber, behandlingsformer og  

 -udtryk.
Herudover skal eleven kunne anvende diagnoselatin og  

 fordanskningsregler i journalskrivning samt anvende edb/etb til at udføre  

 journaltekniske opgaver.
Endvidere skal eleven opnå viden om  

 sygehusadministration, herunder skal der lægges særlig vægt på sygehusenes  

 budget- og bevillingsforhold.
For elever i privat lægepraksis skal vægten  

 lægges på de forhold, der gælder der.
Hertil kommer viden om samspillet med  

 det sociale system og den primære sundhedssektor.
Endvidere skal eleven opnå  

 forståelse af samarbejdspsykologiens begreber i relation til patient- og  

 klientpsykologi, egenomsorg og tavshedspligt.
Endelig skal eleven opnå viden  

 om efter- og videreuddannelsesmuligheder.
Vejledende uddannelsestid 2 + 2 + 2 + 2 uger.
Formål Eleven skal opnå forståelse af forskellige administrative funktioner, som  

 informationshåndtering, skriftlig og mundtlig kommunikation,  

 økonomifunktioner, herunder købs- og salgsfunktionen, samt  

 personaleadministrative funktioner, i såvel private virksomheder som i den  

 offentlige forvaltning og institutioner.
Mål Undervisningen skal sikre, at eleven kan indhente, bearbejde og vurdere  

 informationer til brug i den administrative jobfunktion, og herunder anvende  

 edb på en hensigtsmæssig måde til ajourføring af data samt opnå forståelse af  

 betydningen af datadiciplin.
Herudover skal eleven opnå forståelse af  

 betydningen af at kunne udføre korrespondance og sagsbehandling, herunder  

 anvendelse af den nyeste kommunikationsteknologi.
Endvidere skal eleven opnå  

 viden om sammenhængen mellem budget og regnskab som økonomistyringsværktøj  

 samt om den private virksomheds og den offentlige institutions finans-,  

 likviditets- og kontrolfunktioner samt om købs- og salgsfunktionen.  

 Yderligere skal eleven opnå viden om personaleadministrative opgaver,  

 herunder indberetning og anvisning af løn m.v., samt administration i  

 forbindelse med ferie, sygdom og dagpenge m.v.
Eleven skal opnå forståelse af  

 sagsbehandlingsfunktionen og af betydningen af at udføre sagsbehandling på en  

 systematisk og rationel måde.
Endvidere skal eleven kunne udføre de nævnte  

 opgaver og rutiner, der er gældende for de enkelte funktioner, ved anvendelse  

 af relevant teknologi og systemer og opnå forståelse af reglerne for god  

 mundtlig kommunikation og vigtigheden heraf.
Endelig skal eleven opnå viden  

 om efter- og videreuddannelsesmuligheder generelt, med hovedvægt på  

 forholdene uden for den offentlige sektor.
Vejledende uddannelsestid 2 uger.
 § 17.  Undervisningen i valgfag følger reglerne i § 14  

 i hovedbekendtgørelsen.
 Stk. 2.  Den vejledende uddannelsestid for valgfag i den  

 sammenlagte 1. og 2. skoleperiode er 5,8 uger og i skoleperioden efter § 5,  

 stk. 2, er den 1,9 uger.
Undervisningsplan § 18.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
Praktikuddannelsen § 19.  Virksomheden skal gennemføre praktikuddannelsen  

 således, at eleven med gennemført skoleundervisning kan nå uddannelsens mål,  

 jf. § 8.
§ 20.  Formålet med den praktiske del af  

 kontoruddannelsen inden for de enkelte specialer er, at eleven opnår  

 færdigheder og viden inden for kontorområdet til efter endt uddannelse  

 selvstændigt at kunne udføre almindeligt forekommende kontormæssige  

 funktioner.
Herudover skal eleven opnå færdighed i anvendelse af  

 kontortekniske og elektroniske hjælpemidler og de hertil knyttede  

 administrative systemer, der benyttes på arbejdsstedet, herunder opnå viden  

 om formålet med disse hjælpemidler og systemer, samt deres indbyrdes  

 sammenhæng.
§ 21.  Praktikuddannelsen tilrettelægges, således at  

 skoleundervisning og praktikuddannelse understøtter og supplerer hinanden.  

 Eleven skal modtage vejledning i de enkelte arbejdsfunktioner i løbet af  

 praktiktiden, således at der sker en alsidig oplæring og opnås en  

 grundlæggende forståelse af arbejdsopgaverne for at sikre en korrekt og  

 sikker udførelse af arbejdet.
For at sikre en hensigtsmæssig tilrettelæggelse  

 af den praktiske oplæring udarbejder virksomheden en uddannelsesplan for  

 eleven i overensstemmelse med reglerne for praktiktiden.
 Stk. 2.  I løbet af praktiktiden skal eleven efter en  

 introduktion oplæres i funktionerne korrespondance, kommunikation og service,  

 administration, regnskabsfunktioner og selvstændigt arbejde.
Eleven skal have en grundig introduktion til virksomhedens forskellige  

 arbejdsområder, således at elev og virksomhed får baggrund for at bedømme, om  

 uddannelsesforholdet med udbytte kan fortsætte efter prøvetidens afslutning,  

 jf. § 60 i erhvervsuddannelsesloven.
Oplæringen omfatter virksomhedens ide og  

 mål, ledelsesforhold og personalepolitik, herunder uddannelsespolitik,  

 produkter, leverandører og kundekreds, organisation og arbejdsdeling,  

 edb-system og hensigtsmæssigt arbejdsmiljø, herunder kendskab til gældende  

 relevant lovgivning på området.
Eleven skal opnå færdighed i udførelsen af skriveopgaver ved anvendelse af  

 elektroniske hjælpemidler.
Oplæringen omfatter udførelse af  

 korrespondancefunktioner, herunder blanketudfyldning, udarbejdelse af breve  

 på et forståeligt og tilgængeligt sprog og kontrol af ind- og uddata.
Eleven skal opnå færdighed i, på korrekt måde, at betjene virksomhedens  

 kunder og leverandører.
Eleven skal endvidere erhverve sig viden om  

 virksomhedens serviceniveau over for kunder og leverandører.
Derudover skal  

 eleven erhverve sig viden om retningslinier for forskellige former for  

 skriftlig kommunikation og medvirke ved udarbejdelse af skriftlige opgaver og  

 informationer.
Oplæringen omfatter telefonbetjening og direkte  

 kundebetjening, medvirken ved udfærdigelse af forskellige former for  

 skriftlige opgaver, som breve, notater, referater, rapporter og tilbud,  

 ordreafgivelse og -modtagelse og fakturering.
Eleven skal opnå færdighed i og forståelse af udførelse af almindeligt  

 forekommende tværgående administrative funktioner.
Oplæringen omfatter  

 behandling af ind- og udgående post og postforsendelser, registrering, manuel  

 og maskinel arkivering samt mindre mangfoldiggørelsesopgaver.
Endvidere at  

 søge, modtage og videreformidle information, anvende kommunikationsmidler,  

 herunder edb-systemer og værktøjer, og planlægning af egen arbejdsindsats.
 Eleven skal opnå en overordnet forståelse af regnskab samt en forståelse  

 af udarbejdelse og anvendelse af budgetter og herved opnå færdighed i  

 udførelsen af visse regnskabsfunktioner manuelt og ved anvendelse af edb.  

 Oplæringen omfatter behandling af regnskabsmæsige data.
I slutningen af praktiktiden skal eleven arbejde selvstændigt under  

 anvendelse af de færdigheder, der er erhvervet gennem arbejdet med  

 praktikuddannelsens forskellige funktioner.
Eleven skal arbejde selvstændigt  

 som de øvrige medarbejdere.
 § 22.  For specialerne i § 1, stk. 1, nr. 2 - 7,  

 suppleres praktikreglerne i § 21 med reglerne i stk. 2-8.
 Stk. 2.  Praktikuddannelsen i specialet regnskab  

 skal indeholde oplæring i kontering af bogholderiposteringer, medvirken ved  

 afslutning af regnskab, deltagelse i budgetprocedure, indsamling, behandling  

 og analyse af regnskabmæssige data, debitor- og kreditorbogholderi samt  

 lønningsbogholderi.
 Stk. 3.  Praktikuddannelsen i specialet  

advokatsekretær skal indeholde oplæring i rets- og incassosager,  

 ejendomshandel og -administration, seperations- og skilsmissesager,  

 testamenter, registrering af retssager og dødsbobehandling.
 Stk. 4.  Praktikuddannelsen i specialet turist- og  

 rejsebranchen skal indeholde oplæring i vejledning og betjening af kunder  

 med henblik på information om eller salg af rejse- og turistydelser, herunder  

 f.eks. salg af rejser, salg af individuelle, gruppe- og charterrejser,  

 reservation af overnatning, transport og andre rejse- og turistydelser.
 Eleven skal medvirke ved markedsføringsopgaver og prisudregninger samt  

 vejledning af kunder i forbindelse med de kontraktlige og lovbundne forhold  

 vedrørende salg, reservation, rejsebetingelser, lejekontrakter samt øvrige  

 forhold, der er afgørende for rejsen eller opholdet så som rejseforsikring,  

 pas-, visum- og helbredskrav.
 Stk. 5.  Praktikuddannelsen i specialet spedition og  

 shipping skal indeholde oplæring i en speditions- eller  

 shippingvirksomheds nationale og internationale opgaver, færdighed i at  

 udføre alle de i en speditions- eller shippingvirksomheds almindeligt  

 forekommende funktioner ved afvikling af nationale og internationale  

 transporter, såsom daglig forsendelses- og rutetilrettelæggelse, import og  

 eksport, told- og klareringsopgaver samt behandling af transportdokumenter.  

 Oplæringen i kontorfunktioner, jf. § 21 stk. 2, sker ved anvendelse af  

 edb-systemer eller andre kontortekniske hjælpemidler.
Stk. 6.  Praktikuddannelsen i specialet kommune og  

 amtskommune skal tilrettelægges således, at den har relevans såvel ved  

 fortsat ansættelse i den offentlige sektor som ved ansættelse på det øvrige  

 arbejdsmarked.
Praktikstedet udarbejder en samlet plan for elevens praktiske  

 uddannelse, som sikrer en alsidig uddannelse, og som giver mulighed for, at  

 eleven kan opnå en dyberegående viden inden for et af emneområderne: Edb og  

 informatik, økonomi- og regnskabsfunktioner eller sekretariatsfunktioner.  

 Eleven skal sættes grundigt ind i planen og i de gældende ansættelsesforhold  

 i øvrigt.
Eleven bør i uddannelsestiden placeres i mindst 2 højst 4  

 forvaltninger, institutioner eller tilsvarende organisatoriske enheder,  

 således at der bliver tale om længerevarende sammenhængende perioder.  

 Praktikuddannelsen skal indeholde oplæring i interne informationssystemer og  

 -gange og formålet med disse, samt give forudsætninger for at kunne medvirke  

 ved journalisering og sagsstyring.
Herudover skal eleven oplæres i  

 personaleadministration, hvor eleven dels selvstændigt skal varetage, dels  

 skal medvirke ved indberetning og anvisning af løn og administration af  

 forskellige personaleforhold, der omfatter funktioner vedrørende lønsystem,  

 adminstration af flextidsordning, ferie, sygdom m.v., administration af  

 regler om rejseudgifter, feriepenge, dagpenge m.v. samt ansættelses- og  

 afskedigelsesprocedure.
Endelig skal eleven oplæres i sagsbehandlingsopgaver,  

 hvor eleven skal opnå viden om forvaltningens sagsbehandlingsområder og kunne  

 arbejde selvstændigt med lettere sagsbehandling.
Stk. 7.  Praktikuddannelsen i specialet stat skal  

 tilrettelægges således, at den har relevans såvel ved fortsat ansættelse i  

 den offentlige sektor som ved ansættelse på det øvrige arbejdsmarked.  

 Praktikstedet udarbejder en samlet plan for elevens praktiske uddannelse, som  

 sikrer en alsidig uddannelse.
Eleven skal sættes grundigt ind i planen og i  

 de gældende ansættelsesforhold i øvrigt.
Eleven bør i uddannelsestiden  

 placeres i flere organisatoriske enheder, således at der bliver tale om  

 længerevarende sammenhængende perioder.
Praktikuddannelsen skal indeholde  

 oplæring i interne informationssystemer og -gange og formålet med disse, samt  

 give forudsætninger for at kunne medvirke ved journalisering og sagsstyring.  

 Herudover skal eleven oplæres i personaleadministration, som eleven dels  

 selvstændigt skal varetage, dels skal medvirke ved indberetning og anvisning  

 af løn og administration af forskellige personaleforhold, der omfatter  

 funktioner vedrørende lønsystem, adminstration af flextidsordning, ferie,  

 sygdom m.v., administration af regler om rejseudgifter, feriepenge, dagpenge  

 m.v. samt ansættelses- og afskedigelsesprocedure.
Endelig skal eleven oplæres  

 i sagsbehandlingsopgaver, hvor eleven skal opnå viden om forvaltningens  

 sagsbehandlingsområder og kunne arbejde selvstændigt med lettere  

 sagsbehandling.
Stk. 8.  Praktikuddannelsen i specialet  

lægesekretær kan foregå på sygehus eller i almen lægepraksis og skal  

 indeholde oplæring i grundlæggende lægesekretærfunktioner, herunder  

 journalskrivning og anvendelse af den medicinsk-latinske terminologi.
For at  

 sikre eleven en alsidig uddannelse udarbejdes der en plan for den samlede  

 praktiske uddannelse.
Praktikuddannelsen, der gennemføres på sygehuse, skal  

 sikre, at eleven opnår kendskab til det medicinske og kirurgiske område med  

 tilhørende sengeafdelinger samt tværgående afdelinger.
 § 23.  Hvis virksomheden ved afslutningen af en  

 praktikperiode, undtagen den sidste, skønner, at eleven har særligt behov med  

 hensyn til skoleundervisning, giver virksomheden en erklæring herom til  

 skolen og eleven.
 Stk. 2.  Virksomheden udsteder en praktikerklæring i  

 overensstemmelse med hovedbekendtgørelsen, når praktiktiden i en virksomhed  

 er afsluttet.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1 og 2. Skolen udleverer blanketterne til  

 praktikvirksomhederne.
 Bedømmelse og uddannelsesbeviser m.v.
Uddannelsesbevis § 24.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen med det valgte speciale,  

 jf. dog § 25.
 Stk. 2.  Uddannelsesbeviset udstedes, når skolebevis er  

 udstedt, jf. § 27, og afsluttende praktikerklæring er udstedt, jf. § 23, stk.  

 2.
 Stk. 3.  I uddannelsesbeviset, der affattes i  

 overensstemmelse med § 29 i hovedbekendtgørelsen, skal angives uddannelsens  

 betegnelse og speciale, jf. § 1, stk. 1.
 Stk. 4.  Uddannelsesbeviset udfyldes af skolen på en  

 blanket, som er udfærdiget af Det faglige Udvalg for Kontoruddannelser.  

 Skolen udleverer beviset til eleven og opbevarer fortegnelse over udstedte  

 uddannelsesbeviser i 20 år.
§ 25.  Personer der er fyldt 25 år, der ikke har  

 gennemført uddannelsen i overensstemmelse med reglerne i § 5, kan få udstedt  

 uddannelsesbevis, jf. § 24, stk. 1, 3 og 4, når vedkommende har Stk. 2.  Hvis betingelserne i stk. 1, nr. 1, er opfyldt,  

 udsteder skolen efter anmodning et skolebevis.
Skolebeviset for disse elever  

 skal indeholde oplysning om:
 Stk. 3.  Det faglige udvalg træffer afgørelse om  

 godkendelse af, at kravet i stk. 1, nr. 2, er opfyldt.
 Stk. 4.  Det faglige udvalg kan udstede uddannelsesbevis  

 til en person under 25 år, der ikke har gennemført uddannelsen i  

 overensstemmelse med reglerne i § 5, men som opfylder betingelserne i stk. 1,  

 nr. 1, jf. stk. 2, bortset fra alderskravet, og som efter udvalgets skøn  

 iøvrigt har de fornødne uddannelses- og beskæftigelsesmæssige forudsætninger.
Karakterskala § 26.  Ved bedømmelse anvendes 13-skalaen, jf. § 17 i  

 eksamensbekendtgørelsen.
 Stk. 2.  De enkelte prøver , jf. § 31 og § 32 er  

 bestået, hvis mindst karakteren 6 er opnået.
Skolebevis § 27.  Når samtlige skoleperioder i uddannelsen med  

 det valgte speciale er gennemført, udsteder skolen et skolebevis til eleven,  

 jf. dog stk. 2. Skolen sender samtidig en kopi af skolebeviset til  

 praktikvirksomheden og til det faglige udvalg.
Stk. 2.  For elever, der gennemfører uddannelsen efter §  

 5, stk. 4, er det en betingelse for udstedelse af skolebevis, at den  

 afsluttende eksamen, jf. § 32, stk. 3, er bestået.
Eksamen er bestået, hvis  

 summen af de opnåede karakterer er mindst 6 gange karakterernes antal, jf. §  

 17, stk. 3, i eksamensbekendtgørelsen.
 Stk. 3.  Skolebeviset, jf. dog stk. 4, skal indeholde:
 Stk. 4.  For elever, der gennemfører uddannelsen efter §  

 5, stk. 4, skal skolebeviset indeholde:
 Stk. 5.  Hvis betingelserne for udstedelse af skolebevis  

 ikke er opfyldt, jf. stk. 1, udsteder skolen en skolevejledning, jf. § 30.  

 For elever, hvor betingelserne for udstedelse af skolebevis ikke er opfyldt  

 efter stk. 2, udsteder skolen bevis for den gennemførte undervisning.
 Stk. 6.  Hvis en elev ophører med skoleundervisningen,  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemførte undervisning.
 Stk. 7.  I øvrigt udsteder skolen ved en skoleperiodes  

 afslutning, hvis eleven anmoder om det, bevis for den gennemførte  

 undervisning.
Skolens løbende bedømmelse § 28.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 § 29.  Skolen giver karakterer i grundfagene efter  

 reglerne om grundfag.
 Stk. 2.  I specialefagene All-round I og II, Regnskab  

 I og II, Turist- og rejsebranchen, Offentlig forvaltning I, II, III og IV,  

 Advokatsekretær samt Spedition og shipping I og II gennemføres et projekt  

 af 1 til 3 dages varighed ved afslutningen af det pågældende specialefag.  

 Projektet indgår ved fastlæggelsen af den endelige standpunktskarakter, jf.  

 stk. 3.
 Stk. 3.  I specialefag giver skolen  

 standpunktskarakterer i forhold til målene for undervisningen, jf. §§ 11-16.  

 Standpunktskarakteren skal udtrykke elevens færdigheder i forhold til fagets  

 mål på det tidspunkt, hvor karakteren gives.
 Stk. 4.  Bedømmelsesformer og karaktergivning i valgfag  

 følger reglerne for disse fag.
Skolevejledning § 30.  Skolen udsteder en skolevejledning til eleven  

 og til den eventuelle praktikvirksomhed ved afslutningen af 2. skoleperiode  

 for elever efter § 5, stk. 1, og efter skoleundervisningen i det 1. år for  

 elever efter § 5, stk. 2. For elever, der gennemfører uddannelsen efter § 5,  

 stk. 4, udstedes ikke skolevejledning.
 Stk. 2.  Ved afslutningen af hver af de følgende  

 skoleperioder, jf. dog stk. 4, udstedes ligeledes en skolevejledning.
 Stk. 3.  Skolevejledningen, som udfærdiges i  

 overensstemmelse med hovedbekendtgørelsen, skal indeholde oplysning om:
Stk. 4.  Efter sidste skoleperiode i uddannelsen med det  

 valgte speciale udsteder skolen kun en skolevejledning, hvis betingelserne  

 for udstedelse af skolebevis, jf. § 27, ikke er opfyldt.
Skolen kan dog  

 udstede en skolevejledning efter sidste skoleperiode med angivelse af elevens  

 eventuelle behov for supplerende oplæring i virksomheden.
Skolens afsluttende bedømmelse § 31.  For elever, der indleder uddannelsen på skole,  

 bestemmer ministeriet hver eksamenstermin ved lodtrækning for den enkelte  

 skole, i hvilke 3 grundfag der skal aflægges prøve.
Ministeriet bestemmer  

 endvidere, på hvilke skoler der skal aflægges prøve i valgfag.
Endelig  

 afholder skolen mundtlig prøve i projektet, jf. stk. 4.
 Stk. 2.  Mindst 2 af prøverne i grundfagene skal være  

 skriftlige.
Stk. 3.  Projektet omfatter mindst 4 af grundfagene  

 efter skolens nærmere bestemmelse.
Målet med projektet er, at eleven skal  

 kunne anvende viden og færdigheder fra forskellige grundfag på en  

 helhedsorienteret måde.
Stk. 4.  Projektet er af en uges varighed i slutningen  

 af 2. skoleperiode.
I forbindelse med projektet udarbejdes en rapport, film  

 m.v., som danner grundlag for den mundtlige prøve.
Skolen bestemmer omfanget  

 af eventuel forberedelsestid og eventuelle hjælpemidler ved den mundtlige  

 prøve.
Hvis projektet er udarbejdet gruppevis kan skolen afgøre, at  

 eksaminationen foregår gruppevis.
Den mundtlige prøve skal først og fremmest  

 bedømme elevens færdigheder i at arbejde tværfagligt og helhedsorienteret.
§ 32.  Elever, der indleder uddannelsen i en  

 praktikvirksomhed, aflægger prøve i de 4 grundfag, jf. dog stk. 3.  

 Ministeriet bestemmer efter lodtrækning, i hvilke fag der afholdes skriftlig  

 prøve.
Mindst 2 af prøverne i grundfagene skal være skriftlige.
 Stk. 2.  Ministeriet bestemmer endvidere, på hvilke  

 skoler der skal afholdes prøve i valgfag.
Stk. 3.  Elever, der gennemfører uddannelsen efter § 5,  

 stk. 4, afslutter undervisningen med en eksamen tilrettelagt af skolen.  

 Eksamen består af en eller flere prøver, der tilsammen dækker målene i de  

 grundfag, valgfag og specialefag, eleven har gennemført og med udgangspunkt i  

 den særligt tilrettelagt undervisning.
Eleverne aflægger ikke prøve efter §  

 32, stk. 1 og 2.
 § 33.  Elever kan kun deltage to gange i samme prøve.
 Stk. 2.  Elever kan kun tage de prøver efter § 31 og §  

 32, stk. 1 og 2, om, der ikke er bestået, jf. § 17, stk. 2, i  

 eksamensbekendtgørelsen.
 Stk. 3.  Elever, som ikke har bestået eksamen, jf. § 27,  

 stk. 2, kan kun tage de prøver om, som ikke er bestået.
Ikrafttræden § 34.  Bekendtgørelsen træder i kraft den 27. april  

 1994.
 Stk. 2.  Bekendtgørelse nr. 412 af 26. maj 1992 om  

 kontoruddannelsen ophæves.
 Stk. 3.  Skolen fastsætter efter samråd med det lokale  

 uddannelsesudvalg fornødne overgangsordninger for elever, der på  

 ikrafttrædelsestidspunktet er i gang med uddannelsen.
Undervisningsministeriet, den 15. april  

 1994 Ole Vig Jensen / Marianne Vørts Bilag 1 15. april 1994 Bekendtgørelse om kontoruddannelsen Merit for grundfag og specialefag Noter:
 + Gennemført uddannelse giver merit.
 1 HE betyder: Handels- og Kontorfagenes Efteruddannelsesvalg.
 2 Merit gives, hvis faget findes tilsvarende i den meritgivende  

 uddannelse.
