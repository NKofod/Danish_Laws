Nr LSF 194 Forslag til Lov om ændring af lov om betalingsregler for spildevandsanlæg  

 m.v.
Fremsat af miljøministeren (Per Stig Møller) Ændringsforslag stillet den  

 30. apri den 23. januar 1992 Vedtaget ved tredjebehandling den 14. maj 1992 Lov nr. 388 af 20/05/1992 § 1 I lov nr. 863 af 23. december 1987 om betalingsregler for spildevandsanlæg  

 foretages følgende ændringer:
 1. § 1, stk 4, affattes således:
» Stk. 4. Loven finder tilsvarende anvendelse på fælles anlæg,  

 som er etableret med tilladelse efter § 11, stk. 1 og 2, i den tidligere  

 miljøbeskyttelseslov, jf. lovbekendtgørelse nr. 68 af 24. januar 1989, eller  

 etableres med tilladelse efter § 19, stk. 1 og 2, i lov nr. 358 af 6. juni  

 1991 om miljøbeskyttelse.« 2. § 2 affattes således:
 » § 2. Der kan ikke opkræves tilslutningsbidrag fra ejendomme,  

 der er tilsluttet eller har betalt tilslutningsbidrag til et offentligt  

 spildevandsanlæg, jf. § 3, stk. 3.
 Stk. 2. De årlige bidrag til anlæg og drift kan kun opkræves fra  

 ejendomme, der er tilsluttet spildevandsanlægget.
Stk. 3. Bidragene efter stk. 2 fastsættes for boligenheder efter  

 et skønnet vandforbrug på ikke over 170 m3. Hvor vandmåler kræves, fastsættes  

 bidragene efter det faktiske vandforbrug.
Kommunalbestyrelsen kan give adgang  

 til, at bidrag fastsættes efter målere opsat uden krav herom.
 Stk. 4. For erhvervsejendomme fastsættes det årlige bidrag til  

 anlæg og drift efter stk. 2 efter vandforbruget, dog med fradrag af vand, der  

 medgår i produktionen eller af anden grund ikke tilledes kloaksystemet.
 Stk. 5. For statsveje og amtskommunale veje fastsættes det årlige  

 bidrag til anlæg og drift beregnet efter 0,12 m3 vand pr. m2 areal, hvorfra  

 spildevandet tilledes det offentlige spildevandsanlæg.
 Stk. 6. I tilfælde, hvor en erhvervsejendom er beliggende i  

 landzone, skal kommunalbestyrelsen fastsætte tilslutningsbidrag i  

 overensstemmelse med den afledningsret, der tillægges ejendommen som følge af  

 bestemmelserne i lov om planlægning.
 Stk. 7. Ejendomme, der afleder særlig forurenet spildevand, kan  

 pålignes særbidrag, såfremt tilledningen giver anledning til særlige  

 foranstaltninger i forbindelse med anlæggets etablering eller drift.
Stk. 8. For kommunale veje og private fællesveje skal kommunen  

 betale et årligt bidrag til kloakforsyningen på højst 8 pct. af udgifterne  

 til kloakledningsanlæggene.« 3. § 3, stk. 3, affattes således:
» Stk. 3. Ejendomme, der ikke tidligere har været inddraget  

 under et offentligt spildevandsanlæg, pålignes tilslutningsbidrag svarende  

 til de udgifter, der afholdes ved etableringen af det nødvendige  

 ledningssystem i det pågældende kloakopland.
Udgifterne fordeles af  

 kommunalbestyrelsen på ejendommene efter det matrikulære grundareal, hvorfra  

 spildevandet kan tilledes det offentlige spildevandsanlæg.  

 Tilslutningsbidraget forfalder, når ejendommen tilsluttes eller kan  

 tilsluttes spildevandsanlægget.« 4. I § 3 indsættes efter stk. 3 som nye stykker:
»Stk. 4. Kommunalbestyrelsen fastsætter et maksimum for  

 tilslutningsbidragets størrelse.
Dette maksimum kan for en boligenhed ikke  

 overstige 30.000 kr.
For erhvervsejendomme kan tilslutningsbidraget  

 tilsvarende ikke fastsættes til over 30.000 kr. pr. 800 m2 grundareal.
 Stk. 5. I områder, hvor der alene kan tilsluttes husspildevand til  

 kloakkerne, kan tilslutningsbidraget højst fastsættes til 60 pct. af de i  

 stk. 4 nævnte bidrag.
Stk. 6. Bidragene efter stk. 4 og 5 reguleres årligt efter et af  

 Danmarks Statistik udarbejdet reguleringstal baseret på bygge- og  

 anlægsomkostninger.« 5. I § 6, stk. 1, ændres »§ 2« til: »§ 3,  

 stk. 3,».
§ 2 I lov om vandforsyning, jf. lovbekendtgørelse nr. 337 af 4. juli 1985, som  

 ændret senest ved § 114, stk. 4, nr. 2, i lov nr. 358 af 6. juni 1991,  

 foretages følgende ændring:
 I § 55 indsættes efter stk. 5 som nyt stykke:
»Stk. 6. Miljøministeren fastsætter nærmere regler om  

 indførelse af vandmålere og betaling efter faktisk vandforbrug.« § 3 Loven træder i kraft den 1. juli 1992 og finder anvendelse på alle  

 betalingsvedtægter fra den 1. januar 1993.
Oprindeligt fremsat forslag § 1.
 I lov nr. 863 af 23. december 1987 om betalingsregler for spildevandsanlæg  

 foretages følgende ændringer:
 1. § 1, stk 4, affattes således:
» Stk. 4. Loven finder tilsvarende anvendelse på fælles anlæg,  

 som er etableret med tilladelse efter § 11, stk. 1 og 2, i den tidligere  

 miljøbeskyttelseslov jf. lovbekendtgørelse nr. 68 af 24. januar 1989 eller  

 etableres med tilladelse efter § 19, stk. 1 og 2, i lov nr. 358 af 6. juni  

 1991 om miljøbeskyttelse.« 2. § 2 affattes således:
» § 2. Der kan ikke opkræves tilslutningsbidrag fra ejendomme,  

 der er tilsluttet til eller har betalt tilslutningsbidrag til et offentligt  

 spildevandsanlæg, jf. § 3, stk. 3.« Stk. 2. De årlige bidrag til anlæg og drift kan kun opkræves fra  

 ejendomme, der er tilsluttet spildevandsanlægget.
 Stk. 3. Bidragene efter stk. 2 fastsættes for boligenheder efter  

 et skønnet vandforbrug på ikke over 170 m3. Hvor vandmåler kræves, fastsættes  

 bidragene efter det faktiske vandforbrug.
 Stk. 4. For erhvervsejendomme fastsættes det årlige bidrag til  

 anlæg og drift efter stk. 2 efter vandforbruget, dog med fradrag af vand, der  

 medgår i produktionen eller af anden grund ikke tilledes kloaksystemet.
 Stk. 5. For stats- og amtskommunale veje fastsættes det årlige  

 bidrag til anlæg og drift beregnet efter 0,25 m3 vand pr. m2 areal, hvorfra  

 spildevandet tilledes det offentlige spildevandsanlæg.
 Stk. 6. I tilfælde, hvor en erhvervsejendom er beliggende i  

 landzone, skal kommunalbestyrelsen fastsætte tilslutningsbidrag i  

 overensstemmelse med den afledningsret, der tillægges ejendommen som følge af  

 bestemmelserne i lov om planlægning.
 Stk. 7. Ejendomme, der afleder særlig forurenet spildevand, kan  

 pålignes særbidrag, såfremt tilledningen giver anledning til særlige  

 foranstaltninger i forbindelse med anlæggets etablering eller drift.
 Stk. 8. For kommunale veje og private fællesveje skal kommunen  

 betale et årligt bidrag til kloakforsyningen på højst 8 pct. af udgifterne  

 til kloakledningsanlæggene.
 3. § 3, stk. 3, affattes således:
» Stk. 3. Ejendomme, der ikke tidligere har været inddraget  

 under et offentlig spildevandsanlæg, pålignes tilslutningsbidrag svarende til  

 de udgifter, der afholdes ved etableringen af det nødvendige ledningssystem i  

 det pågældende kloakopland.
Udgifterne fordeles af kommunalbestyrelsen på  

 ejendommene efter det matrikulære grundareal, hvorfra spildevandet kan  

 tilledes det offentlige spildevandsanlæg.
Tilslutningsbidraget forfalder, når  

 ejendommen tilsluttes eller kan tilsluttes spildevandsanlægget.« 4. I § 6, stk. 1, ændres »§ 2« til »§ 3,  

 stk. 3,» § 2.
 Loven træder i kraft den 1. januar 1993.
Bemærkninger til lovforslaget Almindelige bemærkninger Lovforslaget skal imødekomme et ønske fra erhvervslivet og kommunerne om  

 at ændre betalingslovens bestemmelser om mindsteafledningsretten og den  

 dertil knyttede beregning af vandafledningsafgift og tilslutningsbidrag.
 Ønsket om denne ændring er begrundet i, at det forekommer urimeligt, at en  

 erhvervsejendom skal betale vandafledningsafgift for et vandforbrug, som ikke  

 finder sted.
 For at opretholde enkle, ensartede betalingsregler ikke alene i den  

 enkelte kommune, men på hele spildevandsområdet, er reglerne søgt yderligere  

 forenklet ved at fjerne tilslutningsbidrag fra ejendomme, der allerede er  

 inddraget under den offentlige kloakforsyning.
 For ejendomme, der senere inddrages under kloakforsyningen, fordeles  

 udgifterne ved at kloakere det pågældende område på de kloakerede arealer.  

 Derved sikres det, at kloakforsyningen hverken »tjener eller taber«  

 på at inddrage området under kloakforsyningen.
 Lovforslaget tager endvidere højde for, at der i områder, hvor der ikke  

 fuldt kloakeres - ofte sommerhusområder - ikke kan opkræves større  

 tilslutningsbidrag end svarende til udgifterne ved etablering af det  

 pågældende spildevandsanlæg.
 Bestemmelsen vil også kunne finde anvendelse i forbindelse med anlæg  

 udført efter lov om privat bortskaffelse af spildevand på Sejerø, andre  

 småøer og i områder med spredt bebyggelse, idet området kan selvforvalte  

 kloakeringen og gennem vandafledningsafgiften få spildevandet renset i det af  

 den offentlige kloakforsyning udførte og drevne renseanlæg.
For at tilgodese boliger, der skønsmæssigt fastsættes til et vandforbrug,  

 der kan være højere end det faktiske gennemsnitlige forbrug, er det foreslået  

 fastsat til ikke at overstige 170 m3 pr. bolig.
Et individuelt skøn over de  

 enkelte boligers vandforbrug vil være administrativt uoverkommeligt.
 Da bidragsfastsættelsen for stats- og amtskommunale veje i henhold til den  

 gældende betalingslov giver anledning til en række problemer vedrørende  

 beregningen af den afgiftspligtige vandmængde, er der i lovforslaget til  

 afklaring heraf fastsat enkle og ensartede betalingsregler herom i alle  

 kommuner.
 I forbindelse med ønsket om en revision af loven har det også været  

 ønsket, at der gives mulighed for udsættelse af bestemmelsen om, at  

 kommunalbestyrelserne inden 1. januar 1993 skal have udarbejdet  

 betalingsvedtægter efter betalingsvedtægtsloven.
 Da de foreslåede ændringer alene vil give sig udslag i et ændret takstblad  

 og bortfald af bestemmelserne om mindsteafledningsretten, ses der ikke at  

 være grundlag for at ændre datoen 1. januar 1993 i den gældende betalingslov,  

 idet det fremsatte lovforslag forudsættes at træde i kraft den 1. januar  

 1993.
Økonomiske og administrative konsekvenser Forslaget vil være en yderligere forenkling af administrationen på dette  

 område.
 Besparelsen i kommunernes administrationsudgifter vil dog ikke have et  

 sådant omfang, at det giver anledning til ændring af de kommunale  

 bloktilskud.
 Lovændringen vil for kommuner, der allerede har vedtaget en  

 betalingsvedtægt efter betalingsloven alene indebære, at bestemmelsen om  

 tilslutningsbidrag enten bortfalder eller ændres, og at der skal udarbejdes  

 et nyt takstblad for bidrag pr. 1993.
Organisationer og myndigheder Følgende organisationer og myndigheder, der også blev hørt over den  

 oprindelige lov, er orienteret om lovforslaget.
Landbrugsrådet De danske Landboforeninger De danske Husmandsforeninger Dansk Fiskeriforening Danmarks Havfiskeriforening Arbejderbevægelsens Erhvervsråd Amtsrådsforeningen i Danmark Danmarks Naturfredningsforening Entreprenørforeningen Friluftsrådet Danmarks Sportsfiskerforbund Greenpeace NOAH Forbrugerrådet Arbejdsministeriet Boligministeriet Byggestyrelsen Energiministeriet Fiskeriministeriet Industriministeriet Stadsingeniørforeningen Indenrigsministeriet Kommunernes Landsforening Københavns Kommune Frederiksberg Kommune Industrirådet Justitsministeriet Landbrugsministeriet Trafikministeriet Administrationsdepartementet Budgetdepartementet Landsorganisationen i Danmark Håndværksrådet Ministeriet for skatter og afgifter På grundlag af de bemærkninger, høringsparterne fremsætter, vil  

 miljøministeren overveje, om det giver anledning til at fremsætte  

 ændringsforslag under Folketingets behandling af forslaget.
Bemærkninger til de enkelte bestemmelser Til § 1, nr. 1 Ændringen af betalingsvedtægtslovens § 1, stk. 4, er en konsekvens af, at  

 miljøbeskyttelsesloven er blevet ændret med virkning fra 1. januar 1992.  

 Bestemmelsen i den gamle lovs § 11, stk. 1 og 2, findes nu i lovens § 19,  

 stk. 1 og 2.
 Betalingsvedtægtsloven skal finde tilsvarende anvendelse både på fælles  

 anlæg, der er etableret med tilladelse efter den gamle lov og på fællesanlæg,  

 der bliver etableret med tilladelse efter den nye lov.
Til § 1, nr. 2 § 2, stk. 1.
 Det foreslås i denne bestemmelse, at mindsteafledningsretten bortfalder.  

 Der ses ikke at være begrundelse for at fastsætte et andet særligt  

 beregningsgrundlag for tilslutningsbidrag for ejendomme, der allerede er  

 inddraget under den offentlige kloakforsyning.
 Et andet beregningsgrundlag til erstatning for mindsteafledningsretten vil  

 antagelig føre til en tilsvarende kritik som for de gældende bestemmelser,  

 men ikke mindst give anledning til store administrative problemer ved  

 omregningen til det ændrede beregningsgrundlag.
 I henhold til § 3, stk. 3. i den gældende lov kan ejendomme, der tidligere  

 har været inddraget under et offentligt spildevandsanlæg, og som har  

 betalt tilslutningsbidrag hertil ikke pålægges yderligere tilslutningsbidrag.  

 Det foreslås nu, at ejendomme, der er tilsluttet til eller har betalt  

 tilslutningsbidrag til et offentligt spildevandsanlæg, ikke kan pålægges  

 tilslutningsbidrag.
 Det vil kun dreje sig om ganske enkelte ejendomme, der fritages for et  

 tilslutningsbidrag, og bestemmelsen vil have marginal betydning for de  

 samlede indtægter, der iøvrigt tilgår kloakforsyningen.
 For ejendomme, der ikke tidligere har været inddraget under den offentlige  

 kloakforsyning indføres en særlig regel jfr. forslagets § 1, nr. 3.
 § 2, stk. 2.
 Bestemmelsen afløser bestemmelsen i lovens § 2, stk. 1, 1. pkt, hvorefter  

 tilslutningsbidraget forfalder, når ejendommen tilsluttes eller kan  

 tilsluttes spildevandsanlægget.
 § 2, stk. 3.
Det skønnede vandforbrug for boliger kan efter forslaget ikke fastsættes  

 højere end til 170 m3 årligt.
Det hidtil anvendte årsforbrug på 200 m3 var  

 baseret på gennemsnitlig ca. 3 personer pr. bolig.
Da det nuværende  

 gennemsnit er omkring 2 personer pr. bolig, er et årligt gennemsnitforbrug  

 pr. bolig ofte under 170 m3 pr. år.
 Ved at maksimere afregningsgrundlaget for årsforbruget undgås det, at der  

 skønnes for højt vandforbrug på boligområdet, således at boligområdet kommer  

 til i forhold til erhvervsområdet at betale for meget.
 § 2, stk. 4.
 Det årlige bidrag til anlæg og drift fra erhvervsejendomme kan kun  

 opkræves efter vandforbrug - skønnet eller målt.
 I konsekvens heraf er den gældende bestemmelse i lovens § 2, stk. 8 ikke  

 opretholdt bl.a. med den begrundelse, at det ikke er hensigtsmæssigt at have  

 specielle takster f.eks. for et stort vandforbrug, da dette vil fratage  

 incitamentet til af ressourcemæssige grunde at reducere vandforbruget mest  

 muligt.
 § 2, stk. 5.
Det årlige vandafledningsbidrag fra stats- og amtsveje indeholder nu også  

 driftsbidrag.
Dette er en konsekvens af, at tilslutningsbidrag for vejarealer  

 bortfalder.
 Endvidere indebærer bestemmelsen, at vandafledningsbidraget ikke kan  

 fastsættes højere end 0,25 m3 pr. m2 afvandet areal.
 § 2, stk. 6.
 Bestemmelsen svarer til § 2, stk. 6, i den gældende lov, dog er by- og  

 landzoneloven ophævet, og de tilsvarende bestemmelser findes nu i lov nr. 388  

 af 6. juni 1991 om planlægning.
 § 2, stk. 7.
Pligten til at opkræve særbidrag bortfalder, dog opretholdes adgangen til  

 at opkræve særbidrag.
Dette er bl.a. begrundet i, at der ofte vil være en  

 driftmæssig fordel i, at spildevand med et højt organisk indhold tilledes  

 renseanlægget i forbindelse med kvælstoffjernelse.
Det vil således være  

 urimeligt at søge en sådan tilledning reduceret, hvis det fører til et indkøb  

 af andre organiske stoffer for at fjerne kvælstof.
 § 2, stk. 8.
 Bestemmelsen svarer til bestemmelsen i § 2, stk. 9 i den gældende lov.
 Til § 1, nr. 3.
 Ændringen i § 3, stk. 3, er en følge af, at mindsteafledningsretten  

 bortfalder.
 For boliger blev tilslutningsbidraget efter de hidtil gældende regler  

 fastsat med samme beløb for hver boligenhed uanset størrelsen af den enkelte  

 ejendoms matrikulære areal.
 Med et vandforbrug på 200 m3/år svarede det sammenlignet med  

 mindsteafledningsretten til bidrag fra et areal på 800 m2 (800 m2 a 0,25  

 m3/m2 7 200 m3). Der betaltes således ikke for matrikulære arealer ud over  

 800 m2 bolig.
 For erhvervsarealer blev tilslutningsbidraget fasatsat pr. m2 matrikulært  

 areal med den pris pr. m2 areal, som svarede til boligbidrag pr. m2 areal for  

 800 m2 ( Eksempel: boligbidrag 20.000 kr. 7 100 kr./m3, hvorefter  

 erhvervsejendomme blev pålignet tilslutningsbidrag på 0,25 m3 a 100 kr. pr.  

 m2 matrikulært areal uanset vandforbrug, hvilket under disse forudsætninger  

 svarede til et boligbidrag pr. 800 m2 areal.
 Ændringen i § 3, stk. 3 pålægger i princippet nye områder, der inddrages  

 under kloakforsyningen, selv at afholde alle udgifter i forbindelse med  

 områdets forsyning med ledninger - ofte betegnet som detailkloakering.
 For ubebyggede arealer bliver kloakledningerne ofte udført i forbindelse  

 med og som en del af den samlede byggemodning.
 Bestemmelsen i § 3, stk. 3 har som udgangspunkt, at detailkloakeringen  

 bliver en del af byggemodningen, og udgifter hertil fordeles som andre  

 byggemodningsudgifter på arealerne i det interesserede kloakopland.
 Der betales her ud over ikke tilslutingsbidrag, og området ligestilles  

 herefter i betalingsmæssig henseende med allerede tilsluttede ejendomme.
 Denne fordelingsregel er valgt bl.a. under hensyn til, at et sådan område  

 er ubebygget, og fordi den fremtidig afledte spildevandsmængde fra de enkelte  

 ejendomme ikke er kendt.
 I områder, der helt eller delvis er bebyggede, når de fælleskloakeres, er  

 fastholdt det samme fordelingsprincip ud fra en betragtning om, at der er  

 tale om en supplerende byggemodning, og at man derved fastholder ensartede,  

 enkle administrative regler for hele området.
 Herved er der tagt den fulde konsekvens af, at mindsteafledningsretten  

 ophæves, samtidig med at det enkelte område, der kloakeres, kun belastes med  

 de faktiske udgifter, og kloakforsyningen herefter hverken har økonomisk  

 fordel eller tab ved, at et sådan område inddrages under kloakforsyningen.
 Det gælder f.eks. sommerhusområder, der kun kloakeres for husspildevand og  

 mindre landsbyer, hvor et eksisterende ledningsanlæg helt eller delvis  

 renoveres.
 Til § 1, nr. 4.
 Bestemmelsen er en konsekvensændring.
Ændringsforslag Af Jes Lunde (SF):
Til § 1 5) I den under nr. 2 foreslåede affattelse af § 2, stk.  

 3, indsættes efter 2. pkt. som nyt punktum:
»Miljøministeren fastsætter nærmere regler om indførelse af  

 vandmålere og betaling efter faktisk vandforbrug.« Bemærkninger Til nr. 5 Bemyndigelsen til miljøministeren udnyttes til at fastsætte nærmere regler  

 om indførelse af vandmålere og betaling efter faktisk vandforbrug f.eks. over  

 en årrække.
Da vandforbruget måles fra vandforsyningen ind til forbrugerne,  

 skal der ved udformningen af reglerne om målere og faktisk vandforbrug  

 foretages den nødvendige koordination i forhold til lov om vandforsyning.
 Ændringsforslaget er udformet som en bemyndigelsesbestemmelse til at  

 fastsætte de nærmere regler for at give tid til og mulighed for at få løst de  

 tekniske problemer, der knytter sig til indførelse af vandmålere i  

 forskellige typer af ejendomme, inden reglerne udmøntes.
Efter 2. behandling den 7. maj 1992 § 1 I lov nr. 863 af 23. december 1987 om betalingsregler for spildevandsanlæg  

 foretages følgende ændringer:
 1. § 1, stk 4, affattes således:
» Stk. 4. Loven finder tilsvarende anvendelse på fælles anlæg,  

 som er etableret med tilladelse efter § 11, stk. 1 og 2, i den tidligere  

 miljøbeskyttelseslov, jf. lovbekendtgørelse nr. 68 af 24. januar 1989, eller  

 etableres med tilladelse efter § 19, stk. 1 og 2, i lov nr. 358 af 6. juni  

 1991 om miljøbeskyttelse.« 2. § 2 affattes således:
 » § 2. Der kan ikke opkræves tilslutningsbidrag fra ejendomme,  

 der er tilsluttet eller har betalt tilslutningsbidrag til et offentligt  

 spildevandsanlæg, jf. § 3, stk. 3.
 Stk. 2. De årlige bidrag til anlæg og drift kan kun opkræves fra  

 ejendomme, der er tilsluttet spildevandsanlægget.
Stk. 3. Bidragene efter stk. 2 fastsættes for boligenheder efter  

 et skønnet vandforbrug på ikke over 170 m3. Hvor vandmåler kræves, fastsættes  

 bidragene efter det faktiske vandforbrug.
Kommunalbestyrelsen kan give adgang  

 til, at bidrag fastsættes efter målere opsat uden krav herom.
 Stk. 4. For erhvervsejendomme fastsættes det årlige bidrag til  

 anlæg og drift efter stk. 2 efter vandforbruget, dog med fradrag af vand, der  

 medgår i produktionen eller af anden grund ikke tilledes kloaksystemet.
 Stk. 5. For statsveje og amtskommunale veje fastsættes det årlige  

 bidrag til anlæg og drift beregnet efter 0,12 m3 vand pr. m2 areal, hvorfra  

 spildevandet tilledes det offentlige spildevandsanlæg.
 Stk. 6. I tilfælde, hvor en erhvervsejendom er beliggende i  

 landzone, skal kommunalbestyrelsen fastsætte tilslutningsbidrag i  

 overensstemmelse med den afledningsret, der tillægges ejendommen som følge af  

 bestemmelserne i lov om planlægning.
 Stk. 7. Ejendomme, der afleder særlig forurenet spildevand, kan  

 pålignes særbidrag, såfremt tilledningen giver anledning til særlige  

 foranstaltninger i forbindelse med anlæggets etablering eller drift.
Stk. 8. For kommunale veje og private fællesveje skal kommunen  

 betale et årligt bidrag til kloakforsyningen på højst 8 pct. af udgifterne  

 til kloakledningsanlæggene.« 3. § 3, stk. 3, affattes således:
» Stk. 3. Ejendomme, der ikke tidligere har været inddraget  

 under et offentligt spildevandsanlæg, pålignes tilslutningsbidrag svarende  

 til de udgifter, der afholdes ved etableringen af det nødvendige  

 ledningssystem i det pågældende kloakopland.
Udgifterne fordeles af  

 kommunalbestyrelsen på ejendommene efter det matrikulære grundareal, hvorfra  

 spildevandet kan tilledes det offentlige spildevandsanlæg.  

 Tilslutningsbidraget forfalder, når ejendommen tilsluttes eller kan  

 tilsluttes spildevandsanlægget.« 4. I § 3 indsættes efter stk. 3 som nye stykker:
»Stk. 4. Tilslutningsbidraget for ejendomme, der ikke er  

 tilsluttet eller ikke har betalt tilslutningsbidrag, kan ikke fastsættes til  

 over 30.000 kr. pr. boligenhed.
For erhvervsejendomme kan  

 tilslutningsbidraget tilsvarende ikke fastsættes til over 30.000 kr. pr. 800  

 m2 grundareal.
 Stk. 5. I områder, hvor der alene kan tilledes husspildevand til  

 kloakkerne, kan tilslutningsbidraget i henhold til stk. 4 ikke fastsættes til  

 over 20.000 kr.
Stk. 6. Bidragene efter stk. 4 og 5 reguleres årligt efter et af  

 Danmarks Statistik udarbejdet reguleringstal baseret på bygge- og  

 anlægsomkostninger.« 5. I § 6, stk. 1, ændres »§ 2« til: »§ 3,  

 stk. 3,».
§ 2 Loven træder i kraft den 1. juli 1992 og finder anvendelse på alle  

 betalingsvedtægter fra den 1. januar 1993.
