(BST-bekendtgørelsen) I henhold til §§ 8, 13, 73 og 84 i lov nr. 681 af 23. december 1975 om  

 arbejdsmiljø som ændret ved lov nr. 158 af 12. april 1978 fastsættes:
 Formål og område.
§ 1.  Formålet med en bedriftssundhedstjeneste er at forebygge arbejdsmiljøskader, herunder arbejdsulykker, erhvervssygdomme  

 og nedslidning ved at bekæmpe påvirkninger i arbejdet, som fysisk eller  

 psykisk virker skadelige, samt at fremme de ansattes sikkerhed og sundhed både fysisk og psykisk.
 § 2.  Hvor hensynet til de ansattes sikkerhed og  

 sundhed taler for det, skal virksomheder etablere bedriftssundhedstjeneste.  

 Arbejdsministeren bestemmer på grundlag af bl. a. arbejdsmiljørådets årlige  

 indstilling, jfr. lovens § 66, stk. 1, nr. 6, ved hvilke virksomheder og fra  

 hvilket tidspunkt denne forpligtelse gælder.
 Stk. 2.  I bilag til bekendtgørelsen er optaget de  

 brancher og områder, der fra 1978 og fra 1979 er omfattet af pligten til at  

 oprette bedriftssundhedstjeneste. Ændringer i bilagets fortegnelse sker efter  

 reglerne i stk. 1.
 Stk. 3.  For bedriftssundhedstjeneste der oprettes af  

 virksomheder, som ikke er omfattet af § 2, stk. 1, gælder reglerne i denne  

 bekendtgørelse ligeledes.
 Funktion og opgaver.
 § 3.  Virksomhederne skal som led i løsningen af  

 sikkerheds- og sundhedsopgaverne gennem bedriftssundhedstjenesten arbejde for  

 at opfylde formålet i § 1.
 Stk. 2.  Bedriftssundhedstjenestens opgaver omfatter  

 rådgivning og deltagelse i planlægning og i gennemførelse af  

 foranstaltninger, som kan have indflydelse på arbejdsmiljøet, samt forslag  

 til at bedre dette.
 § 4.  Bedriftssundhedstjenestens opgaver  

 tilrettelægges efter en vurdering af den enkelte virksomheds eller branches  

 arbejdsmiljømæssige problemer og er især følgende:
- registrere, analysere og vurdere arbejdsmiljøets påvirkninger, samt de  

 krav, arbejdet og arbejdsforholdene stiller, - rådgive ved planlægning af nye produktioner og ændringer af  

 eksisterende, - rådgive ved eller foretage arbejdshygiejniske målinger, - rådgive ved indkøb af og kontrol med personlige værnemidler, - medvirke til ergonomisk planlægning, der sigter mod tilpasning af  

 arbejdsmiljøet og arbejdsprocessen til menneskets forudsætninger, - forestå systematiske helbredsundersøgelser af særligt udsatte grupper  

 eller enkeltpersoner med sigte som nævnt i nr. 1, - forestå helbredsundersøgelser i øvrigt efter bestemmelser fastsat med  

 hjemmel i arbejdsmiljølovens § 63, - forestå helbredsundersøgelser efter fravær på grund af muligt  

 arbejdsbetinget sygdom eller ulykkestilfælde, - forestå helbredsundersøgelser ved ansættelsen og rådgivning af den  

 enkelte om muligt arbejdsbetingede helbredsproblemer og deres løsning,  

 herunder placering af den enkelte og i begrænset omfang deltage i  

 erhvervsmæssig genoptræning og revalidering af erhvervshæmmede, - medvirke ved undervisning og rådgivning i sundheds- og sikkerhedsmæssige  

 og hygiejniske spørgsmål og - medvirke til indsamling og revision af statistisk materiale om  

 sikkerheds- og sundhedsforholdene i virksomhederne bortset fra  

 virksomhedernes almindelige fraværskontrol.
Stk. 2.  Bedriftssundhedstjenestens opgaver ved  

 behandling af sygdomstilfælde skal begrænses til - behandling ved ulykkestilfælde og livstruende eller lignende  

 sygdomstilfælde, som måtte indtræffe, mens bedriftssundhedspersonalet er på  

 arbejdspladsen, - rådgivning af den praktiserende læge i forbindelse med nærmere  

 undersøgelse og behandling, - behandling efter aftale med den ansattes praktiserende læge af sygdomme,  

 hvor arbejdsmiljø alene eller i overvejende grad er årsag til sygdommens  

 opståen, og hvor en effektiv behandling kun kan gennemføres sideløbende med  

 en justering af den eller de udløsende faktorer i arbejdsmiljøet, - efterkontrol efter aftale med den praktiserende læge.
 Stk. 3.  Deltagelse i helbredsundersøgelse forudsætter  

 den pågældendes samtykke, med mindre andet fastsættes af arbejdsministeren.
 Stk. 4.  Der skal på den enkelte virksomhed efter  

 drøftelse med bedriftssundhedstjenesten fastlægges nærmere retningslinier for  

 bedriftssundhedstjenestens opgaver, jfr. § 5, stk. 2. Sådanne retningslinier  

 skal falde inden for de rammer, der er angivet i stk. 1-3 og indsendes til  

 arbejdstilsynet.
 Samarbejdet med sikkerhedsorganisationer og  

 myndigheder m. fl.
 § 5.  Ved valg af formen for bedriftssundhedstjeneste  

 skal repræsentanter for arbejdslederne og øvrige ansatte inddrages.
Stk. 2.  Ved udformningen af tjenestens opgaver på den  

 enkelte virksomhed skal virksomheden inddrage arbejdslederne og øvrige  

 ansatte.
Hvor der i henhold til reglerne om virksomhedernes interne  

 sikkerheds- og sundhedsarbejde skal være etableret en sikkerhedsorganisation,  

 skal sikkerhedsorganisationen afgive indstilling.
 § 6.  Ved bedriftssundhedstjeneste oprettet på en  

 enkelt virksomhed skal sikkerhedsudvalget afgive indstilling forud for  

 ansættelse og afskedigelse af tjenestens personale.
 § 7.  Bedriftssundhedstjenesten og  

 sikkerhedsorganisationen skal samarbejde og løbende informere hinanden på  

 fælles områder.
 Stk. 2.  Bedriftssundhedstjenesten rådgiver  

 sikkerhedsorganisationen ved løsningen af dennes opgaver.
 Stk. 3.  Bedriftssundhedstjenesten kan deltage uden  

 stemmeret i sikkerhedsudvalgets møder i det omfang, det nærmere aftales.
 § 8.  Er der ikke en sikkerhedsorganisation i  

 virksomheden skal bedriftssundhedstjenesten tage kontakt direkte til  

 arbejdsgiveren, arbejdsledere og øvrige ansatte om de opgaver, der er nævnt i  

 § 7.
 § 9.  Bedriftssundhedstjenesten skal samarbejde med og  

 deltage i en gensidig udveksling af informationer med berørte myndigheder og  

 organer.
 Stk. 2.  Bedriftssundhedstjenesten kan, når  

 omstændighederne taler for det med den ansattes samtykke tage direkte kontakt  

 med social- og sundhedsforvaltningen.
 Stk. 3.  Informationspligten efter stk. 1 gælder kun i  

 det omfang, bedriftssundhedstjenestens personale ikke er bundet af  

 tavshedspligten efter § 18.
 Organisering.
 § 10.  Bedriftssundhedstjenester oprettes af de  

 pågældende arbejdsgivere, private såvel som offentlige.
§ 11.  Virksomheder, der etablerer  

 bedriftssundhedstjeneste, skal gøre dette ved enten 1. at oprette  

 bedriftssundhedstjeneste på virksomheden eller 2. deltage i et bedriftssundhedscenter eller 3. deltage i en branchebedriftssundhedstje- neste  

 eller 4. indgå aftale om bistand fra en anden virksomheds  

 bedriftssundhedstjeneste, jfr. nr. 1.
 Stk. 2.  Ved bedriftssundhedstjeneste oprettet på den  

 enkelte virksomhed forstås en tjeneste, der kan betjene en eller flere  

 virksomheder, men som organisatorisk og ansættelsesmæssigt er en del af  

 pågældende virksomhed.
 Stk. 3.  Ved et bedriftssundhedscenter forstås en  

 tjeneste, der efter aftale betjener virksomheder inden for flere brancher,  

 beliggende inden for et afgrænset geografisk område.
Stk. 4.  Ved en branchebedriftssundhedstjeneste forstås  

 en tjeneste, der efter aftale kun betjener virksomheder inden for samme  

 branche.
Tjenesten kan være landsdækkende eller lokal.
§ 12.  Direktøren for arbejdstilsynet udarbejder efter  

 indstilling fra det centrale bedriftssundhedsudvalg normalvedtægter for de i  

 § 11, stk. 1, nævnte modeller.
Det samme gælder standarder for etablering af  

 tjenester, jfr. § 11, stk. 1, nr. 2-4.
Stk. 2.  Normalvedtægterne indeholder regler om  

 etablering af bestyrelser for bedriftssundhedscentre og  

 branchebedriftssundhedstjenester.
Bestyrelsen sammensættes med ligelig  

 repræsentation fra ledelse og ansatte i de tilknyttede virksomheder.  

 Vedtægterne indeholder endvidere nærmere regler om personaledimensionering.
§ 13.  Virksomheder med bedriftssundhedstjeneste efter  

 § 11, stk. 1, nr. 1, opretter en vedtægt i overensstemmelse med  

 normalvedtægten for modellen.
Virksomheder med bedriftssundhedstjeneste efter  

 § 11, stk. 1, nr. 2-4, opretter en tiltrædelsesvedtægt, som er i  

 overensstemmelse med normalvedtægten for den pågældende model og de  

 standarder, der knytter sig hertil.
§ 14.  Tiltrædelsesvedtægter skal indsendes til  

 arbejdstilsynet.
Spørgsmål om tiltrædelsesvedtægters overensstemmelse med  

 normalvedtægten for det pågældende bedriftssundhedstjenestemodel forelægges  

 for den centrale bedriftssundhedsudvalg, før afgørelse træffes af direktøren  

 for arbejdstilsynet.
 Stk. 2.  Hvor virksomheders særlige forhold begrunder  

 dette, kan arbejdstilsynet stille krav, der går udover normalvedtægten med  

 hensyn til omfanget og sammensætningen af bedriftssundhedspersonalet.
 Personale.
 § 15.  Bedriftssundhedstjenestens personale  

 sammensættes under hensyn til karakteren af de pågældende virksomheders  

 arbejdsmiljøproblemer.
 Stk. 2.  Direktøren for arbejdstilsynet kan efter  

 forelæggelse for det centrale bedriftssundhedsudvalg stille krav med hensyn  

 til bedriftssundhedspersonalets uddannelse.
 § 16.  I virksomheder med bedriftssundhedstjeneste  

 oprettet på virksomheden ansætter og afskediger virksomhedens ledelse det  

 personale, der udfører bedriftssundhedsarbejde, efter indstilling fra  

 sikkerhedsudvalget, jfr. § 6.
Stk. 2.  Ved andre former for bedriftssundhedstjeneste  

 foretages ansættelse og afskedigelse af personale, der udfører  

 bedriftssundhedsarbejde, af tjenestens bestyrelse.
Ansættelse og afskedigelse  

 af andet personale foretages dog af tjenestens daglige ledelse.
 Stk. 3.  Forud for ansættelse af personale, der udfører  

 bedriftssundhedsarbejde, skal ledige stillinger annonceres.
Stk. 4.  Opstår ved ansættelse og afskedigelse af  

 bedriftssundhedspersonale uenighed i tjenestens bestyrelse, i  

 sikkerhedsorganisationen eller mellem denne og virksomhedens ledelse  

 vedrørende personalets faglige kvalifikationer og vurderingen af det  

 hidtidige arbejde, kan de nævnte parter indhente en udtalelse herom fra et  

 fagligt udvalg, nedsat af arbejdsmiljørådet efter indstilling fra det  

 centrale bedriftssundhedsudvalg.
Udvalget sammensættes af repræsentanter fra  

 arbejdsmarkedets parter samt de faglige organisationer for  

 bedriftssundhedstjenesternes personale.
§ 17.  Virksomhederne skal sikre  

 bedriftssundhedstjenesten adgang til alle virksomhedens arbejdssteder og til  

 øvrige installationer i det omfang, det er nødvendigt til varetagelsen af  

 tjenestens opgaver.
Virksomhederne skal meddele tjenesten oplysninger om  

 virksomhedens produktion og planlægning, herunder oplysning om de  

 arbejdsprocesser, arbejdsnormer, tekniske hjælpemidler, stoffer og  

 materialer, der anvendes eller påtænkes anvendt, i det omfang det er  

 nødvendigt til varetagelsen af tjenestens opgaver.
§ 18.  Bedriftssundhedstjenestens personale har pligt  

 til over for alle uvedkommende at hemmeligholde, hvad de gennem deres arbejde  

 bliver vidende om.
Tavshedspligten begrænses dog af en eventuel  

 oplysningspligt, der måtte være fastsat ifølge anden lovgivning.
Stk. 2.  Helbredsundersøgelser ved ansættelsen er en  

 foreløbig vejledning fra bedriftssundhedstjenesten til den pågældende med  

 henblik på en hensigtsmæssig placering.
Personlige oplysninger, herunder  

 sygdomsdiagnoser m. v., der stammer herfra eller fra andre  

 helbredsundersøgelser, eller personlige oplysninger, der på anden måde er  

 kommet i tjenestens besiddelse, må alene videregives i form af anbefalinger  

 om arbejdsplacering eller lignende og kun med den pågældendes samtykke.
 Stk. 3.  En medarbejder ved bedriftssundhedstjenesten må  

 ikke over for arbejdsgiveren eller dennes repræsentant oplyse, at en  

 undersøgelse eller lignende foretages som følge af en henvendelse fra en  

 eller flere ansatte.
 Det centrale bedriftssundhedsudvalg.
 § 19.  Arbejdsmiljørådet nedsætter et rådgivende  

 bedriftssundhedsudvalg med følgende sammensætning:
1 formand valgt af arbejdsmiljørådet 8 repræsentanter for de arbejdstagere, arbejdsgivere og arbejdsledere, som  

 er repræsenteret i arbejdsmiljørådet, 1 repræsentant fra arbejdsministeriet, 1 repræsentant fra direktoratet for arbejdstilsynet, 1 repræsentant fra socialministeriet, 1 repræsentant fra indenrigsministeriet, 2 repræsentanter, der udpeges af Kommunernes Landsforening,  

 Amtsrådsforeningen og København og Frederiksberg kommuner i forening.
 Samtidig udpeges på tilsvarende måde stedfortrædere for hvert medlem.
 Stk. 2.  Udvalget kan suppleres med repræsentanter fra  

 de berørte personaleorganisationer i spørgsmål af interesse for disse.  

 Repræsentanter for personaleorganisationerne kan desuden være medlemmer af  

 underudvalg.
 Stk. 3.  Det centrale bedriftssundhedsudvalgs medlemmer  

 og disses stedfortrædere udnævnes for en periode af 6 år sammenfaldende med  

 arbejdsmiljørådets funktionsperiode, første gang for tiden indtil 30. juni  

 1982.
 Stk. 4.  Sekretariatet for det centrale  

 bedriftssundhedsudvalg varetages af direktoratet for arbejdstilsynet.
 Kontaktudvalg om bedriftssundhedstjeneste.
§ 20.  Arbejdsministeren nedsætter i hver amtskommune  

 et kontaktudvalg om bedriftssundhedstjeneste.
For København og Frederiksberg  

 kommuner nedsættes et fælles kontaktudvalg.
 Stk. 2.  Kontaktudvalget har følgende opgaver:
 - at følge udviklingen af bedriftssundhedstjeneste inden for området og på  

 grundlag heraf udarbejde en årlig redegørelse bl. a. til brug for  

 arbejdsmiljørådets årlige indstilling til arbejdsministeren, jfr. lovens §  

 66, stk. 1.
 - at virke koordinerende og initiativtagende for at fremme  

 bedriftssundhedstjenesternes samarbejde og en gensidig udveksling af  

 informationer med berørte lokale og regionale myndigheder, organer m. v. i  

 området.
 Udvalgets opgaver herudover fastlægges af arbejdsministeren efter  

 indstilling fra det centrale bedriftssundhedsudvalg.
Stk. 3.  Kontaktudvalget består af 3 repræsentanter for områdets lønmodtagerorganisationer udpeget af  

 Landsorganisationen i Danmark, 3 repræsentanter for områdets arbejdsgiverorganisationer udpeget af Dansk  

 Arbejdsgiverforening, den ene repræsentant udpeges dog efter forhandling med  

 det offentlige som arbejdsgiver, 1 repræsentant for områdets arbejdslederorganisationer, 1 repræsentant for Fællesrådet for danske Tjenestemands- og  

 funktionærforeninger, 1 repræsentant for den primær kommunale social- og sundhedsforvaltning  

 udpeget af kommunerne i amtet, 2 repræsentanter fra amtskommunens forvaltning, henholdsvis fra  

 sygehusforvaltningen og fra social- og sundhedsforvaltningen udpeget af  

 amtsrådet , 1 repræsentant fra områdets arbejdsformidlingskontor, 2 repræsentanter fra områdets arbejdstilsyn, hvoraf den ene er kredsens  

 arbejdslæge.
Stk. 4.  Samtidig udpeges på tilsvarende måde  

 stedfortrædere for hvert medlem.
Formanden vælges af udvalget blandt dets  

 medlemmer.
 Stk. 5.  I det fælles kontaktudvalg for København og  

 Frederiksberg kommuner erstattes de primær- og amtskommunale repræsentanter  

 med 4 medlemmer:
2 repræsentanter for Københavns kommunes social- og sundhedsforvaltning og  

 sygehusforvaltning udpeget af borgerrepræsentationen 2 repræsentanter for Frederiksberg kommunes social- og sundhedsforvaltning  

 og sygehusforvaltning udpeget af Frederiksberg kommunalbestyrelse.
 Stk. 6.  Repræsentanter for personaleorganisationerne  

 kan udpeges som medlemmer af underudvalg.
 Stk. 7.  Sekretariatet for kontaktudvalget varetages af  

 områdets arbejdstilsyn.
 Stk. 8.  Kontaktudvalgets medlemmer og disses  

 stedfortrædere udpeges med virkning for den kommunale valgperiode.
 Finansiering og tilskud.
§ 21.  Arbejdsgiveren afholder udgifterne ved  

 oprettelse og drift af bedriftssundhedstjenesten.
Foranstaltninger, som  

 bedriftssundhedstjenesten iværksætter som følge af denne bekendtgørelse, må  

 ikke medføre udgifter for de ansatte.
 § 22.  Til delvis dækning af udgifterne ved oprettelse  

 af bedriftssundhedstjeneste ydes statstilskud.
 Stk. 2.  Tilskud er betinget af, at reglerne i denne  

 bekendtgørelse er overholdt samt af, at der for bedriftssundhedstjenesten  

 gælder en vedtægt, der er i overensstemmelse med reglerne i kapitel 4.
 Stk. 3.  Nærmere regler om tilskud fastsættes særskilt.  

 Arbejdstilsynet administrerer tilskudsordningen samt fører tilsyn med  

 overholdelse af bestemmelser og vilkår for tilskuddet.
 Arbejdstilsynet.
 § 23.  Arbejdstilsynet påser, at bekendtgørelsens  

 bestemmelser overholdes og kan påbyde, at forhold, der strider mod  

 bekendtgørelsen, bringes i orden straks eller inden en frist.
 § 24.  Arbejdstilsynet kan afkræve virksomheder og  

 bedriftssundhedstjenester oplysning til brug ved vurdering af  

 bedriftssundhedstjenestens funktion og virkninger.
Stk. 2.  Det påhviler bedriftssundhedstjenesten at  

 indsende periodiske oplysninger til arbejdstilsynet til statistisk brug om  

 tjenestens virksomhed og funktion.
Direktøren for arbejdstilsynet fastsætter  

 nærmere regler herom, samt om oplysningernes art og omfang.
 § 25.  Direktøren for arbejdstilsynet kan i  

 enkelttilfælde, hvor særlige forhold foreligger, tillade afvigelser fra  

 bestemmelserne i bekendtgørelsen.
 Klageadgang.
 § 26.  Tilsynskredsens afgørelse kan indbringes for  

 direktøren for arbejdstilsynet inden 4 uger efter, at afgørelsen er meddelt  

 den pågældende.
 Stk. 2.  Direktørens afgørelse kan indbringes for  

 arbejdsministeren inden 4 uger efter, at afgørelsen er meddelt den  

 pågældende.
 Stk. 3.  Rettidig klage har opsættende virkning, indtil  

 klagemyndighedens afgørelse foreligger, eller klagemyndigheden bestemmer  

 andet.
 Stk. 4.  Når særlige grunde taler derfor, kan  

 klagemyndigheden behandle en klage og tillægge denne opsættende virkning,  

 selvom klagen først fremkommer efter udløbet af den frist, der er nævnt i  

 stk. 1 og 2.
 Straf.
§ 27.  Med bøde eller hæfte straffes - den arbejdsgiver, der ikke senest et år efter bestemmelse herom, har  

 etableret en bedriftssundhedstjeneste, jfr. § 2, - den arbejdsgiver, der ikke meddeler bedriftssundhedstjenesten  

 oplysninger i henhold til § 17, - den, der undlader at efterkomme påbud, som arbejdstilsynet har udstedt i  

 henhold til § 23, - den, der undlader at meddele oplysninger efter § 24.
 Stk. 2.  Endvidere straffes med bøde eller hæfte den,  

 der overtræder tavshedspligten efter § 18 med mindre højere straf herfor er  

 forskyldt efter den øvrige lovgivning.
 Stk. 3.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
 Ikrafttræden.
 § 28.  Bekendtgørelsen træder i kraft den 1. juli  

 1978.
 Arbejdsministeriet, den 22. juni 1978.
Svend Auken /Vibeke Lomholt Bilag til bekendtgørelse om bedriftssundhedstjeneste.
 I henhold til bekendtgørelsens § 2, stk. 2, fastsættes følgende:
I.
Den 1. juli 1978 omfattes følgende virksomheder af bekendtgørelsen:
1. Læderindustri og garverier a.
Garverier b.
Pelsberedning m. v.
c.
Lædervarefabrikker 2. Gummiindustri a.
Vulkaniseringsanstalter m. v.
b.
Gummifabrikker 3. Jern- og metalværk, støberi a.
Jern- og stålværker b.
Jernstøberier c.
Metalværker d.
Metalstøberier 4. Renovationsvirksomhed og kloakvæsen 5. Skibsværfter og bådebyggeri a.
Jernskibsværfter b.
Træskibsværfter og bådebyggerier c.
Skibsmotorfabrikker d.
Fremstilling af skibsmateriel i øvrigt 6. Fodtøjsindustri a.
Skotøjsfabrikker b.
Håndskomagere c.
Træskofabrikker d.
Fodtøjsindustri i øvrigt 7. Slagteri- og kødvaretilberedning a.
Svineslagterier b.
Kødvare- og kødkonservesfabrikker c.
Kreaturslagterier d.
Offentlige slagtehuse e.
Talgsmelterier f.
Tarmrenserier g.
Fjerkræslagterier h.
Kødtilberedning i øvrigt 8. Chokolade- og sukkervarefabrikker II.
Den 1. juli 1979 omfattes følgende virksomheder af bekendtgørelsen:
9. Kemisk industri a.
Fremstilling af ilt og andre industrigasser b.
Anden fremstilling af kemiske grundstoffer og primære kemiske  

 forbindelser c.
Fremstilling af kunstgødning d.
Fremstilling af færdigblandede bekæmpelsesmidler e.
Fremstilling af basisplast f.
Fremstilling af plader, folier, rør m. v. af plast g.
Fremstilling af plastemballage h.
Anden fremstilling af plastvarer i.
Fremstilling af klæbestrimler j.
Farve- og lakfabrikker k.
Medicinalvarefabrikker l.
Sæbefabrikker m.
Kosmetikfabrikker n.
Sprængstoffabrikker o.
Pudse- og rensemiddelfabrikker p.
Fremstilling af stearinlys q.
Limfabrikker r.
Fremstilling af lysfølsomt papir og pap s.
Kemisk industri i øvrigt 10. Konfektionsfabrikation a.
Herrekonfektionsfabrikker b.
Kjolekonfektionsfabrikker c.
Konfektionsfabrikker for dameovertøj d.
Skjortefabrikker e.
Fremstilling af korsetter m. v.
f.
Anden konfektionsindustri 11. Mineralolie- og asfaltindustri a.
Mineralolieraffinaderier b.
Asfaltfabrikker c.
Tagpapfabrikker d.
Anden fremstilling af olie og kulprodukter 12. Sten-, ler- og glasindustri a.
Porcelæns- og fajancefabrikker b.
Fremstilling af keramik- og lervarer c.
Porcelænsmalere og -brænderier d.
Glasværker e.
Glasbearbejdning f.
Teglværker g.
Fremstilling af molerprodukter m. v.
h.
Cementfabrikker i.
Kalk- og kridtværker j.
Mørtelfabrikker k.
Stenhuggerier l.
Fremstilling af færdigblandet beton m.
Betonvarefabrikker n.
Fremstilling af glasuld og glasfiber o.
Fremstilling af kalksandsten og gipsplader p.
Fremstilling af slibematerialer q.
Fremstilling af andre sten-, ler- og glasprodukter 13. Tobaksindustri III.
Vejledende retningslinier om afgrænsningsproblemer På virksomheder, hvis hovedaktivitet hører under de ovennævnte brancher m.  

 v., skal samtlige ansatte omfattes af bedriftssundhedstjenesten, uanset om de  

 pågældende personalegrupper beskæftiges ved egentlig produktion eller ved  

 diverse servicefunktioner såsom administration, kantine, rengøring, kørsel m.  

 v.
Ved virksomhed forstås i denne forbindelse den lokaløkonomiske enhed.
Ved  

 hovedaktivitet forstås i denne forbindelse den del af den egentlige  

 produktion, hvorved flest er beskæftiget.
 På virksomheder, hvor der i en afgrænset del af virksomheden udføres en  

 produktion, der hører under de ovennævnte bancher m. v., men hvor denne  

 produktion ikke er hovedaktiviteten, skal kun de i denne del af virksomheden  

 beskæftigede omfattes af bedriftssundhedstjenesten.
IV I supplerende bilag vil blive fastsat, hvilke virksomheder der bliver  

 omfattet af bekendtgørelsen efter 1. juli 1980.
