Fremsat den 20. november 2003 af  

 Aage Frandsen (SF), Anne Baastrup (SF), Jørn Jespersen (SF) og Ole  

 Sohn (SF) Forslag til folketingsbeslutning om at fastsætte regler for forvaltning af og information om  

 statslige tilskud Folketinget opfordrer regeringen til at fastsætte regler for  

 forvaltning af statslige tilskud, herunder regler, der sikrer, at  

 modtagerkredsen er informeret om mulighederne for at opnå tilskud.
Bemærkninger til forslaget Folketinget har bevilget en række midler på finansloven,  

 der kan anvendes til bestemte formål.  

    

  

 Midlerne administreres af de ministerier, hvorunder de forskellige  

 områder hører, og det er ministerierne, der beslutter, hvem der kan få andel  

 i  

 midlerne.
Ministeriernes afgørelser om tildeling af midler er omfattet af  

 forvaltningsrettens bestemmelser om myndighedsafgørelser, herunder kravet om,  

 at afgørelserne skal være sagligt begrundet m.v.
De gældende forvaltningsretlige regler om  

 myndighedsudøvelse burde i tilstrækkeligt omfang sikre saglige afgørelser,  

 når  

 disse regler bliver fulgt og overholdt fuldt ud.
Det har dog vist sig, at  

 selv  

 om myndighedernes afgørelser om tildeling af midler er omfattet af de  

 gældende  

 forvaltningsretlige regler om udøvelse af myndighed, så er disse regler ikke  

 tilstrækkelige, når det drejer sig om at sikre, at alle berettigede bliver  

 bekendt med, at der er mulighed for at opnå tilskud, og når det drejer sig om  

 at sikre, at afgørelserne er sagligt begrundet.
Statsministeren gav i sit svar på spørgsmål S 11, jf.  

 Folketingstidende 2003-04, forhandlingerne side 71, udtryk for, at der i dag  

 allerede gælder nogle generelle retningslinjer for tilskudsadministration,  

 som  

 »bl.a. findes i en vejledning fra Finansministeriet 1996«, og  

 Finansministeriet  

 har da også i en rapport, fra maj 1996 om forvaltning af tilskud angivet en  

 lang række anbefalinger til ministerierne i forbindelse med forvaltningen af  

 tilskud.
Imidlertid hersker der en vis usikkerhed om, hvornår disse  

 retningslinjer skal følges, og hvornår disse retningslinjer ikke behøver at  

 blive fulgt.
Miljøministeriet har således besluttet, som nævnt i Skov- og  

 Naturstyrelsens redegørelse, ved uddeling af tilskud fra den såkaldte  

 velfærdspulje på finansloven for 2003 (§ 23.51.01.30. Velfærdsfremmende  

 initiativer og brugerinddragelse i arealforvaltningen), at denne  

 tilskudsordning ikke skal administreres efter de retningslinjer, der er  

 angivet  

 i Finansministeriets rapport om forvaltning af tilskud.
Miljøministeriet  

 henviser i den forbindelse til, at bevillingen til den såkaldte velfærdspulje  

 både kan anvendes til Skov- og Naturstyrelsens drift og som tilskud, jf.  

 Miljø-  

 og Planlægningsudvalget folketingsåret 2003-04, alm. del  bilag 137.  

 Dette  

 forekommer ikke forslagsstillerne rimeligt.
Flere forvaltningsretlige  

 eksperter  

 har da også sat spørgsmålstegn ved afgørelserne.
Jens Peter Christensen, professor i forvaltningsret ved  

 Aarhus Universitet: »Man behøver ikke være verdens største jurist for at  

 kunne  

 se, at det er temmelig uheldigt, at man siger, at der ikke kan søges om  

 tilskud, mens en bestemt kreds af miljøordførere  til forskel fra andre  

  er  

 blevet nøje informeret om muligheden for at søge om penge.
Det er i strid med  

 god forvaltningsskik.« (Politiken den 11. oktober 2003).
Tim Knudsen, professor i offentlig forvaltning på  

 Københavns Universitet: »Ligesom statsministeren affærdiger miljøministeren  

 al  

 kritik med ord som »Der er intet at komme efter«.
Det er uklogt, når der som  

 her klart kan sættes spørgsmålstegn ved en sag.« Og Tim Knudsen kan ifølge  

 Politiken »ikke huske en sag som naturpuljemidlerne, der gik til Schmidts og  

 de  

 borgerlige miljøordføreres hjembyer, hvor »det har været så prædestineret,  

 hvem  

 der skulle have penge«.« (Politiken den 26. oktober 2003).
 Professor i forvaltningsret Claus Haagen Jensen fra Aalborg  

 Universitet giver udtryk for samme opfattelse: »Jeg erindrer ikke sager, som  

 er  

 parallelle til Hans Christian Schmidts.« (Politiken den 26. oktober 2003).
 At Folketingets Ombudsmand nu er gået ind i sagen, viser  

 også sagens alvor.
På baggrund af den konkrete sag og af principielle grunde  

 ønsker forslagsstillerne fastsat ensartede regler for, hvordan de enkelte  

 myndigheder sikrer en rimelig og ordentlig forvaltning af statslige midler,  

 der  

 ydes som tilskud til konkrete projekter efter ansøgning, herunder også  

 rådighedspuljer fra tipsmidlerne, dvs. den del af tipsmidlerne, som der ikke  

 er  

 lavet politisk aftale om.
Reglerne bør sikre, at det er klart og entydigt, ud  

 fra hvilke regler der kan ydes tilskud.
Reglerne må også indebære, at  

 information om tilskudsmidlerne når frem til potentielle ansøgere, f.eks. ved  

 annoncering, udarbejdelse af informationsmateriale og lign., således at det  

 sikres, at eventuelle modtagere ved, hvilke tilskud der kan opnås.
Reglerne  

 skal også være udformet sådan, at de enkelte ministerier og ministre ved,  

 efter  

 hvilke regler tilskudsordningerne skal administreres.
Endvidere skal reglerne  

 sikre, at afgørelserne er sagligt begrundet, og at afgørelserne træffes ud  

 fra  

 en samlet vurdering af, hvilke ansøgninger der bedst lever op til de  

 fastlagte  

 kriterier.
 Uanset at de foreslåede ensartede regler primært har til  

 formål at sikre borgerne lige muligheder, har de foreslåede regler også til  

 formål at beskytte ministre mod evt. egen opfattelse af magtfuldkommenhed,  

 der  

 kan give sig udslag i, at der ikke er åbenhed omkring beslutningerne, og at  

 der  

 bliver truffet en afgørelse, der ikke er sagligt begrundet.
Skriftlig fremsættelse Aage Frandsen  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at fastsætte regler for forvaltning af og information  

 om statslige tilskud.
(Beslutningsforslag nr.
B 59).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
