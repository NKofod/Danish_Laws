 Kapitel 1   Udvalgenes sammensætning mv.
Kapitel 2   Sagsbehandling Kapitel 3   Ikrafttræden Cirkulære om hjemmeværnets distriktsudvalg Efter lov om hjemmeværnet (lovbekendtgørelse nr. 198 af 9. februar 2007) § 9, stk. 5, fastsætter forsvarsministeren de nærmere bestemmelser om distriktsudvalgene og udvalgenes sagsbehandling.
Kapitel 1 Udvalgenes sammensætning mv.
§ 1. Et distriktsudvalg træffer afgørelse om optagelse som frivillig i hjemmeværnet for ansøgere, som er bosiddende inden for det pågældende distriktsudvalgsområde.
Dette gælder uanset hvilken gren eller afdeling af hjemmeværnet, den pågældende søger optagelse ved.
§ 2. Distriktsudvalg nedsættes i områder, som i antal og udstrækning svarer til hærhjemmeværnets distriktsinddeling.
For hærhjemmeværnsdistrikt Storkøbenhavn nedsættes dog 2 distriktsudvalg.
Medlemmerne af distriktsudvalget skal have bopæl inden for det pågældende distriktsudvalgsområde.
Det tilstræbes, at såvel kvinder som mænd udpeges som medlemmer af distriktsudvalget.
 § 3. Distriktsudvalgets funktionsperiode er normalt 4 år og begynder 1. september i året efter, at almindeligt kommunalvalg er afholdt.
Stk. 2. Formanden udpeges af Forsvarsministeriet efter forslag fra Den Kommitterede for hjemmeværnet.
Distriktsudvalgets øvrige medlemmer udpeges af Forsvarsministeriet efter indstilling fra hver af landets kommunalbestyrelser.
 Stk. 3. Efter forslag fra distriktsudvalget indstiller Den Kommitterede for hjemmeværnet til Forsvarsministeriet et medlem som stedfortræder for udvalgets formand.
Kapitel 2 Sagsbehandling § 4. Forsvarets Personeltjeneste modtager ansøgninger og afgiver indstilling til distriktsudvalget om 1) ansøgerens vandel 2) ansøgerens helbredstilstand 3) ansøgerens indfødsret, idet Forsvarets Personeltjeneste kan indstille, at en person, der ikke har dansk indfødsret eller ikke er bosiddende her i landet, kan optages som frivillig i hjemmeværnet, når særlige omstændigheder taler derfor og det ikke strider mod overenskomst med fremmed stat, jf. hjemmeværnslovens § 7, stk. 1.
4) andre relevante forhold § 5. Distriktsudvalget foretager den fornødne oplysning af sagen, herunder 1) oplysninger fra den person som af underafdelingschefen er udpeget til at afholde en obligatorisk samtale med ansøgeren og 2) oplysninger fra andre offentlige myndigheder, f.eks. kommunernes social- og sundhedsforvaltninger.
 § 6. Ved indhentelse af oplysninger efter §§ 4 og 5 skal der foreligge samtykke fra ansøgeren, jf. forvaltningslovens § 29, stk. 2, nr. 1).
 § 7. Afgørelser fra distriktsudvalget, der ikke fuldt ud giver ansøgeren medhold, skal indeholde en begrundelse, jf. forvaltningslovens §§ 22 og 24. Kan ansøger ikke antages at være bekendt med, at distriktsudvalget er i besiddelse af oplysninger til ugunst for ansøger, skal ansøger gøres bekendt med disse oplysninger, inden afgørelse træffes, jf. forvaltningslovens §§ 19 og 20.
 § 8. Distriktsudvalgets afgørelse meddeles den pågældende gennem Forsvarets Personeltjeneste.
§ 9. Distriktsudvalgets arbejde ledes af formanden.
Udvalget fører en registratur, hvoraf fremgår ansøgningens løbenummer, dato for ansøgningens modtagelse, CPR-nummer og fulde navn på ansøgeren, afgørelse med begrundelse og dato for underretning til Forsvarets Personeltjeneste.
§ 10. Vedkommende hærhjemmeværnsdistrikt yder sekretariatsbistand til distriktsudvalget.
Hjemmeværnskommandoen kan fastsætte nærmere regler herom.
 § 11. Hjemmeværnskommandoen kan fastsætte nærmere bestemmelser for distriktsudvalgets administrative forhold, herunder bestemmelser om ydelser til medlemmerne af udvalget.
§ 12. Den Kommitterede for hjemmeværnet kan fastsætte retningslinier for distriktsudvalgenes sagsbehandling.
Vejledningen skal godkendes af forsvarsministeren.
 § 13. Den Kommitterede for hjemmeværnet afholder regelmæssigt møder med distriktsudvalgene med henblik på at sikre ensartet sagsbehandling og afgørelser.
Kapitel 3 Ikrafttræden § 14. Dette cirkulære træder i kraft med virkning fra d.d.
