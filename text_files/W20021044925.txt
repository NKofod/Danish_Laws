Klage  

 over at man foretog kejsersnit uden samtykke Nævnet fandt ikke anledning til at kritisere overlægens  

 behandling af patienten.
Det var nævnets opfattelse, at den manglende  

 fremgang  

 og specielt det, at barnets hoved ikke trængte ned i moderens bækken, var en  

 indikation til at foretage kejsersnit.
Endvidere fandt nævnet ikke, at overlægen havde  

 overtrådt lov om patienters retsstilling ved sin information og indhentelse  

 af  

 samtykke fra kvinden.
Efter udtalelserne i sagen fandt nævnet det ikke  

 tilstrækkelig godtgjort, at patienten - under de givne omstændigheder -  

 modtog  

 utilstrækkelig information om kejsernit, eller at der blev foretaget  

 kejsersnit  

 uden hendes samtykke.
Nævnet finder imidlertid, at overlægen, som ansvarlig  

 for  

 kejsersnittet, burde have journalført den information, som patienten fik.
