 I henhold til § 1, stk. 1, § 11 og § 12, stk. 3, i lov om foranstaltninger  

 mod forstyrrelse af radiomodtagning, jfr. lovbekendtgørelse nr. 528 af 17.  

 oktober 1978, fastsættes:
Bekendtgørelsens gyldighedsområde § 1.  Bekendtgørelsen gælder for anlæg, der er  

 indrettet til at frembringe elektrisk højfrekvensenergi på frekvenser over 9  

 kHz, og som indføres, fremstilles eller udleveres til anvendelse her i  

 landet.
 Stk. 2.  Bekendtgørelsen gælder ikke radio- sende- og  

 modtageanlæg samt andre telekommunikationsanlæg.
Kontrol § 2.  Post- og Telegrafvæsenet (P&T) fører kontrol  

 med overholdelsen af denne bekendtgørelse gennem typegodkendelse,  

 registrering af enkeltanlæg og stikprøvekontrol af typegodkendte anlæg hos  

 fabrikant eller importør.
§ 3.  Højfrekvensanlæg, der indføres, fremstilles  

 eller udleveres til anvendelse her i landet, skal på det tidspunkt, hvor salg  

 eller udlevering til brugeren finder sted, være enten eller Stk. 2.  Dette gælder dog ikke anlæg, der har en så  

 ringe udstråling, at feltstyrken målt i 10 m afstand ikke overstiger 10  

 microV/m i frekvensområdet 150 kHz-1.000 MHz, f. eks. mindre målegeneratorer.  

 Tvivlstilfælde afgøres af P&T.
§ 4.  Enhver type højfrekvensanlæg, der skal benyttes  

 her i landet, skal med henblik på konstatering af anlæggets forstyrrende  

 egenskaber underkastes typeafprøvning efter bestemmelserne i kap. 3, såfremt  

 anlæggets højfrekvensgenerator tilføres en effekt på indtil 10 kW fra nettet,  

 og anlægget er Stk. 2.  Såfremt det afprøvede eksemplar af typen  

 overholder de i § 15 anførte grænseværdier, godkendes typen, hvorefter  

 eksemplarer af denne type straks kan tages i brug.
P&T kan betinge en  

 typegodkendelse af, at der udarbejdes installationsforskrifter, som skal  

 leveres sammen med hvert anlæg.
 Stk. 3.  For anlæg, der ikke falder ind under den i stk.  

 1 nævnte obligatoriske typeafprøvning, samt for anlæg, der i henhold til stk.  

 1 har været underkastet afprøvning efter kap. 3, men som viser sig ikke at  

 overholde grænseværdierne, gælder, at hvert enkelt eksemplar skal anmeldes  

 til P&T efter bestemmelserne i kap. 4.
 Stk. 4.  Ethvert anlæg skal være tydeligt og holdbart  

 mærket med fabrikat, type og fabrikationsnummer anbragt på et let  

 tilgængeligt sted for kontroleftersyn.
Typegodkendelse § 5.  Anmodning om afprøvning med henblik på  

 typegodkendelse fremsættes på P og T's blanket hertil sammen med  

 strømskemaer, brugsvejledning og øvrige tekniske oplysninger, der er  

 nødvendige for en typeafprøvning (vægt, dimensioner, frekvenser, optagne og  

 afgivne effekter m.v.).
 Stk. 2.  For højfrekvensanlæg med udenlandsk  

 typegodkendelse kan P&T udstede dansk typegodkendelse til den pågældende  

 danske repræsentant uden fornyet afprøvning, såfremt den i godkendelseslandet  

 foretagne afprøvning efter P&T's skøn giver sikkerhed for, at denne  

 bekendtgørelses betingelser for typegodkendelse er opfyldt.
 § 6.  Typeafprøvning vil normalt blive foretaget på en  

 udendørs måleplads, jfr. de i § 13 nævnte publikationer.
Stk. 2.  Al transport af højfrekvensanlæg til og fra den  

 af P&T angivne måleplads påhviler rekvirenten.
P&T kan forlange, at  

 anlæggets installation på målepladsen og betjening under afprøvningen  

 varetages af rekvirenten.
Stk. 3.  Anlæg, hvis størrelse eller egenart ikke  

 tillader typeafprøvning på målepladsen, kan i stedet typeafprøves på et  

 brugssted, når P&T finder det forsvarligt.
I så fald opstiller  

 rekvirenten et eksemplar af anlægstypen i et fabrikslokale, hvis konstruktion  

 og beliggenhed efter P&T's skøn ikke giver større dæmpning af  

 støjspænding og udstråling, end hvad der kan ventes på et brugssted.  

 Foretages afprøvningen på et sted, der giver særlig stor dæmpning af  

 støjspænding og udstråling, kan P&T betinge typegodkendelsen af, at  

 anlægget opfylder strengere krav til støjspænding og udstråling end angivet i  

 § 15.
§ 7.  Det er tilladt at mærke typegodkendte  

 højfrekvensanlæg med radiostøjkontrol nr....
 hvor det anførte nummer er typegodkendelsens løbenummer.
 Stk. 2.  Mærkning i henhold til stk. 1 må kun foretages  

 af den fabrikant eller importør, som af P&T er bemyndiget hertil.
§ 8.  Indehaveren af en typegodkendelse skal efter  

 begæring fra P&T når som helst udlevere fra sit lager et eksemplar af en  

 godkendt anlægstype til gebyrfri stikprøvekontrol.
Såfremt en  

 kontrolafprøvning viser, at bekendtgørelsen ikke er overholdt, vil  

 typegodkendelsen blive inddraget.
Anmeldelse og registrering af enkeltanlæg § 9.  Anmeldelse af enkeltanlæg efter § 4, stk. 3, med  

 henblik på P&T's registrering skal indgives af fabrikant eller sælger på  

 P&T's blanket hertil.
Der skal bl.a. gives oplysninger om  

 installationsstedet, og anmeldelsen skal være underskrevet af såvel fabrikant  

 eller sælger som køber (bruger).
 Stk. 2.  Brugeren accepterer ved sin underskrift på  

 anmodningen, at registreringen foretages på betingelser, der sikrer hurtig  

 afhjælpning af evt. opståede radioforstyrrelser.
 § 10.  Hvis P&T på grundlag af de foreliggende  

 oplysninger skønner, at det anmeldte anlæg er udført med rimelig hensyntagen  

 til radiostøjdæmpning, og hvis anlægget skal installeres på et brugssted  

 under omstændigheder, der ikke frembyder særlig fare for forstyrrelse af  

 radiotjenester, kan P&T uden måling på brugsstedet foretage registrering.  

 Der vil ved P&T's vurdering blive lagt vægt på, om anlægget skal benyttes  

 i et område, der byplanmæssigt er udlagt som industriområde.
Stk. 2.  Anlægget må, før P&T's registrering  

 foreligger, kun anvendes til de nødvendige afprøvninger og må først tages  

 endeligt i brug, når registreringsbeviset foreligger.
Dette opbevares ved  

 anlægget og skal på forlangende forevises P&T og Danmarks Radio.
§ 11.  Hvis P&T ikke skønner det forsvarligt at  

 tillade registrering af et anmeldt anlæg efter § 10, meddeles det brugeren,  

 at der ikke kan træffes afgørelse om registrering, forinden der er foretaget  

 målinger af anlæggets udstråling og støjspænding på brugsstedet efter § 15,  

 stk. 2, og evt. fter stk 3. Anmodning om måling på brugsstedet må fremsættes  

 af brugeren.
For måling betales det i § 17 fastsatte afprøvningsgebyr.
 Stk. 2.  Efter målingerne vurderes, om anlægget  

 umiddelbart kan registreres eller, om der er så kraftige udstrålinger, at  

 disse først må dæmpes.
§ 12.  Foretages ændringer i et registreret anlæg, som  

 kan påvirke anlæggets egenskaber med hensyn til støjspænding og udstråling,  

 skal anlæggets ejer give P&T skriftlig meddelelse herom.
Salg eller  

 nedlægning af anlæg, ændring af firmanavn o.l. meddeles til P&T.
Ved  

 flytning kræves anmeldelse og registrering efter reglerne i § 9.
Målemetoder og grænseværdier § 13.  Støjspænding og udstråling fra højfrekvensanlæg  

 bestemmes ved måling i henhold til de af »International Special  

 Committee on Radio Interference« (CISPR) anbefalede metoder.
 § 14.  Uanset grænseværdierne i § 15 kræves ingen  

 begrænsning af støjspænding eller udstråling for følgende frekvensområder:
 § 15.  Afprøves et anlæg på en måleplads med  

 henblik på typegodkendelse, er den største tilladte støjspænding og  

 udstråling for opnåelse af typegodkendelse:
Stk. 2.  Ved afprøvning af anlægget på  

 brugsstedet med henblik på registrering efter kap. 4 eller i særlige  

 tilfælde med henblik på typegodkendelse, jfr. § 6, stk. 3, sker måling i  

 retning af maksimal udstråling og foretages i såvel 30, 100 som 300 m  

 afstand.
Den største tilladte støjspænding og udstråling er da:
De i tabellen anførte afstande på 30 og 100 m måles fra grænsen af den  

 ejendom, på hvilken anlægget er opstillet, dog fra selve anlægget, hvis det  

 er opstillet i en beboelsesejendom.
Den i tabellen anførte afstand på 300 m  

 måles fra selve anlægget.
Forskellige bestemmelser § 16.  Fabrikanter af højfrekvensanlæg samt skoler,  

 laboratorier o.lign. må benytte ikke godkendte højfrekvensanlæg til  

 udviklings-, afprøvnings- og undervisningsformål, når der er truffet  

 foranstaltninger til undgåelse af forstyrrelser.
Giver en sådan benyttelse af  

 højfrekvensanlæg dog anledning til forstyrrelser, skal den pågældende  

 virksomhed eller institution straks træffe sådanne yderligere  

 foranstaltninger, som er nødvendige for at bringe forstyrrelserne til ophør,  

 eller standse driften af det forstyrrende anlæg.
 § 17.  Til dækning af P&T's udgifter ved den  

 omhandlede kontrol betales følgende gebyrer:
 Stk. 2.  Gebyret for afprøvning med henblik på  

 typegodkendelse eller registrering omfatter tillige udstedelse af  

 typegodkendelse hhv. registreringsbevis.
 Stk. 3.  Såfremt en del af en afprøvning må gentages  

 efter ændring af anlægget, kan gebyret for denne afprøvning nedsættes.
 Stk. 4.  P&T kan nedsætte de nævnte gebyrer, hvis  

 særlige forhold taler derfor.
 § 18.  Overtrædelse af § 3, § 7, stk. 2, § 8, 1. pkt.,  

 § 10, stk. 2, og § 16, 2. pkt., samt uretmæssig benyttelse af det i § 7  

 nævnte mærke straffes med bøde.
 Stk. 2.  Er en overtrædelse begået af et aktieselskab,  

 anpartsselskab, andelsselskab eller lignende, kan bødeansvar pålægges  

 selskabet som sådant.
 § 19.  Bekendtgørelsen træder i kraft den 1. december  

 1984.
 Stk. 2.  Bekendtgørelse nr. 44 af 1. februar 1971 med  

 senere ændringer ophæves.
