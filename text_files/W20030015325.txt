Skrivelse om, hvorvidt et kommunalbestyrelsesmedlem, der  

  

 har vedtaget et bødeforelæg for overtrædelse af momslovens  

  

 § 81, er valgbar (Valgbarhedsnævnets skrivelse af 19. februar 2003 til en  

 kommunalbestyrelse) Ved brev af 4. november 2002 har X Kommunalbestyrelse i  

 henhold til den kommunale valglovs § 101, stk. 4, indberettet til  

 Valgbarhedsnævnet, at kommunalbestyrelsesmedlem NN har vedtaget et  

 bødeforelæg  

 for overtrædelse af momslovens § 81.
Det fremgår af sagen, at den pågældende har vedtaget et  

 bødeforelæg for overtrædelse af momslovens § 81 ved som ansvarlig indehaver  

 af  

 virksomheden Q, cvr. nr.
Y, at have angivet 78.471 kr. for lidt i  

 afgiftstilsvar i perioden fra den 1. januar 1997 til den 31. december 1999.  

 Det  

 fremgår af Told- og Skatteregion U´s rapport af 19. marts 2001 vedrørende  

 sagen, at regionen var af den opfattelse, at den pågældende havde handlet  

 groft  

 uagtsomt.
 I den anledning skal man meddele, at Valgbarhedsnævnet  

 finder, at den begåede handling  uanset de krav, der må stilles til  

 personer,  

 der beklæder hverv som medlem af kommunale råd  ikke i almindeligt  

 omdømme gør  

 den pågældende uværdig til at være medlem af kommunale råd, jf. den kommunale  

 valglovs § 4.
 Den pågældende må derfor anses for valgbar.
