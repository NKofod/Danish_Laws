Til Diplomatiske repræsentationer, internationale organisationer mv Afgiftsgodtgørelse Elafgift og indirekte afgiftsbelastning på fjernvarme Elektricitet Lov om afgift af elektricitet (elafgiftsloven) er ændret, således at de i  

 toldlovens § 22 omhandlede diplomatiske repræsentationer, udsendte konsulater  

 og her repræsenterede internationale organisationers kontorer samt de hertil  

 knyttede personer, der i forvejen er fritagne for en række afgifter, tillige  

 kan fritages for elafgift.
 Den ny bestemmelse i elafgiftsloven vil af praktiske hensyn blive  

 administreret som en godtgørelsesordning.
 Det betyder, at repræsentantionen mv efter ansøgning til toldvæsenet vil  

 få godtgjort (tilbagebetalt) den elafgift, som elforsyningsselskaberne har  

 faktureret.
Ansøgninger om godtgørelse afgives af repræsentationen på en særlig  

 blanket (P 129), hvoraf et eksemplar vedlægges.
Ansøgningen skal indsendes  

 til det lokale distriktstoldkammer.
Yderligere eksemplarer af blanketten kan  

 fås ved henvendelse til distriktstoldkamret.
Ikrafttræden Ordningen har virkning fra den 30. november 1988.
 For repræsentationens eget elforbrug har ordningen dog virkning fra den 1.  

 juli 1987.
 Det betyder, at den første ansøgning om godtgørelse kan omfatte  

 repræsentationens elforbrug fra den 1. juli 1987 og de berettigede personers  

 elforbrug fra den 30. november 1988.
Opgørelse Ansøgningen udfærdiges på grundlag af de modtagne  

 elregninger/acontoopkrævninger fra elforsyningsselskaberne.
 Hvis afgiftsbeløbet ikke står anført direkte på  

 elregningerne/acontoopkrævningerne, kan elafgiften beregnes ved at  

 multiplicere det anførte forbrugte antal kWh med den oplyste afgiftssats pr.  

 kWh.
 Ansøgningen skal udfyldes specificeret for hver enkelt  

 elregning/acontoopkrævning og skal omfatte en periode på mindst 3 måneder.
 Som dokumentation for det ansøgte elafgiftsbeløb skal de originale  

 elregninger/acontoopkrævninger eller kopi heraf vedlægges ansøgningen.
 Ansøgningen skal omfatte både repræsentationens eget elforbrug og de  

 berettigede personers elforbrug og skal være underskrevet af chefen for  

 vedkommende repræsentation samt forsynet med repræsentationens embedsstempel.
 Udbetaling af elafgift.
 Udbetalingen vil finde sted senest 3 uger efter, at toldkamret har  

 modtaget ansøgningen.
Fjernvarme Der er etableret en ordning, således at de doplomatiske repræsentationer,  

 udsendte konsulater og her repræsenterede internationale organisationers  

 kontorer kan få godtgjort den indirekte afgiftsbelastning på fjernvarme.  

 Ordningen omfatter ikke det til repræsentationers knyttede personale.
 Ved den indirekte afgiftsbelastning forstås olieafgift og/eller kulafgift,  

 der er indeholdt i betalingen for den leverede fjernvarme fra  

 varmeleverandøren til repræsentationen.
 Ved ansøgning om godtgørelse af den indirekte elafgiftsbelastning for  

 fjernvarme anvendes som ved ansøgning om godtgørelse af elafgift blanket P  

 129, som skal indsendes til det lokale distriktstoldkammer.
Ikrafttræden Ordningen har virkning fra den 1. oktober 1988.
 Det betyder, at den første ansøgning om godtgørelse kan omfatte  

 repræsentationens varmeforbrug fra den 1. oktober 1988.
Opgørelse Ansøgningen udfærdiges på grundlag af oplysningerne i de modtagne  

 varmeregner fra leverandøren om olie- og/eller kulafgiftens størrelse.
 Ansøgningen skal udyldes specificeret for hver enkelt varmeregning og skal  

 omfatte en periode på mindst 3 måneder.
 Som dokumentation for det ansøgte afgiftsbeløb skal de originale  

 varmeregninger eller kopi heraf vedlægges ansøgningen.
 Ansøgningen skal være underskrevet af chefen for vedkommende  

 repræsentation samt forsynet med repræsentationens embedsstempel.
Udbetaling af afgiftsbeløbet Udbetalingen vil finde sted senest 3 uger efter, at toldkamret har  

 modtaget ansøgningen.
Overgangsregler Der kan ske en forholdsmæssig fordeling af afgiftsbeløb for de  

 elregninger/varmeregninger, som vedrører perioden omkring ordningernes  

 ikrafttræden.
Yderligere oplysninger Repræsentationen mv kan få yderligere oplysninger om ordningerne ved  

 henvendelse til det lokale distriktstoldkammer.
 En fortegnelse over distriktstoldkamrene er optrykt som bilag.
 Det bemærkes, at godtgørelse af momsen fortsat varetages af  

 Udenrigsministeriet.
Bilag Ansøgningsblanket P 129 Fortegnelse over distriktstoldkamrene.
