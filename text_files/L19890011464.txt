 I tilslutning til Udenrigsministeriets bekendtgørelse nr. 30 af 14.
maj 1987, Lovtidende C, meddeles det, at yderligere følgende lande har ratificeret, accepteret eller godkendt konventionen på de vedføjede datoer:
 Nedennævnte lande har ved ratifikationen, accepten eller godkendelsen  

 taget forbehold og afgivet erklæringer som følger:
Tyrkiet Erklæringer:
 I henhold til art. 5, stk. 3, skal diplomatiske kanaler benyttes ved  

 videregivelse af oplysninger.
 I henhold til art. 17, stk. 3, skal anmodninger om overførelse med bilag  

 være ledsaget af en oversættelse til tyrkisk.
 Som forudset i art. 17, stk. 5, skal omkostninger ved overførelse bæres  

 enten af fuldbyrdelseslandet eller - i overensstemmelse med den tyrkiske  

 lovgivning på dette område, hvis en overenskomst kan blive indgået mellem de  

 to parter - af domslandet.
Nederlandene Erklæringer:
 Konventionen er accepteret for Kongeriget i Europa.
 I henhold til art. 3, stk. 4, omfatter begrebet statsborger personer, der  

 har nederlandsk statsborgerskab såvel som udlændinge og statsløse, der har  

 ret til fast ophold i Nederlandene og ikke har mistet retten hertil i medfør  

 af en begået forbrydelse.
 I henhold til art. 17, stk. 3, skal dokumenter være ledsaget af en  

 oversættelse til hollandsk, fransk, engelsk eller tysk.
Luxembourg Erklæringer:
 Storhertugdømmet Luxembourg undlader, jf. art. 3, stk. 3, som  

 fuldbyrdelsesland at anvende reglerne i art. 9, stk. 1 b, i forhold til andre  

 kontraherende parter.
 I henhold til art. 17, stk. 3, skal anmodninger om overførelse med bilag  

 være ledsaget af en oversættelse til fransk eller tysk.
Grækenland Erklæringer:
 Grækenland undlader, jf. art. 3, stk. 3, at anvende reglerne i art. 9,  

 stk. 1 b.
 Undtagelsesvis kan det græske justitsministerium, hvis en domfældt ikke  

 kan blive overført til Grækenland i overensstemmelse med reglerne i art. 9,  

 stk. 1 a, afgøre, hvorvidt reglerne i art. 9, stk. 1 b, kan finde anvendelse.
 I henhold til art. 3, stk. 4, afgøres statsborgerskab af reglerne i den  

 græske lov om statsborgerskab.
 I henhold til art. 5, stk. 3, kan Grækenland også anvende diplomatiske  

 kanaler.
 I henhold til art. 9, stk. 4, vil Grækenland følge reglerne i art. 9, stk.  

 1 b.
 I henhold til art. 16, stk. 7, forlanger Grækenland at blive underrettet  

 om enhver gennemrejse over sit territorium.
 I henhold til art. 17, stk. 3, skal anmodninger om overførelse med bilag  

 være ledsaget af en oversættelse til græsk.
Schweiz Erklæringer:
 Schweiz undlader, jf. art. 3, stk. 3, at anvende reglerne i art. 9, stk. 1  

 b, når Schweiz er fuldbyrdelseslandet.
 I henhold til art. 5, stk. 3, er »Office federal de la police« i  

 forbundsdepartementet for justits og politi den kompetente myndighed, der  

 skal sende og modtage:
- oplysninger i henhold til art. 4, stk. 2 til 4; - anmodning om overførelse og svar i henhold til art. 2, stk. 3, og art.  

 5, stk. 4; - dokumenter i henhold til art. 6; - oplysninger i henhold til art. 14 og 15; - anmodning om overførelse og svar i henhold til art. 16.
 Schweiz fortolker art. 6, stk. 2 a, således, at den bekræftede genpart af  

 dommen skal ledsages af en attestation om, at dommen er eksigibel.
 Schweiz anser samtykket til overførelsen i henhold til art. 7, stk. 1, for  

 uigenkaldeligt, så snart forbundspolitiet i overensstemmelse med de berørte  

 staters aftale har besluttet sig til overførelsen.
 Anmodningen om overførelse med bilag skal, jf. art. 17, stk. 3, være  

 ledsaget af en oversættelse til fransk, tysk eller italiensk.
Italien Erklæringer:
 I henhold til art. 3, stk. 3, undlader Italien at anvende reglerne i art.  

 9, stk. 1 b.
 Ved begrebet statsborger i henhold til art. 3, stk. 4, forstås også  

 statsløse, der bor i Italien.
 I henhold til konventionens art. 17, stk. 3, skal anmodninger om  

 overførelse og bilag være ledsaget af en oversættelse til italiensk eller til  

 et af Europarådets officielle sprog.
 Spanien og Storbritannien, som har ratificeret konventionen henholdsvis  

 den 11. marts 1985 og den 30. april 1985, har yderligere afgivet følgende  

 erklæringer:
Spanien Erklæring:
 Den i art. 5 omtalte myndighed er:
Secretario General Tecnico Ministerio de Justicia San Bernardo, 47 E-28015 Madrid.
Det Forenede Kongerige Storbritannien og Nordirland Erklæringer:
 Storbritannien har meddelt, at konventionen udvides til at gælde for  

 Hongkong og De Britiske Jomfruøer.
 Statsborgerbegrebet omfatter også personer med nære bånd til de nævnte  

 øer, jf. art. 3, stk. 4.
Udenrigsministeriet, den 1. november  

 1989 F.M.
