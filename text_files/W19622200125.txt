Monopoltilsynet pålagde Radiobranchens tekniske og kommercielle  

 Sammenslutning at tilbagekalde et cirkulære, der efter tilsynets opfattelse  

 indeholdt en opfordring til medlemmerne om at iværksætte boykot af  

 leverandører til Fona Radio A/S.
Monopol-ankenævnet stadfæstede tilsynets  

 pålæg, idet en sådan organiseret påvirkning af konkurrenceforholdene måtte  

 anses for at medføre skadelige virkninger for konkurrencen, som nævnt i  

 loven.
 KENDELSE:
 Ved skrivelse af 10. februar 1961 har højesteretssagfører Gunner Gersted  

 som advokat for Radiobranchens tekniske og kommercielle sammenslutning,  

 Rateksa, klaget over en af monopoltilsynet under 19. januar 1961 truffen  

 afgørelse, hvorefter der i medfør af monopollovens § 12, stk. 2, er meddelt  

 sammenslutningen pålæg om inden 8 dage at tilbagekalde en i sammenslutningens  

 cirkulære af 28. december 1960 indeholdt opfordring til boycot af  

 leverandører til Fona Radio A/S.
Overfor nævnet er der redegjort for sagen i indlæg af 10. februar 1961 og  

 19. maj 1961 fra klagerne og i indlæg af 2. marts 1961 og 20. juni 1961 fra  

 monopoltilsynet.
Parterne er gjort bekendt med hinandens indlæg.
Endvidere  

 har nævnet fået forelagt en redegørelse af 19. februar 1962 fra  

 monopoltilsynet vedrørende spørgsmålet om prisdiskrimination i radio- og  

 fjernsynsbranchen (offentliggjort i Meddelelser fra monopoltilsynet 1962 nr.  

 3). Redegørelsen bygger på en undersøgelse, som tilsynet har foretaget efter  

 opfordring af klagerne, og klagens behandling for ankenævnet har efter  

 klagernes anmodning været udsat for at afvente resultatet af undersøgelsen.  

 På foranledning af klagerne har monopoltilsynet overfor nævnet fremsat  

 supplerende bemærkninger til redegørelsen i et indlæg af 16. marts 1962.
 Sagen har derefter været behandlet på møder i nævnet den 29. maj 1962 og  

 den 13. juni 1962. På det første møde var både klagerne og monopoltilsynet  

 repræsenteret.
 Klagerne har nedlagt påstand om, at det af monopoltilsynet under 19.  

 januar 1961 meddelte pålæg kendes ubeføjet.
 Monopoltilsynet har påstået den påklagede afgørelse stadfæstet.
 RATEKSA's formål er ifølge § 2 i sammenslutningens love:
 »1) at samle alle legitime radio- og TV-detailhandlere og indehavere  

 af radioservicestationer i kollegialt samarbejde.
 2) at arbejde for medlemmernes tekniske og handelsmæssige interesser.
3) at arbejde for en betryggende radio- og TV-service og handelsmoral til  

 gavn for branche og publikum.« Sammenslutningen omfatter de fleste forhandlere af radio- og TV-apparater,  

 herunder både kædeforretninger og større og mindre almindelige forhandlere.  

 Fona Radio A/S, der er landets største kædeforretning indenfor radiobranchen,  

 har ligeledes været medlem af sammenslutningen i en årrække, indtil selskabet  

 den 30. december 1960 blev ekskluderet som følge af sin avertering.
 Det af sammenslutningen den 28. december 1960 udfærdigede cirkulære, der  

 er udsendt til medlemmerne, er sålydende:
»Vedr.: »Fonapriserne« Da der fra flere sider er fremkommet ønske om, at RATEKSA bringer de  

 oplysninger og den vejledning, som er mulig på nuværende tidspunkt,  

 fremsender formanden følgende foreløbige redegørelse:
 Hvis den almindelige faghandler med 20-24 pct. rabat på de vejledende  

 bruttopriser foretager en prissænkning på 5 pct., som er Fona's mindste  

 nedsættelse, og yderligere giver 10 pct. kontantrabat eller rentefri kredit,  

 er en vurdering af mulighederne for at drive rentabel forretning overflødig.
 Det er soleklart umuligt.
 Det er i virkeligheden lige så klart, at Fona trods sænkningen stadigvæk  

 driver rentabel forretning, og af disse to faktorer kan man udlede den meget  

 klare konklusion, at de af vore leverandører, som handler med Fona, som  

 helhed ikke formår at administrere en rabatpolitik, der gør det muligt for os  

 at handle med de samme fabrikater som Fona.
 Den enkelte forhandlers eneste mulighed nu og på længere sigt er derfor at  

 stille sine fremtidige leverandører overfor valget:
Fona eller mig! Der er i dag sikkerhed for, at flere danske fabriker har akcepteret denne  

 løsning som den eneste mulighed, og at de har ladet foretage opkøb hos Fona.
Afkræv derfor Deres leverandør en klar stillingtagen - og handl  

 derefter!» Cirkulæret blev udsendt, efter at Fona Radio A/S gennem annoncer i  

 dagspressen havde meddelt, at selskabet havde foretaget betydelige  

 nedsættelser af priserne for samtlige af selskabet forhandlede fabrikater af  

 fjernsynsapparater.
I annoncerne var under betegnelsen »almindelig  

 pris« anført de af fabrikkerne fastsatte vejledende detailpriser og til  

 sammenligning de priser, Fona Radio A/S tilbød de pågældende fabrikater til.  

 Nedsættelserne i forhold til fabrikkernes vejledende detailpriser udgjorde  

 for fjernsynsapparater med 17 tommer, 21 tommer og 24 tommer billedrør ca. 15  

 pct. og for apparater med 23 tommer billedrør cirka 5 pct.
Samtidig med disse  

 nedsættelser blev det i annoncerne angivet, at der ved kontant betaling blev  

 ydet en rabat på 10 pct., og at der ved betaling inden 12 måneder blev ydet  

 rentefri kredit.
Yderligere blev apparaterne tilbudt solgt på afbetaling med  

 månedlige afdrag fra 48 kr.
De af Fona Radio A/S iværksatte prisnedsættelser bevirkede, foruden at  

 klagerne udsendte det ovenfor gengivne cirkulære, at Hede Nielsens Fabrikker  

 A/S, Linnet & Laursen A/S, Handelsaktieselskabet Bang & Olufsen og  

 TO-R Radio A/S standsede leverancerne til selskabet.
Også overfor disse  

 leveringsstandsninger skred monopoltilsynet ind, og ved monopol-ankenævnets  

 kendelse af 28. marts 1961 (offentliggjort i Meddelelser fra monopoltilsynet  

 1961 nr. 3) stadfæstede nævnet en af monopoltilsynet under 19. januar 1961 i  

 den pågældende sag truffen afgørelse, hvorefter der i medfør af monopollovens  

 § 12, stk. 3, meddeltes hvert enkelt af disse fire selskaber pålæg om at  

 genoptage leverancer af fjernsynsapparater cg andre af branchens varer til  

 Fona Radio A/S på selskabets sædvanlige betingelser for tilsvarende salg, dog  

 således at selskabet var berettiget til at kræve kontant betaling eller  

 betryggende sikkerhed for betalingen.
I den pågældende sag havde Fona Radio  

 A/S overfor nævnet motiveret prisnedsættelserne med ønsket om at nedbringe  

 lagret af 17 tommer, 21 tommer og 24 tommer-apparaterne, for hvilke typer  

 efterspørgslen var faldet stærkt, medens man for 23 tommer-apparatet ønskede  

 at etablere en fast, konkurrencedygtig pris, der i virkeligheden svarede til  

 den pris, der fremkom efter den hidtidige praktiserede og efter selskabets  

 opfattelse for forbrugerne uheldige skjulte og tilfældige rabatgivning, som  

 var blevet almindelig i branchen, og som bl. a. skyldtes, at fabrikkernes  

 rabat til forhandlerne var øget, og at konkurrencen i detailhandelen var  

 intensiveret, da salget i hvert fald i hovedstadsområdet viste tegn på  

 stagnation.
Klagerne, der har efterkommet monopoltilsynets pålæg ved et den 27. januar  

 1961 til medlemmerne udsendt cirkulære, har overfor nævnet anført, at  

 monopoltilsynet, forinden den pågældende afgørelse blev truffet, ikke har  

 undersøgt, hvorvidt der var ulighed i indkøbsvilkårene for de forskellige  

 forhandlergrupper indenfor fjernsynsbranchen, og at tilsynet således ikke har  

 foretaget den i monopollovens § 11 foreskrevne undersøgelse.
En sådan  

 undersøgelse burde tilsynet efter klagernes opfattelse så meget mere have  

 foretaget, som Philips Radio A/S allerede i en pressemeddelelse af 8. januar  

 1961 havde indrømmet, at der forelå prisdiskrimination ved at anføre,  

 »at konkurrencen fra andre leverandører til detailhandelen på  

 rabatområdet har været så hård, at også vi efterhånden har ladet os presse  

 til en prisdifferentiering, som har været større end ønskelig.«  

 Monopoltilsynets redegørelse af 19. februar 1962 viser efter klagernes  

 opfattelse også rigtigheden af den antagelse, at der har foreligget  

 prisdiskrimination indenfor branchen.
Således anføres det i redegørelsen, at  

 undersøgelsen uanset usikkerheden ved beregningerne tyder på, at nogle af  

 kædeforretningerne i visse tilfælde har opnået fordele fremfor andre  

 forhandlere.
Endvidere anfører klagerne, at den salgspolitik, Fona Radio A/S har  

 startet gennem sin annoncekampagne, kun har været mulig, fordi dette selskab  

 gennem flere år har tilrettelagt sin indkøbspolitik overfor en række  

 fabrikker således, at selskabet har presset sine rabatter op i et niveau, der  

 ligger betydeligt over de rabatter, der kan opnås af de almindelige  

 forhandlere.
Herved blev disse, der ikke havde nogen økonomisk mulighed for  

 at følge konkurrencen op gennem en prisnedsættelse, afskåret fra fortsat at  

 føre tilsvarende apparater.
Klagerne finder, at det i medfør af monopolloven  

 burde være pålagt fabrikkerne ikke at yde Fona Radio A/S rabatter, der er  

 urimelige i forhold til de rabatter, der ydes de øvrige forhandlere, og når  

 dette ikke er sket, og monopoltilsynet endog har nægtet blot forhandling  

 herom, må klagerne være berettiget til selv at træffe forholdsregler  

 heroverfor, således som det er sket ved cirkulæret af 28. december 1960.  

 Klagerne mener ikke, at den omstændighed, at de fire fabrikkers  

 leveringsstandsning er anset for at være ulovlig, kan være afgørende for  

 spørgsmålet om, hvorvidt cirkulæret af 28. december 1960 også er ulovligt.  

 Sammenslutningens medlemmer har ikke pligt til at forhandle bestemte  

 fabrikater af TV-apparater, og det er ikke usædvanligt, at visse grupper af  

 forhandlere nægter at føre en vare, blot fordi samme vare forhandles af visse  

 andre forhandlere.
Efter klagernes opfattelse tilkendegives det i cirkulæret alene, at den  

 forretningsmæssige konsekvens af de af Fona Radio A/S anvendte salgsmetoder  

 måtte være, at de almindelige forhandlere ikke fortsat kunne påtage sig at  

 forhandle de pågældende mærker, og cirkulæret kan ifølge sin begrundelse kun  

 vedrøre sådanne mærker, som Fona Radio A/S under udnyttelsen af sine høje  

 rabatter sælger til offentligt bekendtgjorte, lave priser, som den  

 almindelige forhandler, der ikke opnår tilsvarende rabatter, er afskåret fra  

 at tilbyde.
Da cirkulæret ikke tager sigte på at berøve Fona Radio A/S  

 adgangen til at indkøbe TV-apparater, men alene indeholder en til  

 sammenslutningens medlemmer rettet opfordring, der ikke i den foreliggende  

 situation kan betegnes som urimelig, til at undlade køb, der direkte vil  

 medføre tab - en opfordring, medlemmerne vil kunne undlade at følge uden  

 derved at blive udsat for sanktioner - finder klagerne, at cirkulæret ikke  

 med føje kan anses for at være en retsstridig opfordring til boykot, og at  

 det af monopoltilsynet meddelte pålæg om at tilbagekalde cirkulæret ikke har  

 hjemmel i monopolloven.
 Monopoltilsynet anfører, at når man ikke, forinden afgørelsen blev  

 truffet, har foretaget en undersøgelse af fabrikkernes rabatpolitik, er det  

 fordi en sådan undersøgelse, der iøvrigt måtte tage længere tid end  

 forsvarligt for denne sags behandling, ikke skønnedes at kunne have væsentlig  

 betydning for sagens bedømmelse, bl. a. af den grund, at en forskel i  

 rabatterne efter tilsynets omfattelse må anses som et resultat af  

 fabrikkernes rabatpolitik og ikke som et forhold, der er fremkaldt af Fona  

 Radio A/S, og som har haft betydning for den ved dette selskabs annoncering  

 fremkaldte forøgede konkurrence.
Monopoltilsynet, der særlig har lagt vægt på det sidste afsnit i  

 cirkulæret af 28. december 1960, finder, at cirkulæret indeholder en  

 opfordring til medlemmerne om at iværksætte boykot overfor leverandørerne til  

 Fona Radio A/S, og at formålet hermed har været, at fabrikkerne, stillet  

 overfor muligheden af at miste sammenslutningens medlemmer som kunder, skulle  

 tilskyndes til at undlade levering til Fona Radio A/S med den følge, at  

 selskabet blev afskåret fra at føre de kendte og mest efterspurgte mærker af  

 fjernsynsapparater.
Tilsynet bemærker, at de af klagerne påberåbte  

 omstændigheder med hensyn til leverandørernes rabatpolitik og formen for Fona  

 Radio A/S's annoncering af prisnedsættelser ikke findes at kunne medføre, at  

 det af sammenslutningen foretagne skridt kan anses for rimeligt.
En boykot  

 med dens indgribende virkninger for den frie erhvervsudøvelse vil i hvert  

 fald ikke som af klagerne hævdet kunne legaliseres ved henvisning til forhold  

 - fabrikkernes rabatpolitik - som den boykottede virksomhed ikke har  

 fremkaldt.
Med hensyn til de rabatter, som Fona Radio A/S opnår hos sine  

 leverandører, bemærker monopoltilsynet, at andre store købere opnår  

 tilsvarende fordele, og at de noget større rabatter, de største forhandlere  

 opnår, ikke uden videre kan tages som udtryk for en urimelig  

 forskelsbehandling, men i hvert fald til en vis grad må antages at skyldes,  

 at salget til store købere medfører omkostningsbesparelser.
Selv om det var  

 rigtigt, at Fona Radio A/S havde udnyttet særrabatterne til gennemførelse af  

 prisnedsættelserne, og selv om prisnedsættelserne var af en sådan  

 størrelsesorden, at priserne ville være tabgivende for andre forhandlere, kan  

 dette efter tilsynets opfattelse ikke begrunde, at en opfordring til boykot  

 kan anses for rimelig; den enkelte radioforhandler måtte i en sådan situation  

 selv kunne træffe foranstaltninger til at sikre sine interesser ved at  

 undlade at købe tabgivende varer.
Monopoltilsynet anfører videre, at den i cirkulæret af 28. december 1960  

 indeholdte opfordring til boykot såvel for leverandørerne til Fona Radio A/S  

 som for dette selskab må antages at ville kunne medføre sådanne urimelige  

 virkninger for den frie erhvervsudøvelse, at det i medfør af monopollovens §  

 11, stk. 1, påhviler tilsynet at bringe forholdet til ophør.
Da dette ikke  

 har kunnet ske ved forhandling, finder tilsynet fornøden hjemmel i  

 monopollovens § 12, stk. 2, for den trufne afgørelse.
 Nævnet skal til det således foreliggende udtale:
Efter indholdet af cirkulæret af 28. december 1960 må der gives  

 monopoltilsynet medhold i, at cirkulæret ikke kan opfattes som blot  

 vejledende og orienterende, men at det må læses som en opfordring til  

 RATEKSA's medlemmer til at undlade at handle med de fabrikker, der leverer  

 til Fona Radio A/S, med henblik på at tvinge disse til at ophøre med  

 leverancer til denne virksomhed, såfremt de fortsat vil beholde RATEKSA's  

 medlemmer som kunder.
Der foreligger herved en konkurrencebegrænsning, som må  

 antages at ville medføre urimelige virkninger for den frie erhvervsudøvelse.
 Nævnet, der med monopoltilsynet er enigt i, at tilsynets afgørelse i sagen  

 ikke behøvede at afvente tilendebringelsen af den stedfundne undersøgelse af  

 spørgsmålet om prisdiskrimination i fjernsynsbranchen, finder, at klagerne,  

 såfremt de ønskede fabrikkernes rabatpolitik ændret, fordi den medførte en  

 urimelig ulighed i vilkårene for forhandlernes erhvervsudøvelse, måtte søge  

 dette gennemført på sædvanlig måde ved henvendelse til monopoltilsynet under  

 eventuel rekurs til ankenævnet, jfr. monopollovens § 18. Derimod findes  

 klagerne ikke på grund af fabrikkernes rabatpolitik eller Fona Radio A/S's  

 annoncering at have været berettiget til indenfor branchen at gennemføre  

 eller søge at gennemføre den af cirkulæret følgende konkurrencebegrænsning.  

 Idet det herefter har påhvilet monopoltilsynet i medfør af monopollovens §  

 11, stk. 1, jfr. § 12, stk. 1 og stk. 2, at bringe forholdet til ophør, vil  

 tilsynets afgørelse være at stadfæste.
 Herefter bestemmes:
 Den ovennævnte af monopoltilsynet under 19. januar 1961 trufne afgørelse  

 stadfæstes.
