Betænkning afgivet af Kommunaludvalget den 9. december 2004 Betænkning over Forslag til lov om frit valg [af indenrigs‑ og sundhedsministeren  

 (Lars Løkke Rasmussen)] 1. Ændringsforslag Indenrigs- og sundhedsministeren har stillet 1 ændringsforslag  

 til lovforslaget.
2. Udvalgsarbejdet Lovforslaget blev fremsat den 6. oktober 2004 og var til 1.  

 behandling den 26. oktober 2004. Lovforslaget blev efter 1. behandling  

 henvist  

 til behandling i Kommunaludvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og indenrigs- og sundhedsministeren sendte den 21. april 2004 dette  

 udkast til udvalget, jf. folketingsåret 2003-04, alm. del - bilag 179. Den  

 22.  

 oktober 2004 sendte indenrigs- og sundhedsministeren de indkomne høringssvar  

 samt et notat herom til udvalget.
Spørgsmål Udvalget har stillet 6 spørgsmål til indenrigs- og  

 sundhedsministeren til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, DF, KF og KD) indstiller lovforslaget til  

  

 vedtagelse  

  

 med det stillede ændringsforslag.
 Et  

  

 mindretal  

  

 i  

 udvalget (S, SF og EL) indstiller lovforslaget til  

  

 forkastelse  

  

 ved 3. behandling, men vil stemme for det stillede  

 ændringsforslag.
Socialistisk Folkepartis medlem af udvalget skal anføre, at SF  

 har en solidarisk indfaldsvinkel til det frie valg.
SF anser ikke borgerne  

 som  

 forbrugere  de er medborgere.
Det vil sige, at det ikke nytter noget at  

 lukke  

 op for et fuldstændigt og vilkårligt frit valg til den enkelte.
Dette vil  

 lægge  

 gift for alle tanker om medborgerskab og på sigt være med til at ødelægge  

 samfundet og den enkelte kommunes sammenhængskraft.
Endelig viser alle  

 hidtige  

 erfaringer bl.a. på ældreområdet, at forslag om frit entrepenørvalg ikke er  

 udgiftsneutralt.
Enhedslistens medlem af udvalget er imod, at man fra regeringens  

 side ønsker at regulere kommunernes selvbestemmelsesret ned til mindste  

 detalje.
En regulering, der både mindsker kommunernes spillerum og medfører  

 øgede unødvendige udgifter til administration.
Efter Enhedslistens mening er  

 kommunerne udmærket i stand til løbende at vurdere, om der er nye områder,  

 hvor  

 de bør indføre frit valg, uden at de pålægges en pligt til at overveje frit  

 valg på nye områder en gang om året.
Herudover anser Enhedslisten det for  

 ganske uforståeligt, at regeringen mener, at de private leverandører selv er  

 i  

 stand til at vurdere, hvornår de skal indberette klager over dem selv til  

 kommunen.  

 Enhedslisten stemmer derfor imod lovforslaget.
 Et  

  

 andet mindretal  

  

 i  

 udvalget (RV) indstiller lovforslaget til  

  

 forkastelse  

  

 ved 3. behandling og vil stemme hverken for eller imod det stillede  

 ændringsforslag.
 Det Radikale Venstre finder, at lovforslaget enten er inderligt  

 overflødigt i forhold til de forpligtelser, som kommuner har i følge anden  

 lovgivning, eller også ligger det inde for det, man med rette kan forvente,  

 at  

 demokratisk valgte politikere kan have frihed til at skønne over.
Men lovforslaget er knap så uskyldigt.
Det sætter en dagsorden.  

 Paradoksalt nok sætter påbudet om mest muligt frit valg en dagsorden for  

 ensartethed i kommunerne.
Men hvis man mener noget med det decentrale styre,  

 må  

 der være frihed også til at fravælge frit valg, hvis det er dét, kommunens  

 borgere vil og giver deres valgte politikere mandat til.
Sættes forslaget ind i et større perspektiv, bekymrer det os, at  

 man fra regeringens sider oplever, at der er behov for at lovgive på det her  

 detaljeringsniveau, altså lovgive eksplicit om, at man skal informere om  

 dette  

 særlige, der vedrører det frie valg, og at man skal drøfte dette særlige, der  

 vedrører der frie valg.
Det er alligevel noget for sig, at regeringen sådan  

 beslutter, hvad der skal stå på kommunalbestyrelsens dagsorden på et givet  

 tidspunkt i valgperioden.
Det synes vi, egentlig er en detailinteresse, som  

 vi  

 ikke ville have tiltroet en regering, som trods alt har sat regelforenkling  

 og  

 afbureaukratisering på sit program.
Styringen bliver endnu mere  

 iøjnefaldende,  

 når man betænker, at kommunalbestyrelserne og amtsrådene med lovforslaget får  

 ansvaret for selv at tilrettelægge arbejdet med at indtænke et øget frit  

 valg!  

 Det er ikke meget, der er tilbage til selvbestemmelsen.
Og hvis det ikke er  

 godt nok, så får indenrigs- og sundhedsministeren bemyndigelse til at  

 fastsætte  

 nærmere regler, for udarbejdelsen af informationsmateriale om frit valg.
Det  

 kan åbenbart gøres på en forkert måde  og nu kan man så i amter og  

 kommuner  

 gætte på, hvad den rigtige måde er! Det Radikale Venstre kan ikke støtte lovforslaget, og vi synes  

 egentlig også, at der var andre ting, som kommunalbestyrelserne burde bruge  

 deres tid på at drøfte.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 indenrigs- og sundhedsministeren,  

  

 tiltrådt af et  

  

 flertal  

  

 (udvalget med undtagelse af RV):
 Titlen  

 affattes således:
»Forslag til Lov om fremme af frit valg for borgerne ved levering af serviceydelser  

 i kommuner og amtskommuner  

  

 «.
[Præcisering af lovens titel] Bemærkninger Til nr. 1 Ændringsforslaget har til formål i titlen at præcisere  

 lovforslagets indhold i overensstemmelse med lovforslagets bestemmelser og  

 bemærkninger.
Herved tydeliggøres det, at lovens overordnede sigte er at  

 fremme  

 frit valg for borgerne ved levering af serviceydelser i kommuner og  

 amtskommuner.
Helga Moos (V)   

 Gudrun Laub (V)   

 Ester Larsen (V)   

 Marianne Pedersen (V)  

  

  nfmd.  

  

 Jens Vibjerg (V)   

 Uno Larsson (DF)  

 Poul Nødgaard (DF)  

  

  fmd.  

  

 Knud Erik Kirkegaard (KF)   

 Tove Videbæk (KF)   

 Arne Toft (S)   

 Inger Bierbaum (S)   

 Jørn Pedersen (S)   

 Karen J.
Klint (S)   

 Ole Stavad (S)   

 Kristen Touborg (SF)   

 Margrethe Vestager (RV)   

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende L 16 Bilagsnr.
Titel 1 Høringssvar og høringsnotat, fra indenrigs- og  

 sundhedsministeren 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 Ændringsforslag, fra indenrigs- og sundhedsministeren 5 1. udkast til betænkning Oversigt over spørgsmål og svar vedrørende L 16 Spm.nr.
