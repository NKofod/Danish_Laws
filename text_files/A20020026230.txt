Lov om ændring af ligningsloven (Større skattefrihed ved udlejning af  

 værelser) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

 Folketinget har vedtaget og Vi ved Vort samtykke stadfæstet  

 følgende lov:
§ 1 I lov om påligningen af indkomstskat til staten (ligningsloven), jf.  

 lovbekendtgørelse nr. 887 af 8. oktober 2001, foretages  

 følgende ændringer:
 1. I § 15 P, stk. 1, 3. pkt., udgår »nr. 1-5  

 og 9-11,«, og efter »jf. § 4, stk. 2, i  

 ejendomsværdiskatteloven« indsættes: », dog altid mindst  

 24.000 kr., jf. dog 5. pkt.«.
 2. § 15 P, stk. 2, 3. pkt., affattes  

 således:
»Ejere af en helårsbolig, som er omfattet af  

 ejendomsværdiskattelovens § 4, stk. 1, der udlejer boligen en  

 del af indkomståret til beboelse, kan ved indkomstopgørelsen  

 vælge kun at medregne den del af bruttolejeindtægten, der  

 overstiger et bundfradrag som nævnt i stk. 1, 3. pkt.« 3. I § 15 P, stk. 3, 1. pkt., ændres  

 »stk. 1-3« til: »stk. 1 og 2«.
§ 2 Loven træder i kraft dagen efter bekendtgørelsen i Lovtidende  

 og har virkning fra og med indkomståret 2002.
Givet på Christiansborg Slot, den 8. maj  

 2002 Under Vor Kongelige Hånd og Segl MARGRETHE R.
