 I forbindelse med justitsministeriets bekendtgørelse i dag om ændring af §  

 23, stk. 2, i justitsministeriets bekendtgørelse nr. 44 af 27. februar 1937  

 om opbevaring og transport af brandfarlige væsker skal man meddele, at der af  

 Dansk Brandværns-Komitee er udarbejdet et nyt prøvningsgrundlag for  

 bedømmelse og afprøvning af slukningsapparater til henholdsvis motorvogne,  

 der anvendes til transport af brandfarlige væsker, og til minibusser og  

 busser, jfr. herved § 10 i justitsministeriets bekendtgørelse af 21. maj 1962  

 om motorkøretøjer, der erhvervsmæssigt benyttes til befordring af personer.  

 Der vil fra statens biltilsyn til politimestrene og bilinspektørerne blive  

 udsendt en fortegnelse over de apparater, der af justitsministeriet er  

 godkendt efter afprøvning på disse nye prøvningsbetingelser, ligesom der fra  

 biltilsynet vil blive udsendt meddelelse, når justitsministeriet senere måtte  

 godkende andre typer.
Tankvogne m.v., der benyttes til transport af brandfarlige væsker som  

 anført i forannævnte bekendtgørelse skal fra den 1. januar 1963 være forsynet  

 med slukningsapparater, der af justitsministeriet er godkendt hertil i  

 henhold til de nye prøvningsbetingelser.
Endvidere skal alle minibusser og  

 busser, der første gang registreres som sådanne efter den 1. januar 1963 være  

 forsynet med slukningsapparater, der af justitsministeriet er godkendt efter  

 de nævnte prøvningsbetingelser til denne anvendelse.
 For andre minibusser og busser kan der indtil den 1. januar 1965 fortsat  

 anvendes slukningsapparater af tidligere godkendte typer, medens der efter  

 nævnte dato kun må anvendes apparater af de nu godkendte typer.
 Det tilføjes, at det i justitsministeriets godkendelser af apparaterne vil  

 blive betinget, at der i de på disse anbragte etiketter anføres en  

 typebetegnelse svarende til den i godkendelsen angivne.
 P.M.V.
 E.B.
