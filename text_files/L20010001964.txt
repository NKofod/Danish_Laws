Bekendtgørelse af luftfartsoverenskomst  

 af  

 6. november 1998 med Amerikas Forenede Stater Den 6. november 1998 undertegnedes i København en  

 luftfartsoverenskomst mellem Danmark og Amerikas Forenede Stater.
 Overenskomsten har følgende ordlyd:
Aftale mellem Kongeriget Danmarks regering og Amerikas forenede Staters  

 regering om fremme af sikkerhed for luftfarten Regeringen for Kongeriget Danmark og regeringen for Amerikas forenede  

 Stater, i det følgende kaldet de kontraherende parter, har i ønsket om at fremme sikkerheden for luftfarten og kvaliteten for  

 miljøet, idet man har konstateret en fælles interesse i, at civile  

 luftfartøjer opereres på en sikker måde, i erkendelse af den stigende tendens i retning af multinational  

 konstruktion, produktion og udveksling af civile luftfartsprodukter, i ønsket om at forstærke samarbejdet og øge  

 effektiviteten i sager vedrørende sikkerhed for den civile  

 luftfart, under hensyntagen til muligheden for at reducere den økonomiske  

 byrde, der er pålagt luftfartsindustrien og operatører ved  

 unødvendige tekniske inspektioner, vurderinger og  

 afprøvninger, i erkendelse af den fælles fordel ved forbedrede procedurer for  

 gensidig accept af luftdygtighedsgodkendelser, miljømæssige  

 afprøvninger og udvikling af procedurer for gensidig anerkendelse af  

 godkendelse af og kontrol med flysimulatorer, faciliteter for vedligeholdelse  

 af luftfartøjer, vedligeholdelsespersonel, luftfartspersonel og  

 flyveoperationer, indgået følgende aftale:
Formål Artikel I A.
De kontraherende parter er enige om:
1. At lette hver af de kontraherende parters accept af den  

 anden kontraherende parts (a) luftdygtighedsgodkendelser og  

 miljømæssige afprøvninger og godkendelse af civile  

 luftfartsprodukter og (b) kvalifikationsvurderinger af flysimulatorer; 2. At lette hver af de kontraherende parters accept af den  

 anden kontraherende parts godkendelser af og kontrol med vedligeholdelses-,  

 ændrings- eller modifikationsfaciliteter, vedligeholdelsespersonel,  

 luftfartspersonel, uddannelsesvirksomheder for luftfart og  

 flyveoperationer; 3. At tilvejebringe samarbejde med henblik på at  

 opretholde ensartet niveau for sikkerhed og for miljømæssige  

 mål i relation til sikkerhed for luftfarten.
B.
Hver af de kontraherende parter udpeger deres  

 civile luftfartsmyndighed som den udøvende myndighed til at  

 implementere denne aftale.
For Amerikas forenede Stater er den  

 udøvende myndighed Federal Aviation Administration (FAA) of the  

 Department of Transportation.
For Kongeriget Danmark er den udøvende  

 myndighed Statens Luftfartsvæsen (SLV).
Definitioner Artikel II I denne aftale betyder:
 A. »Luftdygtighedsgodkendelse« en konstatering af,  

 at konstruktionen eller ændringen af konstruktionen af et civilt  

 luftfartsprodukt opfylder standarder, som de kontraherende parter er blevet  

 enige om, eller at et produkt er i overensstemmelse med en konstruktion, som  

 opfylder disse standarder, og er i sikker operativ stand.
 B. »Ændringer eller modifikationer« en  

 ændring i konstruktionen, konfigurationen, ydeevnen, de  

 miljømæssige karakteristika eller de operationelle  

 begrænsninger af vedkommende civile luftfartsprodukt.
 C. »Godkendelse af flyveoperationer« de tekniske  

 inspektioner og vurderinger, der er udført af en kontraherende part  

 ved hjælp af de standarder, som de kontraherende parter er blevet enige  

 om, af en enhed, der udfører erhvervsmæssig lufttransport af  

 passagerer eller fragt, eller konstatering af, at enheden opfylder disse  

 standarder.
 D. »Civilt luftfartsprodukt« ethvert civilt  

 luftfartøj, enhver luftfartøjsmotor eller propel eller  

 underenhed, apparatur, materiale, del eller komponent, der skal installeres  

 derpå.
 E. »Miljømæssig godkendelse« en  

 konstatering af, at et civilt luftfartøjsprodukt er i overensstemmelse  

 med de standarder, som de kontraherende parter er blevet enige om, for  

 så vidt angår støj og/eller emissioner.  

 »Miljømæssig afprøvning« betyder en proces, ved hvilken  

 et civilt luftfartøjsprodukt vurderes med hensyn til overensstemmelse  

 med disse standarder ved anvendelse af procedurer, som de kontraherende  

 parter er blevet enige om.
 F. »Kvalifikationsvurderinger af flysimulator« den  

 proces, hvorved en flysimulator bedømmes ved sammenligning med det  

 luftfartøj, den simulerer, i overensstemmelse med de standarder, som  

 de kontraherende parter er blevet enige om, eller konstateringen af, at  

 simulatoren er i overensstemmelse med disse standarder.
 G. »Vedligeholdelse« udførelse af  

 inspektion, overhaling, reparation, foranstaltninger til bevarelse samt  

 udskiftning af dele, materialer, apparaturer eller komponenter i et civilt  

 luftfartsprodukt for at sikre produktets fortsatte luftdygtighed med  

 undtagelse af ændringer og modifikationer.
 H. »Kontrol« det periodiske tilsyn, som  

 udføres af en kontraherende parts civile luftfartsmyndighed for at  

 konstatere, at gældende standarder fortsat overholdes.
 I. »Besætning« piloter, flyvemaskinister,  

 flyveradiooperatører, flyvenavigatører og  

 kabinebesætningsmedlemmer.
Anvendelsesområde Artikel III A.
De kontraherende parters civile luftfartsmyndigheder skal  

 udføre tekniske bedømmelser og skal samarbejde med henblik  

 på at udvikle en forståelse af hinandens standarder og systemer  

 på følgende områder:
1. Luftdygtighedsgodkendelser af civile  

 luftfartsprodukter; 2. Miljømæssige godkendelser og  

 miljømæssige afprøvninger; 3. Godkendelse af vedligeholdelsesfaciliteter,  

 vedligeholdelsespersonel og luftfartspersonel; 4. Godkendelse af flyveoperationer; 5. Vurdering og kvalifikation af flysimulatorer; og 6. Godkendelse af uddannelsesvirksomheder for  

 luftfart.
B.
Når de kontraherende parters civile  

 luftfartsmyndigheder er enige om, at begge kontraherende parters standarder,  

 regler, praksis, procedurer og systemer vedrørende ét af de  

 tekniske specialområder, der er anført i paragraf (A) i denne  

 artikel, svarer til hinanden i tilstrækkelig grad eller er  

 tilstrækkeligt sammenlignelige, således at den ene kontraherende  

 parts konstatering af overensstemmelse i henhold til de standarder, man er  

 blevet enige om, kan accepteres af den anden kontraherende part, skal de  

 civile luftfartsmyndigheder udfærdige skriftlige  

 implementeringsprocedurer, der beskriver de metoder, hvorefter en sådan  

 gensidig anerkendelse skal ske inden for vedkommende tekniske  

 specialområde.
C.
Implementeringsprocedurerne skal mindst  

 indeholde:
1. Definitioner; 2. En beskrivelse af det specielle område inden for  

 den civile luftfart, de henvender sig til; 3. Bestemmelser for gensidig anerkendelse af den civile  

 luftfartsmyndigheds aktioner, såsom overvågning af  

 afprøvning, inspektioner, kvalifikationer, godkendelser og  

 certificeringer; 4. Ansvar; 5. Bestemmelser vedrørende gensidigt samarbejde og  

 teknisk assistance; 6. Bestemmelser for periodiske vurderinger; og 7. Bestemmelser med hensyn til ændringer til eller  

 ophør af implementeringsprocedurerne.
Afgørelse af uoverensstemmelser Artikel IV Enhver uoverensstemmelse vedrørende fortolkning eller anvendelse af  

 denne aftale eller dens implementeringsprocedurer skal løses ved  

 samråd mellem de kontraherende parter henholdsvis deres civile  

 luftfartsmyndigheder.
Ikrafttræden, ophør og ændring Artikel V Denne aftale træder i kraft ved undertegnelsen og  

 forbliver i kraft, indtil den bringes til ophør af en af de  

 kontraherende parter.
Et sådant ophør skal træde i kraft  

 tres dage efter, at der er givet skriftlig varsel til den anden kontraherende  

 part.
Et sådant ophør vil også bringe alle eksisterende  

 implementeringsprocedurer, der er iværksat i henhold til denne aftale,  

 til ophør.
Denne aftale kan ændres efter skriftlig aftale mellem  

 de kontraherende parter.
Individuelle implementeringsprocedurer kan bringes  

 til ophør eller ændres af de civile luftfartsmyndigheder i  

 overensstemmelse med bestemmelser, der er udarbejdet i henhold til Artikel  

 III, stk.
C.7.
Andre aftaler Artikel VI Hvis bestemmelser i en anden aftale, som vedrører emner, der er  

 omfattet af denne aftale, træder i kraft efter ikrafttrædelsen af  

 denne aftale, skal de kontraherende parter rådføre sig med  

 hinanden for at beslutte, i hvilket omfang denne aftale skal ændres for  

 at tage højde for den anden aftale.
Aftalen af 1982 Artikel VII Aftalen om gensidig anerkendelse af luftdygtighedscertificeringer, der  

 trådte i kraft ved udveksling af noter i Washington den 6. januar 1982,  

 forbliver i kraft, indtil den bringes til ophør gennem udveksling af  

 noter, efter at de kontraherende parters civile luftfartsmyndigheder har  

 afsluttet de tekniske vurderinger og udarbejdet implementeringsprocedurerne  

 vedrørende udstedelse af luftdygtighedsbeviser som beskrevet i Artikel  

 III.
I tilfælde af uoverensstemmelse mellem aftalen af 6. januar 1982  

 og denne aftale, skal de kontraherende parter rådføre sig med  

 hinanden.
 Til bekræftelse heraf har undertegnede, der er  

 behørigt bemyndiget af deres respektive regeringer, underskrevet denne  

 aftale.
 Udfærdiget i København, den 6. november 1998  

 i to eksemplarer, hver på engelsk og dansk, idet begge tekster har  

 samme gyldighed.
 FOR KONGERIGET DANMARKS REGERING:
Sonja Mikkelsen FOR AMERIKAS FORENEDE STATERS REGERING:
Richard N.
Swett Overenskomsten trådte i medfør af artikel V i  

 kraft den 6. november 1998.
