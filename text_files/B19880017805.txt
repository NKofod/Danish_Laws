 I henhold til § 3, § 4 og § 9a i lov om højere forberedelseseksamen, jf.  

 lovbekendtgørelse nr. 608 af 22. september 1987 og § 4 i lov om amtskommuners  

 overtagelse af visse statsskoler og kursus m.v., jf. lovbekendtgørelse nr.  

 438 af 27. juni 1986 fastsættes:
Udvalg § 1.  I hver amtskommune nedsættes et  

 fordelingsudvalg, der forestår fordelingen af de ansøgere, der har søgt  

 optagelse på et 2-årigt amtskommunalt kursus til højere forberedelseseksamen  

 eller et 2-årigt hf-kursus ved et seminarium, og som er erklæret  

 kvalificerede til optagelse af rektor ved det kursus, der primært søges  

 optagelse på, jf. §§ 4 og 5 i bekendtgørelse om højere forberedelseseksamen.
 Stk. 2.  For Københavns Amtskommune og Københavns og  

 Frederiksberg kommuner nedsættes et fordelingsudvalg, der er fælles for det  

 storkøbenhavnske område.
 § 2.  Fordelingsudvalgene uden for det  

 storkøbenhavnske område, jf. § 1, stk. 1, har følgende sammensætning:
 Stk. 2.  Fordelingsudvalget for det storkøbenhavnske  

 område, jf. § 1, stk. 2, har følgende sammensætning:
 Stk. 3.  Funktionsperioden for de medlemmer af  

 fordelingsudvalget, der er omhandlet i stk. 1, nr. 2, henholdsvis stk. 2, nr.  

 2-4, er 4 år, sammenfaldende med den kommunale valgperiode.
 § 3.  Amtsrådet drager omsorg for, at  

 fordelingsudvalget nedsættes og indkaldes til sit første møde.
 Stk. 2.  Fordelingsudvalget vælger selv af sin midte en  

 formand og fastsætter selv sin forretningsorden.
 Stk. 3.  Den med fordelingsudvalgets virksomhed  

 forbundne administration varetages af amtskommunen.
Ansøgning om optagelse § 4.  Der foretages en samordning af tilmeldings- og  

 optagelsesprocedurer vedrørende det 2-årige hf-kursus, gymnasiet og andre  

 ungdomsuddannelser.
Undervisningsministeriet fastsætter særlige regler herom.
 § 5.  Ansøgere til 2-årige hf-kurser skal angive  

 hvilket kursus, der primært ønskes optagelse på, samt et subsidiært ønske.
Stk. 2.  Ansøgerne optages i overensstemmelse med deres  

 primære ønske, i det omfang pladsforholdene tillader det, jf. dog § 8, uanset  

 om kurset er beliggende i ansøgerens bopælsamtskommune.
Bestemmelsen finder  

 tilsvarende anvendelse for så vidt angår ønsker om optagelse på et kursus i  

 Københavns og Frederiksberg kommuner.
§ 6.  Ved ansøgning om optagelse ved et 2-årigt kursus  

 anvendes et skema, der udarbejdes af Undervisningsministeriet.  

 Ansøgningsskemaet afleveres til det primært ønskede kursus inden en af  

 Undervisningsministeriet fastsat frist.
For elever, som på  

 ansøgningstidspunktet går i 10. klasse i folkeskolen, afleveres skemaet dog  

 på den hidtidige skole, der videresender ansøgningen efter nærmere regler  

 fastsat af Undervisningsministeriet.
Stk. 2.  Ansøgningen skal indeholde oplysning om  

 tidligere uddannelse, herunder kopi af eksamenspapirer.
For elever i 10.  

 klasse påfører den hidtidige skole elevens ansøgning oplysninger om skolegang  

 efter 7. klasse, eksamenskarakterer og sidst givne standpunktskarakterer.
 Stk. 3.  Ønsker en ansøger optagelse som kostelev på en  

 kostskole, udfyldes et ekstra ansøgningsskema, der indsendes til kostskolen.  

 På dette ansøgningsskema oplyses desuden, hvilket hf-kursus ansøgeren ønsker  

 at blive optaget på, hvis der ikke er plads på kostskolen.
Fordeling af ansøgere § 7.  Amtsrådet fastsætter antallet af 1. hf-klasser  

 ved de enkelte amtskommunale hf-kurser og ved hf-kurser ved seminarier i  

 amtskommunen.
Antallet af klasser fastsættes på baggrund af antallet af  

 kvalificerede ansøgere og under hensyn til ansøgernes primære ønsker og  

 kursernes bygningsmæssige kapacitet.
 Stk. 2.  Amtsrådet kan fastsætte retningslinjer for  

 antallet af elever i 1. hf-klasser ved de amtskommunale hf-kurser og ved  

 hf-kurser ved seminarier.
§ 8.  Fordelingsudvalget foretager inden for rammerne  

 af de fastsatte klassetal, og de af amtsrådet fastsatte retningslinjer for  

 antallet af elever i 1. hf-klasse, fordelingen af de ansøgere, der er  

 erklæret kvalificerede til optagelse, og som søger optagelse på de  

 amtskommunale hf-kurser eller hf-kurser ved seminarier.
Fordelingsudvalget  

 fastsætter endvidere retningslinjer for fordelingen på ledige eller  

 ledigblevne pladser af kvalificerede ansøgere, der er tilmeldt efter  

 ansøgningsfristens udløb.
 Stk. 2.  Fordelingen sker på grundlag af ansøgernes  

 primære ønsker.
Stk. 3.  Hvis en ansøger ikke kan optages på det kursus,  

 der primært ønskes optagelse på, skal ansøgerens subsidiære ønske så vidt  

 muligt imødekommes.
Ved fordeling af de ansøgere, der ikke kan få deres ønske  

 imødekommet, skal det tilstræbes, at afstanden mellem kursus og bopæl  

 sammenholdt med transportmulighederne bliver rimelig.
 Stk. 4.  Hvor pladsmæssige hensyn samt transportforhold  

 taler herfor, henvises ansøgerne til et privat hf-kursus, der ikke er  

 tilknyttet et seminarium.
Stk. 5.  For de kursister, der efter stk. 4 optages på  

 et privat kursus, der ikke er tilknyttet et seminarium, betaler amtskommunen  

 undervisningsafgiften.
Betalingen påhviler den amtskommune, hvor ansøgeren er  

 hjemmehørende.
Tilsvarende afholdes udgiften af kommunen for så vidt angår  

 Københavns og Frederiksberg kommuner.
 § 9.  Amtsrådet indberetter det samlede antal klasser  

 og klassernes fordeling på kurserne til Direktoratet for Gymnasieskolerne og  

 Højere Forberedelseseksamen efter nærmere af direktoratet fastsatte  

 retningslinjer.
 Stk. 2.  Fordelingsudvalget indberetter antallet af  

 ansøgere ved de enkelte kurser til direktoratet efter nærmere af direktoratet  

 fastsatte retningslinjer.
Forskellige bestemmelser § 10.  Bestemmelserne i §§ 4-6 finder tilsvarende  

 anvendelse ved optagelse af kursister på private hf-kurser, der ikke er  

 tilknyttet seminarier.
§ 11.  Klage over afgørelser i henhold til denne  

 bekendtgørelse kan indbringes for Direktoratet for Gymnasieskolerne og Højere  

 Forberedelseseksamen.
Fordelingsudvalgets afgørelser efter § 8 om ansøgernes  

 fordeling på de enkelte kurser kan dog ikke indbringes for anden  

 administrativ myndighed.
Direktoratets afgørelser kan ikke indbringes for  

 højere administrativ myndighed.
 § 12.  En amtskommune, som efter § 5, stk. 2, optager  

 en ansøger, som ikke er hjemmehørende i amtskommunen, kan kræve betaling fra  

 den amtskommune, hvor ansøgeren er hjemmehørende.
 Stk. 2.  Afgørelser, som amtsrådet træffer i medfør af  

 stk. 1, kan ikke indbringes for Direktoratet for Gymnasieskolerne og Højere  

 Forberedelseseksamen, jf. § 65, stk. 2, i lov om styrelsen af kommunernes  

 skolevæsen og af virksomhed efter lov om fritidsundervisning m.v.
 Stk. 3.  En kursist er hjemmehørende i den kommune, hvor  

 kursisten er tilmeldt folkeregistret, og i den amtskommune, hvor kursistens  

 folkeregisterkommune er beliggende.
 § 13.  Bestemmelserne om amtsrådet i §§ 7, 9 og 12  

 finder tilsvarende anvendelse i Københavns og Frederiksberg kommuner.
Ikrafttræden § 14.  Bekendtgørelsen træder i kraft dagen efter  

 offentliggørelsen i Lovtidende og anvendes første gang ved optagelsen ved de  

 2-årige hf-kurser i 1988. Samtidig ophæves cirkulære nr. 34 af 11. marts 1982  

 om fordelingen af ansøgere til de 2-årige kurser til højere  

 forberedelseseksamen.
