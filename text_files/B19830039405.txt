 I medfør af § 1, stk. 1 og 2, § 7 og § 16, stk. 1 og 6, i lov nr. 595 af  

 22. december 1972 om administration af Det europæiske økonomiske Fællesskabs  

 forordninger om markedsordninger m.v., senest ændret ved lov nr. 79 af 27.  

 februar 1980, fastsættes:
 § 1.  Bestemmelserne i denne bekendtgørelse vedrører  

 ydelse af støtte til smør, der sælges til væbnede styrker og dermed  

 ligestillede enheder, herefter benævnt »modtagerenheder« i henhold  

 til Det europæiske økonomiske Fællesskabs markedsordning for mælk og  

 mejeriprodukter.
 Stk. 2.  Tilladelse til køb af det i stk. 1 nævnte smør  

 udstedes af EF-direktoratet efter anmodning fra modtagerenheden på de af  

 direktoratet foreskrevne formularer.
 Stk. 3.  Kontrollen med overholdelsen af ordningen  

 varetages af EF-direktoratet og Statskontrollen med Mejeriprodukter og Æg  

 m.m.
 Stk. 4.  Udover de af Det europæiske økonomiske  

 Fællesskab fastsatte betingelser for ydelse af støtte til smør, der sælges  

 til væbnede styrker og dermed ligestillede enheder, skal de i §§ 2 - 5  

 angivne betingelser være opfyldt.
 § 2.  Kun handlende, der forinden fra Statskontrollen  

 med Mejeriprodukter og Æg m.m. har modtaget tilladelse til forhandling af  

 smør, må sælge det i § 1, stk. 1, omhandlede smør.
 Stk. 2.  Det er forbudt modtagerenhederne at videresælge  

 smør, der er købt i henhold til bestemmelserne i denne bekendtgørelse.
 § 3.  Den af Fællesskabet ydede støtte skal anvendes  

 til nedsættelse af den pris, som modtagerenhederne betaler for smørret.
Stk. 2.  Støttebeløbet udbetales af EF-direktoratet  

 efter anmodning af sælgeren, når direktoratet har konstateret, at  

 betingelserne for udbetaling er opfyldt.
Støttebeløbet udbetales under  

 forbehold af senere revisionsanmærkning.
 Stk. 3.  Der må kun anmodes om udbetaling af støtte til  

 smør, der er fremstillet på Det europæiske økonomiske Fællesskabs område.
 Stk. 4.  Det er forbudt at anmode om den i denne  

 bekendtgørelse omhandlede støtte til smør, hvortil der er ydet støtte i  

 henhold til forordning (EØF) nr. 1269/79 af 25. juni 1979 om afsætning til  

 nedsat pris af smør til direkte forbrug.
 Stk. 5.  Det mindste kvantum smør, som en  

 støtteansøgning kan vedrøre, er 2.500 kg.
 § 4.  Statskontrollen med Mejeriprodukter og Æg m.m.  

 fastsætter de nærmere kontrolforanstaltninger, der skal overholdes af de i §  

 2, stk. 1, nævnte handlende, herunder at der skal føres en fortegnelse over  

 producenterne samt et særligt regnskab for salg af smørret.
 Stk. 2.  Modtagerenhederne skal føre et særligt regnskab  

 over anvendelsen af smørret på et af statskontrollen udfærdiget regnskabsblad  

 og indsende dette efter statskontrollens nærmere bestemmelser.
 Stk. 3.  Den i stk. 1 nævnte fortegnelse og de i stk. 1  

 og 2 nævnte regnskaber skal opbevares af de handlende henholdsvis  

 modtagerenhed i mindst 5 år.
§ 5.  Ef-direktoratet og Statskontrollen med  

 Mejeriprodukter og Æg m.m. har til enhver tid ret til at foretage eftersyn  

 hos modtagerenhederne og de i § 2, stk. 1, nævnte handlende og til at efterse  

 varebeholdninger, forretningsbøger, øvrigt regnskabsmateriale og  

 korrespondance m.v.
Det påhviler modtagerenheden og den handlende at yde den  

 bistand, der er nødvendig for foretagelsen af de nævnte eftersyn.
 § 6.  Overtrædelse af § 2, stk. 2, § 3, stk. 1, 3 og  

 4, § 4 og § 5 straffes med bøde, medmindre højere straf er forskyldt, jfr. §  

 16 i lov nr. 595 af 22. december 1972 om administration af Det europæiske  

 økonomiske Fællesskabs forordninger om markedsordninger for landbrugsvarer  

 m.v., senest ændret ved lov nr. 79 af 27. februar 1980.
 § 7.  Bekendtgørelsen træder i kraft ved  

 offentliggørelsen i Lovtidende.
