Bekendtgørelse om ændring af bekendtgørelse om udbetaling af dagpenge § 1 I bekendtgørelse nr. 405 af 26. april 2017 om udbetaling af dagpenge foretages følgende ændringer:
 1. Indledningen affattes således:
»I medfør af § 46, stk. 7, § 56 a, stk. 7, § 58, stk. 1, nr. 1-3, § 59, stk. 3, § 60, stk. 4, § 62, stk. 9, § 63, stk. 4, § 73, stk. 5, og § 85 e, stk. 5, i lov om arbejdsløshedsforsikring m.v., jf. lovbekendtgørelse nr. 784 af 21. juni 2017, som ændret ved lov nr. 624 af 8. juni 2016, og efter forhandling med Beskæftigelsesrådet fastsættes efter bemyndigelse:« 2. I § 13, stk. 2, 1. pkt., ændres »4 timer om ugen« til: »65 timer for en måned«, og i 2. pkt. ændres »4« til: »65«.
§ 2 Bekendtgørelsen træder i kraft den 1. juli 2017.
