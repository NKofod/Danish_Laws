I.
Orientering Denne At-cirkulæreskrivelse fastsætter retningslinier for kredsenes  

 administration af § 62 i bekendtgørelse nr. 847 af 20. september 1996 om  

 ændring af bekendtgørelse nr. 1163 om faste arbejdssteders indretning.
Cirkulæreskrivelsen omhandler kun behandling af sager vedrørende  

 arbejdssteder, hvor arbejdsprocessen ikke har en afgørende betydning for  

 bygningens udformning jf. § 61, stk. 1 - bilag 1 i bekendtgørelsen om faste  

 arbejdssteders indretning.
Kredsenes behandling af byggesager, efter bilag 2  

 i bekendtgørelsen, fortsætter uændret.
 Ordlyden af bekendtgørelsens § 62 er følgende:
 »Konstateres der efter indretningen af et arbejdssted forhold, der  

 væsentligt afviger fra, eller som der ikke er truffet bestemmelser om i  

 bygningsreglementet, kan Arbejdstilsynet uanset foranstående bestemmelser, og  

 såfremt forholdene er sikkerheds- og sundhedsmæssige uforsvarlige, påbyde  

 foranstaltninger til imødegåelse heraf«.
 Den nye formulering af § 62 medfører ingen ændringer af gældende ret og  

 praksis, men det er fundet hensigtsmæssigt at klarificere bekendtgørelsens  

 tekst, idet praksis har vist, at den nuværende formulering af reglerne har  

 skabt tvivl om kompetencefordelingen mellem kommunalbestyrelserne, der  

 byggesagsbehandler efter bygningsreglementet, og Arbejdstilsynet, der  

 efterfølgende fører stikprøvevis kontrol med overholdelse af  

 arbejdsmiljølovens regler, for så vidt angår den bygningsmæssige indretning  

 af de enkelte arbejdssteder.
Det er således alene kommunalbestyrelsen, der kan stille krav til  

 bygningen, før denne er taget i brug.
Arbejdstilsynet fører først tilsyn  

 efter, at arbejdsstedet er taget i brug.
 I det omfang der i bygningsreglementet er fastsat regler inden for  

 arbejdsmiljølovens område - og disse er fulgt - anses arbejdsmiljøloven for  

 overholdt.
I forbindelse med byggesagsbehandlingen er kommunerne bl.a. forpligtet til  

 at påse, at arbejdsmiljølovgivningen er overholdt.
Til brug for kommunernes  

 byggesagsbehandling er Arbejdstilsynet og Kommunernes Landsforening blevet  

 enige om at udsende informationsmateriale til alle kommunalbestyrelser  

 bestående af:
 - en orienterende skrivelse fra Kommunernes Landsforening, som  

 introducerer ændringen af bekendtgørelsen.
 - relevante At-meddelelser vedrørende faste arbejdssteder fra gruppe 1. De  

 relevante At-meddelelser vil blive eftersendt ved ændring og supplering.
 - nærværende cirkulæreskrivelse.
II.
Instruktion Før arbejdsstedet er taget i brug Når en kreds modtager en anmodning vedrørende behandlingen af en byggesag,  

 henvises til kommunen som rette myndighed.
 Kredsene er forpligtet til i fornødent omfang at yde vejledning og bistand  

 til personer, der retter henvendelse om arbejdsmiljøspørgsmål.
 I forbindelse med kommunernes forpligtelse til at påse, at  

 arbejdsmiljølovgivningen er overholdt ved byggesagsbehandlingen, har  

 kommunerne mulighed for at foretage høring af Arbejdstilsynets kredse, når  

 det påtænkes at meddele dispensation fra bestemmelser i bygningsreglementet.
Når en kreds, som et led i byggesagsbehandlingen, modtager en høring fra  

 en kommunalbestyrelse, skal der ydes behørig vejledning.
Vejledningen skal  

 indeholde relevante oplysninger om de arbejdsmiljøkrav, der stilles til faste  

 arbejdssteders indretning i arbejdsmiljølovgivningen og i den praksis, som  

 fremgår af At-informationssystemet.
 Kredsen skal i sin udtalelse gøre opmærksom på, at der er tale om en  

 vejledning, der er givet på det foreliggende grundlag, og at der kan stilles  

 yderligere krav, hvis forudsætningerne ændrer sig.
 Det skal således præciseres, at Arbejdstilsynets vurdering af  

 arbejdsstedet er afhængig af den konkrete brug af lokalerne.
Dispensationsansøgninger Kredsene kan ikke meddele dispensation fra arbejdsmiljølovgivningen, før  

 arbejdsstedet er taget i brug.
Der skal i stedet gives vejledning om  

 relevante regler og praksis, herunder navnlig om eventuel  

 dispensationspraksis.
 Dispensationer fra indretningskrav i forbindelse med byggesager foretages  

 af kommunalbestyrelserne.
Efter arbejdsstedet er taget i brug Klager og henvendelser Når en kreds modtager en klage eller en henvendelse fra en arbejdstager,  

 en bygherre eller andre skal nedenstående retningslinier følges.
Dispensationsansøgninger Dispensationsansøgninger, der forelægges kredsene, efter arbejdsstedet er  

 taget i brug, skal indtil videre forelægges direktoratet.
Tilsynsbesøg Tilsynsbesøg kan først foretages, når en bygning er taget i brug.
 Der kan afgives påbud, når forholdene væsentligt afviger fra bestemmelser  

 i gældende bygningsreglement, og såfremt forholdene er sikkerheds- og  

 sundhedsmæssige uforsvarlige.
 Der kan endvidere gives påbud, når forholdene ikke er omtalt i  

 bygningsreglementet, og såfremt forholdene er sikkerheds- og sundhedsmæssige  

 uforsvarlige.
 Vejledning og kontrol skal ske i overensstemmelse med  

 At-cirkulæreskrivelse nr. 6/1988 om Arbejdstilsynets kontrolfunktion og  

 6/1990 om arbejdstilsynets vejledningsfunktion.
III.
Ikrafttræden Straks.
