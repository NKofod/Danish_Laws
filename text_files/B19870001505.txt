 I medfør af §§ 42 og 72 i lov nr. 279 af 6. juni 1984 om apoteksvirksomhed  

 fastsættes følgende ændringer af sundhedsstyrelsens bekendtgørelse nr. 510 af  

 19. november 1985:
§ 1 1. § 4, STK. 1 formuleres således:
Recepter skal være forsynet med dato og receptudstederens håndskrevne  

 underskrift samt påtrykte eller påstemplede oplysninger om receptudstederens  

 navn, stilling, herunder speciallægebetegnelse, telefonnummer, adresse,  

 herunder evt. sygehusafdelingsbetegnelse.
Recepter skal almindeligvis skrives  

 på dertil bestemte blanketter.
 2. § 38, STK. 1 formuleres således:
 Stoffer, droger og lægemiddelgrupper er under hensyn til deres farlighed  

 eller særlige forhold vedrørende deres anvendelse opdelt i  

 udleveringsgrupperne A, B (jfr. bilag 2), »Udlevering til sygehuse«  

 og »Udlevering til speciallæger i .....«.
 3. § 39 formuleres således:
 Udleveringsgruppe for farmaceutiske specialiteter og herunder bestemmelse  

 om de i § 38, stk. 1 nævnte speciallæger samt evt. særlige  

 udleveringsbetingelser fastsættes af sundhedsstyrelsen i forbindelse med  

 lægemidlets optagelse i specialitetsregistret.
 4. § 43, STK. 1 formuleres således:
 Lægemidler under gruppen »Udlevering til sygehuse« må kun  

 udleveres til sygehuse, jfr. dog stk. 2. Lægemidler under gruppen  

 »Udlevering til speciallæger i .....« må udleveres til sygehuse  

 samt efter ordination af nærmere bestemte speciallæger, jfr. § 39, jfr. dog  

 stk. 2. Lægemidler under grupperne »Udlevering til sygehuse« og  

 »Udlevering til speciallæger i .....« skal udleveres efter  

 bestemmelserne for gruppe A, jfr. § 40.
 5. § 43, STK. 2 formuleres således:
 Lægemidler under grupperne »Udlevering til sygehuse« og  

 »Udlevering til speciallæger i .....«, som udleveres efter særlig  

 tilladelse fra sundhedsstyrelsen, skal udleveres efter bestemmelserne for  

 gruppe A, jfr. § 40.
 6. BILAG 2 ændres således:
 I gruppe A slettes * ved Fenylbutazon.
I gruppe A tilføjes * Barbitursyrederivater * Benzodiazepinderivater * Hydroxizin * Klometiazol * Kloralhydrat * Kloralodol * Kodein * Meprobamat * Metakvalon * Metyprylon * Pyrityldion * Ætylmorfin I gruppe A ændres Rå-Opium og præparater heraf, når opiumsmængden svarer  

 til mere end 1 g opium samt ublandede opiumdråber i enhver mængde til  

 »Rå-Opium og præparater heraf samt ublandede opiumdråber i enhver  

 mængde«.
 I gruppe B tilføjes ved Cyanokobalamin »over 9 mikrogram pr.  

 enkeltdosis«.
 I gruppe B tilføjes ved Homøopatiske lægemidler »stærkere præparater  

 og injektionspræparater«.
I gruppe B slettes * Barbitursyrederivater * Benzodiazepinderivater * Hydroxizin * Klometiazol * Kloralhydrat * Kloralodol * Kodein * Meprobamat * Metakvalon * Metyprylon * Pyrityldion * Rå-Opium og præparater heraf, når opiumsmængden svarer til højst 1 g  

 opium * Ætylmorfin § 2 Bekendtgørelsen træder i kraft den 9. februar 1987.
SUNDHEDSSTYRELSEN, DEN 14. JANUAR 1987 P.D.V.
