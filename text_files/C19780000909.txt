Den 22. januar 1976 er der mellem Danmark og Tyrkiet indgået en konvention  

 om social sikring.
Konventionen, der er aftrykt som bilag (* 1) til dette  

 cirkulære, træder efter at være ratificeret i kraft den 1. februar 1978.
Konventionen finder anvendelse på danske og tyrkiske statsborgere.
Den  

 bygger på et gensidighedsprincip.
I dette cirkulære omtales fortrinsvis de  

 rettigheder, der efter konventionen tilkommer tyrkiske statsborgere i henhold  

 til dansk lovgivning.
I henhold til konventionens art. 34 vil der mellem Danmark og Tyrkiet  

 blive indgået en administrativ aftale om anvendelsen af konventionen.
I  

 forbindelse med denne aftale vil der blive udarbejdet et blanketmateriale til  

 brug ved gennemførelsen af konventionen.
Når en sådan aftale er indgået, vil  

 der af sikringsstyrelsen blive udsendt et supplerende cirkulære.
KONVENTIONENS ALMINDELIGE PRINCIPPER 1. Konventionen finder efter art. 2 for Danmarks  

 vedkommende anvendelse på lovgivningen om offentlig sygesikring  

 sygehusvæsenet svangerskabshygiejne og fødselshjælp dagpenge ved sygdom eller  

 fødsel revalidering forsikring mod følger af arbejdsulykker og  

 erhvervssygdomme børnetilskud arbejdsløshedsforsikring folkepension  

 invalidepension enkepension Arbejdsmarkedets Tillægspension (ATP).
Efter art. 4 er tyrkiske statsborgere, der har bopæl på dansk område,  

 omfattet af dansk lovgivning.
Ved dansk område forstås, jfr. art. 1 (b),  

 Danmark med undtagelse af Grønland og Færøerne.
 Det følger endvidere af art. 5, at tyrkiske statsborgere, der er omfattet  

 af dansk lovgivning, har de samme rettigheder og pligter som danske  

 statsborgere (ligebehandlingsprincippet), med mindre andet følger af særlige  

 bestemmelser i konventionen.
 Der gælder visse undtagelser fra bestemmelsen om, at tyrkiske statsborgere  

 med bopæl her i landet er omfattet af den danske sociale sikringslovgivning,  

 jfr. art. 6 om diplomatiske eller konsulære repræsentanter m. fl. og art. 10,  

 stk. 2, om diplomatisk hjælpepersonale m. fl., der vælger at være omfattet af  

 tyrkisk lovgivning.
Konventionen indeholder i art. 9 visse særregler om, hvilket lands  

 lovgivning der skal finde anvendelse.
Udsendte arbejdstagere er efter art. 9  

 (a) i op til 1 år omfattet af hjemstatens lovgivning.
Der er mulighed for  

 forlængelse af denne periode.
Arbejdstagere, der beskæftiges af en  

 transportvirksomhed, der har hjemsted i den ene kontraherende stat, og som  

 udfører deres arbejde i den anden kontraherende stat, er efter art. 9 (b) som  

 hovedregel omfattet af hjemstatens lovgivning.
Arbejdstagere, der beskæftiges  

 ombord på skibe, er som hovedregel omfattet af lovgivningen i den stat, hvis  

 flag skibet fører (art. 9 (c) od (d)).
2. Efter art. 7, stk. 1, har ARBEJDSTAGERE OG DERES  

 EFTERLADTE ret til at få udbetalt pension, renter i anledning af  

 arbejdsskader og erhvervssygdomme samt begravelseshjælp, hvortil der er  

 erhvervet ret efter dansk lovgivning, selv om de pågældende er bosat på  

 tyrkisk område (eksportabilitetsprincippet), medmindre andet følger af  

 særlige bestemmelser i konventionen.
Ved arbejdstager forstås i relation til  

 dansk lovgivning, jfr. art. 1 (h), enhver i en arbejdsgivers tjeneste  

 beskæftiget person, der er omfattet af lovgivningen om arbejdsulykker og  

 erhvervssygdomme.
Der gælder væsentlige modifikationer i adgangen til at  

 udbetale dansk pension i Tyrkiet, jfr. nedenfor.
 Andre personer end arbejdstagere og deres efterladte har derimod ikke ret  

 til at modtage sådanne ydelser under bopæl i Tyrkiet, jfr. art. 7, stk. 2.
3. Efter konventionens art. 8 finder bestemmelser  

 efter dansk lovgivning om nedsættelse eller bortfald af ydelser i tilfælde  

 af, at modtageren oppebærer andre sociale ydelser eller har andre indtægter,  

 tillige anvendelse, såfremt det drejer sig om ydelser i henhold til tyrkisk  

 lovgivning eller indtægter, der er oppebåret i Tyrkiet.
Dette gælder dog ikke  

 i tilfælde, hvor der er erhvervet ret til såvel dansk som tyrkisk pension, og  

 hvor samordning af pensionerne finder sted efter art. 33 samt i de tilfælde  

 vedrørende forværring af en erhvervssygdom, der omhandles i art. 18 (b).
KONVENTIONENS ENKELTE ARTER AF YDELSER YDELSER I ANLEDNING AF SYGDOM ELLER FØDSEL 4. Herboende tyrkiske statsborgere og deres  

 familiemedlemmer har efter art. 12 ret til LÆGEBEHANDLING, SYGEHUSBEHANDLING,  

 TANDLÆGEBEHANDLING M.V. efter samme regler, som gælder for danske  

 statsborgere.
Efter art. 13 kan forsikrings-, beskæftigelses- eller  

 bopælsperioder i Tyrkiet medregnes til nedbringelse af den karenstid på 6  

 uger, der er fastsat i sygesikringslovens § 1, stk. 3, og den tilsvarende  

 frist for ret til vederlagsfri behandling på sygehus, der er fastsat i loven  

 om sygehusvæsenet § 5, stk. 2. Nærmere regler om anvendelse af dette  

 sammenlægningsprincip vil blive fastsat i den administrative aftale.
5. Herboende tyrkiske statsborgere har ret til  

 DAGPENGE I ANLEDNING AF SYGDOM ELLER FØDSEL.
Det foran nævnte  

 sammenlægningsprincip finder efter art. 14, stk. 2, anvendelse ved afgørelse  

 af, om betingelserne for ret til dagpenge ved fødsel efter kap. 12 i  

 dagpengeloven er opfyldt, når en tyrkisk statsborger ikke har været omfattet  

 af dansk lovgivning i hele den i lovens § 34, stk. 1 eller stk. 2 omhandlede  

 referenceperiode.
 Herefter skal forsikringsperioder, der er tilbagelagt efter tyrkisk  

 lovgivning inden for referenceperioden medregnes, som om det drejede sig om  

 perioder tilbagelagt efter dansk lovgivning.
Den pågældende anses for i de således medregnede perioder at have haft en  

 gennemsnitlig lønindtægt af en størrelse, der svarer til gennemsnittet af de  

 lønbeløb, der er konstateret for de perioder, der er tilbagelagt efter dansk  

 lovgivning i referenceperioden.
Det bemærkes, at det i pkt. 2 i protokol til  

 konventionen er fastsat, at betingelserne for ret til dagpenge i anledning af  

 fødsel efter dansk lovgivning ikke anses for opfyldt, såfremt den pågældende  

 alene er tilmeldt arbejdsformidlingen som arbejdssøgende.
 Udbetaling af dagpenge i Tyrkiet kan efter art. 15 ske på samme vilkår og  

 i samme omfang som danske statsborgere kan opnå en sådan udbetaling, jfr.  

 herved socialministeriets bekendtgørelse nr. 512 af 23. september 1975.
FAMILIEYDELSER 6. Efter art. 21 har et barn, der har bopæl her i  

 landet, og hvis fader eller moder er tyrkisk statsborger og har bopæl her,  

 ret til danske BØRNETILSKUD på samme vilkår som danske statsborgere.
Den i  

 socialministeriets cirkulære af 21. august 1975 i pkt. 22 nævnte opholdsfrist  

 for tyrkiske statsborgere på 6 måneder for ret til børnetilskud efter  

 børnetilskudslovens §§ 2-3 og til ungdomsydelsen er således ophævet ved  

 konventionens ikrafttræden.
 7. Med hensyn til SÆRLIGT BØRNETILSKUD efter  

 børnetilskudslovens § 4 gælder efter art. 23, at børn af enker og enkemænd,  

 der er tyrkiske statsborgere samt forældreløse børn af tyrkiske statsborgere,  

 når børnene har bopæl her i landet, har ret til særligt børnetilskud efter  

 samme regler som gælder for sådanne børn af danske statsborgere på betingelse  

 af, AT barnet eller et af dets forældre har haft bopæl på dansk område i  

 mindst 6 måneder, og AT den afdøde fader og/eller moder på tidspunktet for  

 dødsfaldet havde bopæl på dansk område.
PENSIONER 8. Tyrkiske statsborgere, der har været arbejdstagere  

 i Danmark i sammenlagt mindst 1 år, har, jfr. art. 26, stk. 1, ret til  

 FOLKEPENSION efter samme regler som danske statsborgere på betingelse af, at  

 de har boet i Danmark i sammenlagt mindst 5 år mellem deres 15. og 67. år.
 Folkepensionen vil kunne udbetales de nævnte tyrkiske statsborgere under  

 bopæl i Tyrkiet, jfr. art. 7, stk. 1. Folkepension vil endvidere kunne  

 tillægges de nævnte tyrkiske statsborgere under bopæl i Tyrkiet.
9. Andre tyrkiske statsborgere end arbejdstagere har,  

 jfr. art. 26, stk. 2, ret til folkepension efter samme regler som danske  

 statsborgere på betingelse af, at de har boet i Danmark i sammenlagt mindst 5  

 år mellem deres 15. og 67. år.
Pensionen kan kun udbetales under bopæl i  

 Danmark, jfr. art. 7, stk. 2.
 10. For tyrkiske statsborgeres ret til folkepension  

 efter folkepensionslovens § 2, stk. 1, nr. 3, gælder dog de betingelser, der  

 er nævnt nedenfor under pkt. 12-13 om invalidepension, jfr. art. 26, stk. 3.
11. Tyrkiske kvinder, der er enker efter tyrkiske  

 arbejdstagere, og som er blevet enker efter, at de var fyldt 62 år, har ret  

 til folkepension beregnet på grundlag af den afdøde mands bopælstid i  

 Danmark, selvom enken ikke selv har optjent pension i Danmark.
Det er en  

 betingelse for denne ret til pension til tyrkiske enker, AT den afdøde  

 ægtefælle havde været arbejdstager i Danmark i mindst 1 år, AT han efter det  

 fyldte 15. år og umiddelbart før dødsfaldet havde boet i Danmark i en  

 uafbrudt periode på mindst 1 år, AT han i sidstnævnte periode i mindst 1 år  

 havde været fysisk og psykisk i stand til at udøve normalt erhverv, og AT  

 dødsfaldet indtrådte, mens han havde bopæl i Danmark, jfr. art. 26, stk. 4,  

 sammenholdt med art. 28, stk. 1, a).
 Retten til folkepension for tyrkiske enker er endvidere betinget af, AT  

 ægtefællerne samlevede ved ægtefællens død, AT ægteskabet var indgået, før en  

 af ægtefællerne fyldte 57 år, samt AT ægteskabet havde varet i mindst 5 år,  

 jfr. folkepensionslovens § 1 a, stk. 3. Samlivsbetingelsen anses for opfyldt,  

 når den afdøde i væsentlig grad bidrog til den pågældendes forsørgelse.
 De nævnte enker vil kunne få udbetalt folkepension under bopæl i Tyrkiet,  

 jfr. art. 26, stk. 6. Folkepension vil endvidere kunne tillægges de nævnte  

 enker under bopæl i Tyrkiet.
 12. Tyrkiske statsborgere, der har været arbejdstagere  

 i Danmark i mindst 1 år, har, jfr. art. 27, stk. 1 og 3, ret til  

 INVALIDEPENSION efter samme regler som danske statsborgere på betingelse af,  

 AT de efter det fyldte 15. år har haft fast bopæl i Danmark i en uafbrudt  

 periode på mindst 1 år umiddelbart forud for indgivelsen af ansøgningen om  

 pension, AT de i sidstnævnte periode i mindst 1 år har været fysisk og  

 psykisk i stand til at udøve normalt erhverv, og AT uarbejdsdygtigheden med  

 påfølgende invaliditet indtrådte, mens de havde bopæl i Danmark.
 Invalidepension vil kunne udbetales de nævnte tyrkiske statsborgere under  

 bopæl i Tyrkiet, jfr. art. 7, stk. 1. Når de foran nævnte betingelser er  

 opfyldt, vil invalidepension endvidere kunne tillægges de nævnte tyrkiske  

 statsborgere under bopæl i Tyrkiet.
 Overflytning til højere pension som følge af forværring af invaliditeten  

 kan ikke finde sted under bopæl udenfor Danmark, jfr. art. 27, stk. 5.
13. Andre tyrkiske statsborgere end arbejdstagere har,  

 jfr. art. 27, stk. 2 og 3, ret til invalidepension efter samme regler som  

 danske statsborgere på betingelse af, AT de har haft fast bopæl i Danmark  

 efter det fyldte 15. år i sammenlagt mindst 5 år, heraf i en uafbrudt periode  

 på mindst 1 år umiddelbart forud for indgivelsen af ansøgningen om pension,  

 AT de i sidstnævnte periode i mindst 1 år har været fysisk og psykisk i stand  

 til at udøve et normalt erhverv, og AT uarbejdsdygtigheden med påfølgende  

 invaliditet indtrådte, mens de havde bopæl i Danmark.
Pensionen kan kun  

 udbetales under bopæl i Danmark, jfr. art. 7, stk. 2.
14. Tyrkiske statsborgere har ret til ENKEPENSION  

 efter samme regler som danske statsborgere på betingelse af, Enkepensionen efter § 1, stk. 2, i lov om pension til enker m. fl. kan kun  

 ydes, såfremt pensionen beregnes på grundlag af den tyrkiske kvindes egen  

 bopælstid i Danmark, jfr. ovenfor under b) og på betingelse af, at de  

 omstændigheder, der begrunder ret til pension, er indtrådt, medens kvinden  

 havde bopæl i Danmark (art. 28, stk. 2).
 Enkepension til tyrkiske statsborgere med bopæl i Tyrkiet kan kun  

 udbetales, såfremt pensionen er beregnet på grundlag af den afdøde ægtefælles  

 bopælstid i Danmark, jfr. ovenfor under a) (art. 28, stk. 4). Er denne  

 betingelse opfyldt, vil enkepension også kunne tillægges under bopæl i  

 Tyrkiet.
 15. Efter art. 31 kan følgende tillæg og ydelser efter  

 dansk lovgivning om folke-, invalide- og enkepension ikke udbetales til  

 personer, der har bopæl uden for Danmark: pensionstillæg hustrutillæg  

 ægteskabstillæg personlige tillæg bistandstillæg plejetillæg  

 invaliditetsydelse.
 16. Tyrkiske statsborgere har efter art. 30 ikke ret  

 til dansk pension efter overgangsbestemmelserne i love nr. 257-59 af 7. juni  

 1972 om ændringer i folke-, invalide- og enkepensionslovene.
17. Bopælsperioder, der er tilbagelagt forud for  

 konventionens ikrafttræden, skal tages i betragtning ved afgørelse af ret til  

 ydelser efter den danske pensionslovgivning.
Bopælsperioder, der er  

 tilbagelagt efter dansk lovgivning forud for den 1. april 1957, tages dog  

 ikke i betragtning ved beregning af størrelsen af folke-, invalide- og  

 enkepension, der udbetales til tyrkiske statsborgere med bopæl i Tyrkiet  

 (art. 44, stk. 2).
18. Konventionen giver i et vist omfang ret til at  

 medregne forsikringsperioder, der er tilbagelagt efter tyrkisk lovgivning,  

 som om det drejede sig om danske bopælsperioder ved beregningen af størrelsen  

 af dansk pension.
Dette gælder efter art. 26, stk. 3, for så vidt angår  

 tyrkiske statsborgeres ret til folkepension efter folkepensionslovens § 2,  

 stk. 1, nr. 3, og efter art. 29 for så vidt angår tyrkiske statsborgeres ret  

 til invalidepension.
I den administrative aftale vil der blive fastsat nærmere bestemmelser med  

 henblik på fremgangsmåden ved medregning af sådanne tyrkiske  

 forsikringsperioder ved beregningen af dansk pension.
Man skal anmode  

 kommunerne om, at der ved behandlingen af pensionsansøgninger fra tyrkiske  

 statsborgere indtil videre foretages beregning og udbetaling af pension alene  

 på grundlag af tilbagelagte danske bopælsperioder.
19. Konventionen indeholder i art. 33 en bestemmelse  

 om samordning af pensioner i tilfælde, hvor der er erhvervet ret til alders-,  

 invalide- eller enkepension efter såvel dansk som tyrkisk lovgivning.  

 Beregningen af den danske pension vil i sådanne tilfælde blive foretaget af  

 sikringsstyrelsen efter, at den administrative aftale er gennemført.
Man skal  

 anmode om, at der også for sådanne tilfældes vedkommende indtil videre  

 foretages beregning og udbetaling af pension alene på grundlag af danske  

 bopælstider.
