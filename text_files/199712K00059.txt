Nr LSF 59 Forslag til Lov om ændring af lov om luftfart (Promillegrænse og ændring  

 vedrørende Eurocontrolkonvention) Fremsat af trafikministeren (Bjørn Westh) den 6. november 1997 Vedtaget ved tredjebehandling den 17. december 1997 Lov nr. 1114 af 29/12/1997 § 1 I lov om luftfart, jf. lovbekendtgørelse nr. 373 af 4. juni 1997,  

 foretages følgende ændringer:
 1. § 50, stk. 1, affattes således:
»Ingen må gøre eller forsøge at gøre tjeneste på et luftfartøj i  

 nogen af de i § 35 omhandlede stillinger, når den pågældende har nydt  

 spiritus i et sådant omfang, at denne er ude af stand til at gøre tjeneste på  

 fuldt betryggende måde, eller såfremt den pågældende har en  

 alkoholkoncentration i blodet på 0,20 promille eller derover.« 2. I § 54 indsættes som stk. 2 og 3:
 »Stk. 2. Trafikministeren kan fastsætte de forskrifter, som  

 er nødvendige for at gennemføre de beslutninger, som Eurocontrol i medfør af  

 Eurocontrolkonventionen træffer for driften af et fælles europæisk  

 lufttrafikreguleringssystem.
Stk. 3. Beføjelser, som efter grundloven tilkommer rigets  

 myndigheder, kan i det omfang, det er fastsat i artikel 19, stk. 1, i den  

 reviderede konvention, Den Internationale Eurocontrolkonvention af 13.  

 december 1960 vedrørende samarbejde om luftfartens sikkerhed med senere  

 ændringer, udøves af den i bestemmelsen nævnte institution.« 3 . § 71, stk. 2, 3. og 4. pkt., affattes således:
»Afgiften påhviler ejeren og brugeren af såvel danske som udenlandske  

 luftfartøjer ved flyvning i det område, hvor hjælpemidler kan benyttes.  

 Ejeren og brugeren hæfter solidarisk for afgiftens betaling.« 4. I § 71 indsættes efter stk. 2 som nyt stykke:
»Stk. 3. Hvis der for en flyvning anvendes en ICAO-betegnelse  

 eller en hvilken som helst anden anerkendt betegnelse for identifikation af  

 den pågældende flyvning, kan det luftfartsforetagende, som fik tildelt eller  

 anvendte betegnelsen, anses som brugeren.« Stk. 3-5 bliver herefter stk. 4-6.
 5. § 71, stk. 4, der bliver stk. 5, affattes således:
»Stk. 5. Trafikministeren kan fastsætte regler om opkrævning  

 og inddrivelse af afgifterne, herunder at danske myndigheder, i det omfang  

 det følger af Annex IV til Eurocontrolkonventionen, yder bistand til  

 inddrivelse af Eurocontrols udestående afgifter.« § 2 Stk. 1. Loven træder i kraft dagen efter bekendtgørelsen i  

 Lovtidende, jf. dog stk. 2.
 Stk. 2. Trafikministeren fastsætter tidspunktet for ikrafttræden  

 af § 1, nr. 2-5.
§ 3 Bestemmelserne i § 1, nr. 2 og 5, gælder ikke for Færøerne og Grønland.
BILAG 1 PROTOKOL DER KONSOLIDERER DEN INTERNATIONALE EUROCONTROL KONVENTION AF 13. DECEMBER  

 1960 VEDRØRENDE SAMARBEJDE OM LUFTFARTENS SIKKERHED MED SENERE ÆNDRINGER PROTOKOL DER KONSOLIDERER DEN INTERNATIONALE EUROCONTROL KONVENTION AF 13. DECEMBER  

 1960 VEDRØRENDE SAMARBEJDE OM LUFTFARTENS SIKKERHED MED SENERE ÆNDRINGER FORBUNDSREPUBLIKKEN TYSKLAND, REPUBLIKKEN ØSTRIG, KONGERIGET BELGIEN, REPUBLIKKEN BULGARIEN, REPUBLIKKEN CYPERN, REPUBLIKKEN KROATIEN, KONGERIGET DANMARK, KONGERIGET SPANIEN, REPUBLIKKEN FRANKRIG, DET FORENEDE KONGERIGE STORBRITANNIEN OG NORDIRLAND, REPUBLIKKEN GRÆKENLAND, REPUBLIKKEN UNGARN, IRLAND, REPUBLIKKEN ITALIEN, STORHERTUGDØMMET LUXEM- BOURG, REPUBLIKKEN MALTA, FYRSTENDØMMET MONACO, KONGERIGET NORGE, KONGERIGET NEDERLANDENE, REPUBLIKKEN PORTUGAL, RUMÆNIEN, REPUBLIKKEN SLOVAKIET, REPUBLIKKEN SLOVENIEN, KONGERIGET SVERIGE, DEN SCHWEIZISKE KONFØDERATION, REPUBLIKKEN TJEKKIET, REPUBLIKKEN TYRKIET, under hensyn til, at væksten i lufttrafikken, nødvendigheden af på  

 europæisk plan at centralisere de nationale politiske handlinger i hver  

 europæisk stat og den teknologiske udvikling inden for luftfarten,  

 nødvendiggør en revision af den internationale EUROCONTROL Konvention af 13.  

 december 1960 vedrørende samarbejde om luftfartens sikkerhed som ændret ved  

 Protokol af 12. februar 1981, med det formål at oprette et ensartet europæisk  

 lufttrafikstyringssystem til kontrol af den almindelige luftfart i det  

 europæiske luftrum samt i og omkring lufthavne; under hensyn til, at det er ønskeligt at styrke samarbejdet mellem  

 staterne inden for rammerne af EUROCONTROL med henblik på effektiv  

 tilrettelæggelse og sikker styring af luftrummet for at dække både civile og  

 militære brugeres behov ud fra det grundlæggende princip, at luftrummet, set  

 fra luftrumsbrugernes synsvinkel, bør kunne betragtes som et homogent system,  

 især ved udarbejdelse af fælles politikker, fælles mål, fælles planer og  

 fælles normer og specifikationer samt en fælles politik vedrørende en  

 route-afgifter i nært samråd med brugere af lufttrafiktjenester og under  

 tilbørlig hensyntagen til de forsvarsmæssige interesser; under hensyn til nødvendigheden af at sikre alle brugere af  

 luftrummet maksimal effektivitet til lavest mulige omkostninger i  

 overensstemmelse med det krævede sikkerhedsniveau og behovet for at minimere  

 miljøpåvirkningen ved hjælp af en harmonisering og en integrering af de  

 tjenester, der er ansvarlige for lufttrafikstyring i Europa; under hensyn til, at de kontraherende parter anerkender behovet  

 for at harmonisere og integrere deres lufttrafikstyringssystemer for at  

 oprette et ensartet europæisk lufttrafikstyringssystem; under hensyn til vigtigheden af lokale initiativer på  

 lufttrafikstyringsområdet, især hvad angår lufthavne; under hensyn til, at driften i overensstemmelse med den  

 internationale organisation for civil luftfarts (ICAO's) anbefalinger, især  

 hvad angår ret og rimelighed og gennemsigtighed af et fælles en  

 route-afgiftssystem, skal styrke det økonomiske grundlag for det ensartede  

 europæiske lufttrafikstyringssystem og lette konsultationer med brugerne; under hensyn til, at EUROCONTROL er de kontraherende parters  

 samarbejdsorgan inden for lufttrafikstyringsområdet; opsat på, at udvide og styrke samarbejdet mellem de europæiske  

 eller internationale institutioner, der er interesserede i udførelsen af de  

 hverv, der er betroet EUROCONTROL med henblik på at forbedre effektiviteten; under hensyn til, at det derfor er hensigtsmæssigt at oprette et  

 europæisk lufttrafikstyringssystem, hvis virkefelt strækker sig ud over hver  

 kontraherende parts territoriale grænser til hele det luftrum, der er dækket  

 af Konventionen; under hensyn til, at det er vigtigt, at de kontraherende parter  

 giver Organisationen de nødvendige juridiske midler til korrekt gennemførelse  

 af dens hverv, hovedsageligt inden for området opkrævning af en  

 route-afgifter og lufttrafikstyring; i erkendelse af , at den sikre og effektive gennemførelse af  

 Organisationens hverv, hvor dette er praktisk, vil drage fordel af en  

 adskillelse af dens regelfastsættende og tjenesteydende funktioner; opsat på , at tilskynde andre europæiske stater til at blive  

 medlemmer af denne internationale organisation; har opnået enighed om følgende bestemmelser:
Artikel I Den internationale EUROCONTROL Konvention af 13. december 1960 vedrørende  

 samarbejde om luftfartens sikkerhed, som ændret ved Tillægsprotokol af 6.  

 juli 1970, som ændret ved Protokol af 21. november 1978, og som senere ændret  

 ved Protokol af 12. februar 1981, herefter kaldet »Konventionen«,  

 erstattes af vedlagte konsoliderede version af teksten til Konventionen, der  

 inkorporerer de af Konventionens tekster, der fortsat er i kraft, tillige med  

 ændringerne foretaget ved den Diplomatiske Konference den 27. juni 1997.
Artikel II 1. Nærværende Protokol åbnes for undertegnelse af alle de stater, der den  

 27. juni 1997 er part i Konventionen.
 Den åbnes ligeledes inden datoen for ikrafttræden til undertegnelse af  

 alle de stater, der er indbudt til den Diplomatiske Konference, under hvilken  

 den er blevet vedtaget, og af enhver anden stat, der efter enstemmig  

 vedtagelse af den Permanente Kommission har tilladelse til at undertegne den.
 2. Nærværende Protokol skal ratificeres, vedtages eller godkendes.  

 Ratifikations-, vedtagelses- eller godkendelsesinstrumenterne deponeres hos  

 regeringen i Kongeriget Belgien.
3. Nærværende Protokol træder i kraft den 1. januar 2000, for så vidt som  

 alle de stater, der er parter i Konventionen, har ratificeret, vedtaget eller  

 godkendt den inden denne dato.
Hvis denne betingelse ikke er opfyldt, træder  

 den i kraft enten den 1. juli eller den 1. januar efter datoen for deponering  

 af det sidste ratifikations-, vedtagelses- eller godkendelsesinstrument  

 afhængigt af, om deponeringen har fundet sted i løbet af det første eller det  

 andet halvår.
 4. For enhver stat, der undertegner nærværende Protokol, og som ikke er  

 part i Konventionen, og hvis ratifikations-, vedtagelses- eller  

 godkendelsesinstrument deponeres efter datoen for ikrafttræden af nærværende  

 Protokol, træder Protokollen i kraft for denne stat den første dag i den  

 anden måned efter datoen for deponering af ratifikations-, vedtagelses- eller  

 godkendelsesinstrumentet.
 5. Enhver stat, der undertegner nærværende Protokol, og som ikke er part i  

 Konventionen, bliver ved ratifikation, vedtagelse eller godkendelse af denne  

 Protokol part i Konventionen.
 6. Regeringen i Kongeriget Belgien meddeler regeringerne i de andre  

 stater, der er part i Konventionen, og enhver anden stat, der undertegner  

 nærværende Protokol, enhver undertegnelse, enhver deponering af et  

 ratifikations-, vedtagelses- eller godkendelsesinstrument og enhver dato for  

 ikrafttræden af nærværende Protokol i overensstemmelse med stk. 3 og 4.
Artikel III Fra ikrafttræden af nærværende Protokol erstattes Tillægsprotokol af 6.  

 juli 1970, som ændret ved Protokol af 21. november 1978 og ved artikel  

 XXXVIII i Protokol af 12. februar 1981, af Annex III (betegnet  

 »Skattebestemmelser«) til den konsoliderede version af vedlagte  

 tekst til Konventionen.
Artikel IV Fra ikrafttræden af nærværende Protokol ophæves og erstattes den  

 Multilaterale Aftale vedrørende en route-afgifter af 12. februar 1981 af de  

 relevante bestemmelser i den konsoliderede version af teksten til  

 Konventionen vedlagt Protokollen, herunder Annex IV (betegnet  

 »Bestemmelser vedrørende det fælles en route-afgiftssystem«).
Artikel V Regeringen i Kongeriget Belgien lader nærværende Protokol registrere hos  

 De Forenede Nationers Generalsekretær i overensstemmelse med artikel 102 i De  

 Forenede Nationers Pagt, og hos Rådet for den internationale organisation for  

 civil luftfart (ICAO) i overensstemmelse med artikel 83 i konventionen  

 angående den internationale civile luftfart undertegnet i Chicago den 7.  

 december 1944.
 TIL BEKRÆFTELSE HERAF har de undertegnede befuldmægtigede efter  

 fremvisning af deres fuldmagter, der er behørigt anerkendt, undertegnet  

 nærværende Protokol.
UDFÆRDIGET i Bruxelles, den 27. juni 1997 på tysk, engelsk, bulgarsk,  

 kroatisk, dansk, spansk, fransk, græsk, ungarsk, italiensk, hollandsk, norsk,  

 portugisisk, rumænsk, slovakisk, slovensk, svensk, tjekkisk og tyrkisk i eet  

 originaleksemplar, der deponeres i regeringens arkiver i Kongeriget Belgien,  

 som fremsender bekræftet kopi til regeringerne i de andre undertegnende  

 stater.
Den franske tekst skal have forrang i tilfælde af uoverensstemmelse  

 mellem teksterne.
For Forbundsrepublikken Tyskland, For Republikken Østrig, For Kongeriget Belgien, For Republikken Bulgarien, For Republikken Cypern, For Republikken Kroatien, For Kongeriget Danmark, For Kongeriget Spanien, For Republikken Frankrig, For Det Forenede Kongerige Storbritannien og Nordirland, For Republikken Grækenland, For Republikken Ungarn, For Irland, For Republikken Italien, For Storhertugdømmet Luxembourg, For Republikken Malta, For Fyrstendømmet Monaco, For Kongeriget Norge, For Kongeriget Nederlandene, For Republikken Portugal, For Rumænien, For Republikken Slovakiet, For Republikken Slovenien, For Kongeriget Sverige, For Den Schweiziske Konføderation, For Republikken Tjekkiet, For Republikken Tyrkiet.
ÆNDRINGER FORETAGET AF DEN DIPLOMATISKE KONFERENCE DEN 27. JUNI 1997 ÆNDRINGER FORETAGET AF DEN DIPLOMATISKE KONFERENCE DEN 27. JUNI 1997 Artikel I I den internationale EUROCONTROL Konvention af 13. december 1960  

 vedrørende samarbejde om luftfartens sikkerhed, som ændret ved  

 Tillægsprotokol af 6. juli 1970, som ændret ved Protokol af 21. november  

 1978, og som senere ændret ved Protokol af 12. februar 1981, herefter kaldet  

 »Konventionen«, foretages følgende ændringer:
Artikel II Artikel 1, stk. 1 og 2, affattes således:
»Artikel 1 1. For at opnå den harmonisering og integrering, der er nødvendig for at  

 oprette et ensartet europæisk lufttrafikstyringssystem, er de kontraherende  

 parter enige om at styrke samarbejdet og udvikle fælles aktiviteter inden for  

 luftfart, idet der herved tages tilbørligt hensyn til forsvarsmæssige behov,  

 og idet der sørges for den for alle luftrumsbrugere størst mulige frihed, der  

 er forenelig med det krævede sikkerhedsniveau ved tilvejebringelsen af  

 omkostningseffektive lufttrafiktjenester, og som, hvor dette er muligt, tager  

 hensyn til behovet for at minimere enhver negativ miljøpåvirkning, både  

 driftsmæssigt, teknisk og økonomisk.
 Disse mål søges tilgodeset uden at krænke princippet om hver stats  

 fuldstændige suverænitet over luftrummet over sit eget territorium og hver  

 stats kompetence til at udøve sine prærogativer med hensyn til sikkerhed og  

 forsvar i sit nationale luftrum.
De har således opnået enighed om (a) at fastsætte en europæisk politik inden for lufttrafikstyring  

 omfattende fastlæggelse af strategier og programmer, som har til formål, på  

 en omkostningseffektiv måde, at udvikle den kapacitet, der er nødvendig for  

 at opfylde alle civile og militære brugeres krav samtidig med, at det krævede  

 sikkerhedsniveau opretholdes; (b) at forpligte sig til at udarbejde specifikke mål med hensyn til  

 rationelle og effektive lufttrafikstyringsoperationer i de  

 flyveinformationsregioner, som er beskrevet i Annex II til nærværende  

 Konvention, hvorved staterne, i overensstemmelse med de relevante  

 bestemmelser i konventionen angående international civil luftfart, er blevet  

 enige om at tilvejebringe lufttrafiktjenester uden at krænke principperne om  

 fri luftfart i luftrum, der ikke er underlagt staternes suverænitet, således  

 som de følger af konventioner, internationale aftaler og regler eller  

 principper i folkeretten; (c) at indføre et system for overvågning og resultatopfølgning for  

 lufttrafikstyringen; (d) at gennemføre en fælles plan for tilnærmelse og oprettelse af  

 flyvesikringstjenester og luftfartsanlæg i Europa; (e) at antage og anvende fælles normer og specifikationer; (f) at harmonisere bestemmelser for lufttrafiktjenester; (g) at udvikle den til rådighed værende kapacitet for at opfylde  

 lufttrafikkens krav og sikre den mest effektive udnyttelse ved i fællesskab  

 at oprette, drive og udvikle et fælles lufttrafikreguleringssystem i Europa  

 inden for rammerne af indførelsen af et ensartet europæisk  

 lufttrafikstyringssystem; (h) at fremme fælles tilvejebringelse af lufttrafiksystemer og -anlæg; (i) at iværksætte en fælles politik for fastlæggelse og beregning af  

 afgifter, som pålægges brugere af en route-flyvesikringsanlæggene og  

 -tjenesterne, herefter kaldet »en route-afgifter«; (j) at iværksætte en procedure, der er adskilt fra de tjenesteydende  

 funktioner, for multilateral udvikling og harmonisering af  

 sikkerhedsbestemmelser på lufttrafikstyringsområdet inden for et samlet  

 flyvesikkerhedssystem; (k) at deltage i udformningen, gennemførelsen og overvågningen af et  

 globalt navigationssatellitsystem; (l) at identificere nye muligheder for fælles aktioner inden for  

 udformning, gennemførelse, overvågning eller drift af luftfartssystemer og  

 -tjenester; (m) i sammenhæng med et »gate-to-gate« koncept at udvikle en  

 overordnet politik og en egnet og effektiv procedure for strategisk  

 udformning og planlægning af ruter og luftrum.
2. Med det formål for øje opretter de herved en »europæisk  

 organisation for luftfartens sikkerhed (EUROCONTROL)», herefter benævnt  

 »Organisationen«, som skal arbejde sammen med de nationale civile  

 og militære myndigheder samt brugerorganisationerne.
Organisationen skal  

 bestå af tre institutioner:
(a) en Generalforsamling, der udgør den institution, der er ansvarlig for  

 udformning og godkendelse af Organisationens generelle politik, herunder (i) den fælles politik for en route-afgifter og Organisationens  

 aktiviteter inden for andre afgiftsområder; (ii) de resultatopfølgende og vurderende funktioner for Organisationen; (iii) fastsættelse af Organisationens mål, herunder mål for  

 standardisering, planlægning, resultater og sikkerhedsbestemmelser; (iv) det tekniske og økonomiske valg af større rammeprogrammer for  

 samarbejde; (v) eksterne relationer med stater og organisationer og ansøgninger om  

 tiltrædelse af nærværende Konvention; (b) et Råd, der udgør den institution, der har til opgave at gennemføre  

 Generalforsamlingens beslutninger og, i overensstemmelse med den kompetence,  

 sidstnævnte tildeles, skal det træffe beslutning om alle de obligatoriske  

 foranstaltninger, der retter sig imod og forpligter de kontraherende parter  

 samt føre tilsyn med Agency's arbejde; (c) et Agency, hvis statutter fremgår af Annex I til nærværende  

 Konvention, der udgør den institution, der har til opgave at gennemføre  

 Organisationens hverv i overensstemmelse med bestemmelserne i de følgende  

 artikler i nærværende Konvention samt de hverv, der pålægges det af  

 Generalforsamlingen eller Rådet, og som skal fremkomme med relevante forslag,  

 og som skal udnytte de tekniske, finansielle og personalemæssige ressourcer  

 for at nå de fastsatte mål.' Artikel III Artikel 2 affattes således:
»Artikel 2 1. Organisationen er forpligtet til at udføre følgende hverv:
(a) at udarbejde og godkende detaljerede harmoniserings- og  

 integreringsplaner for de kontraherende parters lufttrafiktjenester og  

 -systemer, især flyvesikringssystemer installeret på jorden og i luften med  

 henblik på at oprette et ensartet europæisk lufttrafikstyringssystem; (b) at koordinere de iværksættelsesplaner, der er udarbejdet af de  

 kontraherende parter, således at der sikres en tilnærmelse henimod et  

 ensartet europæisk lufttrafikstyringssystem; (c) at undersøge og på de kontraherende parters vegne koordinere de emner  

 inden for luftfart, som er behandlet af den internationale organisation for  

 civil luftfart (ICAO) og andre berørte internationale organisationer, som  

 beskæftiger sig med civil luftfart, og at koordinere og fremlægge ændringer  

 eller forslag til disse organer; (d) at definere, udforme, udvikle, godkende og tilrettelægge  

 iværksættelsen af et ensartet europæisk lufttrafikstyringssystem; (e) at udvikle og drive et fælles europæisk lufttrafikreguleringssystem i  

 et fælles internationalt center inden for de rammer, der er beskrevet under  

 (d); (f) at udarbejde, antage, undersøge og vurdere fælles standarder,  

 specifikationer og praksis for lufttrafikstyringssystemer og  

 lufttrafiktjenester; (g) at udarbejde og godkende fremgangsmåder med henblik på iværksættelse  

 af en strategi for fælles tilvejebringelse af lufttrafiksystemer og -anlæg; (h) at koordinere de kontraherende parters forsknings- og  

 udviklingsprogrammer i relation til ny teknik inden for luftfart, at indsamle  

 og distribuere resultaterne heraf og i fællesskab fremme og gennemføre  

 undersøgelser, forsøg og anvendt forskning samt teknisk udvikling på dette  

 område; (i) at oprette et uafhængigt system for resultatopfølgning, der inddrager  

 alle aspekter vedrørende lufttrafikstyring, herunder politik og planlægning,  

 sikkerhedsstyring i og omkring lufthavne og i luftrummet samt de finansielle  

 og økonomiske aspekter vedrørende de ydede tjenester, og fastsætte mål, der  

 inddrager alle disse aspekter; (j) at undersøge og fremme foranstaltninger til forbedring af  

 omkostningseffektiviteten inden for luftfart; (k) at udarbejde og godkende fælles kriterier, fremgangsmåder og metoder,  

 således at der sikres den størst mulige effektivitet og kvalitet af  

 lufttrafikstyringssystemerne og lufttrafiktjenesterne; (l) at udarbejde forslag med henblik på en harmonisering af de europæiske  

 bestemmelser for lufttrafiktjeneste; (m) at støtte effektivitetsforbedringer og fleksibilitet i benyttelsen af  

 luftrummet mellem de civile og militære brugere; (n) at udarbejde og godkende koordinerede eller fælles holdninger for at  

 forbedre lufttrafikstyringen i og omkring lufthavne; (o) at udarbejde og godkende fælles kriterier for udvælgelse og fælles  

 holdninger for uddannelse, certificering og færdigheder for  

 lufttrafiktjenestepersonel; (p) at udvikle, oprette og drive elementerne i de fremtidige europæiske  

 fælles systemer, som den betroes af de kontraherende parter; (q) at fastsætte, fakturere og opkræve en route-afgifter på vegne af de  

 kontraherende parter, der deltager i det fælles en route-afgiftssystem under  

 de betingelser, der er fastsat i Annex IV; (r) at udarbejde og iværksætte procedurer for multilateral udvikling og  

 harmonisering af sikkerhedsbestemmelser inden for lufttrafikstyringsområdet; (s) at udføre alle andre hverv, der henhører under nærværende Konventions  

 principper og mål.
 2. På anmodning fra en eller flere af de kontraherende parter og på  

 grundlag af en eller flere særlige aftaler indgået mellem Organisationen og  

 de berørte kontraherende parter, kan Organisationen pålægges følgende hverv:
(a) at hjælpe sådanne kontraherende parter med planlægning, specifikation  

 og oprettelse af lufttrafiksystemer og lufttrafiktjenester; (b) at tilvejebringe og drive, helt eller delvis, lufttrafikanlæg og  

 lufttrafiktjenester på sådanne kontraherende parters vegne; (c) at hjælpe sådanne kontraherende parter med fastsættelse, fakturering  

 og opkrævning af afgifter, som af dem pålægges brugere af  

 flyvesikringstjenester, og som ikke er dækket af nærværende Konventions Annex  

 IV.
3. Organisationen kan (a) indgå særlige aftaler med ikke-kontraherende parter, der er  

 interesserede i at deltage i udøvelsen af de hverv, der er anført i artikel  

 2, stk. 1; (b) på anmodning fra ikke-kontraherende parter eller andre internationale  

 organisationer på deres vegne udføre ethvert andet hverv, der henhører under  

 nærværende artikel, på grundlag af særlige aftaler indgået mellem  

 Organisationen og vedkommende parter.
 4. Organisationen skal så vidt muligt sørge for, at dens tjenesteydende  

 funktioner, især dem, der fastsættes i medfør af artikel 2, stk. 1 (e), (g),  

 (p) og (q), artikel 2, stk. 2, og artikel 2, stk. 3 (b), udøves uafhængigt af  

 dens regelfastsættende funktioner.
5. For at lette udøvelsen af sine hverv kan Organisationen efter  

 beslutning truffet af Generalforsamlingen oprette foretagender, der skal  

 reguleres af særlige statutter, der enten er underlagt folkeretten eller en  

 kontraherende parts nationale ret, eller erhverve majoritetsandele i sådanne  

 foretagender.« Artikel IV Artikel 3 affattes således:
»Artikel 3 1. Nærværende Konvention gælder for en route-flyvesikringstjenester og  

 dertil knyttede indflyvnings- og lufthavnstjenester for lufttrafik i de  

 flyveinformationsregioner, der er anført i Annex II.
 2. (a) Enhver rettelse, som en kontraherende part ønsker at gennemføre i  

 listen over sine flyveinformationsregioner, som anført i Annex II, skal  

 besluttes af Generalforsamlingen ved enstemmighed af de afgivne stemmer, hvis  

 det resulterer i en ændring af grænserne for det samlede luftrum, der dækkes  

 af nærværende Konvention.
 (b) Enhver rettelse, som ikke resulterer i en sådan ændring, skal i alle  

 tilfælde anmeldes til Organisationen af vedkommende kontraherende part.
 3. For så vidt angår nærværende Konvention, omfatter udtrykket  

 »lufttrafik« civile luftfartøjer og de militære, told- og  

 politiluftfartøjer, som følger de procedurer, der er fastsat af den  

 internationale organisation for civil luftfart.
På grundlag af en særlig aftale, som fastsat i artikel 2, stk. 2 (b), kan  

 en kontraherende part kræve, at udtrykket »lufttrafik« skal gælde  

 for andre dele af lufttrafikken inden for dens territorium.' Artikel V Henvisningen til statutterne, der er knyttet dertil i Konventionens  

 artikel 4, erstattes af en henvisning til statutterne i Annex I, og i den  

 engelske tekst til artikel 4 ændres »in the present Convention« til  

 »in this Convention«.
Artikel VI Artikel 5 affattes således:
»Artikel 5 1. Generalforsamlingen skal sammensættes af repræsentanter fra de  

 kontraherende parter på ministerplan.
Hver kontraherende part kan udpege  

 flere delegerede, især med henblik på at opnå repræsentation af såvel civile  

 som forsvarsmæssige interesser.
Hver kontraherende part har dog kun een  

 stemme.
2. Rådet skal sammensættes af repræsentanter fra de kontraherende parter  

 på luftfartsdirektørplan.
Hver kontraherende part kan udpege flere  

 delegerede, især med henblik på at opnå repræsentation af såvel civile som  

 forsvarsmæssige interesser.
Hver kontraherende part har dog kun een stemme.
 3. I spørgsmål vedrørende det fælles en route-afgiftssystem skal  

 Generalforsamlingen og Rådet sammensættes af repræsentanter fra de  

 kontraherende parter, der deltager i det fælles en route-afgiftssystem under  

 de i Annex IV fastsatte betingelser.
4. De repræsentanter for internationale organisationer, der kan bidrage  

 til Organisationens arbejde, skal i nødvendigt omfang opfordres af  

 Generalforsamlingen eller af Rådet til som observatører at deltage i  

 Organisationens organer.« Artikel VII Artikel 6 affattes således:
»Artikel 6 1. Generalforsamlingen træffer beslutninger for så vidt angår de  

 kontraherende parter, Rådet og Agency, herunder i de i artikel 1, stk. 2 (a),  

 anførte tilfælde.
Herudover skal Generalforsamlingen (a) udnævne Generaldirektøren for Agency efter indstilling fra Rådet; (b) give tilladelse til forelæggelse af sager på vegne af Organisationen  

 for den permanente voldgiftsdomstol i Haag i de i artikel 34 anførte  

 tilfælde; (c) fastsætte principperne for driften af det fælles europæiske  

 lufttrafikreguleringssystem, som omtalt i artikel 2, stk. 1 (e); (d) godkende ændringer til Annex I i overensstemmelse med de  

 afstemningsregler, der er anført i artikel 8, stk.1; (e) godkende ændringer til Annex II og IV i overensstemmelse med de  

 afstemningsregler, der er anført i artikel 8, stk. 3; (f) regelmæssigt gennemgå Organisationens hverv.
 2. Med henblik på at formulere den fælles politik vedrørende en  

 route-afgifter skal Generalforsamlingen bl.a.
(a) fastsætte de principper, der vedrører de omkostninger, der af de  

 kontraherende parter og Organisationen kan pålægges brugerne for de en  

 route-luftfartsanlæg og -tjenester, der stilles til deres rådighed; (b) fastsætte formlen for beregning af en route-afgifter; (c) fastsætte de principper, der finder anvendelse med hensyn til  

 fritagelse for en route-afgifter, og kan desuden beslutte, at for visse  

 kategorier af flyvninger, der således fritages for betaling af en  

 route-afgifter, der henhører under Annex IV, kan omkostninger pådraget i  

 forbindelse med luftfartsanlæg og -tjenester opkræves direkte af de  

 kontraherende parter; (d) godkende Rådets rapporter vedrørende en route-afgifter.
3. Generalforsamlingen kan (a) forelægge enhver sag, der hører under dens kompetence, til  

 undersøgelse for Rådet; (b) i nødvendigt omfang delegere kompetence til Rådet med henblik på at  

 træffe beslutninger i sager, der hører under dens generelle kompetence, som  

 anført i artikel 1, stk. 2 (a); (c) oprette andre støtteorganer, som den måtte finde nødvendig.« Artikel VIII Artikel 7, der bliver til artikel 8, affattes således:
»Artikel 8 1. De afgørelser, der træffes af Generalforsamlingen, for så vidt angår de  

 kontraherende parter, især på grundlag af artikel 1, stk. 2 (a), og artikel  

 6, stk.1, 1. punktum, eller de afgørelser, der træffes af Rådet især på  

 grundlag af artikel 1, stk. 2 (b), og artikel 7, stk. 1, træffes ved flertal  

 af de afgivne stemmer forudsat, at dette flertal repræsenterer mindst tre  

 fjerdedele af de afgivne vægtede stemmer i henhold til den vægtning, der er  

 fastsat i artikel 11, og mindst tre fjerdedele af de kontraherende parter,  

 der afgiver stemmer.
 Denne regel finder ligeledes anvendelse ved afgørelser, som træffes om de  

 forhold, der er nævnt i artikel 2, stk.1 (i), (p), (r) og (s), artikel 2,  

 stk. 5, artikel 6, stk. 1 (a), (c) og (d), artikel 6, stk. 2, artikel 6, stk.  

 3 (b), artikel 7, stk. 2 (d), (j) og (k), artikel 7, stk. 3, artikel 7, stk.  

 6, og artikel 7, stk. 7, artikel 12, artikel 13, stk. 2 og stk. 3.
Denne regel finder ligeledes anvendelse ved afgørelser, der træffes i  

 medfør af artikel 3 i Annex IV.
Ved fastsættelse af enhedsrater, tariffer og  

 anvendelsesbestemmelser for en route-afgiftssystemet omtalt i artikel 3 (c) i  

 Annex IV gælder en afgørelse ikke for en kontraherende part, der har stemt  

 imod afgørelsen, og som har valgt ikke at følge denne.
I sådanne tilfælde  

 skal den pågældende kontraherende part fremsætte en erklæring med sine  

 begrundelser herfor og kan ikke fravige den fælles politik, som angivet i  

 artikel 6, stk. 2.
2. De afgørelser, der træffes af Generalforsamlingen, for så vidt angår  

 Agency, især på grundlag af artikel 1, stk. 2 (a) og (c), og artikel 6, stk.  

 1, 1. punktum, eller de afgørelser, der træffes af Rådet, især på grundlag af  

 artikel 1, stk. 2 (b) og (c), træffes ved flertal af de afgivne stemmer,  

 forudsat at dette flertal repræsenterer mere end halvdelen af de afgivne  

 vægtede stemmer i henhold til den vægtning, der er fastsat i artikel 11, og  

 mere end halvdelen af de kontraherende parter, der afgiver stemmer.
I sager  

 af særlig vigtighed, og forudsat at mindst en tredjedel af de kontraherende  

 parter, der har stemmeret, kræver det, skal flertallet repræsentere mindst  

 tre fjerdedele af de afgivne vægtede stemmer i stedet for halvdelen.
 Denne regel finder ligeledes anvendelse ved afgørelser, der træffes om de  

 forhold, der er nævnt i artikel 6, stk. 1 (b), artikel 6, stk. 3 (a), artikel  

 7, stk. 2 (a)-(c), og artikel 7, stk. 2 (e)-(i), (l) og (m), artikel 9, stk.  

 2, og artikel 10, stk. 2.
 3. Afgørelser træffes dog ved enstemmighed af de afgivne stemmer, for så  

 vidt angår de i artikel 39 nævnte anmodninger om optagelse i Organisationen;  

 ændringer til Annex II, med undtagelse af de tilfælde, der er omtalt i  

 artikel 3, stk. 2 (b); ændringer til Annex IV; og fastsættelse af  

 betingelserne for udtrædelse eller tiltrædelse, som nævnt i artikel 36, stk.  

 4 og stk. 5, artikel 38, stk. 3 og stk. 4.
4. Generalforsamlingens og Rådets afgørelser er bindende for de  

 kontraherende parter og Agency under forbehold af bestemmelserne i artikel  

 9.« Artikel IX Efter artikel 6 indsættes en ny artikel 7, der affattes således:
»Artikel 7 1. I medfør af den kompetence, som nærværende Konvention giver Rådet, kan  

 det træffe beslutninger angående de kontraherende parter vedrørende de i  

 artikel 2, stk. 1, nævnte hverv.
2. I medfør af den tilsynsmyndighed, som nærværende Konvention pålægger  

 Rådet at udøve i forhold til Agency, (a) skal det efter konsultationer med de repræsentative organisationer for  

 luftrumsbrugere og lufthavne, der er anerkendt af Rådet, godkende Agency's  

 etårige og femårige arbejdsprogrammer, som Agency forelægger det med henblik  

 på udførelse af de i artikel 2 nævnte hverv, samt den femårige finansielle  

 plan og budgettet, herunder de finansielle forpligtelser, Agency's  

 aktivitetsrapport og de forelagte rapporter i medfør af artikel 2, stk. 2  

 (c), artikel 10, stk. 3, og artikel 11, stk. 1, i Agency's statutter; (b) skal det godkende de principper, der styrer Agency's generelle  

 struktur; (c) skal det føre tilsyn med Agency's aktiviteter inden for  

 luftfartsafgiftsområdet; (d) skal det efter rådførelse med de repræsentative organisationer for  

 luftrumsbrugere og lufthavne, der er anerkendt af Rådet, fastsætte de  

 generelle driftsbetingelser for det fælles europæiske  

 lufttrafikreguleringssystem omtalt i artikel 2, stk. 1(e), under behørigt  

 hensyn til de prærogativer, staterne udøver med hensyn til deres  

 luftrumsregulering.
Disse generelle betingelser skal blandt andet fastsætte  

 de regler, der skal anvendes, samt procedurerne for konstatering af manglende  

 overholdelse af reglerne; (e) skal det udstede direktiver til Agency efter gennemgang af Agency's  

 regelmæssige rapporter, eller når det anses for nødvendigt for gennemførelse  

 af de opgaver, som er pålagt Agency, og godkende ordninger for samarbejde  

 mellem Agency og de pågældende nationale organisationer for at gøre det  

 muligt for Agency at forberede egnede forslag; (f) skal det på forslag fra Generaldirektøren udpege det rådgivende  

 revisionsfirma, der skal yde bistand til revisionsudvalget i gennemgangen af  

 samtlige indtægts- og udgiftskonti; (g) kan det anmode om, at Agency's afdelinger bliver gjort til genstand  

 for administrative og tekniske inspektioner; (h) skal det give Generaldirektøren discharge vedrørende administration af  

 budgettet; (i) skal det godkende Generaldirektørens udnævnelse af Agency's  

 direktører; (j) skal det godkende Generaldirektørens statut, de administrative  

 personalevedtægter, regnskabsbestemmelser og kontraktsbestemmelser; (k) kan det give tilladelse til Agency's optagelse af forhandlinger  

 angående de i artikel 2 omtalte særlige aftaler, godkende de af Agency  

 forhandlede aftaler, inden de forelægges til godkendelse for  

 Generalforsamlingen, eller indgå dem, hvis det i medfør af bestemmelserne i  

 artikel 13, stk. 3, har fået kompetence hertil; (l) skal det godkende bestemmelser om databeskyttelse; (m) skal det under udførelse af de opgaver, der er nævnt i artikel 2, stk.  

 1 (f), fastsætte de regler og procedurer, der skal finde anvendelse på  

 standarder, specifikationer og praksis i forbindelse med  

 lufttrafikstyringssystemer og -tjenester.
 3. Rådet skal nedsætte en kommission, der skal overvåge og vurdere  

 gennemførelsen af de fælles beslutninger (»Performance Review  

 Commission«) og en kommission, der skal varetage de  

 flyvesikkerhedsmæssige aspekter (»Safety Regulation Commission«).  

 Disse kommissioner skal tage initiativ til fremsættelse af relevante forslag  

 til Rådet og modtage administrativ støtte og assistance fra Agency's  

 tjenester, og de skal have den fornødne grad af uafhængighed, som kræves for  

 at udøve deres funktioner.
 4. Rådet skal nedsætte en permanent komite til varetagelse af den  

 civile/militære koordination (»Civil/Military Interface Standing  

 Committee«).
 5. Rådet skal nedsætte et revisionsudvalg (»Audit Board«), som  

 det kan delegere opgaver til, og som det inden for præcist fastsatte rammer  

 endvidere kan delegere beslutningskompetence til.
 6. Rådet kan få bistand fra andre komiteer inden for Organisationens andre  

 aktivitetsområder.
7. Rådet kan delegere opgaver og inden for præcist fastsatte rammer  

 endvidere delegere beslutningskompetence til den permanente komite til  

 varetagelse af den civile/militære koordination (»Civil/Military  

 Interface Standing Committee«) og til enhver komite, der nedsættes efter  

 Konventionens ikrafttræden.
Sådan delegation af opgaver eller  

 beslutningskompetence er ikke til hinder for, at Rådet selv til enhver tid  

 kan beskæftige sig med en hvilken som helst sag som en del af dets generelle  

 tilsynsmyndighed.' Artikel X Artikel 8, der bliver til artikel 11, affattes således:
»Artikel 11 1. Den vægtning, der er angivet i artikel 8, skal fastsættes efter  

 følgende tabel:
En kontraherende parts årlige bidrag som en procentdel af de samlede  

 årlige bidrag for alle kontraherende parter Antal stemmer 2. Stemmetallene skal fastsættes første gang med virkning fra  

 ikrafttrædelsesdatoen for Protokollen, åbnet for undertegnelse i Bruxelles i  

 1997, i henhold til ovenstående tabel og i overensstemmelse med  

 bestemmelserne i artikel 10, som fastsætter de årlige bidrag fra de  

 kontraherende parter til Organisationens budget.
 3. Ved en stats tiltrædelse skal der foretages genfastsættelse af de  

 kontraherende parters stemmetal efter samme fremgangsmåde.
4. Stemmetallene skal genfastsættes hvert år i overensstemmelse med  

 ovennævnte bestemmelser.« Artikel XI Artikel 9, der bliver til artikel 12, affattes således:
»Artikel 12 Generalforsamlingen og Rådet skal selv fastsætte deres forretningsorden,  

 der bl.a. skal indeholde regler for valg af præsident og vicepræsident og  

 regler for anvendelse af procedurer ved afstemning og  

 beslutningsdygtighed.« Artikel XII Efter artikel 8 indsættes en ny artikel 9, der affattes således:
»Artikel 9 1. Hvis en af de kontraherende parter meddeler Generalforsamlingen eller  

 Rådet, at overordnede nationale hensyn, der vedrører nationale forsvars-  

 eller sikkerhedsinteresser forhindrer den i at handle i overensstemmelse med  

 en afgørelse, der er truffet ved flertal af de afgivne stemmer på de  

 betingelser, der er fastsat i artikel 8, stk. 1, kan den fravige denne  

 afgørelse under forudsætning af, at den for Generalforsamlingen eller Rådet  

 fremlægger en redegørelse for grundene hertil og en erklæring, der angiver,  

 hvorvidt (a) fravigelsen drejer sig om et spørgsmål af en sådan art, at der ikke er  

 nogen indsigelse imod, at afgørelsen får virkning for de andre kontraherende  

 parter, idet det præciseres, hvorvidt den pågældende kontraherende part ikke  

 følger afgørelsen eller kun følger den delvis; (b) fravigelsen drejer sig om et spørgsmål af så stor betydning for  

 forsvarsmæssige og sikkerhedsmæssige nationale hensyn, at afgørelsen slet  

 ikke må gennemføres, uden at der træffes endnu en afgørelse i  

 overensstemmelse med de foranstaltninger, der er fastsat i stk. 2 (b).
 2. (a) I tilfælde af, at de i stk. 1 (a) anførte foranstaltninger  

 anvendes, skal Generaldirektøren mindst een gang om året over for  

 Generalforsamlingen eller Rådet redegøre for arbejdet henimod, at ingen  

 kontraherende part fraviger.
(b) I tilfælde af, at de i stk. 1 (b) anførte foranstaltninger anvendes,  

 sættes gennemførelsen af afgørelsen i bero, og inden for en nærmere fastsat  

 frist forelægges den for Generalforsamlingen til fornyet afgørelse, selv om  

 den første afgørelse er truffet af Rådet.
Hvis den anden afgørelse på  

 grundlag af en fornyet gennemgang stadfæster den første afgørelse, kan en  

 kontraherende part fravige denne under de i stk. 1 (a) fastsatte betingelser.  

 Generalforsamlingen skal revurdere den første afgørelse inden for en frist,  

 der ikke må overstige et år.
3. I tilfælde af krig eller konflikt kan ingen af de berørte kontraherende  

 parters handlefrihed berøres af bestemmelserne i nærværende Konvention.
Det  

 samme princip skal være gældende i tilfælde af krise eller national  

 undtagelsestilstand.
Specielt kan hver kontraherende part midlertidigt  

 overtage ansvaret, helt eller delvis, for lufttrafiktjenesterne i dets  

 luftrum, hvor det udøver kontrol, når der er overordnede nationale hensyn,  

 særlig inden for forsvarsområdet, der taler herfor.
Opbygningen af et  

 europæisk lufttrafikstyringssystem skal gøre en effektiv genovertagelse af  

 disse tjenester mulig i overensstemmelse med de kontraherende parters  

 behov.« Artikel XIII Artikel 10 affattes således:
»Artikel 10 1. Hver kontraherende parts årlige bidrag til budgettet fastsættes for  

 hvert finansår efter følgende formel:
(a) de første 30% af de kontraherende parters samlede bidrag beregnes i  

 forhold til værdien af den kontraherende parts bruttonationalprodukt som  

 defineret i stk. 2; (b) de følgende 70% af de kontraherende parters samlede bidrag beregnes i  

 forhold til værdien af den kontraherende parts en  

 route-facilitets-omkostningsgrundlag som defineret i stk. 3.
2. Det bruttonationalprodukt, der benyttes til beregningerne, indhentes  

 fra den af Organisationen for Økonomisk Samarbejde og Udvikling udarbejdede  

 statistik - eller, hvis dette ikke er muligt, fra et andet organ, der yder  

 tilsvarende garantier, og som udpeges efter beslutning fra Rådet - ved at  

 beregne det aritmetiske gennemsnit for de sidste tre år, for hvilke de  

 statistiske data foreligger.
Værdien af bruttonationalproduktet beregnes på  

 grundlag af faktoromkostninger og løbende priser udtrykt i europæiske  

 regningsenheder.
3. Det en route-facilitets-omkostningsgrundlag, der benyttes til  

 beregningerne, skal være omkostningsgrundlaget for det år, der ligger to år  

 forud for vedkommende finansår.« Artikel XIV Artikel 11, der bliver til artikel 13, affattes således:
»Artikel 13 1. Organisationen skal opretholde sådanne forbindelser til stater og andre  

 internationale organisationer, som er nødvendige for at opfylde dens mål.
 2. Generalforsamlingen skal, uden præjudice for bestemmelserne i artikel  

 7, stk. 2 (k), stk. 3, i nærværende artikel og artikel 15, være bemyndiget  

 til på Organisationens vegne at indgå de særlige aftaler, der er nødvendige  

 for at gennemføre de opgaver, der er anført i artikel 2.
3. På forslag fra Rådet kan Generalforsamlingen betro Rådet at indgå de  

 særlige aftaler, der er nødvendige for at gennemføre de opgaver, der er nævnt  

 i artikel 2.« Artikel XV Artikel 12, der bliver til artikel 14, affattes således:
»Artikel 14 De særlige aftaler, som er nævnt i artikel 2, skal fastlægge  

 aftaleparternes respektive opgaver, rettigheder og forpligtelser sammen med  

 de økonomiske forhold, og de skal fastlægge de foranstaltninger, der skal  

 gennemføres.
Sådanne aftaler kan forhandles af Agency i overensstemmelse med  

 bestemmelserne i artikel 7, stk. 2 (k).« Artikel XVI Artikel 13, der bliver til artikel 15, affattes således:
»Artikel 15 Inden for de rammer, der af Rådet er givet i direktiverne, kan Agency  

 etablere de forbindelser, der er nødvendige for koordinering af lufttrafik og  

 for Agency's virksomhed, med de fornødne offentlige eller private tekniske  

 tjenester fra de kontraherende parter, fra ikke-kontraherende parter eller  

 fra internationale organisationer.
Til det formål kan der af Agency i  

 Organisationens navn indgås aftaler af ren administrativ, teknisk eller  

 kommerciel art, for så vidt som de er nødvendige for Agency's virksomhed og  

 på betingelse af, at Agency informerer Rådet herom.« Artikel XVII Artikel 14 bliver til artikel 16.
 I den hollandske tekst til artikel 14, stk. 1, der bliver til artikel 16,  

 stk. 1, ændres »de onroerende goederen« til »die onroerende  

 goederen« og i førnævnte artikels stk. 2 ændres  

 »verreberichtgeving« til »telecommunicatie«.
Artikel XVIII Artikel 15, der bliver til artikel 17, affattes således:
»Artikel 17 Under udførelsen af de hverv, som er anført i artikel 2, stk. 2 (b), skal  

 Agency følge de bestemmelser, der er gældende inden for de kontraherende  

 parters territorium og i det luftrum, for hvilket de er blevet pålagt  

 tilvejebringelse af lufttrafiktjeneste i henhold til internationale aftaler,  

 hvori de er part.« Artikel XIX Artikel 16, der bliver til artikel 18, affattes således:
»Artikel 18 Under udførelsen af de hverv, som er anført i artikel 2, stk. 2 (b), skal  

 Agency inden for den kompetence, der er tildelt lufttrafiktjenesterne, give  

 alle fornødne instruktioner til luftfartøjscheferne.
Luftfartøjscheferne skal  

 være forpligtet til at følge disse instruktioner, medmindre der efter de  

 bestemmelser, der er nævnt i den foregående artikel, er tale om force  

 majeure.« Artikel XX Artikel 17, der bliver til artikel 20, affattes således:
»Artikel 20 Under udførelsen af de hverv, som er anført i artikel 2, stk. 1 (e), samt  

 hvor det er relevant, i de hverv, som er anført i artikel 2, stk. 2 (b), skal  

 overtrædelser af luftfartslovgivningen begået i det luftrum, hvor Agency  

 udfører disse hverv, optages til rapport af medarbejdere, der af Agency er  

 blevet bemyndiget til dette formål, uden præjudice for den ret i  

 nationallovgivningen, som de kontraherende parters embedsmænd har til at  

 indberette overtrædelser af samme karakter.
De rapporter, der nævnes ovenfor,  

 skal have samme status ved nationale domstole som de indberetninger, der  

 foretages af nationale embedsmænd, der er bemyndiget til at indberette  

 overtrædelser af samme karakter.« Artikel XXI Artikel 18 og 19 bliver til artikel 21 og 22.
 I den engelske tekst til Konventionens artikel 18, stk. 2, der ændres til  

 den nye artikel 21, stk. 2, ændres »not less« til »no  

 less«.
I den engelske tekst til Konventionens artikel 19, stk. 1, der ændres til  

 den nye artikel 22, stk. 1, ændres »The Organisation shall be  

 exonerated, in the State in which its seat is located, and in the territories  

 of the Contracting Parties,» til »The Organisation shall be  

 exonerated in the territories of the Contracting Parties.« I den engelske tekst til Konventionens artikel 19, stk. 3, der ændres til  

 den nye artikel 22, stk. 3, ændres »its property, assets and  

 income« til »as well as its property, assets and income«.
 I den engelske tekst til Konventionens artikel 19, stk. 2, stk. 3 og stk.  

 4, der ændres til den nye artikel 22, stk. 2, stk. 3 og stk. 4, ændres  

 »The Organisation shall be« til »It shall be«.
 I den tyske tekst til Konventionens artikel 19, stk. 6, der ændres til den  

 nye artikel 22, stk. 6, ændres »øffentlicher Versorgungsbetriebe«  

 til »der øffentlichen Versorgung« og i den engelske tekst til  

 førnævnte stk. 6 ændres »for public utility service« til »for  

 general utilities«.
Artikel XXII Efter artikel 18 indsættes en ny artikel 19, der affattes således:
»Artikel 19 1. Under udførelsen af de hverv, som er nævnt i artikel 2, stk. 1 (e),  

 skal Organisationen i overensstemmelse med de generelle bestemmelser, der er  

 fastsat i artikel 7, stk. 2 (d), træffe de nødvendige  

 reguleringsforanstaltninger og meddele dem til luftfartøjsbrugere og  

 vedkommende lufttrafiktjenester.
De kontraherende parter skal sikre, at  

 luftfartøjsbrugere, luftfartøjschefer og de ansvarlige lufttrafiktjenester  

 overholder disse, medmindre de af tvingende sikkerhedsmæssige grunde er  

 forhindret heri.
 2. En kontraherende parts lufttrafiktjenesters overholdelse af de  

 generelle bestemmelser eller af de i stk. 1 nævnte  

 reguleringsforanstaltninger sker udelukkende på den pågældende kontraherende  

 parts ansvar.
3. På anmodning fra Organisationen kan der i tilfælde af en  

 luftfartøjsbrugers eller luftfartøjschefs manglende overholdelse af de  

 generelle bestemmelser eller af de i stk. 1 nævnte  

 reguleringsforanstaltninger indledes strafforfølgning mod den pågældende  

 lovovertræder; (a) af den kontraherende part på det sted på dens territorium, hvor den  

 manglende overholdelse er konstateret; (b) af Organisationen i overensstemmelse med de værnetingsregler, der er  

 angivet i artikel 35, hvis den kontraherende part, på hvis territorium  

 proceduren skal iværksættes, er enig heri.
4. De kontraherende parter er forpligtede til i deres nationale  

 lovgivninger at inkorporere bestemmelser, der sikrer overholdelse af de  

 generelle bestemmelser, der er fastsat i artikel 7, stk. 2 (d).« Artikel XXIII Artikel 20, 21, 22 og 23 bliver til artikel 23, 24, 25 og 26.
 I den franske tekst til Konventionens artikel 20, stk. 1, der ændres til  

 den nye artikel 23, stk.1, ændres »tous droits de douane et taxes  

 d'effet equivalent, autres que des redevances ou impositions representatives  

 de services rendus« til »tous droits de douane et taxes ou  

 redevances d'effet equivalent, autres que des redevances representatives de  

 services rendus«.
 I Konventionens artikel 20, stk. 2, der bliver til den nye artikel 23,  

 stk. 2, ændres »sur le territoire de la Partie dans laquelle » til  

 »sur le territoire de la Partie contractante dans laquelle« og i  

 den franske tekst i førnævnte stk. 2 ændres »a moins que ce ne soit,  

 dans des conditions« til »sauf dans les conditions«.
 I den tyske tekst til Konventionens artikel 20, stk. 3, der bliver til  

 artikel 23, stk. 3, ændres »wurden, an diese ausgeliefert und ftr ihre  

 Liegenschaften, ihre dienstlichen Anlagen« til »wurden, tatsæchlich  

 an diese ausgeliefert und ftr ihre dienstlichen Liegenschaften oder  

 Anlagen«.
 I Konventionens artikel 20, stk. 4, der bliver til artikel 23, stk. 4,  

 ændres »est en outre exoneree« til »est exoneree«, og  

 henvisningen til statutternes artikel 25 ændres til en henvisning til  

 statutternes artikel 13; i den hollandske tekst til førnævnte stk. 4 ændres  

 ordet »publikaties« til »publicaties«.
 I den tyske tekst til Konventionens artikel 22, stk. 2, der ændres til  

 artikel 25, stk. 2, ændres »die in den Haushalten des Personals  

 lebenden« til »die mit dem Personal im gemeinsamen Haushalt  

 lebenden«.
 I den tyske tekst til Konventionens artikel 22, stk. 3 (a), der ændres til  

 artikel 25, stk. 3 (a), ændres »in seinen Haushalten lebenden« til  

 »mit ihm im gemeinsamen Haushalt lebenden«.
 I den tyske tekst til Konventionens artikel 22, stk. 5 (b), der ændres til  

 artikel 25, stk. 5 (b), ændres »seine Kraftfahrzeuge« til  

 »sein privates Kraftfahrzeug«.
 I den franske tekst til Konventionens artikel 22, stk. 7, der ændres til  

 artikel 25, stk. 7, ændres »Directeur Geeneral« til »Directeur  

 geeneral«, og i den engelske tekst i førnævnte stk. 7 ændres »done  

 by him in the exercise of his functions« og »driven by him«  

 til »done by him/her in the exercise of his/her functions« og  

 »driven by him/her«, og i den tyske tekst i førnævnte stk. 7 ændres  

 »Vorrechten, Erleichterungen und Befreiungen« til »Vorrechten,  

 Befreiungen und Erleichterungen«.
 I den tyske tekst til Konventionens artikel 23, der ændres til artikel 26,  

 ændres »Tagungsort« til »Sitzungsort«.
Artikel XXIV Artikel 24, der bliver til artikel 27, affattes således:
»Artikel 27 Som følge af egen social sikringsordning fritages Organisationen,  

 Generaldirektøren og Organisationens personale for bundne indskud i nationale  

 sociale sikringsordninger uden præjudice for de ordninger mellem  

 Organisationen og de kontraherende parter, der består ved ikrafttræden af  

 Protokollen, åbnet for undertegnelse i 1997 i Bruxelles.« Artikel XXV Artikel 25 bliver til artikel 28.
Artikel XXVI Artikel 26, stk. 2, der bliver til artikel 29, stk. 2, affattes således:
»2. Der kan ikke foretages arrest eller udlæg i Organisationens  

 ejendom og aktiver uden efter retslig afgørelse.
Sådan retslig afgørelse kan  

 kun træffes under forudsætning af, at Organisationen er blevet rimeligt  

 underrettet om det pågældende retsskridt og af, at den har fået lejlighed til  

 at varetage sit forsvar.
Dog kan der hverken foretages arrest eller udlæg i  

 Organisationens anlæg.« I den franske tekst til Konventionens artikel 26, stk. 3, der ændres til  

 artikel 29, stk. 3, ændres »dans leur territoire respectif« til  

 »sur leur territoire respectif« og ordene »Directeur  

 General« til »Directeur geeneral«.
Artikel XXVII Artikel 27bliver til artikel 30.
 I den tyske tekst til Konventionens artikel 27, stk. 1, der bliver til  

 artikel 30, stk. 1, ændres » um die reibungslose Austbung der  

 Gerichtsbarkeit« til »um die ordnungsgemæsse Rechtspflege« og  

 »Vorrechte, Befreiungen, Ausnahmen oder Erleichterungen« ændres til  

 »Vorrechte, Immunitæten, Befreiungen oder Erleichterungen«, og i  

 den engelske tekst i førnævnte stk. 1 ændres »in the present  

 Convention« til »in this Convention«.
Artikel XXVIII Artikel 28, der bliver til artikel 31, affattes således:
»Artikel 31 Under udførelsen af de hverv, der er anført i artikel 2, stk. 1 (e), samt  

 hvor det er relevant, i de hverv, der er anført i artikel 2, stk. 2 (b), skal  

 Agency overholde internationale aftaler og nationale bestemmelser vedrørende  

 adgang til samt overflyvning og sikring af de pågældende kontraherende  

 parters territorium, og Agency skal træffe alle nødvendige forholdsregler til  

 sikring af, at sådanne aftaler og bestemmelser overholdes.« Artikel XXIX Artikel 29, der bliver til artikel 32, affattes således:
»Artikel 32 Under udførelsen af de hverv, der er anført i artikel 2, stk. 1 (e), samt  

 hvor det er relevant, i de hverv, der er anført i artikel 2, stk. 2 (b), skal  

 Agency give de kontraherende parter, som måtte ønske det, alle nødvendige  

 oplysninger om de luftfartøjer, som Agency har kendskab til under udøvelsen  

 af sine funktioner i forbindelse med den berørte kontraherende parts luftrum,  

 således at de pågældende kontraherende parter kan kontrollere, om  

 internationale aftaler og nationale bestemmelser følges.« Artikel XXX Artikel 30, der bliver til artikel 33, affattes således:
»Artikel 33 De kontraherende parter anerkender, at det er nødvendigt for Agency at  

 hvile økonomisk i sig selv, og forpligter sig til at stille de fornødne  

 økonomiske midler til rådighed inden for de grænser og under de betingelser,  

 der defineres af nærværende Konvention og Agency's statutter, der fremgår af  

 Annex I.« Artikel XXXI Artikel 31, der bliver til artikel 34, affattes således:
»Artikel 34 1. Alle uoverensstemmelser, der måtte opstå mellem to eller flere  

 kontraherende parter eller mellem en eller flere kontraherende parter og  

 Organisationen om fortolkning, anvendelse eller gennemførelse af nærværende  

 Konvention, herunder dens eksistens, gyldighed eller opsigelse, og som det  

 ikke har været muligt at bilægge inden en frist på seks måneder ved direkte  

 forhandling eller på anden måde, skal afgøres ved voldgift ved den permanente  

 voldgiftsdomstol i Haag i overensstemmelse med de fakultative  

 voldgiftsbestemmelser, der er fastsat for denne domstol.
 2. Voldgiftsretten skal bestå af tre medlemmer.
3. Voldgift finder sted i Haag.
Den permanente voldgiftsdomstols  

 internationale kontor tjener som justitskontor og yder administrative  

 tjenester i henhold til de direktiver, der gives af den permanente  

 voldgiftsdomstol.
4. Den permanente voldgiftsdomstols kendelser er bindende for de  

 involverede parter.« Artikel XXXII Artikel 32 og 33 ophæves.
Artikel XXXIII Artikel 34, der bliver til artikel 37, affattes således:
»Artikel 37 De kontraherende parter forpligter sig til at sikre Agency kontinuerlig  

 adgang til de offentlige ydelser, der følger af gældende lovgivning, og som  

 er nødvendige for de operationelle tjenesters korrekte udførelse.« Artikel XXXIV Artikel 35, der bliver til artikel 38, affattes således:
»Artikel 38 1. Gyldigheden af nærværende Konvention, som ændret ved Protokol af 12.  

 februar 1981, og senere ændret ved Protokollen åbnet for undertegnelse i  

 Bruxelles i 1997, forlænges for en ikke nærmere fastsat periode.
 2. Når den således forlængede Konvention har været i kraft i tyve år, kan  

 enhver kontraherende part opsige den for sit eget vedkommende ved en  

 skriftlig meddelelse herom til regeringen i Kongeriget Belgien, der  

 underretter regeringerne i de andre kontraherende stater herom.
Beslutningen om at opsige Konventionen får gyldighed med udgangen af det  

 år, hvor opsigelsen blev meddelt på betingelse af, at den særlige aftale, der  

 omtales i stk. 3, er blevet indgået på dette tidspunkt.
I mangel heraf træder  

 opsigelsen i kraft på den dato, der fastsættes i nævnte særlige aftale.
 3. Rettigheder og forpligtelser, herunder af økonomisk karakter for den  

 kontraherende part, der for sit vedkommende opsiger Konventionen, skal  

 fastsættes i en særlig aftale indgået mellem denne part og Organisationen.
 Denne aftale skal godkendes af Generalforsamlingen ved enstemmighed af de  

 afgivne stemmer, idet den kontraherende part, der for sit vedkommende opsiger  

 Konventionen, ikke deltager i afstemningen.
 4. Organisationen kan opløses, hvis antallet af kontraherende parter  

 indskrænkes til under 50% af de undertegnende parter i ovennævnte Protokol af  

 1997 under forbehold af, at der på Generalforsamlingen opnås enstemmighed af  

 de afgivne stemmer.
5. Hvis Organisationen efter anvendelse af bestemmelserne i nærværende  

 artikel opløses, skal den fortsætte med at eksistere som juridisk person, som  

 angivet i artikel 4, indtil den er likvideret.« Artikel XXXV Efter artikel 34 indsættes en ny artikel 35, der affattes således:
»Artikel 35 1. Uden præjudice for anvendelsen af bestemmelserne i Annex IV om  

 inddrivelse af en route-afgifter skal alene de kontraherende parter have  

 jurisdiktion til at påkende tvister, som kan opstå mellem Organisationen,  

 repræsenteret ved Agency's Generaldirektør, og enhver fysisk eller juridisk  

 person i forbindelse med Organisationens handlinger.
2. Uden præjudice for anvendelsen af bestemmelserne i Annex IV om  

 inddrivelse af en route-afgifter skal sag anlægges på den kontraherende parts  

 territorium; (a) hvor sagsøgte har bopæl eller registreret kontor; (b) hvor sagsøgte har forretningssted, såfremt hverken hans bopæl eller  

 registrerede kontor er beliggende på en kontraherende parts territorium; (c) i mangel af jurisdiktion som nævnt i (a) og (b), hvor sagsøgte har  

 aktiver; (d) i mangel af jurisdiktion som nævnt i (a) -(c), hvor EUROCONTROL har  

 sit hovedkontor.« Artikel XXXVI Artikel 36, der bliver til artikel 39, affattes således:
»Artikel 39 1. Tiltrædelse af nærværende Konvention, som ændret ved Protokol af 12.  

 februar 1981 og ved Protokollen åbnet for undertegnelse i Bruxelles i 1997,  

 foretaget af enhver stat, der ikke er undertegner af sidstnævnte Protokol,  

 forudsætter, at Generalforsamlingen træffer beslutning herom ved enstemmighed  

 af de afgivne stemmer.
 2. Generalforsamlingens præsident underretter den stat, der ikke er  

 undertegner, om beslutningen om at godkende tiltrædelsen.
 3. Tiltrædelsesdokumentet deponeres hos Kongeriget Belgiens regering, som  

 underretter regeringerne for de andre undertegnende og tiltrædende stater.
4. Tiltrædelse sker med virkning fra den første dag i den anden måned, der  

 følger efter tiltrædelsesdokumentets deponering.« Artikel XXXVII Efter artikel 35 indsættes en ny artikel 36, der affattes således:
»Artikel 36 1. Ændringer til bestemmelserne i Annex I om Agency's statutter og til  

 bestemmelserne i artikel 16 -19 i Annex IV om en route-afgiftssystemet skal  

 være gældende inden for de kontraherende parters territorium, såfremt de  

 pågældende ændringer er foretaget i overensstemmelse med bestemmelserne i  

 nærværende Konvention.
 2. Bestemmelserne i Annex III om skat og bestemmelserne i artikel 1-15 i  

 Annex IV om en route-afgiftssystemet kan ikke ændres af Generalforsamlingen.
3. Hver kontraherende part skal være bundet af Annex IV for en periode af  

 fem år regnet fra nærværende Konventions ikrafttræden.
Perioden på fem år  

 forlænges automatisk med perioder af fem år.
En kontraherende part, der  

 senest to år, inden den igangværende periode udløber, skriftligt har meddelt  

 Generalforsamlingen, at den ikke ønsker perioden forlænget, skal ved udløbet  

 af denne femårs-periode ikke længere være bundet af Annex IV.
 4. Rettigheder og pligter for den kontraherende part, der udtræder, kan om  

 nødvendigt fastsættes i en særlig aftale indgået mellem denne part og  

 Organisationen.
 En sådan aftale skal godkendes af Generalforsamlingen ved enstemmighed af  

 de afgivne stemmer, idet den kontraherende part, der udtræder, ikke deltager  

 i afstemningen.
5. Den kontraherende part, der ikke længere er bundet af Annex IV, kan når  

 som helst skriftligt meddele Generalforsamlingen, at den på ny ønsker at  

 blive bundet heraf.
Den pågældende kontraherende part bindes på ny af Annex  

 IV seks måneder regnet fra den dag, Generalforsamlingen træffer beslutning om  

 at acceptere denne anmodning.
Beslutningen, der træffes ved enstemmighed af  

 de afgivne stemmer, træffes af de kontraherende parter, der deltager i det  

 fælles system.
Vedkommende kontraherende part skal være bundet af Annex IV  

 for en periode af fem år regnet fra den dag, hvor den på ny blev bundet  

 heraf.
Denne periode forlænges automatisk under de samme betingelser som dem,  

 der er angivet i stk. 3.« Artikel XXXVIII Efter artikel 39 indsættes en ny artikel 40, der affattes således:
»Artikel 40 1. Tiltrædelse af nærværende Konvention, som ændret ved Protokol af 12.  

 februar 1981 og ved Protokollen, åbnet for undertegnelse i Bruxelles i 1997,  

 skal være åben for regionale, økonomisk integrerede organisationer på vilkår  

 og betingelser, der fastsættes efter nærmere aftale mellem de kontraherende  

 parter og de pågældende organisationer, af hvilke en eller flere af de  

 undertegnende stater skal være medlemmer, idet de pågældende vilkår og  

 betingelser skal fastsættes i en tillægsprotokol til Konventionen.
 2. Tiltrædelsesdokumentet deponeres hos Kongeriget Belgiens regering, som  

 underretter de andre parter.
3. En regional, økonomisk integreret organisations tiltrædelse sker med  

 virkning fra den første dag i den anden måned efter tiltrædelsesdokumentets  

 deponering på betingelse af, at den i stk. 1 nævnte tillægsprotokol er trådt  

 i kraft.« Artikel XXXIX Konventionens Annex I vedrørende Agency's statutter erstattes af Annex I  

 til den konsoliderede version af teksten til Konventionen, der optages som  

 bilag til Protokollen åbnet for undertegnelse i Bruxelles i 1997.
Artikel XL Konventionens Annex II vedrørende Flyveinformationsregioner (Konventionens  

 artikel 3) erstattes af Annex II til den konsoliderede version af teksten til  

 Konventionen, der optages som bilag til Protokollen åbnet for undertegnelse i  

 Bruxelles i 1997.
Artikel XLI Annex III (Skattebestemmelser) til den konsoliderede version af teksten  

 til Konventionen, der optages som bilag til Protokollen åbnet for  

 undertegnelse i Bruxelles i 1997, udgør Konventionens Annex III.
Artikel XLII Annex IV (Bestemmelser angående det fælles en route-afgiftssystem) til den  

 konsoliderede version af teksten til Konventionen, der optages som bilag til  

 Protokollen åbnet for undertegnelse i Bruxelles i 1997, udgør Konventionens  

 Annex IV.
BILAG 2 TILLÆGSPROTOKOL vedrørende erstatning af den Multilaterale Aftale vedrørende en  

 route-afgifter af 12. februar 1981 med de relevante bestemmelser i den  

 konsoliderede tekst i den internationale EUROCONTROL Konvention vedrørende  

 samarbejde om luftfartens sikkerhed, som ændret i Bruxelles i 1997, herunder  

 Annex IV TILLÆGSPROTOKOL vedrørende erstatning af den Multilaterale Aftale vedrørende en  

 route-afgifter af 12. februar 1981 med de relevante bestemmelser i den  

 konsoliderede tekst i den internationale EUROCONTROL Konvention vedrørende  

 samarbejde om luftfartens sikkerhed, som ændret i Bruxelles i 1997, herunder  

 Annex IV FORBUNDSREPUBLIKKEN TYSKLAND, REPUBLIKKEN ØSTRIG, KONGERIGET BELGIEN, REPUBLIKKEN BULGARIEN, REPUBLIKKEN CYPERN, REPUBLIKKEN KROATIEN, KONGERIGET DANMARK, KONGERIGET SPANIEN, REPUBLIKKEN FRANKRIG, DET FORENEDE KONGERIGE STORBRITANNIEN OG NORDIRLAND, REPUBLIKKEN GRÆKENLAND, REPUBLIKKEN UNGARN, IRLAND, REPUBLIKKEN ITALIEN, STORHERTUGDØMMET LUXEM- BOURG, REPUBLIKKEN MALTA, FYRSTENDØMMET MONACO, KONGERIGET NORGE, KONGERIGET NEDERLANDENE, REPUBLIKKEN PORTUGAL, RUMÆNIEN, REPUBLIKKEN SLOVAKIET, REPUBLIKKEN SLOVENIEN, KONGERIGET SVERIGE, DEN SCHWEIZISKE KONFØDERATION, REPUBLIKKEN TJEKKIET, REPUBLIKKEN TYRKIET, herefter kaldet »de nationale kontraherende parter«, DEN EUROPÆISKE ORGANISATION FOR LUFTFARTENS SIKKERHED, herefter kaldet »EUROCONTROL«, i betragtning af den internationale EUROCONTROL Konvention  

 vedrørende samarbejde om luftfartens sikkerhed, som ændret i Bruxelles i  

 1981, og særligt artikel 6, stk. 3, artikel 7, stk. 2, artikel 11 og artikel  

 12; i betragtning af Beslutning Nr. 85/43 truffet af EUROCONTROL's  

 Permanente Kommission angående indgåelsen af nærværende Tillægsprotokol; eftersom de nationale kontraherende parter denne dag undertegner  

 en Protokol, der konsoliderer den internationale EUROCONTROL Konvention af  

 13. december 1960 vedrørende samarbejde om luftfartens sikkerhed med senere  

 ændringer (herefter benævnt »Protokollen«); eftersom EUROCONTROL med de nationale kontraherende parter  

 deltager i den Multilaterale Aftale vedrørende en route-afgifter af 12.  

 februar 1981 (herefter benævnt »den Multilaterale Aftale«); eftersom Protokollen imidlertid kun er åben for undertegnelse af  

 de nationale kontraherende parter og af en hvilken som helst anden stat  

 indbudt til den Diplomatiske Konference, på hvilken den blev vedtaget, og en  

 hvilken som helst anden stat, der af EUROCONTROL's Permanente Kommission har  

 tilladelse til at undertegne den; eftersom Protokollen, når denne træder i kraft, i medfør af  

 artikel IV, ophæver den Multilaterale Aftale og erstatter den af de relevante  

 bestemmelser i den konsoliderede tekst til Konventionen, der er vedlagt  

 Protokollen, herunder dens Annex IV; eftersom en sådan indsætning kun er mulig med alle parters  

 samtykke; har opnået enighed om følgende:
Artikel 1 Med virkning fra ikrafttræden af Protokollen af 27. juni 1997, der  

 konsoliderer den internationale EUROCONTROL Konvention af 13. december 1960  

 vedrørende samarbejde om luftfartens sikkerhed med senere ændringer, ophæves  

 den Multilaterale Aftale vedrørende en route-afgifter af 12. februar 1981.
Artikel 2 Regeringen i Kongeriget Belgien lader nærværende Tillægsprotokol  

 registrere hos De Forenede Nationers Generalsekretær i overensstemmelse med  

 artikel 102 i De Forenede Nationers Pagt og hos Rådet for den internationale  

 organisation for civil luftfart (ICAO) i overensstemmelse med artikel 83 i  

 konventionen angående den internationale civile luftfart undertegnet i  

 Chicago den 7. december 1944.
 TIL BEKRÆFTELSE HERAF har de undertegnede befuldmægtigede efter  

 fremvisning af behørigt godkendte fuldmagter undertegnet nærværende  

 Tillægsprotokol.
UDFÆRDIGET i Bruxelles, den 27. juni 1997 på tysk, engelsk, bulgarsk,  

 kroatisk, dansk, spansk, fransk, græsk, ungarsk, italiensk, hollandsk, norsk,  

 portugisisk, rumænsk, slovakisk, slovensk, svensk, tjekkisk og tyrkisk i eet  

 originaleksemplar, der deponeres i regeringens arkiver i Kongeriget Belgien,  

 som fremsender bekræftede kopier til de andre undertegnende stater.
Den  

 franske tekst skal have forrang i tilfælde af uoverensstemmelse mellem  

 teksterne.
For Forbundsrepublikken Tyskland, For Republikken Østrig, For Kongeriget Belgien, For Republikken Bulgarien, For Republikken Cypern, For Republikken Kroatien, For Kongeriget Danmark, For Kongeriget Spanien, For Republikken Frankrig, For Det Forenede Kongerige Storbritannien og Nordirland, For Republikken Grækenland, For Republikken Ungarn, For Irland, For Republikken Italien, For Storhertugdømmet Luxembourg, For Republikken Malta, For Fyrstendømmet Monaco, For Kongeriget Norge, For Kongeriget Nederlandene, For Republikken Portugal, For Rumænien, For Republikken Slovakiet, For Republikken Slovenien, For Kongeriget Sverige, For Den Schweiziske Konføderation, For Republikken Tjekkiet, For Republikken Tyrkiet, For EUROCONTROL.
BILAG 3 KONSOLIDERET VERSION, DER INKORPORERER DE AF DEN NUVÆRENDE KONVENTIONS  

 TEKSTER, DER FORTSAT ER I KRAFT, TILLIGE MED ÆNDRINGERNE FORETAGET VED DEN  

 DIPLOMATISKE KONFERENCE DEN 27. JUNI 1997 KONSOLIDERET TEKST TIL KONVENTIONEN KONSOLIDERET VERSION, DER INKORPORERER DE AF DEN NUVÆRENDE KONVENTIONS  

 TEKSTER, DER FORTSAT ER I KRAFT, TILLIGE MED ÆNDRINGERNE FORETAGET VED DEN  

 DIPLOMATISKE KONFERENCE DEN 27. JUNI 1997 KONSOLIDERET TEKST TIL KONVENTIONEN Artikel 1 1. For at opnå den harmonisering og integrering, der er nødvendig for at  

 oprette et ensartet europæisk lufttrafikstyringssystem, er de kontraherende  

 parter enige om at styrke samarbejdet og udvikle fælles aktiviteter inden for  

 luftfart, idet der herved tages tilbørligt hensyn til forsvarsmæssige behov,  

 og idet der sørges for den for alle luftrumsbrugere størst mulige frihed, der  

 er forenelig med det krævede sikkerhedsniveau ved tilvejebringelsen af  

 omkostningseffektive lufttrafiktjenester, og som, hvor dette er muligt, tager  

 hensyn til behovet for at minimere enhver negativ miljøpåvirkning, både  

 driftsmæssigt, teknisk og økonomisk.
 Disse mål søges tilgodeset uden at krænke princippet om hver stats  

 fuldstændige suverænitet over luftrummet over sit eget territorium og hver  

 stats kompetence til at udøve sine prærogativer med hensyn til sikkerhed og  

 forsvar i sit nationale luftrum.
De har således opnået enighed om (a) at fastsætte en europæisk politik inden for lufttrafikstyring  

 omfattende fastlæggelse af strategier og programmer, som har til formål, på  

 en omkostningseffektiv måde, at udvikle den kapacitet, der er nødvendig for  

 at opfylde alle civile og militære brugeres krav samtidig med, at det krævede  

 sikkerhedsniveau opretholdes; (b) at forpligte sig til at udarbejde specifikke mål med hensyn til  

 rationelle og effektive lufttrafikstyringsoperationer i de  

 flyveinformationsregioner, som er beskrevet i Annex II til nærværende  

 Konvention, hvorved staterne, i overensstemmelse med de relevante  

 bestemmelser i konventionen angående international civil luftfart, er blevet  

 enige om at tilvejebringe lufttrafiktjenester uden at krænke principperne om  

 fri luftfart i luftrum, der ikke er underlagt staternes suverænitet, således  

 som de følger af konventioner, internationale aftaler og regler eller  

 principper i folkeretten; (c) at indføre et system for overvågning og resultatopfølgning for  

 lufttrafikstyringen; (d) at gennemføre en fælles plan for tilnærmelse og oprettelse af  

 flyvesikringstjenester og luftfartsanlæg i Europa; (e) at antage og anvende fælles normer og specifikationer; (f) at harmonisere bestemmelser for lufttrafiktjenester; (g) at udvikle den til rådighed værende kapacitet for at opfylde  

 lufttrafikkens krav og sikre den mest effektive udnyttelse ved i fællesskab  

 at oprette, drive og udvikle et fælles lufttrafikreguleringssystem i Europa  

 inden for rammerne af indførelsen af et ensartet europæisk  

 lufttrafikstyringssystem; (h) at fremme fælles tilvejebringelse af lufttrafiksystemer og -anlæg; (i) at iværksætte en fælles politik for fastlæggelse og beregning af  

 afgifter, som pålægges brugere af en route-flyvesikringsanlæggene og  

 -tjenesterne, herefter kaldet »en route-afgifter«; (j) at iværksætte en procedure, der er adskilt fra de tjenesteydende  

 funktioner, for multilateral udvikling og harmonisering af  

 sikkerhedsbestemmelser på lufttrafikstyringsområdet inden for et samlet  

 flyvesikkerhedssystem; (k) at deltage i udformningen, gennemførelsen og overvågningen af et  

 globalt navigationssatellitsystem; (l) at identificere nye muligheder for fælles aktioner inden for  

 udformning, gennemførelse, overvågning eller drift af luftfartssystemer og  

 -tjenester; (m) i sammenhæng med et »gate-to-gate« koncept at udvikle en  

 overordnet politik og en egnet og effektiv procedure for strategisk  

 udformning og planlægning af ruter og luftrum.
2. Med det formål for øje opretter de herved en »europæisk  

 organisation for luftfartens sikkerhed (EUROCONTROL)», herefter benævnt  

 »Organisationen«, som skal arbejde sammen med de nationale civile  

 og militære myndigheder samt brugerorganisationerne.
Organisationen skal  

 bestå af tre institutioner:
(a) en Generalforsamling, der udgør den institution, der er ansvarlig for  

 udformning og godkendelse af Organisationens generelle politik, herunder (i) den fælles politik for en route-afgifter og Organisationens  

 aktiviteter inden for andre afgiftsområder; (ii) de resultatopfølgende og vurderende funktioner for Organisationen; (iii) fastsættelse af Organisationens mål, herunder mål for  

 standardisering, planlægning, resultater og sikkerhedsbestemmelser; (iv) det tekniske og økonomiske valg af større rammeprogrammer for  

 samarbejde; (v) eksterne relationer med stater og organisationer og ansøgninger om  

 tiltrædelse af nærværende Konvention; (b) et Råd, der udgør den institution, der har til opgave at gennemføre  

 Generalforsamlingens beslutninger og, i overensstemmelse med den kompetence,  

 sidstnævnte tildeles, skal det træffe beslutning om alle de obligatoriske  

 foranstaltninger, der retter sig imod og forpligter de kontraherende parter  

 samt føre tilsyn med Agency's arbejde; (c) et Agency, hvis statutter fremgår af Annex I til nærværende  

 Konvention, der udgør den institution, der har til opgave at gennemføre  

 Organisationens hverv i overensstemmelse med bestemmelserne i de følgende  

 artikler i nærværende Konvention samt de hverv, der pålægges det af  

 Generalforsamlingen eller Rådet, og som skal fremkomme med relevante forslag,  

 og som skal udnytte de tekniske, finansielle og personalemæssige ressourcer  

 for at nå de fastsatte mål.
 3. Hovedsædet for Organisationen skal ligge i Bruxelles.
Artikel 2 1. Organisationen er forpligtet til at udføre følgende hverv:
(a) at udarbejde og godkende detaljerede harmoniserings- og  

 integreringsplaner for de kontraherende parters lufttrafiktjenester og  

 -systemer, især flyvesikringssystemer installeret på jorden og i luften med  

 henblik på at oprette et ensartet europæisk lufttrafikstyringssystem; (b) at koordinere de iværksættelsesplaner, der er udarbejdet af de  

 kontraherende parter, således at der sikres en tilnærmelse henimod et  

 ensartet europæisk lufttrafikstyringssystem; (c) at undersøge og på de kontraherende parters vegne koordinere de emner  

 inden for luftfart, som er behandlet af den internationale organisation for  

 civil luftfart (ICAO) og andre berørte internationale organisationer, som  

 beskæftiger sig med civil luftfart, og at koordinere og fremlægge ændringer  

 eller forslag til disse organer; (d) at definere, udforme, udvikle, godkende og tilrettelægge  

 iværksættelsen af et ensartet europæisk lufttrafikstyringssystem; (e) at udvikle og drive et fælles europæisk lufttrafikreguleringssystem i  

 et fælles internationalt center inden for de rammer, der er beskrevet under  

 (d); (f) at udarbejde, antage, undersøge og vurdere fælles standarder,  

 specifikationer og praksis for lufttrafikstyringssystemer og  

 lufttrafiktjenester; (g) at udarbejde og godkende fremgangsmåder med henblik på iværksættelse  

 af en strategi for fælles tilvejebringelse af lufttrafiksystemer og -anlæg; (h) at koordinere de kontraherende parters forsknings- og  

 udviklingsprogrammer i relation til ny teknik inden for luftfart, at indsamle  

 og distribuere resultaterne heraf og i fællesskab fremme og gennemføre  

 undersøgelser, forsøg og anvendt forskning samt teknisk udvikling på dette  

 område; (i) at oprette et uafhængigt system for resultatopfølgning, der inddrager  

 alle aspekter vedrørende lufttrafikstyring, herunder politik og planlægning,  

 sikkerhedsstyring i og omkring lufthavne og i luftrummet samt de finansielle  

 og økonomiske aspekter vedrørende de ydede tjenester, og fastsætte mål, der  

 inddrager alle disse aspekter; (j) at undersøge og fremme foranstaltninger til forbedring af  

 omkostningseffektiviteten inden for luftfart; (k) at udarbejde og godkende fælles kriterier, fremgangsmåder og metoder,  

 således at der sikres den størst mulige effektivitet og kvalitet af  

 lufttrafikstyringssystemerne og lufttrafiktjenesterne; (l) at udarbejde forslag med henblik på en harmonisering af de europæiske  

 bestemmelser for lufttrafiktjeneste; (m) at støtte effektivitetsforbedringer og fleksibilitet i benyttelsen af  

 luftrummet mellem de civile og militære brugere; (n) at udarbejde og godkende koordinerede eller fælles holdninger for at  

 forbedre lufttrafikstyringen i og omkring lufthavne; (o) at udarbejde og godkende fælles kriterier for udvælgelse og fælles  

 holdninger for uddannelse, certificering og færdigheder for  

 lufttrafiktjenestepersonel; (p) at udvikle, oprette og drive elementerne i de fremtidige europæiske  

 fælles systemer, som den betroes af de kontraherende parter; (q) at fastsætte, fakturere og opkræve en route-afgifter på vegne af de  

 kontraherende parter, der deltager i det fælles en route-afgiftssystem under  

 de betingelser, der er fastsat i Annex IV; (r) at udarbejde og iværksætte procedurer for multilateral udvikling og  

 harmonisering af sikkerhedsbestemmelser inden for lufttrafikstyringsområdet; (s) at udføre alle andre hverv, der henhører under nærværende Konventions  

 principper og mål.
 2. På anmodning fra en eller flere af de kontraherende parter og på  

 grundlag af en eller flere særlige aftaler indgået mellem Organisationen og  

 de berørte kontraherende parter, kan Organisationen pålægges følgende hverv:
(a) at hjælpe sådanne kontraherende parter med planlægning, specifikation  

 og oprettelse af lufttrafiksystemer og lufttrafiktjenester; (b) at tilvejebringe og drive, helt eller delvis, lufttrafikanlæg og  

 lufttrafiktjenester på sådanne kontraherende parters vegne; (c) at hjælpe sådanne kontraherende parter med fastsættelse, fakturering  

 og opkrævning af afgifter, som af dem pålægges brugere af  

 flyvesikringstjenester, og som ikke er dækket af nærværende Konventions Annex  

 IV.
3. Organisationen kan (a) indgå særlige aftaler med ikke-kontraherende parter, der er  

 interesserede i at deltage i udøvelsen af de hverv, der er anført i artikel  

 2, stk. 1; (b) på anmodning fra ikke-kontraherende parter eller andre internationale  

 organisationer på deres vegne udføre ethvert andet hverv, der henhører under  

 nærværende artikel, på grundlag af særlige aftaler indgået mellem  

 Organisationen og vedkommende parter.
 4. Organisationen skal så vidt muligt sørge for, at dens tjenesteydende  

 funktioner, især dem, der fastsættes i medfør af artikel 2, stk. 1 (e), (g),  

 (p) og (q), artikel 2, stk. 2, og artikel 2, stk. 3 (b), udøves uafhængigt af  

 dens regelfastsættende funktioner.
 5. For at lette udøvelsen af sine hverv kan Organisationen efter  

 beslutning truffet af Generalforsamlingen oprette foretagender, der skal  

 reguleres af særlige statutter, der enten er underlagt folkeretten eller en  

 kontraherende parts nationale ret, eller erhverve majoritetsandele i sådanne  

 foretagender.
Artikel 3 1. Nærværende Konvention gælder for en route-flyvesikringstjenester og  

 dertil knyttede indflyvnings- og lufthavnstjenester for lufttrafik i de  

 flyveinformationsregioner, der er anført i Annex II.
 2. (a) Enhver rettelse, som en kontraherende part ønsker at gennemføre i  

 listen over sine flyveinformationsregioner, som anført i Annex II, skal  

 besluttes af Generalforsamlingen ved enstemmighed af de afgivne stemmer, hvis  

 det resulterer i en ændring af grænserne for det samlede luftrum, der dækkes  

 af nærværende Konvention.
 (b) Enhver rettelse, som ikke resulterer i en sådan ændring, skal i alle  

 tilfælde anmeldes til Organisationen af vedkommende kontraherende part.
 3. For så vidt angår nærværende Konvention, omfatter udtrykket  

 »lufttrafik« civile luftfartøjer og de militære, told- og  

 politiluftfartøjer, som følger de procedurer, der er fastsat af den  

 internationale organisation for civil luftfart.
 På grundlag af en særlig aftale, som fastsat i artikel 2, stk. 2 (b), kan  

 en kontraherende part kræve, at udtrykket »lufttrafik« skal gælde  

 for andre dele af lufttrafikken inden for dens territorium.
Artikel 4 Organisationen er en juridisk person.
Inden for de kontraherende parters  

 territorium har den den mest omfattende retsevne, som juridiske personer er  

 berettiget til i henhold til national lovgivning; den er bl.a. berettiget til  

 at erhverve eller overdrage løsøre eller fast ejendom og til at anlægge  

 retssag.
Når bortses fra, hvad der ellers er foreskrevet i nærværende  

 Konvention eller statutterne i Annex I, er den repræsenteret ved Agency, som  

 handler i dens navn.
Agency administrerer Organisationens ejendom.
Artikel 5 1. Generalforsamlingen skal sammensættes af repræsentanter fra de  

 kontraherende parter på ministerplan.
Hver kontraherende part kan udpege  

 flere delegerede, især med henblik på at opnå repræsentation af såvel civile  

 som forsvarsmæssige interesser.
Hver kontraherende part har dog kun een  

 stemme.
2. Rådet skal sammensættes af repræsentanter fra de kontraherende parter  

 på luftfartsdirektørplan.
Hver kontraherende part kan udpege flere  

 delegerede, især med henblik på at opnå repræsentation af såvel civile som  

 forsvarsmæssige interesser.
Hver kontraherende part har dog kun een stemme.
 3. I spørgsmål vedrørende det fælles en route-afgiftssystem skal  

 Generalforsamlingen og Rådet sammensættes af repræsentanter fra de  

 kontraherende parter, der deltager i det fælles en route-afgiftssystem under  

 de i Annex IV omtalte betingelser.
 4. De repræsentanter for internationale organisationer, der kan bidrage  

 til Organisationens arbejde, skal i nødvendigt omfang opfordres af  

 Generalforsamlingen eller af Rådet til som observatører at deltage i  

 Organisationens organer.
Artikel 6 1. Generalforsamlingen træffer beslutninger for så vidt angår de  

 kontraherende parter, Rådet og Agency, herunder i de i artikel 1, stk. 2 (a),  

 anførte tilfælde.
Herudover skal Generalforsamlingen (a) udnævne Generaldirektøren for Agency efter indstilling fra Rådet; (b) give tilladelse til forelæggelse af sager på vegne af Organisationen  

 for den permanente voldgiftsdomstol i Haag i de i artikel 34 anførte  

 tilfælde; (c) fastsætte principperne for driften af det fælles europæiske  

 lufttrafikreguleringssystem, som omtalt i artikel 2, stk. 1 (e); (d) godkende ændringer til Annex I i overensstemmelse med de  

 afstemningsregler, der er anført i artikel 8, stk.1; (e) godkende ændringer til Annex II og IV i overensstemmelse med de  

 afstemningsregler, der er anført i artikel 8, stk. 3; (f) regelmæssigt gennemgå Organisationens hverv.
 2. Med henblik på at formulere den fælles politik vedrørende en  

 route-afgifter skal Generalforsamlingen bl.a.
(a) fastsætte de principper, der vedrører de omkostninger, der af de  

 kontraherende parter og Organisationen kan pålægges brugerne for de en  

 route-luftfartsanlæg og -tjenester, der stilles til deres rådighed; (b) fastsætte formlen for beregning af en route-afgifter; (c) fastsætte de principper, der finder anvendelse med hensyn til  

 fritagelse for en route-afgifter, og kan desuden beslutte, at for visse  

 kategorier af flyvninger, der således fritages for betaling af en  

 route-afgifter, der henhører under Annex IV, kan omkostninger pådraget i  

 forbindelse med luftfartsanlæg og -tjenester opkræves direkte af de  

 kontraherende parter; (d) godkende Rådets rapporter vedrørende en route-afgifter.
3. Generalforsamlingen kan (a) forelægge enhver sag, der hører under dens kompetence, til  

 undersøgelse for Rådet; (b) i nødvendigt omfang delegere kompetence til Rådet med henblik på at  

 træffe beslutninger i sager, der hører under dens generelle kompetence, som  

 anført i artikel 1, stk. 2 (a); (c) oprette andre støtteorganer, som den måtte finde nødvendig.
Artikel 7 1. I medfør af den kompetence, som nærværende Konvention giver Rådet, kan  

 det træffe beslutninger angående de kontraherende parter vedrørende de i  

 artikel 2, stk. 1, nævnte hverv.
2. I medfør af den tilsynsmyndighed, som nærværende Konvention pålægger  

 Rådet at udøve i forhold til Agency, (a) skal det efter konsultationer med de repræsentative organisationer for  

 luftrumsbrugere og lufthavne, der er anerkendt af Rådet, godkende Agency's  

 etårige og femårige arbejdsprogrammer, som Agency forelægger det med henblik  

 på udførelse af de i artikel 2 nævnte hverv, samt den femårige finansielle  

 plan og budgettet, herunder de finansielle forpligtelser, Agency's  

 aktivitetsrapport og de forelagte rapporter i medfør af artikel 2, stk. 2  

 (c), artikel 10, stk. 3 og artikel 11, stk. 1 i Agency's statutter; (b) skal det godkende de principper, der styrer Agency's generelle  

 struktur; (c) skal det føre tilsyn med Agency's aktiviteter inden for  

 luftfartsafgiftsområdet; (d) skal det efter rådførelse med de repræsentative organisationer for  

 luftrumsbrugere og lufthavne, der er anerkendt af Rådet, fastsætte de  

 generelle driftsbetingelser for det fælles europæiske  

 lufttrafikreguleringssystem omtalt i artikel 2, stk. 1(e) under behørigt  

 hensyn til de prærogativer, staterne udøver med hensyn til deres  

 luftrumsregulering.
Disse generelle betingelser skal blandt andet fastsætte  

 de regler, der skal anvendes, samt procedurerne for konstatering af manglende  

 overholdelse af reglerne; (e) skal det udstede direktiver til Agency efter gennemgang af Agency's  

 regelmæssige rapporter, eller når det anses for nødvendigt for gennemførelse  

 af de opgaver, som er pålagt Agency, og godkende ordninger for samarbejde  

 mellem Agency og de pågældende nationale organisationer for at gøre det  

 muligt for Agency at forberede egnede forslag; (f) skal det på forslag fra Generaldirektøren udpege det rådgivende  

 revisionsfirma, der skal yde bistand til revisionsudvalget i gennemgangen af  

 samtlige indtægts- og udgiftskonti; (g) kan det anmode om, at Agency's afdelinger bliver gjort til genstand  

 for administrative og tekniske inspektioner; (h) skal det give Generaldirektøren discharge vedrørende administration af  

 budgettet; (i) skal det godkende Generaldirektørens udnævnelse af Agency's  

 direktører; (j) skal det godkende Generaldirektørens statut, de administrative  

 personalevedtægter, regnskabsbestemmelser og kontraktsbestemmelser; (k) kan det give tilladelse til Agency's optagelse af forhandlinger  

 angående de i artikel 2 omtalte særlige aftaler, godkende de af Agency  

 forhandlede aftaler, inden de forelægges til godkendelse for  

 Generalforsamlingen eller indgå dem, hvis det i medfør af bestemmelserne i  

 artikel 13, stk. 3 har fået kompetence hertil; (l) skal det godkende bestemmelser om databeskyttelse; (m) skal det under udførelse af de opgaver, der er nævnt i artikel 2, stk.  

 1 (f), fastsætte de regler og procedurer, der skal finde anvendelse på  

 standarder, specifikationer og praksis i forbindelse med  

 lufttrafikstyringssystemer og -tjenester.
 3. Rådet skal nedsætte en kommission, der skal overvåge og vurdere  

 gennemførelsen af de fælles beslutninger (»Performance Review  

 Commission«) og en kommission, der skal varetage de  

 flyvesikkerhedsmæssige aspekter (»Safety Regulation Commission«).  

 Disse kommissioner skal tage initiativ til fremsættelse af relevante forslag  

 til Rådet og modtage administrativ støtte og assistance fra Agency's  

 tjenester, og de skal have den fornødne grad af uafhængighed, som kræves for  

 at udøve deres funktioner.
 4. Rådet skal nedsætte en permanent komite til varetagelse af den  

 civile/militære koordination (»Civil/Military Interface Standing  

 Committee«).
 5. Rådet skal nedsætte et revisionsudvalg (»Audit Board«), som  

 det kan delegere opgaver til, og som det inden for præcist fastsatte rammer  

 endvidere kan delegere beslutningskompetence til.
 6. Rådet kan få bistand fra andre komiteer inden for Organisationens andre  

 aktivitetsområder.
7. Rådet kan delegere opgaver og inden for præcist fastsatte rammer  

 endvidere delegere beslutningskompetence til den permanente komite til  

 varetagelse af den civile/militære koordination (»Civil/Military  

 Interface Standing Committee«) og til enhver komite, der nedsættes efter  

 Konventionens ikrafttræden.
Sådan delegation af opgaver eller  

 beslutningskompetence er ikke til hinder for, at Rådet selv til enhver tid  

 kan beskæftige sig med en hvilken som helst sag som en del af dets generelle  

 tilsynsmyndighed.
Artikel 8 1. De afgørelser, der træffes af Generalforsamlingen, for så vidt angår de  

 kontraherende parter, især på grundlag af artikel 1, stk. 2 (a), og artikel  

 6, stk.1, 1. punktum, eller de afgørelser, der træffes af Rådet især på  

 grundlag af artikel 1, stk. 2 (b), og artikel 7, stk. 1, træffes ved flertal  

 af de afgivne stemmer forudsat, at dette flertal repræsenterer mindst tre  

 fjerdedele af de afgivne vægtede stemmer i henhold til den vægtning, der er  

 fastsat i artikel 11, og mindst tre fjerdedele af de kontraherende parter,  

 der afgiver stemmer.
 Denne regel finder ligeledes anvendelse ved afgørelser, som træffes om de  

 forhold, der er nævnt i artikel 2, stk.1 (i), (p), (r) og (s), artikel 2,  

 stk. 5, artikel 6, stk. 1 (a), (c) og (d), artikel 6, stk. 2, artikel 6, stk.  

 3 (b), artikel 7, stk. 2 (d), (j) og (k), artikel 7, stk. 3, artikel 7, stk.  

 6, og artikel 7, stk. 7, artikel 12, artikel 13, stk. 2 og stk. 3.
Denne regel finder ligeledes anvendelse ved afgørelser, der træffes i  

 medfør af artikel 3 i Annex IV.
Ved fastsættelse af enhedsrater, tariffer og  

 anvendelsesbestemmelser for en route-afgiftssystemet omtalt i artikel 3 (c) i  

 Annex IV gælder en afgørelse ikke for en kontraherende part, der har stemt  

 imod afgørelsen, og som har valgt ikke at følge denne.
I sådanne tilfælde  

 skal den pågældende kontraherende part fremsætte en erklæring med sine  

 begrundelser herfor og kan ikke fravige den fælles politik, som angivet i  

 artikel 6, stk. 2.
2. De afgørelser, der træffes af Generalforsamlingen, for så vidt angår  

 Agency, især på grundlag af artikel 1, stk. 2 (a) og (c), og artikel 6, stk.  

 1, 1. punktum, eller de afgørelser, der træffes af Rådet, især på grundlag af  

 artikel 1, stk. 2 (b) og (c), træffes ved flertal af de afgivne stemmer,  

 forudsat at dette flertal repræsenterer mere end halvdelen af de afgivne  

 vægtede stemmer i henhold til den vægtning, der er fastsat i artikel 11, og  

 mere end halvdelen af de kontraherende parter, der afgiver stemmer.
I sager  

 af særlig vigtighed, og forudsat at mindst en tredjedel af de kontraherende  

 parter, der har stemmeret, kræver det, skal flertallet repræsentere mindst  

 tre fjerdedele af de afgivne vægtede stemmer i stedet for halvdelen.
 Denne regel finder ligeledes anvendelse ved afgørelser, der træffes om de  

 forhold, der er nævnt i artikel 6, stk. 1 (b), artikel 6, stk. 3 (a), artikel  

 7, stk. 2 (a)-(c), og artikel 7, stk. 2 (e)-(i), (l) og (m), artikel 9, stk.  

 2, og artikel 10, stk. 2.
 3. Afgørelser træffes dog ved enstemmighed af de afgivne stemmer, for så  

 vidt angår de i artikel 39 nævnte anmodninger om optagelse i Organisationen;  

 ændringer til Annex II, med undtagelse af de tilfælde, der er omtalt i  

 artikel 3, stk. 2 (b); ændringer til Annex IV; og fastsættelse af  

 betingelserne for udtrædelse eller tiltrædelse, som nævnt i artikel 36, stk.  

 4 og stk. 5, artikel 38, stk. 3 og stk. 4.
 4. Generalforsamlingens og Rådets afgørelser er bindende for de  

 kontraherende parter og Agency under forbehold af bestemmelserne i artikel 9.
Artikel 9 1. Hvis en af de kontraherende parter meddeler Generalforsamlingen eller  

 Rådet, at overordnede nationale hensyn, der vedrører nationale forsvars-  

 eller sikkerhedsinteresser forhindrer den i at handle i overensstemmelse med  

 en afgørelse, der er truffet ved flertal af de afgivne stemmer på de  

 betingelser, der er fastsat i artikel 8, stk. 1, kan den fravige denne  

 afgørelse under forudsætning af, at den for Generalforsamlingen eller Rådet  

 fremlægger en redegørelse for grundene hertil og en erklæring, der angiver,  

 hvorvidt (a) fravigelsen drejer sig om et spørgsmål af en sådan art, at der ikke er  

 nogen indsigelse imod, at afgørelsen får virkning for de andre kontraherende  

 parter, idet det præciseres, hvorvidt den pågældende kontraherende part ikke  

 følger afgørelsen eller kun følger den delvis; (b) fravigelsen drejer sig om et spørgsmål af så stor betydning for  

 forsvarsmæssige og sikkerhedsmæssige nationale hensyn, at afgørelsen slet  

 ikke må gennemføres, uden at der træffes endnu en afgørelse i  

 overensstemmelse med de foranstaltninger, der er fastsat i stk. 2 (b).
 2. (a) I tilfælde af, at de i stk. 1 (a) anførte foranstaltninger  

 anvendes, skal Generaldirektøren mindst een gang om året over for  

 Generalforsamlingen eller Rådet redegøre for arbejdet henimod, at ingen  

 kontraherende part fraviger.
(b) I tilfælde af, at de i stk. 1 (b) anførte foranstaltninger anvendes,  

 sættes gennemførelsen af afgørelsen i bero, og inden for en nærmere fastsat  

 frist forelægges den for Generalforsamlingen til fornyet afgørelse, selv om  

 den første afgørelse er truffet af Rådet.
Hvis den anden afgørelse på  

 grundlag af en fornyet gennemgang stadfæster den første afgørelse, kan en  

 kontraherende part fravige denne under de i stk. 1 (a) fastsatte betingelser.  

 Generalforsamlingen skal revurdere den første afgørelse inden for en frist,  

 der ikke må overstige et år.
3. I tilfælde af krig eller konflikt kan ingen af de berørte kontraherende  

 parters handlefrihed berøres af bestemmelserne i nærværende Konvention.
Det  

 samme princip skal være gældende i tilfælde af krise eller national  

 undtagelsestilstand.
Specielt kan hver kontraherende part midlertidigt  

 overtage ansvaret, helt eller delvis, for lufttrafiktjenesterne i dets  

 luftrum, hvor det udøver kontrol, når der er overordnede nationale hensyn,  

 særlig inden for forsvarsområdet, der taler herfor.
Opbygningen af et  

 europæisk lufttrafikstyringssystem skal gøre en effektiv genovertagelse af  

 disse tjenester mulig i overensstemmelse med de kontraherende parters behov.
Artikel 10 1. Hver kontraherende parts årlige bidrag til budgettet fastsættes for  

 hvert finansår efter følgende formel:
(a) de første 30% af de kontraherende parters samlede bidrag beregnes i  

 forhold til værdien af den kontraherende parts bruttonationalprodukt som  

 defineret i stk. 2; (b) de følgende 70% af de kontraherende parters samlede bidrag beregnes i  

 forhold til værdien af den kontraherende parts en  

 route-facilitets-omkostningsgrundlag som defineret i stk. 3.
2. Det bruttonationalprodukt, der benyttes til beregningerne, indhentes  

 fra den af Organisationen for Økonomisk Samarbejde og Udvikling udarbejdede  

 statistik - eller, hvis dette ikke er muligt, fra et andet organ, der yder  

 tilsvarende garantier, og som udpeges efter beslutning fra Rådet - ved at  

 beregne det aritmetiske gennemsnit for de sidste tre år, for hvilke de  

 statistiske data foreligger.
Værdien af bruttonationalproduktet beregnes på  

 grundlag af faktoromkostninger og løbende priser udtrykt i europæiske  

 regningsenheder.
 3. Det en route-facilitets-omkostningsgrundlag, der benyttes til  

 beregningerne, skal være omkostningsgrundlaget for det år, der ligger to år  

 forud for vedkommende finansår.
Artikel 11 1. Den vægtning, der er angivet i artikel 8, skal fastsættes efter  

 følgende tabel:
En kontraherende parts årlige bidrag som en procentdel af de samlede  

 årlige bidrag for alle kontraherende parter Antal stemmer 2. Stemmetallene skal fastsættes første gang med virkning fra  

 ikrafttrædelsesdatoen for Protokollen, åbnet for undertegnelse i Bruxelles i  

 1997, i henhold til ovenstående tabel og i overensstemmelse med  

 bestemmelserne i artikel 10, som fastsætter de årlige bidrag fra de  

 kontraherende parter til Organisationens budget.
 3. Ved en stats tiltrædelse skal der foretages genfastsættelse af de  

 kontraherende parters stemmetal efter samme fremgangsmåde.
 4. Stemmetallene skal genfastsættes hvert år i overensstemmelse med  

 ovennævnte bestemmelser.
Artikel 12 Generalforsamlingen og Rådet skal selv fastsætte deres forretningsorden,  

 der bl.a. skal indeholde regler for valg af præsident og vicepræsident og  

 regler for anvendelse af procedurer ved afstemning og beslutningsdygtighed.
Artikel 13 1. Organisationen skal opretholde sådanne forbindelser til stater og andre  

 internationale organisationer, som er nødvendige for at opfylde dens mål.
 2. Generalforsamlingen skal, uden præjudice for bestemmelserne i artikel  

 7, stk. 2 (k), stk. 3, i nærværende artikel og artikel 15, være bemyndiget  

 til på Organisationens vegne at indgå de særlige aftaler, der er nødvendige  

 for at gennemføre de opgaver, der er anført i artikel 2.
 3. På forslag fra Rådet kan Generalforsamlingen betro Rådet at indgå de  

 særlige aftaler, der er nødvendige for at gennemføre de opgaver, der er nævnt  

 i artikel 2.
Artikel 14 De særlige aftaler, som er nævnt i artikel 2, skal fastlægge  

 aftaleparternes respektive opgaver, rettigheder og forpligtelser sammen med  

 de økonomiske forhold, og de skal fastlægge de foranstaltninger, der skal  

 gennemføres.
Sådanne aftaler kan forhandles af Agency i overensstemmelse med  

 bestemmelserne i artikel 7, stk. 2 (k).
Artikel 15 Inden for de rammer, der af Rådet er givet i direktiverne, kan Agency  

 etablere de forbindelser, der er nødvendige for koordinering af lufttrafik og  

 for Agency's virksomhed, med de fornødne offentlige eller private tekniske  

 tjenester fra de kontraherende parter, fra ikke-kontraherende parter eller  

 fra internationale organisationer.
Til det formål kan der af Agency i  

 Organisationens navn indgås aftaler af ren administrativ, teknisk eller  

 kommerciel art, for så vidt som de er nødvendige for Agency's virksomhed og  

 på betingelse af, at Agency informerer Rådet herom.
Artikel 16 1. Almenvellets interesser anerkendes i nødvendigt omfang i  

 overensstemmelse med national lovgivning og med de konsekvenser, der følger  

 af sådan lovgivning om ekspropriation til gavn for almenvellet, for så vidt  

 angår erhvervelse af fast ejendom, der er nødvendig for placering af  

 Organisationens anlæg, og med forbehold af vedkommende regerings  

 indforståelse.
Med det formål at erhverve sådan ejendom kan  

 ekspropriationsforretning til gavn for almenvellet iværksættes af vedkommende  

 stats kompetente myndigheder under iagttagelse af vedkommende stats nationale  

 lovgivning, forudsat at det ikke er muligt at træffe mindelig aftale herom.
 2. I det omfang, proceduren beskrevet i stk. 1 ikke forefindes inden for  

 en kontraherende parts territorium, kan Organisationen udnytte sådanne  

 procedurer for tvangsopkøb, som kan anvendes til gavn for civil luftfart og  

 telekommunikation.
 3. De kontraherende parter anerkender, at Organisationen, når det drejer  

 sig om anlæg og tjenester etableret på dens vegne på deres respektive  

 territorier, er berettiget til at drage fordel af anvendelsen af national  

 lovgivning, hvad angår sådanne begrænsninger i rettighederne for ejere af  

 fast ejendom, som kan være til gavn for almenvellet i relation til nationale  

 tjenester med det samme formål, og i særdeleshed hvad angår servitutter.
 4. Organisationen afholder udgifterne som følge af anvendelsen af denne  

 artikels bestemmelser, inkl. erstatning, der skal betales i henhold til  

 lovgivning i den stat, på hvis territorium ejendommen er beliggende.
Artikel 17 Under udførelsen af de hverv, som er anført i artikel 2, stk. 2 (b), skal  

 Agency følge de bestemmelser, der er gældende inden for de kontraherende  

 parters territorium og i det luftrum, for hvilket de er blevet pålagt  

 tilvejebringelse af lufttrafiktjeneste i henhold til internationale aftaler,  

 hvori de er part.
Artikel 18 Under udførelsen af de hverv, som er anført i artikel 2, stk. 2 (b), skal  

 Agency inden for den kompetence, der er tildelt lufttrafiktjenesterne, give  

 alle fornødne instruktioner til luftfartøjscheferne.
Luftfartøjscheferne skal  

 være forpligtet til at følge disse instruktioner, medmindre der efter de  

 bestemmelser, der er nævnt i den foregående artikel, er tale om force  

 majeure.
Artikel 19 1. Under udførelsen af de hverv, som er nævnt i artikel 2, stk. 1 (e),  

 skal Organisationen i overensstemmelse med de generelle bestemmelser, der er  

 fastsat i artikel 7, stk. 2 (d), træffe de nødvendige  

 reguleringsforanstaltninger og meddele dem til luftfartøjsbrugere og  

 vedkommende lufttrafiktjenester.
De kontraherende parter skal sikre, at  

 luftfartøjsbrugere, luftfartøjschefer og de ansvarlige lufttrafiktjenester  

 overholder disse, medmindre de af tvingende sikkerhedsmæssige grunde er  

 forhindret heri.
 2. En kontraherende parts lufttrafiktjenesters overholdelse af de  

 generelle bestemmelser eller af de i stk. 1 nævnte  

 reguleringsforanstaltninger sker udelukkende på den pågældende kontraherende  

 parts ansvar.
3. På anmodning fra Organisationen kan der i tilfælde af en  

 luftfartøjsbrugers eller luftfartøjschefs manglende overholdelse af de  

 generelle bestemmelser eller af de i stk. 1 nævnte  

 reguleringsforanstaltninger indledes strafforfølgning mod den pågældende  

 lovovertræder (a) af den kontraherende part på det sted på dens territorium, hvor den  

 manglende overholdelse er konstateret; (b) af Organisationen i overensstemmelse med de værnetingsregler, der er  

 angivet i artikel 35, hvis den kontraherende part, på hvis territorium  

 proceduren skal iværksættes, er enig heri.
 4. De kontraherende parter er forpligtede til i deres nationale  

 lovgivninger at inkorporere bestemmelser, der sikrer overholdelse af de  

 generelle bestemmelser, der er fastsat i artikel 7, stk. 2 (d).
Artikel 20 Under udførelsen af de hverv, som er anført i artikel 2, stk. 1 (e), samt  

 hvor det er relevant, i de hverv, som er anført i artikel 2, stk. 2 (b), skal  

 overtrædelser af luftfartslovgivningen begået i det luftrum, hvor Agency  

 udfører disse hverv, optages til rapport af medarbejdere, der af Agency er  

 blevet bemyndiget til dette formål, uden præjudice for den ret i  

 nationallovgivningen, som de kontraherende parters embedsmænd har til at  

 indberette overtrædelser af samme karakter.
De rapporter, der nævnes ovenfor,  

 skal have samme status ved nationale domstole som de indberetninger, der  

 foretages af nationale embedsmænd, der er bemyndiget til at indberette  

 overtrædelser af samme karakter.
Artikel 21 1. Distribution af publikationer og andet informationsmateriale, som  

 sendes fra eller til Organisationen i forbindelse med dens officielle  

 aktiviteter, må ikke begrænses på nogen måde.
 2. For dens officielle kommunikation og oversendelse af alle dens  

 dokumenter skal Organisationen nyde en behandling, der ikke er mindre  

 favorabel end den, der er tiltrådt af hver kontraherende part for  

 sammenlignelige internationale organisationer.
Artikel 22 1. Inden for de kontraherende parters territorier fritages Organisationen  

 for enhver form for afgifter, skat og gebyrer med hensyn til dens oprettelse,  

 dens opløsning eller dens likvidation.
 2. Den fritages for enhver form for afgifter, skat og gebyrer, som er en  

 følge af erhvervelse af fast ejendom, der er nødvendig for, at den kan udføre  

 sit hverv.
 3. Den fritages for alle direkte skatter, der kan tilskrives den selv,  

 samt dens ejendom, aktiver og indkomst.
 4. Den fritages for alle indirekte skattemæssige byrder, der er en følge  

 af oprettelse af lån, og hvortil påligning kan overvæltes til Organisationen.
 5. Den fritages for enhver form for beskatning af ekstraordinær eller  

 diskriminerende art.
 6. De fritagelser, der er forudsat i denne artikel, gælder ikke for  

 skatter og afgifter, der opkræves som betaling for forbrugsafgifter for  

 ydelser fra det offentlige.
Artikel 23 1. Organisationen fritages for enhver form for told og skatter eller  

 afgifter med lignende virkning bortset fra afgifter for ydede tjenester, og  

 er undtaget enhver form for import- eller eksportforbud eller restriktion med  

 hensyn til materialer, udstyr, forsyninger og andre artikler, der importeres  

 til tjenestebrug for Organisationen og er bestemt til Organisationens  

 bygninger og anlæg eller til dens virksomhed.
 2. Varer, der importeres, må ikke sælges, udlånes eller overdrages,  

 hvadenten det er vederlagsfrit eller mod betaling, inden for den  

 kontraherende parts territorium, hvortil de er indført, medmindre det sker på  

 de betingelser, der er fastsat af den berørte kontraherende parts regering.
 3. Enhver kontrolforanstaltning, der anses for hensigtsmæssig, kan træffes  

 for at sikre, at de materialer, udstyr, forsyninger og andre artikler nævnt i  

 stk. 1, og importeret til Organisationen virkelig er leveret til  

 Organisationen og brugt til dens officielle bygninger og anlæg eller til dens  

 virksomhed.
 4. Organisationen fritages for enhver form for told og undtages enhver  

 form for import- eller eksportforbud eller restriktion med hensyn til de  

 publikationer, der falder inden for rammerne af artikel 13 i de som bilag  

 optagne statutter.
Artikel 24 1. Organisationen må besidde alle former for valuta og have konti i alle  

 former for valuta, for så vidt som det er nødvendigt for udførelsen af de  

 transaktioner, der er krævet af dens forehavende.
 2. I overensstemmelse med de betingelser, der er foreskrevet i gældende  

 nationale bestemmelser og internationale aftaler påtager de kontraherende  

 parter sig at give Organisationen de nødvendige tilladelser til alle  

 kapitaloverførsler, som er en nødvendig følge af Organisationens etablering  

 og aktivitet, herunder oprettelse og afbetaling af lån, når oprettelse af  

 sådanne lån er blevet bevilliget af den berørte parts regering.
Artikel 25 1. Agency kan bede om bistand fra kvalificerede personer, som er  

 statsborgere hos de kontraherende parter.
 2. Organisationens ansatte og de familiemedlemmer, der er en del af deres  

 husstand, skal nyde samme fritagelse fra forholdsregler til begrænsning af  

 immigration og regler vedrørende registrering af udlændinge, som generelt  

 tildeles ansatte i sammenlignelige internationale organisationer.
 3. (a) Organisationen skal under en international krise give  

 Organisationens ansatte og de familiemedlemmer, der er en del af deres  

 husstand samme hjemsendelsesmuligheder som ansatte i andre internationale  

 organisationer.
 (b) Bestemmelserne nævnt under pkt. (a) påvirker ikke de ansattes  

 forpligtelser over for Organisationen.
 4. Der må ikke fraviges fra bestemmelserne i denne artikels stk. 1 og 2,  

 medmindre hensyn til almenvellets interesse, almenvellets sikkerhed og  

 almenvellets sundhedstilstand retfærdiggør sådan fravigelse.
5. Organisationens ansatte (a) fritages, bortset fra de afgifter, der pålægges ydede tjenester, for  

 told og afgifter ved indførsel af deres personlige ejendele, løsøre og andre  

 husholdningsgenstande, som ikke er nye, og som de medbringer hjemmefra, når  

 de første gang bosætter sig i pågældende territorium, og ved udførsel af  

 disse samme genstande og løsøre, når de forlader tjenesten; (b) kan ved tiltrædelse af tjeneste i en hvilken som helst kontraherende  

 parts territorium toldfrit indføre deres private bil for en midlertidig  

 periode og derefter, dog ikke senere end ved ophør af deres tjenesteperiode,  

 genudføre samme bil toldfrit, dog i begge tilfælde under forbehold af de  

 bestemmelser, der skønnes nødvendige i hvert enkelt tilfælde af den berørte  

 parts regering; (c) nyder fuld immunitet med hensyn til deres officielle papirer og  

 dokumenter.
 6. De kontraherende parter har ikke pligt til at privilegere deres egne  

 statsborgere som anført i stk. 5 (a) og (b).
 7. Udover de privilegier, fritagelser og muligheder, der indrømmes  

 Organisationens ansatte, nyder Generaldirektøren for Agency retslig immunitet  

 med hensyn til handlinger, herunder mundtlige såvel som skriftlige, som han  

 udfører under udøvelsen af sine hverv; denne immunitet gælder ikke for  

 færdselsforseelser eller for skade forvoldt af et motorkøretøj, der tilhører  

 eller føres af ham.
 8. De berørte regeringer skal tage alle nødvendige forholdsregler for at  

 sikre uhindret overførsel af nettolønninger.
Artikel 26 De kontraherende parters repræsentanter nyder fuld immunitet med hensyn  

 til deres officielle papirer og dokumenter, når de udfører deres hverv, samt  

 når de er på rejse til og fra et mødested.
Artikel 27 Som følge af egen social sikringsordning fritages Organisationen,  

 Generaldirektøren og Organisationens personale for bundne indskud i nationale  

 sociale sikringsordninger uden præjudice for de ordninger mellem  

 Organisationen og de kontraherende parter, der består ved ikrafttræden af  

 Protokollen, åbnet for undertegnelse i 1997 i Bruxelles.
Artikel 28 1. Organisationens ansvar i kontraktforhold bestemmes af den lovgivning,  

 der finder anvendelse på vedkommende kontrakt.
2. Med hensyn til ansvar uden for kontraktforhold betaler Organisationen  

 erstatning for skade forvoldt ved uagtsomhed af dens institutioner eller dens  

 ansatte under udøvelse af deres hverv, for så vidt som skaden kan tilskrives  

 dem.
Den foregående bestemmelse udelukker ikke retten til anden erstatning  

 efter de kontraherende parters nationale lovgivning.
Artikel 29 1. (a) Organisationens anlæg er ukrænkelige.
Organisationens ejendom og  

 aktiver skal fritages for enhver form af beslaglæggelse, ekspropriation eller  

 konfiskation.
 (b) Organisationens arkiver og alle dens officielle papirer og dokumenter  

 er ukrænkelige, hvor som helst de måtte befinde sig.
2. Der kan ikke foretages arrest eller udlæg i Organisationens ejendom og  

 aktiver uden efter retslig afgørelse.
Sådan retslig afgørelse kan kun træffes  

 under forudsætning af, at Organisationen er blevet rimeligt underrettet om  

 det pågældende retsskridt og af, at den har fået lejlighed til at varetage  

 sit forsvar.
Dog kan der hverken foretages arrest eller udlæg i  

 Organisationens anlæg.
 3. For dog at kunne foretage retslige undersøgelser og for at sikre  

 fuldbyrdelse af retslige afgørelser inden for staternes respektive  

 territorier, skal de behørige myndigheder for den stat, hvori Organisationen  

 har sit hovedsæde, og for andre stater, hvori Organisationens anlæg og  

 aktiver er beliggende, have adgang til sådanne anlæg og arkiver efter at have  

 informeret Agency's Generaldirektør herom.
Artikel 30 1. Organisationen skal til enhver tid samarbejde med de kontraherende  

 parters behørige myndigheder for at muliggøre ordentlig anvendelse af  

 gældende ret, for at sikre overholdelse af bestemmelser udstedt af politiet  

 og for at forhindre ethvert misbrug, som privilegier, immunitet, fritagelse  

 eller andre muligheder nævnt i nærværende Konvention måtte give anledning  

 til.
 2. Organisationen skal, så vidt det er muligt, hjælpe med til, at  

 offentlige arbejder kan udføres inden for eller i nærheden af enhver fast  

 ejendom, der er tildelt den for brug inden for de kontraherende parters  

 territorier.
Artikel 31 Under udførelsen af de hverv, der er anført i artikel 2, stk. 1 (e), samt  

 hvor det er relevant, i de hverv, der er anført i artikel 2, stk. 2 (b), skal  

 Agency overholde internationale aftaler og nationale bestemmelser vedrørende  

 adgang til samt overflyvning og sikring af de pågældende kontraherende  

 parters territorium, og Agency skal træffe alle nødvendige forholdsregler til  

 sikring af, at sådanne aftaler og bestemmelser overholdes.
Artikel 32 Under udførelsen af de hverv, der er anført i artikel 2, stk. 1 (e), samt  

 hvor det er relevant, i de hverv, der er anført i artikel 2, stk. 2 (b), skal  

 Agency give de kontraherende parter, som måtte ønske det, alle nødvendige  

 oplysninger om de luftfartøjer, som Agency har kendskab til under udøvelsen  

 af sine funktioner i forbindelse med den berørte kontraherende parts luftrum,  

 således at de pågældende kontraherende parter kan kontrollere, om  

 internationale aftaler og nationale bestemmelser følges.
Artikel 33 De kontraherende parter anerkender, at det er nødvendigt for Agency at  

 hvile økonomisk i sig selv, og forpligter sig til at stille de fornødne  

 økonomiske midler til rådighed inden for de grænser og under de betingelser,  

 der defineres af nærværende Konvention og Agency's statutter, der fremgår af  

 Annex I.
Artikel 34 1. Alle uoverensstemmelser, der måtte opstå mellem to eller flere  

 kontraherende parter eller mellem en eller flere kontraherende parter og  

 Organisationen om fortolkning, anvendelse eller gennemførelse af nærværende  

 Konvention, herunder dens eksistens, gyldighed eller opsigelse, og som det  

 ikke har været muligt at bilægge inden en frist på seks måneder ved direkte  

 forhandling eller på anden måde, skal afgøres ved voldgift ved den permanente  

 voldgiftsdomstol i Haag i overensstemmelse med de fakultative  

 voldgiftsbestemmelser, der er fastsat for denne domstol.
 2. Voldgiftsretten skal bestå af tre medlemmer.
3. Voldgift finder sted i Haag.
Den permanente voldgiftsdomstols  

 internationale kontor tjener som justitskontor og yder administrative  

 tjenester i henhold til de direktiver, der gives af den permanente  

 voldgiftsdomstol.
 4. Den permanente voldgiftsdomstols kendelser er bindende for de  

 involverede parter.
Artikel 35 1. Uden præjudice for anvendelsen af bestemmelserne i Annex IV om  

 inddrivelse af en route-afgifter skal alene de kontraherende parter have  

 jurisdiktion til at påkende tvister, som kan opstå mellem Organisationen,  

 repræsenteret ved Agency's Generaldirektør, og enhver fysisk eller juridisk  

 person i forbindelse med Organisationens handlinger.
2. Uden præjudice for anvendelsen af bestemmelserne i Annex IV om  

 inddrivelse af en route-afgifter skal sag anlægges på den kontraherende parts  

 territorium; (a) hvor sagsøgte har bopæl eller registreret kontor; (b) hvor sagsøgte har forretningssted, såfremt hverken hans bopæl eller  

 registrerede kontor er beliggende på en kontraherende parts territorium; (c) i mangel af jurisdiktion som nævnt i (a) og (b), hvor sagsøgte har  

 aktiver; (d) i mangel af jurisdiktion som nævnt i (a) -(c), hvor EUROCONTROL har  

 sit hovedkontor.
Artikel 36 1. Ændringer til bestemmelserne i Annex I om Agency's statutter og til  

 bestemmelserne i artikel 16 -19 i Annex IV om en route-afgiftssystemet skal  

 være gældende inden for de kontraherende parters territorium, såfremt de  

 pågældende ændringer er foretaget i overensstemmelse med bestemmelserne i  

 nærværende Konvention.
 2. Bestemmelserne i Annex III om skat og bestemmelserne i artikel 1-15 i  

 Annex IV om en route-afgiftssystemet kan ikke ændres af Generalforsamlingen.
3. Hver kontraherende part skal være bundet af Annex IV for en periode af  

 fem år regnet fra nærværende Konventions ikrafttræden.
Perioden på fem år  

 forlænges automatisk med perioder af fem år.
En kontraherende part, der  

 senest to år, inden den igangværende periode udløber, skriftligt har meddelt  

 Generalforsamlingen, at den ikke ønsker perioden forlænget, skal ved udløbet  

 af denne femårs-periode ikke længere være bundet af Annex IV.
 4. Rettigheder og pligter for den kontraherende part, der udtræder, kan om  

 nødvendigt fastsættes i en særlig aftale indgået mellem denne part og  

 Organisationen.
 En sådan aftale skal godkendes af Generalforsamlingen ved enstemmighed af  

 de afgivne stemmer, idet den kontraherende part, der udtræder, ikke deltager  

 i afstemningen.
5. Den kontraherende part, der ikke længere er bundet af Annex IV, kan når  

 som helst skriftligt meddele Generalforsamlingen, at den på ny ønsker at  

 blive bundet heraf.
Den pågældende kontraherende part bindes på ny af Annex  

 IV seks måneder regnet fra den dag, Generalforsamlingen træffer beslutning om  

 at acceptere denne anmodning.
Beslutningen, der træffes ved enstemmighed af  

 de afgivne stemmer, træffes af de kontraherende parter, der deltager i det  

 fælles system.
Vedkommende kontraherende part skal være bundet af Annex IV  

 for en periode af fem år regnet fra den dag, hvor den på ny blev bundet  

 heraf.
Denne periode forlænges automatisk under de samme betingelser som dem,  

 der er angivet i stk. 3.
Artikel 37 De kontraherende parter forpligter sig til at sikre Agency kontinuerlig  

 adgang til de offentlige ydelser, der følger af gældende lovgivning, og som  

 er nødvendige for de operationelle tjenesters korrekte udførelse.
Artikel 38 1. Gyldigheden af nærværende Konvention, som ændret ved Protokol af 12.  

 februar 1981, og senere ændret ved Protokollen åbnet for undertegnelse i  

 Bruxelles i 1997, forlænges for en ikke nærmere fastsat periode.
 2. Når den således forlængede Konvention har været i kraft i tyve år, kan  

 enhver kontraherende part opsige den for sit eget vedkommende ved en  

 skriftlig meddelelse herom til regeringen i Kongeriget Belgien, der  

 underretter regeringerne i de andre kontraherende stater herom.
Beslutningen om at opsige Konventionen får gyldighed med udgangen af det  

 år, hvor opsigelsen blev meddelt på betingelse af, at den særlige aftale, der  

 omtales i stk. 3, er blevet indgået på dette tidspunkt.
I mangel heraf træder  

 opsigelsen i kraft på den dato, der fastsættes i nævnte særlige aftale.
 3. Rettigheder og forpligtelser, herunder af økonomisk karakter for den  

 kontraherende part, der for sit vedkommende opsiger Konventionen, skal  

 fastsættes i en særlig aftale indgået mellem denne part og Organisationen.
 Denne aftale skal godkendes af Generalforsamlingen ved enstemmighed af de  

 afgivne stemmer, idet den kontraherende part, der for sit vedkommende opsiger  

 Konventionen, ikke deltager i afstemningen.
 4. Organisationen kan opløses, hvis antallet af kontraherende parter  

 indskrænkes til under 50% af de undertegnende parter i ovennævnte Protokol af  

 1997 under forbehold af, at der på Generalforsamlingen opnås enstemmighed af  

 de afgivne stemmer.
 5. Hvis Organisationen efter anvendelse af bestemmelserne i nærværende  

 artikel opløses, skal den fortsætte med at eksistere som juridisk person, som  

 angivet i artikel 4, indtil den er likvideret.
Artikel 39 1. Tiltrædelse af nærværende Konvention, som ændret ved Protokol af 12.  

 februar 1981 og ved Protokollen åbnet for undertegnelse i Bruxelles i 1997,  

 foretaget af enhver stat, der ikke er undertegner af sidstnævnte Protokol,  

 forudsætter, at Generalforsamlingen træffer beslutning herom ved enstemmighed  

 af de afgivne stemmer.
 2. Generalforsamlingens præsident underretter den stat, der ikke er  

 undertegner, om beslutningen om at godkende tiltrædelsen.
 3. Tiltrædelsesdokumentet deponeres hos Kongeriget Belgiens regering, som  

 underretter regeringerne for de andre undertegnende og tiltrædende stater.
 4. Tiltrædelse sker med virkning fra den første dag i den anden måned, der  

 følger efter tiltrædelsesdokumentets deponering.
Artikel 40 1. Tiltrædelse af nærværende Konvention, som ændret ved Protokol af 12.  

 februar 1981 og ved Protokollen, åbnet for undertegnelse i Bruxelles i 1997,  

 skal være åben for regionale, økonomisk integrerede organisationer på vilkår  

 og betingelser, der fastsættes efter nærmere aftale mellem de kontraherende  

 parter og de pågældende organisationer, af hvilke en eller flere af de  

 undertegnende stater skal være medlemmer, idet de pågældende vilkår og  

 betingelser skal fastsættes i en tillægsprotokol til Konventionen.
 2. Tiltrædelsesdokumentet deponeres hos Kongeriget Belgiens regering, som  

 underretter de andre parter.
 3. En regional, økonomisk integreret organisations tiltrædelse sker med  

 virkning fra den første dag i den anden måned efter tiltrædelsesdokumentets  

 deponering på betingelse af, at den i stk. 1 nævnte tillægsprotokol er trådt  

 i kraft.
Nærværende dokument, der konsoliderer Konventionen, og dens Annexer er  

 udfærdiget på tysk, engelsk, bulgarsk, kroatisk, dansk, spansk, fransk,  

 græsk, ungarsk, italiensk, hollandsk, norsk, portugisisk, rumænsk, slovakisk,  

 slovensk, svensk, tjekkisk og tyrkisk.
I medfør af de afsluttende  

 bestemmelser i den internationale EUROCONTROL Konvention vedrørende  

 samarbejde om luftfartens sikkerhed af 13. december 1960, de afsluttende  

 bestemmelser i Protokol af 12. februar 1981, der ændrede omtalte Konvention  

 samt de afsluttende bestemmelser i Protokollen, åbnet for undertegnelse i  

 Bruxelles i 1997, og som konsoliderer omtalte Konvention med senere  

 ændringer, skal den franske tekst have forrang i tilfælde af  

 uoverensstemmelse mellem teksterne.
ANNEX 1 AGENCY'S STATUTTER Agency's Statutter Artikel 1 1. Agency er den institution, der er ansvarlig for gennemførelse af de mål  

 og udførelse af de hverv, som er beskrevet i Konventionen, eller som  

 fastsættes af Generalforsamlingen eller af Rådet og deres støtteorganer.
Det  

 skal tage initiativ til og fremsætte forslag til de relevante organer i  

 forbindelse med udøvelse af de forskellige funktioner og udførelse af de  

 forskellige hverv for disse organer samt for andre hverv tildelt  

 Organisationen.
Det skal ligeledes yde bistand til Generalforsamlingen og  

 Rådet og deres støtteorganer med hensyn til udførelse af deres  

 tilsynsfunktioner.
 2. Agency kan, når det er nødvendigt, i forbindelse med udøvelsen af sine  

 hverv, få assistance af civile og militære eksperter udpeget af staterne  

 eller de pågældende tjenesteyderes organisationer.
3. Agency fungerer som omdrejningspunkt for samarbejdet og koordineringen  

 regeringerne imellem på luftfartsområdet.
Det skal fremsætte forslag og give  

 den nødvendige støtte til en tilnærmelse og gennemførelse af et ensartet  

 europæisk lufttrafikstyringssystem.
 4. Det skal især forsyne de kontraherende parter med bestemmelser,  

 information og støtte- og rådgivningstjeneste og på baggrund af aftaler, der  

 er indgået i medfør af Konventionens artikel 2, tillige forsyne  

 internationale anerkendte organisationer og ikke-kontraherende parter hermed.
5. Agency skal særligt (a) koordinere de kontraherende parters iværksættelsesplaner for at sikre  

 tilnærmelse mod et ensartet europæisk lufttrafikstyringssystem; (b) behandle de emner inden for luftfartsområdet, der undersøges af den  

 internationale organisation for civil luftfart (ICAO) og andre internationale  

 organisationer, der beskæftiger sig med civil luftfart, og koordinere og  

 forelægge ændringer til ICAO's dokumenter; (c) udarbejde forslag til detaljeret planlægning af harmonisering og  

 integrering af lufttrafiktjenester og -systemer, især jord- og luftbårne  

 komponenter i de kontraherende parters flyvesikringssystemer med henblik på  

 at oprette et ensartet europæisk lufttrafikstyringssystem; (d) udarbejde forslag til procedurer for strategisk planlægning og  

 udformningen af ruter og de hertil støttende luftrumsstrukturer i samarbejde  

 med civile og militære eksperter udpeget af staterne; (e) udarbejde forslag til harmonisering af de europæiske bestemmelser for  

 lufttrafiktjeneste, udarbejde koordinerede eller fælles politikker for at  

 forbedre lufttrafikstyringen i og omkring lufthavne og støtte  

 effektivitetsforbedringer og fleksibilitet mellem de civile og militære  

 brugeres benyttelse af luftrummet; (f) udarbejde forslag eller indgå i en rådgivende rolle i alle aspekter  

 vedrørende politik og planlægning.
Dets rækkevidde er ikke begrænset til en  

 route-lufttrafikstyring, men udvidet for at kunne imødekomme en integreret  

 »gate-to-gate« indfaldsvinkel til lufttrafikstyring.
Det assisteres  

 af nationale eksperter i forberedelsen af disse forslag; (g) undersøge og fremme foranstaltninger til forbedring af effektiviteten  

 i forhold til omkostningerne inden for luftfart; (h) udarbejde fælles kriterier, procedurer og metoder til sikring af  

 størst mulig effektivitet og kvalitet i lufttrafikstyringssystemer og  

 lufttrafiktjenester; (i) koordinere nationale lufttrafikstyringsorganisationers forsknings-,  

 udviklings-, test- og evalueringsprogrammer (RDTE), herunder indsamle og  

 udbrede resultater; (j) lede fælles studier, tests og målrettet forskning samt anden teknisk  

 udvikling; (k) definere, udforme, udvikle, godkende og tilrettelægge iværksættelsen  

 af et ensartet system for europæisk lufttrafikstyring under ledelse af Rådet.
6. Når Agency udøver flyvesikringstjeneste, har det til opgave at (a) forebygge sammenstød mellem luftfartøjer; (b) fremme og regulere lufttrafik; (c) give råd og oplysninger af betydning for flyvningens sikre og  

 effektive udførelse; (d) underrette de relevante institutioner om luftfartøjer, der har behov  

 for eftersøgnings- og redningstjeneste, og i nødvendigt omfang assistere  

 disse.
7. Agency arbejder tæt sammen med brugerorganisationerne for så effektivt  

 og billigt som muligt at opfylde den civile luftfarts behov.
Agency arbejder  

 tæt sammen med de militære myndigheder for under de samme betingelser at  

 opfylde militærflyvningens specielle behov.
8. Til udførelsen af sit hverv kan Agency blandt andet opføre og drive de  

 nødvendige bygninger og anlæg, det har behov for at gøre brug af.
Det skal  

 imidlertid anvende nationale tekniske tjenester og eksisterende nationale  

 anlæg, når det er teknisk eller økonomisk forsvarligt, for at undgå  

 overlapning.
Artikel 2 1. Under iagttagelse af de beføjelser, der er tillagt Generalforsamlingen  

 og Rådet, skal Agency ledes af en Generaldirektør, der skal nyde udstrakt  

 uafhængighed med hensyn til sine ledelsesmæssige funktioner i forbindelse med  

 tilvejebringelse, anvendelse og effektiv drift af de tekniske, finansielle og  

 personalemæssige ressourcer, der stilles til hans rådighed.
Til det formål  

 træffer han de foranstaltninger, han finder nødvendige for at opfylde sine  

 forpligtelser.
2. Herudover skal Generaldirektøren med henblik på fremlæggelse til Rådets  

 godkendelse i overensstemmelse med Konventionens bestemmelser (a) forberede de årlige og femårige arbejdsprogrammer, der tager  

 indvirkninger på omkostningsudviklingen og enhedsraterne i betragtning; (b) fastsætte den femårige økonomiske plan og budgettet, herunder de  

 økonomiske forpligtelser samt enhedsrater og tariffer under de betingelser,  

 der er fastsat i Annex IV; (c) fremlægge en årsberetning for Rådet vedrørende Organisationens  

 aktiviteter og økonomiske situation; (d) fremlægge principper for Agency's generelle struktur, idet denne  

 strukturs detaljer udelukkende henhører under Generaldirektørens ansvar.
3. Generaldirektøren skal endvidere (a) regelmæssigt fremlægge beretninger og anmode Rådet om direktiver, hver  

 gang der er risiko for, at målene ikke opfyldes, frister eller økonomiske  

 lofter overskrides eller i tilfælde af vigtige ændringer i programmerne; (b) forhandle de i Konventionens artikel 2 foreskrevne aftaler inden for  

 rammerne af de direktiver, der er udstedt af Rådet.
Artikel 3 Generaldirektøren skal udarbejde bestemmelser vedrørende kontrakter og  

 forelægge dem for Rådet til godkendelse på følgende områder:
(a) indgåelse af kontrakter med henblik på levering af varer og  

 tjenesteydelser til Organisationen; (b) levering af varer og tjenesteydelser fra Organisationens side; (c) salg eller overdragelse af overskydende aktiver.
Artikel 4 Generaldirektøren skal udarbejde finansielle bestemmelser og forelægge dem  

 for Rådet til godkendelse.
Heri fastsættes specielt betalingsbetingelser for  

 nationale bidrag samt betingelser for Agency's optagelse af lån.  

 Generaldirektøren skal sikre en ansvarlig økonomisk forvaltning, herunder en  

 intern revision.
Artikel 5 1. Uden præjudice for de kontraherende parters ret til at fremsætte  

 forslag skal Generaldirektøren udarbejde Agency's administrative  

 personalevedtægter og forelægge dem for Rådet til godkendelse.
(a) Disse skal specielt indeholde bestemmelser om personalets  

 nationalitet, udvælgelses- og rekrutteringsprocedurer og -principper,  

 løntariffer, pensioner, skat til Organisationen, inhabilitet, tavshedspligt  

 og tjenestens kontinuitet; (b) rekruttering af personale til Agency skal foretages blandt de  

 kontraherende parters statsborgere.
Der kan ansættes personale fra  

 ikke-kontraherende stater inden for rammerne af de aftaler, der er  

 foreskrevet i Konventionens artikel 2, stk. 3, eller i særlige tilfælde på  

 baggrund af en behørigt dokumenteret beslutning truffet af Generaldirektøren.
 2. Den internationale arbejdsorganisations administrative domstol er alene  

 kompetent, med udelukkelse af enhver anden national eller international  

 jurisdiktion, til at pådømme tvister mellem Organisationen og Agency's  

 personale.
Artikel 6 1. Generaldirektøren udnævnes for en funktionsperiode af 5 år af  

 Generalforsamlingen ved flertal under forudsætning af, at dette flertal udgør  

 tre fjerdedele af de vægtede afgivne stemmer, i henhold til den vægtning, der  

 er fastsat i Konventionens artikel 11, og at mindst tre fjerdedele af de  

 kontraherende parter afgiver stemme.
Generaldirektørens funktionsperiode kan  

 fornys een gang under samme betingelser.
Statutterne for Generaldirektøren  

 skal godkendes af Rådet.
 2. Generaldirektøren repræsenterer Organisationen i retlige forhold og i  

 samtlige civile forhold.
3. I overensstemmelse med den politik, der fastsættes af  

 Generalforsamlingen og Rådet, (a) kan Generaldirektøren udnævne personale og bringe deres tjeneste til  

 ophør i henhold til de betingelser, der er foreskrevet i  

 personalevedtægterne.
Udnævnelse til funktioner af graderne A1 og A2 for en  

 funktionsperiode på normalt fem år, der kan fornys een gang, skal godkendes  

 af Rådet; (b) kan Generaldirektøren optage lån i henhold til de finansielle  

 bestemmelser og inden for de grænser, der er fastsat af Rådet med henblik  

 herpå; (c) kan Generaldirektøren indgå kontrakter i overensstemmelse med  

 kontraktbestemmelserne omtalt i artikel 3 og inden for de grænser, der af  

 Rådet er fastsat med henblik herpå; (d) skal Generaldirektøren udarbejde bestemmelser om databeskyttelse og  

 forelægge dem for Rådet til godkendelse som anført i artikel 7, stk. 2 (l), i  

 Konventionen; (e) skal Generaldirektøren udarbejde regler og procedurer gældende for  

 standarder, specifikationer og praksis i forbindelse med  

 lufttrafikstyringssystemer og -tjenester og forelægge dem for Rådet til  

 godkendelse.
 4. Generaldirektøren kan udøve sine funktioner uden forudgående  

 forelæggelse for Rådet, men skal under alle omstændigheder holde sidstnævnte  

 underrettet om samtlige forholdsregler, der træffes i medfør af ovennævnte  

 beføjelser.
 5. Rådet skal fastsætte bestemmelser for, hvornår en stedfortræder for  

 Generaldirektøren skal udpeges i tilfælde af dennes forfald.
Artikel 7 1. Budgettets indtægter og udgifter skal balancere.
Alle Agency's  

 forventede indtægter og udgifter skal udarbejdes for hvert regnskabsår.
 2. Regnskabsåret løber fra den 1. januar til den 31. december.
 3. Generaldirektøren skal forelægge budgetforslag og forslag til den  

 femårige økonomiske plan for Rådet til godkendelse senest den 31. oktober i  

 det foregående år.
Artikel 8 1. Organisationen kan på de internationale finansielle markeder optage de  

 lån, der er nødvendige for, at den kan udøve sine hverv.
 2. Organisationen kan udstede lån på en kontraherende parts finansielle  

 markeder inden for rammerne af den nationale lovgivning, der finder  

 anvendelse for udstedelse af interne lån, eller hvis der ikke eksisterer en  

 sådan lovgivning, efter nærmere aftale med den kontraherende part.
 3. De finansielle bestemmelser skal fastsætte procedurer for  

 Organisationens optagelse og tilbagebetaling af lån.
 4. I det enkelte budget og i den enkelte femårige økonomiske plan skal der  

 fastsættes et maksimumbeløb for, hvor meget Organisationen kan låne i løbet  

 af de år, som de pågældende budgetter og femårige økonomiske planer dækker.
 5. Organisationen handler på de områder, der omtales i nærværende artikel,  

 efter nærmere aftale med de kontraherende parter eller disses centralbanker.
Artikel 9 Budgettet og den femårige økonomiske plan kan revideres i løbet af  

 regnskabsåret, hvis omstændighederne kræver det i henhold til de regler, der  

 er fastsat for disses udfærdigelse og godkendelse.
Artikel 10 1. Samtlige indtægts- og udgiftskonti i Agency's budget samt Agency's  

 økonomiske styring skal hvert år undersøges af et revisionsudvalg.
 2. Revisionsudvalget skal i sit hverv bistås af eksterne revisionsfirmaer.  

 De eksterne revisionsfirmaer udnævnes af Rådet med en funktionsperiode af tre  

 år i overensstemmelse med artikel 7, stk. 2 (f), i Konventionen.
3. Den revision, der foretages af revisionsudvalget med bistand fra de  

 eksterne rådgivende revisorer, har til formål at konstatere om indtægter og  

 udgifter er oppebåret og afholdt korrekt og at sikre en sund økonomisk drift.  

 Efter hvert regnskabsårs afslutning skal revisionsudvalget forelægge en  

 rapport vedlagt Agency's bemærkninger for Rådet.
Rådet kan pålægge Agency at  

 træffe sådanne foranstaltninger, som revisionsrapporten måtte anbefale i  

 overensstemmelse med artikel 7, stk. 2 (a), i Konventionen.
 4. Revisionsudvalget skal sikre, at der etableres et egnet  

 kvalitetsstyringssystem inden for Agency i overensstemmelse med praksis og  

 principper for forsvarlig styring og ledelse.
 5. Revisionsudvalget kan inden for dets godkendte kommissorium undersøge  

 andre finansielle spørgsmål vedrørende Agency.
Artikel 11 1. Agency's tjenester kan på anmodning fra Rådet, der handler på eget  

 initiativ eller på anmodning fra Generaldirektøren, gøres til genstand for  

 administrative og tekniske undersøgelser.
2. Disse undersøgelser udføres af ansatte tilhørende de kontraherende  

 parters administrationer med ekstern bistand, hvis der er behov herfor.
Hvert  

 undersøgelsesudvalg skal bestå af mindst to personer af forskellig  

 nationalitet.
Hvert undersøgelsesudvalg bør så vidt muligt omfatte en person,  

 der har deltaget i en tidligere undersøgelse.
Artikel 12 Rådet bestemmer Agency's arbejdssprog.
Artikel 13 Agency foretager de offentliggørelser, der er nødvendige for dets drift.
Artikel 14 Samtlige udkast til ændringer af statutterne skal forelægges  

 Generalforsamlingen til godkendelse i overensstemmelse med bestemmelserne i  

 artikel 6, stk. 1 (d), i Konventionen.
ANNEX II FLYVEINFORMATIONSREGIONER Flyveinformationsregioner Forbundsrepublikken Tyskland Berlin Upper Flight Information Region Hannover Upper Flight Information Region Rhein Upper Flight Information Region Bremen Flight Information Region Dtsseldorf Flight Information Region Frankfurt Flight Information Region Mtnchen Flight Information Region Berlin Flight Information Region Republikken Østrig Wien Flight Information Region Kongeriget Belgien - Storhertugdømmet Luxembourg Bruxelles Upper Flight Information Region Bruxelles Flight Information Region Republikken Bulgarien Sofia Flight Information Region Varna Flight Information Region Republikken Cypern Nicosia Flight Information Region Republikken Kroatien Zagreb Flight Information Region Kongeriget Danmark København Flight Information Region Kongeriget Spanien Madrid Upper Flight Information Region Madrid Flight Information Region Barcelona Upper Flight Information Region Barcelona Flight Information Region Islas Canarias Upper Flight Information Region Islas Canarias Flight Information Region Republikken Frankrig - Fyrstendømmet Monaco (*) France Upper Flight Information Region Paris Flight Information Region Brest Flight Information Region Bordeaux Flight Information Region Marseille Flight Information Region (*) Reims Flight Information Region Det Forenede Kongerige Storbritannien og Nordirland Scottish Upper Flight Information Region Scottish Flight Information Region London Upper Flight Information Region London Flight Information Region Republikken Grækenland Athinai Upper Flight Information Region Athinai Flight Information Region Republikken Ungarn Budapest Flight Information Region Irland Shannon Upper Flight Information Region Shannon Flight Information Region Shannon Oceanic Transition Area afgrænset af følgende koordinater: 51  

 grader N 15 grader W, 51 grader N 8 grader W, 48 grader 30' N 8 grader W, 49  

 grader N 15 grader W, 51 grader N 15 grader W i og over FL55 Republikken Italien Milano Upper Flight Information Region Roma Upper Flight Information Region Brindisi Upper Flight Information Region Milano Flight Information Region Roma Flight Information Region Brindisi Flight Information Region Republikken Malta Malta Flight Information Region Kongeriget Norge Oslo Upper Flight Information Region Stavanger Upper Flight Information Region Trondheim Upper Flight Information Region Bodø Upper Flight Information Region Oslo Flight Information Region Stavanger Flight Information Region Trondheim Flight Information Region Bodø Flight Information Region Bodø Oceanic Flight Information Region Kongeriget Nederlandene Amsterdam Flight Information Region Republikken Portugal Lisboa Upper Flight Information Region Lisboa Flight Information Region Santa Maria Flight Information Region Rumænien Bucuresti Flight Information Region Republikken Slovakiet Bratislava Flight Information Region Republikken Slovenien Ljubljana Flight Information Region Kongeriget Sverige Malmø Upper Flight Information Region Stockholm Upper Flight Information Region Sundsvall Upper Flight Information Region Malmø Flight Information Region Stockholm Flight Information Region Sundsvall Flight Information Region Den Schweiziske Konføderation Switzerland Upper Flight Information Region Switzerland Flight Information Region Republikken Tjekkiet Praha Flight Information Region Republikken Tyrkiet Ankara Flight Information Region Istanbul Flight Information Region ANNEX III SKATTEBESTEMMELSER Skattebestemmelser Artikel 1 1. Uden præjudice for fritagelserne, der er fastsat i Konventionens  

 artikel 22 og 23, og når Organisationen i udøvelsen af sin officielle  

 tjeneste foretager væsentlige erhvervelser af ejendom eller tjenesteydelser  

 af væsentlig værdi, der medfører overvæltning af indirekte gebyrer, skatter  

 og afgifter (inkl. gebyrer, skatter eller afgifter, der opkræves ved import  

 ud over de i Konventionens artikel 23, stk. 1, anførte), træffer regeringerne  

 i medlemsstaterne så vidt muligt egnede foranstaltninger til at annullere  

 denne overvæltning enten gennem tilpasning af de økonomiske tilskud, der  

 betales til Organisationen, eller gennem tilbagebetaling til Organisationen  

 af beløbet for disse gebyrer, skatter eller afgifter; sidstnævnte kan  

 ligeledes gøres til genstand for fritagelse.
 2. Hvad angår de betalinger, som Organisationen skal foretage til  

 medlemsstaterne for investeringer foretaget af disse stater, og for så vidt  

 som de tilsvarende udgifter skal tilbagebetales af Organisationen, skal de  

 pågældende stater sørge for, at de opgørelser, de forelægger Organisationen,  

 ikke inkluderer gebyrer, skatter eller afgifter, som Organisationen ville  

 have været fritaget for, eller som skulle tilbagebetales, eller som skulle  

 gøres til genstand for en tilpasning af de økonomiske tilskud til  

 Organisationen, hvis Organisationen selv havde foretaget disse investeringer.
 3. Bestemmelserne i nærværende artikel gælder ikke gebyrer, skatter og  

 afgifter, der opkræves som betaling for offentlige ydelser.
Artikel 2 Ejendom, som Organisationen erhverver, og som artikel 1, stk. 1, finder  

 anvendelse på, kan kun sælges eller overdrages i overensstemmelse med  

 bestemmelserne fastsat af de pågældende staters regeringer.
Artikel 3 1. Agency's Generaldirektør og Organisationens personale er skattepligtige  

 til Organisationen på grundlag af de lønninger og vederlag, som nævnte  

 Organisation betaler dem i overensstemmelse med de af Generalforsamlingen  

 fastsatte regler og betingelser.
Lønninger og vederlag er fritaget for  

 national indkomstskat.
 Lønninger og vederlag, der er fritaget for national indkomstskat, kan  

 imidlertid komme i betragtning i medlemsstaterne, når disse fastsætter  

 størrelsen af den skat, der er gældende for de andre indkomster, som  

 modtagerne af sådanne lønninger og vederlag har.
 2. Stk. 1 gælder ikke for pensioner og livrenter betalt af Organisationen.
 3. De ansattes og tidligere ansattes navne, professioner, adresser,  

 lønninger og i givet fald pensioner, som bestemmelserne i stk. 1 og 2 finder  

 anvendelse på, skal regelmæssigt meddeles medlemsstaterne.
Artikel 4 I anvendelsen af nærværende Annex handler Organisationen i forståelse med  

 de ansvarlige myndigheder i de pågældende medlemsstater.
Artikel 5 1. Nærværende Annex erstatter Tillægsprotokol til Konventionen undertegnet  

 i Bruxelles den 6. juli 1970, som ændret ved Protokol undertegnet i Bruxelles  

 den 21. november 1978, som ændret ved artikel XXXVIII i Protokol undertegnet  

 i Bruxelles den 12. februar 1981, der ændrer Konventionen.
 2. Uanset bestemmelserne i stk. 1 skal de forpligtelser, der er angivet i  

 artikel 3 i Tillægsprotokol af 6. juli 1970 fortsat være bindende, indtil en  

 fuldstændig afvikling af de pågældende fordringer og forpligtelser har fundet  

 sted.
ANNEX IV BESTEMMELSER VEDRØRENDE DET FÆLLES EN ROUTE-AFGIFTSSYSTEM Bestemmelser vedrørende det fælles en route-afgiftssystem Artikel 1 De kontraherende parter er enige om at fortsætte med at administrere et  

 fælles system for fastsættelse, fakturering og opkrævning af en  

 route-afgifter som en enkelt afgift pr. flyvning og til dette formål at  

 benytte EUROCONTROL's tjenester.
Artikel 2 På forslag fra de kontraherende parter, der deltager i det fælles en  

 route-afgiftssystem, fastsætter, fakturerer og opkræver Organisationen de en  

 route-afgifter, der pålægges brugere af en route-flyvesikringstjenesterne.
Artikel 3 I sager, der vedrører en route-afgifter, er Rådet det organ, der er  

 ansvarligt for fastsættelse af foranstaltninger til gennemførelse af  

 Generalforsamlingens beslutninger inden for en route-afgiftsområdet og for  

 overvågning af Agency's opgaver på dette område.
 Rådet skal bl.a.
(a) forberede beslutninger for Generalforsamlingen i forbindelse med en  

 route-afgiftspolitikken; (b) fastsætte den valutaenhed, i hvilken en route-afgifterne udtrykkes; (c) i overensstemmelse med de beslutninger, der træffes i medfør af  

 nærværende Konventions artikel 6, stk. 2, fastsætte betingelserne for  

 systemets anvendelse, herunder betalingsbetingelserne, såvel som  

 enhedsraterne og -tarifferne og den periode, i hvilken de skal være gældende; (d) godkende beretninger vedrørende EUROCONTROL's en  

 route-afgiftsaktiviteter; (e) vedtage de finansielle bestemmelser for en route-afgiftssystemet; (f) godkende bilag i forbindelse med EUROCONTROL's en  

 route-afgiftsaktiviteter.
Artikel 4 De en route-afgifter, der for hver enkelt flyvning angives på fakturaen  

 udstedt af Organisationen, skal udgøre et selvstændigt krav til betaling til  

 EUROCONTROL ved dets hovedkontor.
Artikel 5 1. Afgiften påhviler den, som var bruger af luftfartøjet i det tidsrum,  

 hvor flyvningen blev udført.
Afgiften hviler som en panteret på det  

 luftfartøj, som ifaldt afgiften, uanset hvor det måtte befinde sig, hvis  

 vedkommende kontraherende parts lovgivning tillader det.
 2. Når der anvendes en ICAO betegnelse eller en hvilken som helst anden  

 anerkendt betegnelse for identifikation af den pågældende flyvning, kan  

 EUROCONTROL anse luftfartøjsbrugeren for at være det luftfartsforetagende,  

 som fik tildelt den pågældende ICAO betegnelse, eller som var ved af få den  

 tildelt på flyvningens tidspunkt, eller som var identificeret i den  

 indleverede flyveplan eller identificeret gennem anvendelse af den pågældende  

 ICAO betegnelse eller andre anerkendte betegnelser for kommunikation med  

 flyvekontroltjenester eller på en hvilken som helst anden måde.
 3. Hvis brugerens identitet er ukendt, anses luftfartøjets ejer for at  

 være brugeren, medmindre denne beviser, at en anden var brugeren.
 4. Brugeren og ejeren af luftfartøjet hæfter solidarisk for betaling af  

 afgiften, hvis den pågældende kontraherende parts lovgivning tillader det.
Artikel 6 1. Når det skyldige beløb ikke er blevet betalt, kan der tages  

 forholdsregler til at gennemtvinge inddrivelsen.
Disse forholdsregler kan  

 omfatte tilbageholdelse og salg af det pågældende luftfartøj, hvis den  

 kontraherende parts lovgivning i det land, hvor luftfartøjet er landet,  

 tillader det.
 2. På EUROCONTROL's begæring kan forholdsregler også omfatte en  

 revurdering foretaget af en kontraherende part eller et hvilket som helst  

 kompetent organ, af den administrative tilladelse, der er knyttet til  

 lufttransport eller lufttrafikstyring, og som er udstedt til den, der hæfter  

 for betaling af afgiften, hvis den relevante lovgivning giver hjemmel hertil.
Artikel 7 1. Forholdsregler til inddrivelse af det skyldige beløb skal tages enten  

 af EUROCONTROL eller på EUROCONTROL's begæring af en kontraherende part eller  

 et hvilket som helst organ, der har fået tilladelse hertil af en  

 kontraherende part.
 2. Inddrivelse skal ske enten ved retslige eller administrative midler.
 3. Hver kontraherende part giver EUROCONTROL oplysning om de  

 fremgangsmåder, der anvendes i vedkommende stat, samt om de kompetente  

 retsinstanser eller administrative myndigheder.
Artikel 8 Forholdsregler til inddrivelse skal indledes på den kontraherende parts  

 territorium, (a) hvor skyldneren har sin bopæl eller sit registrerede kontor; (b) hvor skyldneren har et forretningssted, såfremt hverken hans bopæl  

 eller registrerede kontor er beliggende på en kontraherende parts  

 territorium; (c) i mangel af jurisdiktion som nævnt i (a) og (b), hvor skyldneren har  

 aktiver; (d) i mangel af jurisdiktion som nævnt i (a) - (c), hvor EUROCONTROL har  

 sit hovedkontor.
Artikel 9 1. Bestemmelserne i artikel 5, 6, 7 og 8 er ikke til hinder for, at nogen  

 kontraherende part eller et hvilket som helst organ, der er godkendt af en  

 kontraherende part, på EUROCONTROL's begæring, kan foretage inddrivelse af  

 det skyldige beløb gennem tilbageholdelse og salg af det pågældende  

 luftfartøj i overensstemmelse med den administrative procedure eller  

 lovgivning, der er gældende hos den pågældende kontraherende part.
 2. Beføjelsen til at tilbageholde og sælge omfatter også udstyr,  

 reservedele, brændstof, lager og dokumenter fra det tilbageholdte eller  

 solgte luftfartøj.
 3. Gyldigheden og virkningen af tilbageholdelse og salg skal være fastsat  

 ved lov hos den kontraherende part, hvor tilbageholdelsen har fundet sted.
Artikel 10 EUROCONTROL skal kunne indlede retsforfølgning ved vedkommende  

 retsinstanser og administrative myndigheder i stater, der ikke er parter i  

 nærværende Konvention.
Artikel 11 Følgende afgørelser truffet hos en kontraherende part skal anerkendes og  

 fuldbyrdes hos de andre kontraherende parter:
(a) endelige afgørelser truffet af en retsinstans; (b) administrative myndigheders afgørelser, som har været gjort til  

 genstand for prøvelse ved en retsinstans, men som ikke længere er det, enten  

 fordi retsinstansen ved en endelig afgørelse har forkastet anken, eller fordi  

 anken er blevet trukket tilbage, eller fordi ankefristen er udløbet.
Artikel 12 Afgørelser, som nævnt i artikel 11, skal ikke anerkendes eller fuldbyrdes  

 i følgende tilfælde:
(a) hvis retsinstansen eller den administrative myndighed hos den  

 kontraherende part, hvor afgørelsen er truffet, ikke var kompetent i  

 overensstemmelse med artikel 8; (b) hvis afgørelsen er uforenelig med retsopfattelsen i den stat, til  

 hvilken henvendelse om anerkendelse og fuldbyrdelse sker; (c) hvis skyldneren ikke har modtaget meddelelse om den administrative  

 myndigheds afgørelse eller om indledelsen af retsforfølgningen så betids, at  

 han var i stand til at varetage sit forsvar eller indbringe den for en  

 retsinstans; (d) hvis forholdsregler til inddrivelse vedrørende samme en route-afgifter  

 tidligere er taget og stadig er under behandling ved en retsinstans eller en  

 administrativ myndighed, til hvilken henvendelse sker; (e) hvis afgørelsen er uforenelig med en afgørelse vedrørende samme en  

 route-afgifter truffet af den kontraherende part, til hvilken henvendelse  

 sker; (f) hvis retsinstansen eller den administrative myndighed hos den  

 kontraherende part, hvor sagen er rejst, som forudsætning for sin afgørelse  

 har afgjort et præliminært spørgsmål vedrørende fysiske personers status  

 eller retsevne, ejendomsretlige forhold beroende på ægteskabelig forbindelse,  

 testamenter eller overdragelse på en måde, der strider mod en regel i  

 international privatret hos den kontraherende part, i hvilken der søges  

 anerkendelse, medmindre samme resultat ville være opnået ved anvendelse af  

 denne kontraherende parts regler om international privatret.
Artikel 13 Hvis afgørelser, som nævnt i artikel 11, kan fuldbyrdes hos den  

 kontraherende part, hvor de er truffet, skal de fuldbyrdes i overensstemmelse  

 med lovgivningen hos den pågældende kontraherende part, hvortil henvendelse  

 sker.
Om nødvendigt skal en beslutning om fuldbyrdelse efter anmodning  

 udstedes af en retsinstans eller en administrativ myndighed hos den  

 pågældende kontraherende part, hvortil henvendelse sker.
Artikel 14 1. Anmodningen skal være ledsaget af:
(a) en bekræftet genpart af afgørelsen; (b) i tilfælde af udeblivelsesdom: et dokument i original eller bekræftet  

 genpart, der godtgør, at indledning af retsforfølgning har været behørigt  

 forkyndt for skyldneren; (c) i tilfælde af en administrativ afgørelse: et dokument, der godtgør, at  

 kravene i artikel 11 er opfyldt; (d) et dokument, der godtgør, at afgørelsen kan fuldbyrdes hos den  

 kontraherende part, hvor afgørelsen er truffet, og at skyldneren rettidigt  

 har modtaget meddelse om afgørelsen.
2. En behørigt bekræftet oversættelse af dokumenterne skal fremlægges,  

 såfremt retsinstansen eller den administrative myndighed hos den  

 kontraherende part, hvortil henvendelse sker, anmoder om det.
Legalisering  

 eller lignende formalitet kræves ikke.
Artikel 15 1. Anmodningen kan alene afslås af grunde som nævnt i artikel 12. I intet  

 tilfælde må afgørelsen tages under realitetsbehandling i den stat, hvortil  

 henvendelse sker.
 2. Fremgangsmåden ved anerkendelse og fuldbyrdelse af afgørelsen skal  

 følge lovgivningen hos den kontraherende part, hvortil henvendelse sker,  

 medmindre nærværende Konvention fastsætter andet.
Artikel 16 Det af EUROCONTROL opkrævede beløb skal betales til de kontraherende  

 parter i overensstemmelse med Rådets beslutninger.
Artikel 17 Når et krav er inddrevet af en kontraherende part, skal beløbet uden  

 ophold betales til EUROCONTROL, som skal gå frem i overensstemmelse med  

 artikel 16. Den kontraherende parts inkasso-omkostninger skal pålægges  

 EUROCONTROL.
Artikel 18 De kompetente myndigheder hos de kontraherende parter skal samarbejde med  

 EUROCONTROL om fastsættelse og opkrævning af en route-afgifter.
Artikel 19 Hvis Rådet enstemmigt beslutter at opgive inddrivelsen af en afgift, kan  

 de pågældende kontraherende parter tage ethvert skridt, som de måtte finde  

 egnet.
I sådanne tilfælde ophører bestemmelserne i nærværende Konvention om  

 inddrivelse, anerkendelse og fuldbyrdelse af afgørelser med at være gældende.
Oprindeligt fremsat forslag § 1 I lov om luftfart, jf. lovbekendtgørelse nr. 373 af 4. juni 1997,  

 foretages følgende ændringer:
 1. § 50, stk. 1, affattes således:
»Ingen må gøre eller forsøge at gøre tjeneste på et luftfartøj i  

 nogen af de i § 35 omhandlede stillinger, når den pågældende har nydt  

 spiritus i et sådant omfang, at denne er ude af stand til at gøre tjeneste på  

 fuldt betryggende måde, eller såfremt den pågældende har en  

 alkoholkoncentration i blodet på 0,20 promille eller derover.« 2.  I  § 54  indsættes som  stk.  

 2  og  stk. 3  :
 »Stk. 2.  Trafikministeren kan fastsætte de  

 forskrifter, som er nødvendige for at gennemføre de beslutninger, som  

 EUROCONTROL i medfør af EUROCONTROL konventionen træffer for driften af et  

 fælles europæisk lufttrafikreguleringssystem.
Stk. 3. Beføjelser, som efter grundloven tilkommer rigets  

 myndigheder, kan i det omfang, det er fastsat i artikel 19, stk. 1, i den  

 reviderede konvention, Den Internationale EUROCONTROL konvention af 13.  

 december 1960 vedrørende samarbejde om luftfartens sikkerhed med senere  

 ændringer, udøves af den i bestemmelsen nævnte institution.« 3  .  § 71, stk. 2, 3. og 4. pkt.,  affattes  

 således:
»Afgiften påhviler ejeren og brugeren af såvel danske som udenlandske  

 luftfartøjer ved flyvning i det område, hvor hjælpemidler kan benyttes.  

 Ejeren og brugeren hæfter solidarisk for afgiftens betaling.« 4.  I  § 71  indsættes efter  stk.  

 2  som nyt stykke:
» Stk. 3. Hvis der for en flyvning anvendes en ICAO betegnelse  

 eller en hvilken som helst anden anerkendt betegnelse for identifikation af  

 den pågældende flyvning, kan det luftfartsforetagende, som fik tildelt eller  

 anvendte betegnelsen, anses som brugeren.« Stk. 3 - 5 bliver herefter stk. 4 - 6.
 5. § 71, stk.4, der bliver  stk. 5,  

  affattes således:
»Stk. 5. Trafikministeren kan fastsætte regler om opkrævning  

 og inddrivelse af afgifterne, herunder at danske myndigheder, i det omfang  

 det følger af ANNEX IV til EUROCONTROL konventionen, yder bistand til  

 inddrivelse af EUROCONTROLs udestående afgifter.« § 2 Stk. 1. Loven træder i kraft dagen efter bekendtgørelsen i  

 Lovtidende, jf. dog stk. 2.
 Stk. 2. Trafikministeren fastsætter tidspunktet for ikrafttræden  

 af § 1, nr. 2-5.
§ 3 Bestemmelserne i § 1, nr. 2 og 5, gælder ikke for Færøerne og Grønland.
Bemærkninger til lovforslaget Almindelige bemærkninger 1. Formål Formålet med lovforslaget er at gennemføre ændringer i luftfartsloven,  

 således at Danmark kan ratificere protokollen af 27. juni 1997, der  

 konsoliderer Den Internationale EUROCONTROL konvention af 13. december 1960  

 om samarbejde inden for sikkerhed i luftfarten med ændringer, senest  

 ændringer foretaget ved den diplomatiske konference den 27. juni 1997.
 Disse ændringer indebærer også en ophævelse af den Multilaterale aftale  

 angående ruteafgifter (een route-afgifter) af 12. februar 1981  

 (opkrævningsaftalen), således at bestemmelserne herom indgår i den  

 konsoliderede EUROCONTROL konvention, herunder Annex IV hertil.
 Med en vedtagelse af lovforslaget, der skal ske efter grundlovens § 20,  

 stk. 2, giver Folketinget samtykke til, at Danmark ratificerer protokollen af  

 27. juni 1997.
 Lovforslaget indebærer endvidere en nedsættelse af den tilladte grænse for  

 alle, der gør tjeneste i luftfarten, fra 0,40 til 0,20 promille  

 alkoholkoncentration i blodet.
2. EUROCONTROL 2.1 Generelt Den Europæiske Organisation for Luftfartens Sikkerhed, EUROCONTROL, der  

 har 26 lande som medlemmer, blev oprettet i 1960 ved en international  

 overenskomst, der blev revideret i 1981. Organisationens primære opgave er at  

 udarbejde planer for en sikker og effektiv afvikling af lufttrafikken og  

 bidrage til forskning og udvikling på området.
 EUROCONTROL har således forestået en samordning af medlemsstaternes  

 aktiviteter, men gennem en årrække er de reelle beslutninger om nye  

 strategier truffet af Den Europæiske Konference for Civil Luftfart (ECAC -  

E uropean C ivil A viation C onference), medens  

 EUROCONTROL efterfølgende har foretaget udviklingen og gennemførelsen heraf.
 EUROCONTROL konventionen blev suppleret med en multilateral aftale  

 vedrørende en route-afgifter af 12. februar 1981, hvorefter organisationen  

 opkræver disse en route-afgifter (overflyvningsafgifter) på medlemsstaternes  

 vegne hos luftfartsselskaber, for de ydelser, som staterne leverer til  

 luftfarten i forbindelse med flyenes navigering i luftrummet.
Danmark tilsluttede sig med virkning fra 1. januar 1995 såvel EUROCONTROL  

 konventionen som den multilaterale aftale om afgifter, jf. herved lov nr.  

 1139 af 22. december 1993 om ændring af lov om luftfart.
Konventionen og den  

 multilaterale aftale var optrykt som bilag til lovforslaget (L 89), der blev  

 fremsat den 24. november 1993.
2.2 Overbelastning af luftrummet Først i 1980'erne opstod der situationer med overbelastning af luftrummet  

 over Europa og som følge heraf forsinkelser i lufttrafikken navnlig i  

 ferietrafikken, der bl.a. kunne henføres til kapacitetsproblemer i de  

 nationale flyvekontroltjenester og lufttrafikreguleringer.
 Disse problemer blev forværret de følgende år, og der blev opnået politisk  

 enighed om, at det derfor var nødvendigt at træffe en række foranstaltninger,  

 således at den liberaliseringsproces, der var indledt i EU, kunne fortsætte  

 samtidig med, at et højt sikkerhedsniveau blev fastholdt.
Sigtet var at forbedre mulighederne for afviklingen af lufttrafikken i  

 Europa, således at den til rådighed værende kapacitet i luftrummet kan  

 udnyttes mest effektivt.
Herved opnås flere fordele.
Dels spares der tid og  

 brændstof, når flytrafikken kan afvikles på de mest hensigtsmæssige  

 tidspunkter og ad de mest optimale ruter og flyvetider, dels indebærer det  

 fordele for miljøet, når der kan vælges den korteste rute med den mindst  

 mulige forsinkelse, idet det bliver muligt i højere grad at undgå, at der i  

 spidsbelastningsperioder opstår ophobninger i flytrafikken i særligt  

 belastede korridorer og ved indflyvningen til lufthavnene.
Herved reduceres  

 mængden af emissioner, herunder CO2, fra luftfartøjer.
 I ECAC-regi blev det i 1988 besluttet, at lufttrafikreguleringen i Europa  

 skulle centraliseres for at opnå den mest effektive udnyttelse af  

 flyvekontrolkapaciteten, og EUROCONTROL fik til opgave at oprette en central  

 lufttrafikreguleringsenhed (CFMU - C  entral F low M  

 anagement U nit), som er etableret gradvis siden 1992 og blev fuldt  

 funktionsdygtig i marts 1996.
 I 1990 blev ECAC's rutestrategi vedtaget, hvorefter EUROCONTROL fik  

 ansvaret for udviklingen af et europæisk program for harmonisering og  

 integrering af flyvekontroltjenester (EATCHIP -  E uropean A ir  

T raffic C entral H armonisation and I  

 ntegreation  P rogramme), således at de nationale  

 flyvekontroltjenester kan fungere sammen.
 Samtidig blev iværksat et forsknings- og udviklingsarbejde med det  

 langsigtede mål at få indført et ensartet europæisk system for styring af  

 lufttrafikken (EATMS - E uropean A ir T raffic M  

  anagement S ystem).
 Videre blev der i 1992 vedtaget en strategi for forbedring af grænsefladen  

 mellem lufthavne og lufttrafiktjenester (APATSI - A  ir 
p  ort A ir T raffic S ervices I  

 nterface).
 Der blev endvidere indledt undersøgelser af den organisatoriske opbygning,  

 idet der var politisk enighed om, at der som led i skabelsen af en  

 helhedsstrategi også var behov for effektive beslutningsmekanismer, som  

 hidtil har været baseret på enstemmighed.
På ECAC's møde den 14. februar 1997 i København blev der på ministerniveau  

 opnået enighed blandt de 34 medlemslande, herunder de 26 lande der indgår i  

 EUROCONTROL, om at videreføre og forstærke arbejdet med en bedre styring af  

 luftrummet ved, at der under EUROCONTROL skulle udarbejdes en samlet strategi  

 for de europæiske lufttrafiksystemer med henblik på yderligere harmonisering  

 og integrering heraf.
Samtidig var der enighed om at ændre EUROCONTROL  

 konventionen, således at der blev foretaget en udvidelse og præcisering af  

 organisationens opgaver, ligesom der skulle indføres mulighed for at træffe  

 beslutninger ved flertalsafgørelser.
2.3. Den reviderede konvention Den reviderede konvention, der bekræfter og moderniserer det  

 internationale samarbejde, er resultatet af fem års arbejde, der har omfattet  

 en gennemgang af aspekterne i det europæiske luftfartssamarbejde.
 Som bilag 1, 2 og 3 til nærværende lovforslag er optrykt en dansk version  

 af henholdsvis protokollen af 27. juni 1997, af tillægsprotokollen af 27.  

 juni 1997 og af den således konsoliderede tekst til konventionen.
Hovedformålet er at styrke samarbejdet og udvikle fælles aktiviteter for  

 at opnå den harmonisering og integrering, der er nødvendig for at opnå et  

 ensartet europæisk lufttrafikstyringssystem, der kan opfylde brugernes krav  

 samtidig med, at det krævede sikkerhedsniveau opretholdes.
Dette skal bl.a.  

 ske ved at fastsætte fælles standarder og specifikationer, harmonisere  

 bestemmelserne for lufttrafiktjenester og indføre et system for overvågning  

 og resultatopfølgning for lufttrafikstyringen.
 EUROCONTROL skal videre udvikle den til rådighed stående kapacitet for at  

 opfylde lufttrafikkens krav og sikre den mest effektive udnyttelse ved at  

 oprette, drive og udvikle et fælles lufttrafikreguleringssystem i Europa  

 inden for rammerne af indførelse af et ensartet europæisk  

 lufttrafikstyringssystem (EATMS).
 EUROCONTROL forestår den centrale lufttrafikreguleringsenhed (CFMU), og  

 organisationen får nu under udførelse af sit hverv kompetence til at give  

 luftfartøjsbrugere og vedkommende lufttrafiktjenester påbud, jf. pkt. 2.4  

 nedenfor.
 EUROCONTROL skal fortsat gennemføre opkrævningen for medlemsstaterne af en  

 route-afgifter.
Som noget nyt åbnes der i den reviderede konventions art. 40 mulighed for,  

 at andre end stater kan blive medlemmer af EUROCONTROL.
Bestemmelsen er en  

 rammebestemmelse, som betyder, at også regionale økonomisk integrerede  

 organisationer efter ansøgning vil kunne optages som medlemmer af  

 EUROCONTROL, hvilket i praksis vil sige Det Europæiske Fællesskab.
De nærmere  

 betingelser med angivelse af rettigheder og pligter for et sådant medlemskab  

 fastsættes i en særlig tillægsprotokol til den reviderede konvention.
 Der er foretaget væsentlige ændringer af organisatorisk og proceduremæssig  

 karakter i den reviderede konvention.
 EUROCONTROL består i dag af to organer, en permanent kommission  

 (ministerniveau), som er ansvarlig for udformningen af EUROCONTROLs generelle  

 politik, og et »Agency« under ledelse af en generaldirektør, der  

 bliver bistået af »Committee of Management«, som er ansvarlig for  

 udøvelsen af de opgaver, som er fastlagt i den nugældende konvention.
 Efter den reviderede konvention skal EUROCONTROL bestå af tre organer:
 Generalforsamlingen , der er EUROCONTROLs øverste organ på  

 ministerniveau, og som har til opgave at udforme EUROCONTROLs generelle  

 politik, herunder at definere hovedmålsætningerne for EUROCONTROLs  

 aktiviteter, jf. art. 1, stk. 2, litra a, i den reviderede konvention.
 Rådet , der på luftfartsdirektørniveau har til opgave at  

 gennemføre Generalforsamlingens beslutninger og føre tilsyn med  

 »Agencys« arbejde, jf. art. 1, stk. 2, litra b, i den reviderede  

 konvention.
 Agency , der under ledelse af en generaldirektør har til opgave at  

 udføre de opgaver, som er tillagt den i den reviderede konvention, eller som  

 er tildelt den af Generalforsamlingen eller Rådet, jf. art. 1, stk. 2, litra  

 c, i den reviderede konvention.
 Endvidere oprettes der - ligeledes under Rådet - en »Civil/Military  

 Interface Standing Committee«, der er en permanent komite til  

 varetagelse af den civile/militære koordination, jf. art. 7, stk. 4, i den  

 reviderede konvention.
 Herudover er der mulighed for under Rådet at oprette yderligere komiteer,  

 hvis der er behov herfor, jf. art. 7, stk. 6, i den reviderede konvention.
Efter den nugældende EUROCONTROL konvention træffes beslutninger som  

 udgangspunkt ved enstemmighed.
Beslutninger vedrørende Agency træffes dog ved  

 flertalsbeslutning baseret på et særligt fordelingstal.
 De ændrede regler betyder, at beslutninger, der i dag træffes ved  

 enstemmighed, som udgangspunkt skal træffes ved et særligt dobbelt flertal,  

 idet der dog er mulighed for, at det enkelte medlemsland kan meddele  

 Generalforsamlingen eller Rådet, at overordnede nationale hensyn, der  

 vedrører nationale forsvars- eller sikkerhedsinteresser forhindrer det  

 pågældende land i at handle i overensstemmelse med en afgørelse, der er  

 truffet på grundlag af et sådant særligt dobbelt flertal, jf. art. 8, 9 og 11  

 i den reviderede konvention.
 Princippet om enstemmighed bevares dog på visse områder, bl.a. ved  

 optagelse af nye medlemmer af EUROCONTROL og udtræden af ordningen om en  

 route-afgifter, ANNEX IV, jf. art. 8, stk. 3, i den reviderede konvention.
2.4. Den Centrale lufttrafikreguleringsenhed (CFMU) Siden marts 1996 har en central lufttrafikreguleringsenhed, CFMU, under  

 EUROCONTROL som anført haft til opgave at understøtte reguleringen af  

 trafikken i de pågældende medlemslande ved i højere grad at basere sig på  

 databaser og avancerede computersystemer og -netværk.
Den reviderede  

 konvention skaber mulighed for yderligere at forbedre trafikreguleringen ved  

 at lade den centrale lufttrafikreguleringsenhed, CFMUens anvisninger være  

 bindende i forhold til luftfartsselskaber, piloter og lufttrafiktjenester.  

 Endvidere etableres der gennem fastsættelse af nationale bestemmelser  

 mulighed for strafsanktionering i de enkelte medlemslande i tilfælde af  

 manglende overholdelse af de pågældende anvisninger.
 De anvisninger, der kan være tale om fra den centrale  

 lufttrafikreguleringsenhed, CFMUen, drejer sig bl.a. om følgende:
Inden flyvning fra en europæisk lufthavn skal piloten afgive en flyveplan  

 til CFMU'en med angivelse af planlagt starttidspunkt, flyvetid, flytype,  

 hastighed, flyvehøjde og rute.
CFMUen korrigerer for eventuelle fejl og  

 sender flyveplanen til de flyvekontrolenheder, som flyet vil passere.
På en  

 rute fra København til Paris vil dette sige kontrolcentralerne i København,  

 Maastricht, Reims og Paris samt kontroltårnene i København og Paris.  

 Flyvelederen i kontroltårnet (tårnflyvelederen) regulerer flyene på og ved  

 lufthavnen, mens flyvelederen i kontrolcentralen regulerer flyene under  

 flyvning mellem lufthavnene.
Da CFMUen har overblikket over alle de  

 flyveplaner, der er indgivet for flyvninger til Paris, er den i stand til at  

 oplyse til kontrolcentralen i Paris, at der i forhold til kontrolcentralens  

 kapacitet, som det enkelte medlemsland selv suverænt fastsætter, f.eks. vil  

 være for mange fly over Paris på det givne tidspunkt, hvor flyet ifølge  

 flyveplanen skal lande.
CFMUen og kontolcentralen i Paris aftaler herefter, hvorledes en sådan  

 situationen skal klares.
En mulighed kan være at søge antallet af fly fordelt  

 over et længere tidsrum, således at flyet f.eks. afgår efter den kritiske  

 periode, hvor flyet alligevel ikke vil kunne komme til at lande, men i givet  

 fald måtte foretage »cirkelflyvninger« ved den pågældende  

 overbelastede lufthavn eller korridor.
Flyveplanen bliver revideret via  

 CFMU'en i lyset af ovenstående.
På baggrund af den reviderede flyveplan giver  

 tårnflyvelederen i København en egentlig starttilladelse (klarering) inden  

 for flyveplanens tidsmæssige rammer for afgang (en såkaldt »slot«).  

 Fra dette tidspunkt, dvs. når flyet er startet og indtil det lander på den  

 pågældende destination, er det de enkelte landes flyvekontroltjenester, der  

 suverænt træffer afgørelser om flyvningens videre forløb, herunder også i  

 tilfælde af uforudsete forhold, f.eks. dårligt vejr, tekniske problemer ved  

 flyene o. lign.
Som eksempel på en situation, hvor der kan blive tale om at håndhæve  

 CFMUens anvisninger kan nævnes, at et luftfartsselskab anmoder om flere  

 »slots«, dvs. starttidspunkter, end der er brug for aktuelt  

 (hamstring) med henblik på selv på et senere tidspunkt at kunne vælge på  

 hvilket af de reserverede tidspunkter flyvningen skal gennemføres.
Ved et  

 sådant misbrug af systemet bliver trafikreguleringen ikke optimal, og det er  

 derfor i alles interesse, at der kan gribes ind heroverfor.
2.5. Forholdet til Grundloven I forbindelse med gennemførelsen af den ovenfor under pkt. 2.1 nævnte  

 ændring af luftfartsloven (lov nr. 1139 af 22. december 1993) blev det  

 overvejet, om en dansk tilslutning til EUROCONTROL konventionen forudsatte  

 anvendelse af grundlovens § 20 om overladelse af beføjelser til  

 mellemfolkelige myndigheder.
 I de almindelige bemærkninger til lovforslaget anføres følgende om  

 spørgsmålet (Folketingstidende 1993/94 Tillæg A, sp. 1745-46):
 »Efter anmodning fra Trafikministeriet har Justitsministeriets  

 lovafdeling i et notat af 11. juni 1992 udtalt sig om, hvorvidt dansk  

 tilslutning til de to traktater forudsætter anvendelse af grundlovens § 20 om  

 overdragelse af danske myndighedsbeføjelser til mellemfolkelige myndigheder.  

 Da EUROCONTROL's generelle opgave efter konventionen er af planlægningsmæssig  

 og administrativ karakter og ikke indebærer myndighedsudøvelse over for  

 borgerne, kræver dansk tilslutning i så henseende efter Justitsministeriets  

 opfattelse ikke anvendelse af grundlovens § 20.
Konventionen åbner imidlertid i artikel 2, stk. 2, mulighed for, at  

 EUROCONTROL efter begæring fra en medlemsstat kan indgå i en aftale med denne  

 om at udføre opgaver, som indebærer myndighedsudøvelse.
Ved indgåelse af  

 sådanne aftaler, som for Danmarks vedkommende ikke er aktuelt, vil der efter  

 Justitsministeriets opfattelse kunne blive spørgsmål om anvendelse af  

 grundlovens § 20, et spørgsmål som imidlertid først vil kunne besvares, når  

 udkast til sådanne aftaler måtte foreligge.
Bestemmelserne i opkrævningsaftalen er efter Justitsministeriets  

 opfattelse ikke af en sådan karakter, at dansk tilslutning kræver anvendelse  

 af grundlovens § 20.« Der indsættes nu i konventionens artikel 19, stk. 1, en bestemmelse,  

 hvorefter EUROCONTROL kan træffe nødvendige reguleringsforanstaltninger og  

 meddele dem til luftfartøjsbrugere og vedkommende lufttrafiktjenester.
De  

 kontraherende parter skal sikre, at luftfartøjsbrugere, luftfartøjschefer og  

 de ansvarlige lufttrafiktjenester overholder disse foranstaltninger,  

 medmindre de af tvingende sikkerhedsmæssige grunde er forhindret heri.
Det  

 praktiske anvendelsesområde for bestemmelsen er omtalt ovenfor under pkt.  

 2.4.
 Trafikministeriet har sammen med Justitsministeriet overvejet, om denne  

 bestemmelse gør det nødvendigt at anvende grundlovens § 20.
Bestemmelsen indebærer, at EUROCONTROL har adgang til umiddelbart - d.v.s.  

 uden danske myndigheders mellemkomst - at udstede administrative påbud til  

 bl.a. private luftfartøjsbrugere her i landet.
Er luftfartøjsbrugerne ikke af  

 de nævnte sikkerhedsmæssige grunde forhindret i at overholde disse påbud,  

 skal en overtrædelse heraf forfølges af danske myndigheder.
De nævnte  

 reguleringsforanstaltninger har derfor retsvirkning i Danmark, som var de  

 truffet af danske myndigheder.
 På denne baggrund må en dansk tiltrædelse af protokollen antages at  

 forudsætte anvendelse af grundlovens § 20. Lovforslaget skal derfor  

 gennemføres efter den særlige procedure i § 20, stk. 2. Det indebærer, at  

 lovforslaget enten skal vedtages med 5/6 flertal i Folketinget eller med  

 almindeligt flertal i Folketinget og efterfølgende godkendes ved en  

 folkeafstemning efter grundlovens § 42.
Det tilføjes, at den særlige bestemmelse i konventionens artikel 19, stk.  

 3, litra b, indebærer, at EUROCONTROL i de enkelte medlemsstater selv kan  

 forfølge overtrædelser af bl.a. de nævnte reguleringsforanstaltninger, hvis  

 den berørte medlemsstat giver samtykke til det.
Regeringen agter i intet  

 tilfælde at give et sådant samtykke og det er derfor fortsat danske  

 myndigheder, der tager stilling til spørgsmålet om at indlede og gennemføre  

 strafforfølgning.
Allerede derfor kan bestemmelsen ikke antages at forudsætte  

 anvendelse af grundlovens § 20.
Endelig bemærkes, at den nye konvention i artikel 2, stk. 2, indeholder en  

 bestemmelse, der svarer til den gældende konventions artikel 2, stk. 2, jf.  

 herom ovenfor.
Ved en eventuel senere indgåelse af aftaler som nævnt i  

 bestemmelsen kan der - afhængigt af aftalernes indhold - opstå yderligere  

 spørgsmål om anvendelse af grundlovens § 20. Disse spørgsmål er som følge af  

 det anførte ikke relevante i forbindelse med gennemførelsen af det  

 foreliggende lovforslag.
2.6. Forholdet til gældende lovgivning i øvrigt Forpligtelserne ifølge den reviderede konvention vil i øvrigt kunne  

 opfyldes inden for rammerne af gældende dansk lovgivning med undtagelse af  

 bestemmelser i den reviderede konventions art. 27 om fritagelse for bundne  

 indskud i nationale sociale sikringsordninger for ansatte i EUROCONTROL.  

 Bestemmelsen i artikel 27 er en videreførelse af bestemmelsen i art. 24 i den  

 nugældende EUROCONTROL konvention, som Danmark tog forbehold over for ved  

 ratifikationen i 1994. Forbeholdet vil blive opretholdt ved ratifikationen af  

 den reviderede konvention.
3. Forslagets økonomiske og administrative konsekvenser Forslaget skønnes ikke at have økonomiske eller administrative  

 konsekvenser.
4. Forslagets erhvervsøkonomiske og miljømæssige konsekvenser S om det fremgår af de almindelige bemærkninger vil forslaget have  

 positive virkninger tidsmæssigt og omkostningsmæssigt for luftfartsselskaber  

 og brugerne heraf.
Der vil endvidere være positive virkninger for miljøet,  

 idet der vil kunne spares flybrændstof med deraf følgende reduktion af  

 emissioner, herunder CO2, når flyvetiden inkl. ventetiden i luften kan  

 reduceres ved udformningen af et mere effektivt lufttrafikstyringssystem.
5. Forslagets forhold til EU-retten Ændringerne i den reviderede konvention, art. 40 indebærer, at  

 Fællesskabet kan blive optaget som medlem af EUROCONTROL.
 Europa-Kommissionen har den 13. november 1996 udarbejdet en henstilling  

 med henblik på Rådets afgørelse om bemyndigelse af Kommissionen til at  

 indlede forhandlinger med henblik på Fællesskabets optagelse som medlem af  

 EUROCONTROL, hvilket forslag for tiden er under behandling.
 Udviklingen af fælles tekniske standarder er en væsentlig forudsætning for  

 udviklingen af et fælles system for styring af lufttrafikken, ligesom dette  

 er grundlaget for indførelse af et fælles marked for udstyr til dette formål.  

 Derfor vedtog Fællesskabet direktiv 93/65/EØF om definition og anvendelse af  

 kompatible tekniske specifikationer for erhvervelse af udstyr og systemer til  

 regulering af lufttrafikken, hvorefter EUROCONTROL-standarder gøres  

 obligatoriske på fællesskabsplan.
 Derudover indeholder lovforslaget ikke EU-retlige aspekter.
6. Høring Foruden forelæggelsen for Justitsministeriet, jf. ovenfor, har  

 lovforslaget været sendt i høring hos Arbejdsministeriet, Finansministeriet,  

 Forsvarsministeriet, Erhvervsministeriet, Skatteministeriet,  

 Socialministeriet, Statsministeriet og Udenrigsministeriet samt Færøernes  

 Landsstyre og Grønlands Hjemmestyre.
Det er samtidig med fremsættelsen sendt  

 i høring hos de større danske luftfartsselskaber, Erhvervsflyvningens  

 Sammenslutning, Foreningen af Aircraft Owners and Pilot Association of  

 Denmark, Danske Pilotorganisationers Samråd, Flyvebranchens Personale Union,  

 Cabin Union Denmark, Dansk Metalarbejderforbund og Dansk flyvelederforening  

 samt Forbrugerrådet, hvis høringssvar vil blive fremsendt til Folketingets  

 Trafikudvalg.
Bemærkninger til lovforslagets enkelte bestemmelser Til § 1 Til nr. 1 Ved forslaget sænkes grænsen for den tilladte alkoholkoncentration i  

 blodet fra 0,40 til 0,20 promille, og samtidig udvides personkredsen til at  

 omfatte alt personale, der gør tjeneste i luftfarten.
Den nuværende  

 afgrænsning i § 50, hvorefter personer i tjeneste af underordnet  

 sikkerhedsmæssig betydning ikke er omfattet, udgår således ved forslaget.  

 Dette er en følge af vedtagelse i Joint Aviation Authorities (JAA), der er et  

 frivilligt samarbejdsorgan, der udarbejder forslag til fælles regler med  

 henblik på at sikre et ensartet sikkerhedsniveau for den europæiske luftfart.  

 Der har været enighed om, at alt personale har betydning for flyvesikkerheden  

 og derfor bør være omfattet af samme regler, og der er opnået bred enighed om  

 promillegrænsen.
 Promillegrænsen vil som hidtil også komme til at gælde for privatflyvning  

 og i øvrigt alle certificerede personer på luftfartsområdet, jf.  

 luftfartslovens § 74 om flyveledere, flyvemekanikere eller efter  

 trafikministerens bestemmelse andre, der gør tjeneste i en stilling af  

 betydning for luftfartssikkerheden.
Til nr. 2 Forslaget vedrørende luftfartslovens § 54, stk. 2, er nødvendigt for at  

 kunne ratificere ændringen af EUROCONTROL konventionen.
Forslaget indebærer,  

 at det bliver muligt at fastsætte sådanne forskrifter, at Danmark kan  

 gennemføre de beslutninger, som EUROCONTROL træffer, jf. navnlig art. 19 og  

 art. 7, stk. 2, litra d, i den reviderede konvention.
De beslutninger, der  

 kan blive tale om i de nævnte artikler, vedrører de nødvendige  

 reguleringsforanstaltninger for at udvikle og drive et fælles europæisk  

 lufttrafikreguleringssystem i et fælles internationalt center, det såkaldte  

 CFMU, og procedurerne for konstatering af manglende overholdelse af reglerne.  

 De enkelte medlemslande skal desuden sikre, at luftfartøjsbrugere,  

 luftfartøjschefer og de ansvarlige lufttrafiktjenester overholder disse.
Efter anmodning fra EUROCONTROL skal der endvidere i tilfælde af en  

 luftfartøjsbrugers eller luftfartøjschefs manglende overholdelse af de nævnte  

 reguleringsforanstaltninger kunne indledes strafforfølgning imod den  

 pågældende efter danske regler i Danmark.
Lufttrafiktjenesterne i Danmark vil  

 ligeledes kunne blive omfattet af forskrifterne, der vil kunne  

 strafsanktioneres efter luftfartslovens § 149, stk. 10.
 Bestemmelsen vedrørende luftfartslovens § 54, stk. 3, indebærer, at  

 beføjelser, som efter grundloven tilkommer rigets myndigheder, kan udøves af  

 EUROCONTROL i det omfang, det følger af konventionens artikel 19, stk. 1. Der  

 henvises til pkt. 2.5 i de almindelige bemærkninger ovenfor.
Til nr. 3 Den reviderede konvention åbner mulighed for, at der kan gennemføres en  

 solidarisk hæftelse for betaling af en route-afgifter for så vidt angår  

 ejeren og brugeren af et luftfartøj.
Da Danmark tidligere har haft mulighed  

 for sådan solidarisk hæftelse, men måtte ændre denne, da Danmark tiltrådte  

 EUROCONTROL konventionen med virkning fra 1. januar 1995, og da  

 luftfartsvæsenet havde gode erfaringer med en sådan ordning, foreslås denne  

 genindført.
Bestemmelsen svarer således til den tidligere bestemmelse i  

 luftfartslovens § 71, stk. 2, der var gældende indtil 1. januar 1995.
 Til nr. 4.
Forslaget er nødvendigt for at kunne ratificere den reviderede konvention,  

 jf. herved ANNEX IV, art. 5, stk. 2. Forslaget definerer nærmere, hvem der  

 kan anses som bruger af et luftfartøj i tilfælde, hvor der anvendes en ICAO  

 betegnelse, dvs. en betegnelse, som er godkendt og registreret i den under FN  

 hørende internationale luftfartsorganisation ICAO, International Civil  

 Aviation Organization.
Endvidere åbner forslaget mulighed for, at der kan  

 anvendes en anden anerkendt betegnelse som identifikation for den pågældende  

 flyvning.
Til nr. 5 Forslaget er en konsekvens af, at den nugældende Multilateral Agreement  

 Relating to Route Charges i den reviderede konvention er ændret til et bilag  

 til konventionen, ANNEX IV, Bestemmelser vedrørende det fælles en  

 route-afgiftssystem.
Til § 2 Det foreslås, at loven træder i kraft dagen efter bekendtgørelsen i  

 Lovtidende, men således at trafikministeren dog fastsætter tidspunktet for  

 ikrafttræden af lovforslagets § 1, nr. 2-5, hvilket skyldes, at disse  

 bestemmelser først skal gælde fra det tidspunkt, hvor den reviderede  

 EUROCONTROL konvention træder i kraft.
Dette sker 1. januar 2000, eller det  

 senere tidspunkt, hvor alle lande, der er parter i konventionen, har  

 ratificeret denne reviderede konvention.
Til § 3 Da EUROCONTROLs funktioner som hidtil ikke vedrører det færøske og  

 grønlandske luftrum, skal de bestemmelser, der direkte vedrører EUROCONTROL  

 ikke gælde for Færøerne og Grønland.
Af hensyn til en hensigtsmæssig  

 administration foreslås dog, at reglen i forslagets § 1, nr. 4, om, hvem der  

 kan anses som bruger, også finder anvendelse ved overflyvning af luftrummet  

 over Færøerne og Grønland.
Med hensyn til reglen om solidarisk hæftelse i  

 forslagets § 1, nr. 3, gælder denne ordning allerede for Færøerne og  

 Grønland, idet den tidligere bestemmelse herom ikke blev ændret for Færøernes  

 og Grønlands vedkommende, jf. § 3 i lov nr. 1139 af 22. december 1993 om  

 ændring af lov om luftfart.
Skriftlig fremsættelse Trafikministeren  (Bjørn Westh):
 Herved tillader jeg mig for det høje Ting at fremsætte:
Forslag til lov om ændring af lov om luftfart. (Promillegrænse  

 og ændring vedr.
EUROCONTROL konventionen).
(Lovforslag nr.
L 59).
 Hovedformålet med dette lovforslag er at give mulighed for, at Danmark kan  

 tiltræde de ændringer af EUROCONTROL konventionen, der under  

 ratifikationsforbehold er opnået enighed om i juni 1997 blandt de 26  

 europæiske lande, der har tilsluttet sig EUROCONTROL konventionen.
Formålet med ændringerne af EUROCONTROL konventionen er at forbedre  

 afviklingen af lufttrafikken i Europa, således at den til rådighed værende  

 kapacitet i luftrummet kan udnyttes mest effektivt og ophobninger i  

 flytrafikken i spidsbelastningsperioder kan reduceres.
Herved spares tid og  

 brændstof, og der opnås fordele for miljøet, når der kan vælges den korteste  

 rute med den mindst mulige forsinkelse.
 Da ændringerne af EUROCONTROL konventionen indebærer, at den  

 internationale organisation, EUROCONTROL, kan meddele  

 reguleringsforanstaltninger til luftfartøjsbrugerne i forbindelse med driften  

 af en fælles central lufttrafikreguleringsenhed, er der tale om overdragelse  

 af beføjelser, som falder ind under grundlovens § 20.
Herudover indeholder lovforslaget en bestemmelse om nedsættelse af den  

 tilladte alkoholkoncentration i blodet fra 0,40 til 0,20 promille for  

 certificeret personale, der gør tjeneste i luftfarten.
Dette forslag  

 anbefales af den internationale organisation JAA til gennemførelse i de 27  

 medlemslande.
 Idet jeg i øvrigt henviser til bemærkningerne til lovforslaget, tillader  

 jeg mig at anbefale lovforslaget til det høje Tings velvillige behandling.
BILAG 1 PROTOKOL DER KONSOLIDERER DEN INTERNATIONALE EUROCONTROL KONVENTION AF 13. DECEMBER  

 1960 VEDRØRENDE SAMARBEJDE OM LUFTFARTENS SIKKERHED MED SENERE ÆNDRINGER PROTOKOL DER KONSOLIDERER DEN INTERNATIONALE EUROCONTROL KONVENTION AF 13. DECEMBER  

 1960 VEDRØRENDE SAMARBEJDE OM LUFTFARTENS SIKKERHED MED SENERE ÆNDRINGER FORBUNDSREPUBLIKKEN TYSKLAND, REPUBLIKKEN ØSTRIG, KONGERIGET BELGIEN, REPUBLIKKEN BULGARIEN, REPUBLIKKEN CYPERN, REPUBLIKKEN KROATIEN, KONGERIGET DANMARK, KONGERIGET SPANIEN, REPUBLIKKEN FRANKRIG, DET FORENEDE KONGERIGE STORBRITANNIEN OG NORDIRLAND, REPUBLIKKEN GRÆKENLAND, REPUBLIKKEN UNGARN, IRLAND, REPUBLIKKEN ITALIEN, STORHERTUGDØMMET LUXEM- BOURG, REPUBLIKKEN MALTA, FYRSTENDØMMET MONACO, KONGERIGET NORGE, KONGERIGET NEDERLANDENE, REPUBLIKKEN PORTUGAL, RUMÆNIEN, REPUBLIKKEN SLOVAKIET, REPUBLIKKEN SLOVENIEN, KONGERIGET SVERIGE, DEN SCHWEIZISKE KONFØDERATION, REPUBLIKKEN TJEKKIET, REPUBLIKKEN TYRKIET, under hensyn til, at væksten i lufttrafikken, nødvendigheden af på  

 europæisk plan at centralisere de nationale politiske handlinger i hver  

 europæisk stat og den teknologiske udvikling inden for luftfarten,  

 nødvendiggør en revision af den internationale EUROCONTROL Konvention af 13.  

 december 1960 vedrørende samarbejde om luftfartens sikkerhed som ændret ved  

 Protokol af 12. februar 1981, med det formål at oprette et ensartet europæisk  

 lufttrafikstyringssystem til kontrol af den almindelige luftfart i det  

 europæiske luftrum samt i og omkring lufthavne; under hensyn til, at det er ønskeligt at styrke samarbejdet mellem  

 staterne inden for rammerne af EUROCONTROL med henblik på effektiv  

 tilrettelæggelse og sikker styring af luftrummet for at dække både civile og  

 militære brugeres behov ud fra det grundlæggende princip, at luftrummet, set  

 fra luftrumsbrugernes synsvinkel, bør kunne betragtes som et homogent system,  

 især ved udarbejdelse af fælles politikker, fælles mål, fælles planer og  

 fælles normer og specifikationer samt en fælles politik vedrørende en  

 route-afgifter i nært samråd med brugere af lufttrafiktjenester og under  

 tilbørlig hensyntagen til de forsvarsmæssige interesser; under hensyn til nødvendigheden af at sikre alle brugere af  

 luftrummet maksimal effektivitet til lavest mulige omkostninger i  

 overensstemmelse med det krævede sikkerhedsniveau og behovet for at minimere  

 miljøpåvirkningen ved hjælp af en harmonisering og en integrering af de  

 tjenester, der er ansvarlige for lufttrafikstyring i Europa; under hensyn til, at de kontraherende parter anerkender behovet  

 for at harmonisere og integrere deres lufttrafikstyringssystemer for at  

 oprette et ensartet europæisk lufttrafikstyringssystem; under hensyn til vigtigheden af lokale initiativer på  

 lufttrafikstyringsområdet, især hvad angår lufthavne; under hensyn til, at driften i overensstemmelse med den  

 internationale organisation for civil luftfarts (ICAO's) anbefalinger, især  

 hvad angår ret og rimelighed og gennemsigtighed af et fælles en  

 route-afgiftssystem, skal styrke det økonomiske grundlag for det ensartede  

 europæiske lufttrafikstyringssystem og lette konsultationer med brugerne; under hensyn til, at EUROCONTROL er de kontraherende parters  

 samarbejdsorgan inden for lufttrafikstyringsområdet; opsat på, at udvide og styrke samarbejdet mellem de europæiske  

 eller internationale institutioner, der er interesserede i udførelsen af de  

 hverv, der er betroet EUROCONTROL med henblik på at forbedre effektiviteten; under hensyn til, at det derfor er hensigtsmæssigt at oprette et  

 europæisk lufttrafikstyringssystem, hvis virkefelt strækker sig ud over hver  

 kontraherende parts territoriale grænser til hele det luftrum, der er dækket  

 af Konventionen; under hensyn til, at det er vigtigt, at de kontraherende parter  

 giver Organisationen de nødvendige juridiske midler til korrekt gennemførelse  

 af dens hverv, hovedsageligt inden for området opkrævning af en  

 route-afgifter og lufttrafikstyring; i erkendelse af , at den sikre og effektive gennemførelse af  

 Organisationens hverv, hvor dette er praktisk, vil drage fordel af en  

 adskillelse af dens regelfastsættende og tjenesteydende funktioner; opsat på , at tilskynde andre europæiske stater til at blive  

 medlemmer af denne internationale organisation; har opnået enighed om følgende bestemmelser:
Artikel I Den internationale EUROCONTROL Konvention af 13. december 1960 vedrørende  

 samarbejde om luftfartens sikkerhed, som ændret ved Tillægsprotokol af 6.  

 juli 1970, som ændret ved Protokol af 21. november 1978, og som senere ændret  

 ved Protokol af 12. februar 1981, herefter kaldet »Konventionen«,  

 erstattes af vedlagte konsoliderede version af teksten til Konventionen, der  

 inkorporerer de af Konventionens tekster, der fortsat er i kraft, tillige med  

 ændringerne foretaget ved den Diplomatiske Konference den 27. juni 1997.
Artikel II 1. Nærværende Protokol åbnes for undertegnelse af alle de stater, der den  

 27. juni 1997 er part i Konventionen.
 Den åbnes ligeledes inden datoen for ikrafttræden til undertegnelse af  

 alle de stater, der er indbudt til den Diplomatiske Konference, under hvilken  

 den er blevet vedtaget, og af enhver anden stat, der efter enstemmig  

 vedtagelse af den Permanente Kommission har tilladelse til at undertegne den.
 2. Nærværende Protokol skal ratificeres, vedtages eller godkendes.  

 Ratifikations-, vedtagelses- eller godkendelsesinstrumenterne deponeres hos  

 regeringen i Kongeriget Belgien.
3. Nærværende Protokol træder i kraft den 1. januar 2000, for så vidt som  

 alle de stater, der er parter i Konventionen, har ratificeret, vedtaget eller  

 godkendt den inden denne dato.
Hvis denne betingelse ikke er opfyldt, træder  

 den i kraft enten den 1. juli eller den 1. januar efter datoen for deponering  

 af det sidste ratifikations-, vedtagelses- eller godkendelsesinstrument  

 afhængigt af, om deponeringen har fundet sted i løbet af det første eller det  

 andet halvår.
 4. For enhver stat, der undertegner nærværende Protokol, og som ikke er  

 part i Konventionen, og hvis ratifikations-, vedtagelses- eller  

 godkendelsesinstrument deponeres efter datoen for ikrafttræden af nærværende  

 Protokol, træder Protokollen i kraft for denne stat den første dag i den  

 anden måned efter datoen for deponering af ratifikations-, vedtagelses- eller  

 godkendelsesinstrumentet.
 5. Enhver stat, der undertegner nærværende Protokol, og som ikke er part i  

 Konventionen, bliver ved ratifikation, vedtagelse eller godkendelse af denne  

 Protokol part i Konventionen.
 6. Regeringen i Kongeriget Belgien meddeler regeringerne i de andre  

 stater, der er part i Konventionen, og enhver anden stat, der undertegner  

 nærværende Protokol, enhver undertegnelse, enhver deponering af et  

 ratifikations-, vedtagelses- eller godkendelsesinstrument og enhver dato for  

 ikrafttræden af nærværende Protokol i overensstemmelse med stk. 3 og 4.
Artikel III Fra ikrafttræden af nærværende Protokol erstattes Tillægsprotokol af 6.  

 juli 1970, som ændret ved Protokol af 21. november 1978 og ved artikel  

 XXXVIII i Protokol af 12. februar 1981, af Annex III (betegnet  

 »Skattebestemmelser«) til den konsoliderede version af vedlagte  

 tekst til Konventionen.
Artikel IV Fra ikrafttræden af nærværende Protokol ophæves og erstattes den  

 Multilaterale Aftale vedrørende en route-afgifter af 12. februar 1981 af de  

 relevante bestemmelser i den konsoliderede version af teksten til  

 Konventionen vedlagt Protokollen, herunder Annex IV (betegnet  

 »Bestemmelser vedrørende det fælles en route-afgiftssystem«).
Artikel V Regeringen i Kongeriget Belgien lader nærværende Protokol registrere hos  

 De Forenede Nationers Generalsekretær i overensstemmelse med artikel 102 i De  

 Forenede Nationers Pagt, og hos Rådet for den internationale organisation for  

 civil luftfart (ICAO) i overensstemmelse med artikel 83 i konventionen  

 angående den internationale civile luftfart undertegnet i Chicago den 7.  

 december 1944.
 TIL BEKRÆFTELSE HERAF har de undertegnede befuldmægtigede efter  

 fremvisning af deres fuldmagter, der er behørigt anerkendt, undertegnet  

 nærværende Protokol.
UDFÆRDIGET i Bruxelles, den 27. juni 1997 på tysk, engelsk, bulgarsk,  

 kroatisk, dansk, spansk, fransk, græsk, ungarsk, italiensk, hollandsk, norsk,  

 portugisisk, rumænsk, slovakisk, slovensk, svensk, tjekkisk og tyrkisk i eet  

 originaleksemplar, der deponeres i regeringens arkiver i Kongeriget Belgien,  

 som fremsender bekræftet kopi til regeringerne i de andre undertegnende  

 stater.
Den franske tekst skal have forrang i tilfælde af uoverensstemmelse  

 mellem teksterne.
For Forbundsrepublikken Tyskland, For Republikken Østrig, For Kongeriget Belgien, For Republikken Bulgarien, For Republikken Cypern, For Republikken Kroatien, For Kongeriget Danmark, For Kongeriget Spanien, For Republikken Frankrig, For Det Forenede Kongerige Storbritannien og Nordirland, For Republikken Grækenland, For Republikken Ungarn, For Irland, For Republikken Italien, For Storhertugdømmet Luxembourg, For Republikken Malta, For Fyrstendømmet Monaco, For Kongeriget Norge, For Kongeriget Nederlandene, For Republikken Portugal, For Rumænien, For Republikken Slovakiet, For Republikken Slovenien, For Kongeriget Sverige, For Den Schweiziske Konføderation, For Republikken Tjekkiet, For Republikken Tyrkiet.
ÆNDRINGER FORETAGET AF DEN DIPLOMATISKE KONFERENCE DEN 27. JUNI 1997 ÆNDRINGER FORETAGET AF DEN DIPLOMATISKE KONFERENCE DEN 27. JUNI 1997 Artikel I I den internationale EUROCONTROL Konvention af 13. december 1960  

 vedrørende samarbejde om luftfartens sikkerhed, som ændret ved  

 Tillægsprotokol af 6. juli 1970, som ændret ved Protokol af 21. november  

 1978, og som senere ændret ved Protokol af 12. februar 1981, herefter kaldet  

 »Konventionen«, foretages følgende ændringer:
Artikel II Artikel 1, stk. 1 og 2, affattes således:
»Artikel 1 1. For at opnå den harmonisering og integrering, der er nødvendig for at  

 oprette et ensartet europæisk lufttrafikstyringssystem, er de kontraherende  

 parter enige om at styrke samarbejdet og udvikle fælles aktiviteter inden for  

 luftfart, idet der herved tages tilbørligt hensyn til forsvarsmæssige behov,  

 og idet der sørges for den for alle luftrumsbrugere størst mulige frihed, der  

 er forenelig med det krævede sikkerhedsniveau ved tilvejebringelsen af  

 omkostningseffektive lufttrafiktjenester, og som, hvor dette er muligt, tager  

 hensyn til behovet for at minimere enhver negativ miljøpåvirkning, både  

 driftsmæssigt, teknisk og økonomisk.
 Disse mål søges tilgodeset uden at krænke princippet om hver stats  

 fuldstændige suverænitet over luftrummet over sit eget territorium og hver  

 stats kompetence til at udøve sine prærogativer med hensyn til sikkerhed og  

 forsvar i sit nationale luftrum.
De har således opnået enighed om (a) at fastsætte en europæisk politik inden for lufttrafikstyring  

 omfattende fastlæggelse af strategier og programmer, som har til formål, på  

 en omkostningseffektiv måde, at udvikle den kapacitet, der er nødvendig for  

 at opfylde alle civile og militære brugeres krav samtidig med, at det krævede  

 sikkerhedsniveau opretholdes; (b) at forpligte sig til at udarbejde specifikke mål med hensyn til  

 rationelle og effektive lufttrafikstyringsoperationer i de  

 flyveinformationsregioner, som er beskrevet i Annex II til nærværende  

 Konvention, hvorved staterne, i overensstemmelse med de relevante  

 bestemmelser i konventionen angående international civil luftfart, er blevet  

 enige om at tilvejebringe lufttrafiktjenester uden at krænke principperne om  

 fri luftfart i luftrum, der ikke er underlagt staternes suverænitet, således  

 som de følger af konventioner, internationale aftaler og regler eller  

 principper i folkeretten; (c) at indføre et system for overvågning og resultatopfølgning for  

 lufttrafikstyringen; (d) at gennemføre en fælles plan for tilnærmelse og oprettelse af  

 flyvesikringstjenester og luftfartsanlæg i Europa; (e) at antage og anvende fælles normer og specifikationer; (f) at harmonisere bestemmelser for lufttrafiktjenester; (g) at udvikle den til rådighed værende kapacitet for at opfylde  

 lufttrafikkens krav og sikre den mest effektive udnyttelse ved i fællesskab  

 at oprette, drive og udvikle et fælles lufttrafikreguleringssystem i Europa  

 inden for rammerne af indførelsen af et ensartet europæisk  

 lufttrafikstyringssystem; (h) at fremme fælles tilvejebringelse af lufttrafiksystemer og -anlæg; (i) at iværksætte en fælles politik for fastlæggelse og beregning af  

 afgifter, som pålægges brugere af en route-flyvesikringsanlæggene og  

 -tjenesterne, herefter kaldet »en route-afgifter«; (j) at iværksætte en procedure, der er adskilt fra de tjenesteydende  

 funktioner, for multilateral udvikling og harmonisering af  

 sikkerhedsbestemmelser på lufttrafikstyringsområdet inden for et samlet  

 flyvesikkerhedssystem; (k) at deltage i udformningen, gennemførelsen og overvågningen af et  

 globalt navigationssatellitsystem; (l) at identificere nye muligheder for fælles aktioner inden for  

 udformning, gennemførelse, overvågning eller drift af luftfartssystemer og  

 -tjenester; (m) i sammenhæng med et »gate-to-gate« koncept at udvikle en  

 overordnet politik og en egnet og effektiv procedure for strategisk  

 udformning og planlægning af ruter og luftrum.
2. Med det formål for øje opretter de herved en »europæisk  

 organisation for luftfartens sikkerhed (EUROCONTROL)», herefter benævnt  

 »Organisationen«, som skal arbejde sammen med de nationale civile  

 og militære myndigheder samt brugerorganisationerne.
Organisationen skal  

 bestå af tre institutioner:
(a) en Generalforsamling, der udgør den institution, der er ansvarlig for  

 udformning og godkendelse af Organisationens generelle politik, herunder (i) den fælles politik for en route-afgifter og Organisationens  

 aktiviteter inden for andre afgiftsområder; (ii) de resultatopfølgende og vurderende funktioner for Organisationen; (iii) fastsættelse af Organisationens mål, herunder mål for  

 standardisering, planlægning, resultater og sikkerhedsbestemmelser; (iv) det tekniske og økonomiske valg af større rammeprogrammer for  

 samarbejde; (v) eksterne relationer med stater og organisationer og ansøgninger om  

 tiltrædelse af nærværende Konvention; (b) et Råd, der udgør den institution, der har til opgave at gennemføre  

 Generalforsamlingens beslutninger og, i overensstemmelse med den kompetence,  

 sidstnævnte tildeles, skal det træffe beslutning om alle de obligatoriske  

 foranstaltninger, der retter sig imod og forpligter de kontraherende parter  

 samt føre tilsyn med Agency's arbejde; (c) et Agency, hvis statutter fremgår af Annex I til nærværende  

 Konvention, der udgør den institution, der har til opgave at gennemføre  

 Organisationens hverv i overensstemmelse med bestemmelserne i de følgende  

 artikler i nærværende Konvention samt de hverv, der pålægges det af  

 Generalforsamlingen eller Rådet, og som skal fremkomme med relevante forslag,  

 og som skal udnytte de tekniske, finansielle og personalemæssige ressourcer  

 for at nå de fastsatte mål.' Artikel III Artikel 2 affattes således:
»Artikel 2 1. Organisationen er forpligtet til at udføre følgende hverv:
(a) at udarbejde og godkende detaljerede harmoniserings- og  

 integreringsplaner for de kontraherende parters lufttrafiktjenester og  

 -systemer, især flyvesikringssystemer installeret på jorden og i luften med  

 henblik på at oprette et ensartet europæisk lufttrafikstyringssystem; (b) at koordinere de iværksættelsesplaner, der er udarbejdet af de  

 kontraherende parter, således at der sikres en tilnærmelse henimod et  

 ensartet europæisk lufttrafikstyringssystem; (c) at undersøge og på de kontraherende parters vegne koordinere de emner  

 inden for luftfart, som er behandlet af den internationale organisation for  

 civil luftfart (ICAO) og andre berørte internationale organisationer, som  

 beskæftiger sig med civil luftfart, og at koordinere og fremlægge ændringer  

 eller forslag til disse organer; (d) at definere, udforme, udvikle, godkende og tilrettelægge  

 iværksættelsen af et ensartet europæisk lufttrafikstyringssystem; (e) at udvikle og drive et fælles europæisk lufttrafikreguleringssystem i  

 et fælles internationalt center inden for de rammer, der er beskrevet under  

 (d); (f) at udarbejde, antage, undersøge og vurdere fælles standarder,  

 specifikationer og praksis for lufttrafikstyringssystemer og  

 lufttrafiktjenester; (g) at udarbejde og godkende fremgangsmåder med henblik på iværksættelse  

 af en strategi for fælles tilvejebringelse af lufttrafiksystemer og -anlæg; (h) at koordinere de kontraherende parters forsknings- og  

 udviklingsprogrammer i relation til ny teknik inden for luftfart, at indsamle  

 og distribuere resultaterne heraf og i fællesskab fremme og gennemføre  

 undersøgelser, forsøg og anvendt forskning samt teknisk udvikling på dette  

 område; (i) at oprette et uafhængigt system for resultatopfølgning, der inddrager  

 alle aspekter vedrørende lufttrafikstyring, herunder politik og planlægning,  

 sikkerhedsstyring i og omkring lufthavne og i luftrummet samt de finansielle  

 og økonomiske aspekter vedrørende de ydede tjenester, og fastsætte mål, der  

 inddrager alle disse aspekter; (j) at undersøge og fremme foranstaltninger til forbedring af  

 omkostningseffektiviteten inden for luftfart; (k) at udarbejde og godkende fælles kriterier, fremgangsmåder og metoder,  

 således at der sikres den størst mulige effektivitet og kvalitet af  

 lufttrafikstyringssystemerne og lufttrafiktjenesterne; (l) at udarbejde forslag med henblik på en harmonisering af de europæiske  

 bestemmelser for lufttrafiktjeneste; (m) at støtte effektivitetsforbedringer og fleksibilitet i benyttelsen af  

 luftrummet mellem de civile og militære brugere; (n) at udarbejde og godkende koordinerede eller fælles holdninger for at  

 forbedre lufttrafikstyringen i og omkring lufthavne; (o) at udarbejde og godkende fælles kriterier for udvælgelse og fælles  

 holdninger for uddannelse, certificering og færdigheder for  

 lufttrafiktjenestepersonel; (p) at udvikle, oprette og drive elementerne i de fremtidige europæiske  

 fælles systemer, som den betroes af de kontraherende parter; (q) at fastsætte, fakturere og opkræve en route-afgifter på vegne af de  

 kontraherende parter, der deltager i det fælles en route-afgiftssystem under  

 de betingelser, der er fastsat i Annex IV; (r) at udarbejde og iværksætte procedurer for multilateral udvikling og  

 harmonisering af sikkerhedsbestemmelser inden for lufttrafikstyringsområdet; (s) at udføre alle andre hverv, der henhører under nærværende Konventions  

 principper og mål.
 2. På anmodning fra en eller flere af de kontraherende parter og på  

 grundlag af en eller flere særlige aftaler indgået mellem Organisationen og  

 de berørte kontraherende parter, kan Organisationen pålægges følgende hverv:
(a) at hjælpe sådanne kontraherende parter med planlægning, specifikation  

 og oprettelse af lufttrafiksystemer og lufttrafiktjenester; (b) at tilvejebringe og drive, helt eller delvis, lufttrafikanlæg og  

 lufttrafiktjenester på sådanne kontraherende parters vegne; (c) at hjælpe sådanne kontraherende parter med fastsættelse, fakturering  

 og opkrævning af afgifter, som af dem pålægges brugere af  

 flyvesikringstjenester, og som ikke er dækket af nærværende Konventions Annex  

 IV.
3. Organisationen kan (a) indgå særlige aftaler med ikke-kontraherende parter, der er  

 interesserede i at deltage i udøvelsen af de hverv, der er anført i artikel  

 2, stk. 1; (b) på anmodning fra ikke-kontraherende parter eller andre internationale  

 organisationer på deres vegne udføre ethvert andet hverv, der henhører under  

 nærværende artikel, på grundlag af særlige aftaler indgået mellem  

 Organisationen og vedkommende parter.
 4. Organisationen skal så vidt muligt sørge for, at dens tjenesteydende  

 funktioner, især dem, der fastsættes i medfør af artikel 2, stk. 1 (e), (g),  

 (p) og (q), artikel 2, stk. 2, og artikel 2, stk. 3 (b), udøves uafhængigt af  

 dens regelfastsættende funktioner.
5. For at lette udøvelsen af sine hverv kan Organisationen efter  

 beslutning truffet af Generalforsamlingen oprette foretagender, der skal  

 reguleres af særlige statutter, der enten er underlagt folkeretten eller en  

 kontraherende parts nationale ret, eller erhverve majoritetsandele i sådanne  

 foretagender.« Artikel IV Artikel 3 affattes således:
»Artikel 3 1. Nærværende Konvention gælder for en route-flyvesikringstjenester og  

 dertil knyttede indflyvnings- og lufthavnstjenester for lufttrafik i de  

 flyveinformationsregioner, der er anført i Annex II.
 2. (a) Enhver rettelse, som en kontraherende part ønsker at gennemføre i  

 listen over sine flyveinformationsregioner, som anført i Annex II, skal  

 besluttes af Generalforsamlingen ved enstemmighed af de afgivne stemmer, hvis  

 det resulterer i en ændring af grænserne for det samlede luftrum, der dækkes  

 af nærværende Konvention.
 (b) Enhver rettelse, som ikke resulterer i en sådan ændring, skal i alle  

 tilfælde anmeldes til Organisationen af vedkommende kontraherende part.
 3. For så vidt angår nærværende Konvention, omfatter udtrykket  

 »lufttrafik« civile luftfartøjer og de militære, told- og  

 politiluftfartøjer, som følger de procedurer, der er fastsat af den  

 internationale organisation for civil luftfart.
På grundlag af en særlig aftale, som fastsat i artikel 2, stk. 2 (b), kan  

 en kontraherende part kræve, at udtrykket »lufttrafik« skal gælde  

 for andre dele af lufttrafikken inden for dens territorium.' Artikel V Henvisningen til statutterne, der er knyttet dertil i Konventionens  

 artikel 4, erstattes af en henvisning til statutterne i Annex I, og i den  

 engelske tekst til artikel 4 ændres »in the present Convention« til  

 »in this Convention«.
Artikel VI Artikel 5 affattes således:
»Artikel 5 1. Generalforsamlingen skal sammensættes af repræsentanter fra de  

 kontraherende parter på ministerplan.
Hver kontraherende part kan udpege  

 flere delegerede, især med henblik på at opnå repræsentation af såvel civile  

 som forsvarsmæssige interesser.
Hver kontraherende part har dog kun een  

 stemme.
2. Rådet skal sammensættes af repræsentanter fra de kontraherende parter  

 på luftfartsdirektørplan.
Hver kontraherende part kan udpege flere  

 delegerede, især med henblik på at opnå repræsentation af såvel civile som  

 forsvarsmæssige interesser.
Hver kontraherende part har dog kun een stemme.
 3. I spørgsmål vedrørende det fælles en route-afgiftssystem skal  

 Generalforsamlingen og Rådet sammensættes af repræsentanter fra de  

 kontraherende parter, der deltager i det fælles en route-afgiftssystem under  

 de i Annex IV fastsatte betingelser.
4. De repræsentanter for internationale organisationer, der kan bidrage  

 til Organisationens arbejde, skal i nødvendigt omfang opfordres af  

 Generalforsamlingen eller af Rådet til som observatører at deltage i  

 Organisationens organer.« Artikel VII Artikel 6 affattes således:
»Artikel 6 1. Generalforsamlingen træffer beslutninger for så vidt angår de  

 kontraherende parter, Rådet og Agency, herunder i de i artikel 1, stk. 2 (a),  

 anførte tilfælde.
Herudover skal Generalforsamlingen (a) udnævne Generaldirektøren for Agency efter indstilling fra Rådet; (b) give tilladelse til forelæggelse af sager på vegne af Organisationen  

 for den permanente voldgiftsdomstol i Haag i de i artikel 34 anførte  

 tilfælde; (c) fastsætte principperne for driften af det fælles europæiske  

 lufttrafikreguleringssystem, som omtalt i artikel 2, stk. 1 (e); (d) godkende ændringer til Annex I i overensstemmelse med de  

 afstemningsregler, der er anført i artikel 8, stk.1; (e) godkende ændringer til Annex II og IV i overensstemmelse med de  

 afstemningsregler, der er anført i artikel 8, stk. 3; (f) regelmæssigt gennemgå Organisationens hverv.
 2. Med henblik på at formulere den fælles politik vedrørende en  

 route-afgifter skal Generalforsamlingen bl.a.
(a) fastsætte de principper, der vedrører de omkostninger, der af de  

 kontraherende parter og Organisationen kan pålægges brugerne for de en  

 route-luftfartsanlæg og -tjenester, der stilles til deres rådighed; (b) fastsætte formlen for beregning af en route-afgifter; (c) fastsætte de principper, der finder anvendelse med hensyn til  

 fritagelse for en route-afgifter, og kan desuden beslutte, at for visse  

 kategorier af flyvninger, der således fritages for betaling af en  

 route-afgifter, der henhører under Annex IV, kan omkostninger pådraget i  

 forbindelse med luftfartsanlæg og -tjenester opkræves direkte af de  

 kontraherende parter; (d) godkende Rådets rapporter vedrørende en route-afgifter.
3. Generalforsamlingen kan (a) forelægge enhver sag, der hører under dens kompetence, til  

 undersøgelse for Rådet; (b) i nødvendigt omfang delegere kompetence til Rådet med henblik på at  

 træffe beslutninger i sager, der hører under dens generelle kompetence, som  

 anført i artikel 1, stk. 2 (a); (c) oprette andre støtteorganer, som den måtte finde nødvendig.« Artikel VIII Artikel 7, der bliver til artikel 8, affattes således:
»Artikel 8 1. De afgørelser, der træffes af Generalforsamlingen, for så vidt angår de  

 kontraherende parter, især på grundlag af artikel 1, stk. 2 (a), og artikel  

 6, stk.1, 1. punktum, eller de afgørelser, der træffes af Rådet især på  

 grundlag af artikel 1, stk. 2 (b), og artikel 7, stk. 1, træffes ved flertal  

 af de afgivne stemmer forudsat, at dette flertal repræsenterer mindst tre  

 fjerdedele af de afgivne vægtede stemmer i henhold til den vægtning, der er  

 fastsat i artikel 11, og mindst tre fjerdedele af de kontraherende parter,  

 der afgiver stemmer.
 Denne regel finder ligeledes anvendelse ved afgørelser, som træffes om de  

 forhold, der er nævnt i artikel 2, stk.1 (i), (p), (r) og (s), artikel 2,  

 stk. 5, artikel 6, stk. 1 (a), (c) og (d), artikel 6, stk. 2, artikel 6, stk.  

 3 (b), artikel 7, stk. 2 (d), (j) og (k), artikel 7, stk. 3, artikel 7, stk.  

 6, og artikel 7, stk. 7, artikel 12, artikel 13, stk. 2 og stk. 3.
Denne regel finder ligeledes anvendelse ved afgørelser, der træffes i  

 medfør af artikel 3 i Annex IV.
Ved fastsættelse af enhedsrater, tariffer og  

 anvendelsesbestemmelser for en route-afgiftssystemet omtalt i artikel 3 (c) i  

 Annex IV gælder en afgørelse ikke for en kontraherende part, der har stemt  

 imod afgørelsen, og som har valgt ikke at følge denne.
I sådanne tilfælde  

 skal den pågældende kontraherende part fremsætte en erklæring med sine  

 begrundelser herfor og kan ikke fravige den fælles politik, som angivet i  

 artikel 6, stk. 2.
2. De afgørelser, der træffes af Generalforsamlingen, for så vidt angår  

 Agency, især på grundlag af artikel 1, stk. 2 (a) og (c), og artikel 6, stk.  

 1, 1. punktum, eller de afgørelser, der træffes af Rådet, især på grundlag af  

 artikel 1, stk. 2 (b) og (c), træffes ved flertal af de afgivne stemmer,  

 forudsat at dette flertal repræsenterer mere end halvdelen af de afgivne  

 vægtede stemmer i henhold til den vægtning, der er fastsat i artikel 11, og  

 mere end halvdelen af de kontraherende parter, der afgiver stemmer.
I sager  

 af særlig vigtighed, og forudsat at mindst en tredjedel af de kontraherende  

 parter, der har stemmeret, kræver det, skal flertallet repræsentere mindst  

 tre fjerdedele af de afgivne vægtede stemmer i stedet for halvdelen.
 Denne regel finder ligeledes anvendelse ved afgørelser, der træffes om de  

 forhold, der er nævnt i artikel 6, stk. 1 (b), artikel 6, stk. 3 (a), artikel  

 7, stk. 2 (a)-(c), og artikel 7, stk. 2 (e)-(i), (l) og (m), artikel 9, stk.  

 2, og artikel 10, stk. 2.
 3. Afgørelser træffes dog ved enstemmighed af de afgivne stemmer, for så  

 vidt angår de i artikel 39 nævnte anmodninger om optagelse i Organisationen;  

 ændringer til Annex II, med undtagelse af de tilfælde, der er omtalt i  

 artikel 3, stk. 2 (b); ændringer til Annex IV; og fastsættelse af  

 betingelserne for udtrædelse eller tiltrædelse, som nævnt i artikel 36, stk.  

 4 og stk. 5, artikel 38, stk. 3 og stk. 4.
4. Generalforsamlingens og Rådets afgørelser er bindende for de  

 kontraherende parter og Agency under forbehold af bestemmelserne i artikel  

 9.« Artikel IX Efter artikel 6 indsættes en ny artikel 7, der affattes således:
»Artikel 7 1. I medfør af den kompetence, som nærværende Konvention giver Rådet, kan  

 det træffe beslutninger angående de kontraherende parter vedrørende de i  

 artikel 2, stk. 1, nævnte hverv.
2. I medfør af den tilsynsmyndighed, som nærværende Konvention pålægger  

 Rådet at udøve i forhold til Agency, (a) skal det efter konsultationer med de repræsentative organisationer for  

 luftrumsbrugere og lufthavne, der er anerkendt af Rådet, godkende Agency's  

 etårige og femårige arbejdsprogrammer, som Agency forelægger det med henblik  

 på udførelse af de i artikel 2 nævnte hverv, samt den femårige finansielle  

 plan og budgettet, herunder de finansielle forpligtelser, Agency's  

 aktivitetsrapport og de forelagte rapporter i medfør af artikel 2, stk. 2  

 (c), artikel 10, stk. 3, og artikel 11, stk. 1, i Agency's statutter; (b) skal det godkende de principper, der styrer Agency's generelle  

 struktur; (c) skal det føre tilsyn med Agency's aktiviteter inden for  

 luftfartsafgiftsområdet; (d) skal det efter rådførelse med de repræsentative organisationer for  

 luftrumsbrugere og lufthavne, der er anerkendt af Rådet, fastsætte de  

 generelle driftsbetingelser for det fælles europæiske  

 lufttrafikreguleringssystem omtalt i artikel 2, stk. 1(e), under behørigt  

 hensyn til de prærogativer, staterne udøver med hensyn til deres  

 luftrumsregulering.
Disse generelle betingelser skal blandt andet fastsætte  

 de regler, der skal anvendes, samt procedurerne for konstatering af manglende  

 overholdelse af reglerne; (e) skal det udstede direktiver til Agency efter gennemgang af Agency's  

 regelmæssige rapporter, eller når det anses for nødvendigt for gennemførelse  

 af de opgaver, som er pålagt Agency, og godkende ordninger for samarbejde  

 mellem Agency og de pågældende nationale organisationer for at gøre det  

 muligt for Agency at forberede egnede forslag; (f) skal det på forslag fra Generaldirektøren udpege det rådgivende  

 revisionsfirma, der skal yde bistand til revisionsudvalget i gennemgangen af  

 samtlige indtægts- og udgiftskonti; (g) kan det anmode om, at Agency's afdelinger bliver gjort til genstand  

 for administrative og tekniske inspektioner; (h) skal det give Generaldirektøren discharge vedrørende administration af  

 budgettet; (i) skal det godkende Generaldirektørens udnævnelse af Agency's  

 direktører; (j) skal det godkende Generaldirektørens statut, de administrative  

 personalevedtægter, regnskabsbestemmelser og kontraktsbestemmelser; (k) kan det give tilladelse til Agency's optagelse af forhandlinger  

 angående de i artikel 2 omtalte særlige aftaler, godkende de af Agency  

 forhandlede aftaler, inden de forelægges til godkendelse for  

 Generalforsamlingen, eller indgå dem, hvis det i medfør af bestemmelserne i  

 artikel 13, stk. 3, har fået kompetence hertil; (l) skal det godkende bestemmelser om databeskyttelse; (m) skal det under udførelse af de opgaver, der er nævnt i artikel 2, stk.  

 1 (f), fastsætte de regler og procedurer, der skal finde anvendelse på  

 standarder, specifikationer og praksis i forbindelse med  

 lufttrafikstyringssystemer og -tjenester.
 3. Rådet skal nedsætte en kommission, der skal overvåge og vurdere  

 gennemførelsen af de fælles beslutninger (»Performance Review  

 Commission«) og en kommission, der skal varetage de  

 flyvesikkerhedsmæssige aspekter (»Safety Regulation Commission«).  

 Disse kommissioner skal tage initiativ til fremsættelse af relevante forslag  

 til Rådet og modtage administrativ støtte og assistance fra Agency's  

 tjenester, og de skal have den fornødne grad af uafhængighed, som kræves for  

 at udøve deres funktioner.
 4. Rådet skal nedsætte en permanent komite til varetagelse af den  

 civile/militære koordination (»Civil/Military Interface Standing  

 Committee«).
 5. Rådet skal nedsætte et revisionsudvalg (»Audit Board«), som  

 det kan delegere opgaver til, og som det inden for præcist fastsatte rammer  

 endvidere kan delegere beslutningskompetence til.
 6. Rådet kan få bistand fra andre komiteer inden for Organisationens andre  

 aktivitetsområder.
7. Rådet kan delegere opgaver og inden for præcist fastsatte rammer  

 endvidere delegere beslutningskompetence til den permanente komite til  

 varetagelse af den civile/militære koordination (»Civil/Military  

 Interface Standing Committee«) og til enhver komite, der nedsættes efter  

 Konventionens ikrafttræden.
Sådan delegation af opgaver eller  

 beslutningskompetence er ikke til hinder for, at Rådet selv til enhver tid  

 kan beskæftige sig med en hvilken som helst sag som en del af dets generelle  

 tilsynsmyndighed.' Artikel X Artikel 8, der bliver til artikel 11, affattes således:
»Artikel 11 1. Den vægtning, der er angivet i artikel 8, skal fastsættes efter  

 følgende tabel:
En kontraherende parts årlige bidrag som en Antal procentdel af de samlede årlige bidrag stemmer for alle kontraherende parter 2. Stemmetallene skal fastsættes første gang med virkning fra  

 ikrafttrædelsesdatoen for Protokollen, åbnet for undertegnelse i Bruxelles i  

 1997, i henhold til ovenstående tabel og i overensstemmelse med  

 bestemmelserne i artikel 10, som fastsætter de årlige bidrag fra de  

 kontraherende parter til Organisationens budget.
 3. Ved en stats tiltrædelse skal der foretages genfastsættelse af de  

 kontraherende parters stemmetal efter samme fremgangsmåde.
4. Stemmetallene skal genfastsættes hvert år i overensstemmelse med  

 ovennævnte bestemmelser.« Artikel XI Artikel 9, der bliver til artikel 12, affattes således:
»Artikel 12 Generalforsamlingen og Rådet skal selv fastsætte deres forretningsorden,  

 der bl.a. skal indeholde regler for valg af præsident og vicepræsident og  

 regler for anvendelse af procedurer ved afstemning og  

 beslutningsdygtighed.« Artikel XII Efter artikel 8 indsættes en ny artikel 9, der affattes således:
»Artikel 9 1. Hvis en af de kontraherende parter meddeler Generalforsamlingen eller  

 Rådet, at overordnede nationale hensyn, der vedrører nationale forsvars-  

 eller sikkerhedsinteresser forhindrer den i at handle i overensstemmelse med  

 en afgørelse, der er truffet ved flertal af de afgivne stemmer på de  

 betingelser, der er fastsat i artikel 8, stk. 1, kan den fravige denne  

 afgørelse under forudsætning af, at den for Generalforsamlingen eller Rådet  

 fremlægger en redegørelse for grundene hertil og en erklæring, der angiver,  

 hvorvidt (a) fravigelsen drejer sig om et spørgsmål af en sådan art, at der ikke er  

 nogen indsigelse imod, at afgørelsen får virkning for de andre kontraherende  

 parter, idet det præciseres, hvorvidt den pågældende kontraherende part ikke  

 følger afgørelsen eller kun følger den delvis; (b) fravigelsen drejer sig om et spørgsmål af så stor betydning for  

 forsvarsmæssige og sikkerhedsmæssige nationale hensyn, at afgørelsen slet  

 ikke må gennemføres, uden at der træffes endnu en afgørelse i  

 overensstemmelse med de foranstaltninger, der er fastsat i stk. 2 (b).
 2. (a) I tilfælde af, at de i stk. 1 (a) anførte foranstaltninger  

 anvendes, skal Generaldirektøren mindst een gang om året over for  

 Generalforsamlingen eller Rådet redegøre for arbejdet henimod, at ingen  

 kontraherende part fraviger.
(b) I tilfælde af, at de i stk. 1 (b) anførte foranstaltninger anvendes,  

 sættes gennemførelsen af afgørelsen i bero, og inden for en nærmere fastsat  

 frist forelægges den for Generalforsamlingen til fornyet afgørelse, selv om  

 den første afgørelse er truffet af Rådet.
Hvis den anden afgørelse på  

 grundlag af en fornyet gennemgang stadfæster den første afgørelse, kan en  

 kontraherende part fravige denne under de i stk. 1 (a) fastsatte betingelser.  

 Generalforsamlingen skal revurdere den første afgørelse inden for en frist,  

 der ikke må overstige et år.
3. I tilfælde af krig eller konflikt kan ingen af de berørte kontraherende  

 parters handlefrihed berøres af bestemmelserne i nærværende Konvention.
Det  

 samme princip skal være gældende i tilfælde af krise eller national  

 undtagelsestilstand.
Specielt kan hver kontraherende part midlertidigt  

 overtage ansvaret, helt eller delvis, for lufttrafiktjenesterne i dets  

 luftrum, hvor det udøver kontrol, når der er overordnede nationale hensyn,  

 særlig inden for forsvarsområdet, der taler herfor.
Opbygningen af et  

 europæisk lufttrafikstyringssystem skal gøre en effektiv genovertagelse af  

 disse tjenester mulig i overensstemmelse med de kontraherende parters  

 behov.« Artikel XIII Artikel 10 affattes således:
»Artikel 10 1. Hver kontraherende parts årlige bidrag til budgettet fastsættes for  

 hvert finansår efter følgende formel:
(a) de første 30% af de kontraherende parters samlede bidrag beregnes i  

 forhold til værdien af den kontraherende parts bruttonationalprodukt som  

 defineret i stk. 2; (b) de følgende 70% af de kontraherende parters samlede bidrag beregnes i  

 forhold til værdien af den kontraherende parts en  

 route-facilitets-omkostningsgrundlag som defineret i stk. 3.
2. Det bruttonationalprodukt, der benyttes til beregningerne, indhentes  

 fra den af Organisationen for Økonomisk Samarbejde og Udvikling udarbejdede  

 statistik - eller, hvis dette ikke er muligt, fra et andet organ, der yder  

 tilsvarende garantier, og som udpeges efter beslutning fra Rådet - ved at  

 beregne det aritmetiske gennemsnit for de sidste tre år, for hvilke de  

 statistiske data foreligger.
Værdien af bruttonationalproduktet beregnes på  

 grundlag af faktoromkostninger og løbende priser udtrykt i europæiske  

 regningsenheder.
3. Det en route-facilitets-omkostningsgrundlag, der benyttes til  

 beregningerne, skal være omkostningsgrundlaget for det år, der ligger to år  

 forud for vedkommende finansår.« Artikel XIV Artikel 11, der bliver til artikel 13, affattes således:
»Artikel 13 1. Organisationen skal opretholde sådanne forbindelser til stater og andre  

 internationale organisationer, som er nødvendige for at opfylde dens mål.
 2. Generalforsamlingen skal, uden præjudice for bestemmelserne i artikel  

 7, stk. 2 (k), stk. 3, i nærværende artikel og artikel 15, være bemyndiget  

 til på Organisationens vegne at indgå de særlige aftaler, der er nødvendige  

 for at gennemføre de opgaver, der er anført i artikel 2.
3. På forslag fra Rådet kan Generalforsamlingen betro Rådet at indgå de  

 særlige aftaler, der er nødvendige for at gennemføre de opgaver, der er nævnt  

 i artikel 2.« Artikel XV Artikel 12, der bliver til artikel 14, affattes således:
»Artikel 14 De særlige aftaler, som er nævnt i artikel 2, skal fastlægge  

 aftaleparternes respektive opgaver, rettigheder og forpligtelser sammen med  

 de økonomiske forhold, og de skal fastlægge de foranstaltninger, der skal  

 gennemføres.
Sådanne aftaler kan forhandles af Agency i overensstemmelse med  

 bestemmelserne i artikel 7, stk. 2 (k).« Artikel XVI Artikel 13, der bliver til artikel 15, affattes således:
»Artikel 15 Inden for de rammer, der af Rådet er givet i direktiverne, kan Agency  

 etablere de forbindelser, der er nødvendige for koordinering af lufttrafik og  

 for Agency's virksomhed, med de fornødne offentlige eller private tekniske  

 tjenester fra de kontraherende parter, fra ikke-kontraherende parter eller  

 fra internationale organisationer.
Til det formål kan der af Agency i  

 Organisationens navn indgås aftaler af ren administrativ, teknisk eller  

 kommerciel art, for så vidt som de er nødvendige for Agency's virksomhed og  

 på betingelse af, at Agency informerer Rådet herom.« Artikel XVII Artikel 14 bliver til artikel 16.
 I den hollandske tekst til artikel 14, stk. 1, der bliver til artikel 16,  

 stk. 1, ændres »de onroerende goederen« til »die onroerende  

 goederen« og i førnævnte artikels stk. 2 ændres  

 »verreberichtgeving« til »telecommunicatie«.
Artikel XVIII Artikel 15, der bliver til artikel 17, affattes således:
»Artikel 17 Under udførelsen af de hverv, som er anført i artikel 2, stk. 2 (b), skal  

 Agency følge de bestemmelser, der er gældende inden for de kontraherende  

 parters territorium og i det luftrum, for hvilket de er blevet pålagt  

 tilvejebringelse af lufttrafiktjeneste i henhold til internationale aftaler,  

 hvori de er part.« Artikel XIX Artikel 16, der bliver til artikel 18, affattes således:
»Artikel 18 Under udførelsen af de hverv, som er anført i artikel 2, stk. 2 (b), skal  

 Agency inden for den kompetence, der er tildelt lufttrafiktjenesterne, give  

 alle fornødne instruktioner til luftfartøjscheferne.
Luftfartøjscheferne skal  

 være forpligtet til at følge disse instruktioner, medmindre der efter de  

 bestemmelser, der er nævnt i den foregående artikel, er tale om force  

 majeure.« Artikel XX Artikel 17, der bliver til artikel 20, affattes således:
»Artikel 20 Under udførelsen af de hverv, som er anført i artikel 2, stk. 1 (e), samt  

 hvor det er relevant, i de hverv, som er anført i artikel 2, stk. 2 (b), skal  

 overtrædelser af luftfartslovgivningen begået i det luftrum, hvor Agency  

 udfører disse hverv, optages til rapport af medarbejdere, der af Agency er  

 blevet bemyndiget til dette formål, uden præjudice for den ret i  

 nationallovgivningen, som de kontraherende parters embedsmænd har til at  

 indberette overtrædelser af samme karakter.
De rapporter, der nævnes ovenfor,  

 skal have samme status ved nationale domstole som de indberetninger, der  

 foretages af nationale embedsmænd, der er bemyndiget til at indberette  

 overtrædelser af samme karakter.« Artikel XXI Artikel 18 og 19 bliver til artikel 21 og 22.
 I den engelske tekst til Konventionens artikel 18, stk. 2, der ændres til  

 den nye artikel 21, stk. 2, ændres »not less« til »no  

 less«.
I den engelske tekst til Konventionens artikel 19, stk. 1, der ændres til  

 den nye artikel 22, stk. 1, ændres »The Organisation shall be  

 exonerated, in the State in which its seat is located, and in the territories  

 of the Contracting Parties,» til »The Organisation shall be  

 exonerated in the territories of the Contracting Parties.« I den engelske tekst til Konventionens artikel 19, stk. 3, der ændres til  

 den nye artikel 22, stk. 3, ændres »its property, assets and  

 income« til »as well as its property, assets and income«.
 I den engelske tekst til Konventionens artikel 19, stk. 2, stk. 3 og stk.  

 4, der ændres til den nye artikel 22, stk. 2, stk. 3 og stk. 4, ændres  

 »The Organisation shall be« til »It shall be«.
 I den tyske tekst til Konventionens artikel 19, stk. 6, der ændres til den  

 nye artikel 22, stk. 6, ændres »øffentlicher Versorgungsbetriebe«  

 til »der øffentlichen Versorgung« og i den engelske tekst til  

 førnævnte stk. 6 ændres »for public utility service« til »for  

 general utilities«.
Artikel XXII Efter artikel 18 indsættes en ny artikel 19, der affattes således:
»Artikel 19 1. Under udførelsen af de hverv, som er nævnt i artikel 2, stk. 1 (e),  

 skal Organisationen i overensstemmelse med de generelle bestemmelser, der er  

 fastsat i artikel 7, stk. 2 (d), træffe de nødvendige  

 reguleringsforanstaltninger og meddele dem til luftfartøjsbrugere og  

 vedkommende lufttrafiktjenester.
De kontraherende parter skal sikre, at  

 luftfartøjsbrugere, luftfartøjschefer og de ansvarlige lufttrafiktjenester  

 overholder disse, medmindre de af tvingende sikkerhedsmæssige grunde er  

 forhindret heri.
 2. En kontraherende parts lufttrafiktjenesters overholdelse af de  

 generelle bestemmelser eller af de i stk. 1 nævnte  

 reguleringsforanstaltninger sker udelukkende på den pågældende kontraherende  

 parts ansvar.
3. På anmodning fra Organisationen kan der i tilfælde af en  

 luftfartøjsbrugers eller luftfartøjschefs manglende overholdelse af de  

 generelle bestemmelser eller af de i stk. 1 nævnte  

 reguleringsforanstaltninger indledes strafforfølgning mod den pågældende  

 lovovertræder; (a) af den kontraherende part på det sted på dens territorium, hvor den  

 manglende overholdelse er konstateret; (b) af Organisationen i overensstemmelse med de værnetingsregler, der er  

 angivet i artikel 35, hvis den kontraherende part, på hvis territorium  

 proceduren skal iværksættes, er enig heri.
4. De kontraherende parter er forpligtede til i deres nationale  

 lovgivninger at inkorporere bestemmelser, der sikrer overholdelse af de  

 generelle bestemmelser, der er fastsat i artikel 7, stk. 2 (d).« Artikel XXIII Artikel 20, 21, 22 og 23 bliver til artikel 23, 24, 25 og 26.
 I den franske tekst til Konventionens artikel 20, stk. 1, der ændres til  

 den nye artikel 23, stk.1, ændres »tous droits de douane et taxes  

 d'effet equivalent, autres que des redevances ou impositions representatives  

 de services rendus« til »tous droits de douane et taxes ou  

 redevances d'effet equivalent, autres que des redevances representatives de  

 services rendus«.
 I Konventionens artikel 20, stk. 2, der bliver til den nye artikel 23,  

 stk. 2, ændres »sur le territoire de la Partie dans laquelle » til  

 »sur le territoire de la Partie contractante dans laquelle« og i  

 den franske tekst i førnævnte stk. 2 ændres »a moins que ce ne soit,  

 dans des conditions« til »sauf dans les conditions«.
 I den tyske tekst til Konventionens artikel 20, stk. 3, der bliver til  

 artikel 23, stk. 3, ændres »wurden, an diese ausgeliefert und ftr ihre  

 Liegenschaften, ihre dienstlichen Anlagen« til »wurden, tatsæchlich  

 an diese ausgeliefert und ftr ihre dienstlichen Liegenschaften oder  

 Anlagen«.
 I Konventionens artikel 20, stk. 4, der bliver til artikel 23, stk. 4,  

 ændres »est en outre exoneree« til »est exoneree«, og  

 henvisningen til statutternes artikel 25 ændres til en henvisning til  

 statutternes artikel 13; i den hollandske tekst til førnævnte stk. 4 ændres  

 ordet »publikaties« til »publicaties«.
 I den tyske tekst til Konventionens artikel 22, stk. 2, der ændres til  

 artikel 25, stk. 2, ændres »die in den Haushalten des Personals  

 lebenden« til »die mit dem Personal im gemeinsamen Haushalt  

 lebenden«.
 I den tyske tekst til Konventionens artikel 22, stk. 3 (a), der ændres til  

 artikel 25, stk. 3 (a), ændres »in seinen Haushalten lebenden« til  

 »mit ihm im gemeinsamen Haushalt lebenden«.
 I den tyske tekst til Konventionens artikel 22, stk. 5 (b), der ændres til  

 artikel 25, stk. 5 (b), ændres »seine Kraftfahrzeuge« til  

 »sein privates Kraftfahrzeug«.
 I den franske tekst til Konventionens artikel 22, stk. 7, der ændres til  

 artikel 25, stk. 7, ændres »Directeur Geeneral« til »Directeur  

 geeneral«, og i den engelske tekst i førnævnte stk. 7 ændres »done  

 by him in the exercise of his functions« og »driven by him«  

 til »done by him/her in the exercise of his/her functions« og  

 »driven by him/her«, og i den tyske tekst i førnævnte stk. 7 ændres  

 »Vorrechten, Erleichterungen und Befreiungen« til »Vorrechten,  

 Befreiungen und Erleichterungen«.
 I den tyske tekst til Konventionens artikel 23, der ændres til artikel 26,  

 ændres »Tagungsort« til »Sitzungsort«.
Artikel XXIV Artikel 24, der bliver til artikel 27, affattes således:
»Artikel 27 Som følge af egen social sikringsordning fritages Organisationen,  

 Generaldirektøren og Organisationens personale for bundne indskud i nationale  

 sociale sikringsordninger uden præjudice for de ordninger mellem  

 Organisationen og de kontraherende parter, der består ved ikrafttræden af  

 Protokollen, åbnet for undertegnelse i 1997 i Bruxelles.« Artikel XXV Artikel 25 bliver til artikel 28.
Artikel XXVI Artikel 26, stk. 2, der bliver til artikel 29, stk. 2, affattes således:
»2. Der kan ikke foretages arrest eller udlæg i Organisationens  

 ejendom og aktiver uden efter retslig afgørelse.
Sådan retslig afgørelse kan  

 kun træffes under forudsætning af, at Organisationen er blevet rimeligt  

 underrettet om det pågældende retsskridt og af, at den har fået lejlighed til  

 at varetage sit forsvar.
Dog kan der hverken foretages arrest eller udlæg i  

 Organisationens anlæg.« I den franske tekst til Konventionens artikel 26, stk. 3, der ændres til  

 artikel 29, stk. 3, ændres »dans leur territoire respectif« til  

 »sur leur territoire respectif« og ordene »Directeur  

 General« til »Directeur geeneral«.
Artikel XXVII Artikel 27bliver til artikel 30.
 I den tyske tekst til Konventionens artikel 27, stk. 1, der bliver til  

 artikel 30, stk. 1, ændres » um die reibungslose Austbung der  

 Gerichtsbarkeit« til »um die ordnungsgemæsse Rechtspflege« og  

 »Vorrechte, Befreiungen, Ausnahmen oder Erleichterungen« ændres til  

 »Vorrechte, Immunitæten, Befreiungen oder Erleichterungen«, og i  

 den engelske tekst i førnævnte stk. 1 ændres »in the present  

 Convention« til »in this Convention«.
Artikel XXVIII Artikel 28, der bliver til artikel 31, affattes således:
»Artikel 31 Under udførelsen af de hverv, der er anført i artikel 2, stk. 1 (e), samt  

 hvor det er relevant, i de hverv, der er anført i artikel 2, stk. 2 (b), skal  

 Agency overholde internationale aftaler og nationale bestemmelser vedrørende  

 adgang til samt overflyvning og sikring af de pågældende kontraherende  

 parters territorium, og Agency skal træffe alle nødvendige forholdsregler til  

 sikring af, at sådanne aftaler og bestemmelser overholdes.« Artikel XXIX Artikel 29, der bliver til artikel 32, affattes således:
»Artikel 32 Under udførelsen af de hverv, der er anført i artikel 2, stk. 1 (e), samt  

 hvor det er relevant, i de hverv, der er anført i artikel 2, stk. 2 (b), skal  

 Agency give de kontraherende parter, som måtte ønske det, alle nødvendige  

 oplysninger om de luftfartøjer, som Agency har kendskab til under udøvelsen  

 af sine funktioner i forbindelse med den berørte kontraherende parts luftrum,  

 således at de pågældende kontraherende parter kan kontrollere, om  

 internationale aftaler og nationale bestemmelser følges.« Artikel XXX Artikel 30, der bliver til artikel 33, affattes således:
»Artikel 33 De kontraherende parter anerkender, at det er nødvendigt for Agency at  

 hvile økonomisk i sig selv, og forpligter sig til at stille de fornødne  

 økonomiske midler til rådighed inden for de grænser og under de betingelser,  

 der defineres af nærværende Konvention og Agency's statutter, der fremgår af  

 Annex I.« Artikel XXXI Artikel 31, der bliver til artikel 34, affattes således:
»Artikel 34 1. Alle uoverensstemmelser, der måtte opstå mellem to eller flere  

 kontraherende parter eller mellem en eller flere kontraherende parter og  

 Organisationen om fortolkning, anvendelse eller gennemførelse af nærværende  

 Konvention, herunder dens eksistens, gyldighed eller opsigelse, og som det  

 ikke har været muligt at bilægge inden en frist på seks måneder ved direkte  

 forhandling eller på anden måde, skal afgøres ved voldgift ved den permanente  

 voldgiftsdomstol i Haag i overensstemmelse med de fakultative  

 voldgiftsbestemmelser, der er fastsat for denne domstol.
 2. Voldgiftsretten skal bestå af tre medlemmer.
3. Voldgift finder sted i Haag.
Den permanente voldgiftsdomstols  

 internationale kontor tjener som justitskontor og yder administrative  

 tjenester i henhold til de direktiver, der gives af den permanente  

 voldgiftsdomstol.
4. Den permanente voldgiftsdomstols kendelser er bindende for de  

 involverede parter.« Artikel XXXII Artikel 32 og 33 ophæves.
Artikel XXXIII Artikel 34, der bliver til artikel 37, affattes således:
»Artikel 37 De kontraherende parter forpligter sig til at sikre Agency kontinuerlig  

 adgang til de offentlige ydelser, der følger af gældende lovgivning, og som  

 er nødvendige for de operationelle tjenesters korrekte udførelse.« Artikel XXXIV Artikel 35, der bliver til artikel 38, affattes således:
»Artikel 38 1. Gyldigheden af nærværende Konvention, som ændret ved Protokol af 12.  

 februar 1981, og senere ændret ved Protokollen åbnet for undertegnelse i  

 Bruxelles i 1997, forlænges for en ikke nærmere fastsat periode.
 2. Når den således forlængede Konvention har været i kraft i tyve år, kan  

 enhver kontraherende part opsige den for sit eget vedkommende ved en  

 skriftlig meddelelse herom til regeringen i Kongeriget Belgien, der  

 underretter regeringerne i de andre kontraherende stater herom.
Beslutningen om at opsige Konventionen får gyldighed med udgangen af det  

 år, hvor opsigelsen blev meddelt på betingelse af, at den særlige aftale, der  

 omtales i stk. 3, er blevet indgået på dette tidspunkt.
I mangel heraf træder  

 opsigelsen i kraft på den dato, der fastsættes i nævnte særlige aftale.
 3. Rettigheder og forpligtelser, herunder af økonomisk karakter for den  

 kontraherende part, der for sit vedkommende opsiger Konventionen, skal  

 fastsættes i en særlig aftale indgået mellem denne part og Organisationen.
 Denne aftale skal godkendes af Generalforsamlingen ved enstemmighed af de  

 afgivne stemmer, idet den kontraherende part, der for sit vedkommende opsiger  

 Konventionen, ikke deltager i afstemningen.
 4. Organisationen kan opløses, hvis antallet af kontraherende parter  

 indskrænkes til under 50% af de undertegnende parter i ovennævnte Protokol af  

 1997 under forbehold af, at der på Generalforsamlingen opnås enstemmighed af  

 de afgivne stemmer.
5. Hvis Organisationen efter anvendelse af bestemmelserne i nærværende  

 artikel opløses, skal den fortsætte med at eksistere som juridisk person, som  

 angivet i artikel 4, indtil den er likvideret.« Artikel XXXV Efter artikel 34 indsættes en ny artikel 35, der affattes således:
»Artikel 35 1. Uden præjudice for anvendelsen af bestemmelserne i Annex IV om  

 inddrivelse af en route-afgifter skal alene de kontraherende parter have  

 jurisdiktion til at påkende tvister, som kan opstå mellem Organisationen,  

 repræsenteret ved Agency's Generaldirektør, og enhver fysisk eller juridisk  

 person i forbindelse med Organisationens handlinger.
2. Uden præjudice for anvendelsen af bestemmelserne i Annex IV om  

 inddrivelse af en route-afgifter skal sag anlægges på den kontraherende parts  

 territorium; (a) hvor sagsøgte har bopæl eller registreret kontor; (b) hvor sagsøgte har forretningssted, såfremt hverken hans bopæl eller  

 registrerede kontor er beliggende på en kontraherende parts territorium; (c) i mangel af jurisdiktion som nævnt i (a) og (b), hvor sagsøgte har  

 aktiver; (d) i mangel af jurisdiktion som nævnt i (a) -(c), hvor EUROCONTROL har  

 sit hovedkontor.« Artikel XXXVI Artikel 36, der bliver til artikel 39, affattes således:
»Artikel 39 1. Tiltrædelse af nærværende Konvention, som ændret ved Protokol af 12.  

 februar 1981 og ved Protokollen åbnet for undertegnelse i Bruxelles i 1997,  

 foretaget af enhver stat, der ikke er undertegner af sidstnævnte Protokol,  

 forudsætter, at Generalforsamlingen træffer beslutning herom ved enstemmighed  

 af de afgivne stemmer.
 2. Generalforsamlingens præsident underretter den stat, der ikke er  

 undertegner, om beslutningen om at godkende tiltrædelsen.
 3. Tiltrædelsesdokumentet deponeres hos Kongeriget Belgiens regering, som  

 underretter regeringerne for de andre undertegnende og tiltrædende stater.
4. Tiltrædelse sker med virkning fra den første dag i den anden måned, der  

 følger efter tiltrædelsesdokumentets deponering.« Artikel XXXVII Efter artikel 35 indsættes en ny artikel 36, der affattes således:
»Artikel 36 1. Ændringer til bestemmelserne i Annex I om Agency's statutter og til  

 bestemmelserne i artikel 16 -19 i Annex IV om en route-afgiftssystemet skal  

 være gældende inden for de kontraherende parters territorium, såfremt de  

 pågældende ændringer er foretaget i overensstemmelse med bestemmelserne i  

 nærværende Konvention.
 2. Bestemmelserne i Annex III om skat og bestemmelserne i artikel 1-15 i  

 Annex IV om en route-afgiftssystemet kan ikke ændres af Generalforsamlingen.
3. Hver kontraherende part skal være bundet af Annex IV for en periode af  

 fem år regnet fra nærværende Konventions ikrafttræden.
Perioden på fem år  

 forlænges automatisk med perioder af fem år.
En kontraherende part, der  

 senest to år, inden den igangværende periode udløber, skriftligt har meddelt  

 Generalforsamlingen, at den ikke ønsker perioden forlænget, skal ved udløbet  

 af denne femårs-periode ikke længere være bundet af Annex IV.
 4. Rettigheder og pligter for den kontraherende part, der udtræder, kan om  

 nødvendigt fastsættes i en særlig aftale indgået mellem denne part og  

 Organisationen.
 En sådan aftale skal godkendes af Generalforsamlingen ved enstemmighed af  

 de afgivne stemmer, idet den kontraherende part, der udtræder, ikke deltager  

 i afstemningen.
5. Den kontraherende part, der ikke længere er bundet af Annex IV, kan når  

 som helst skriftligt meddele Generalforsamlingen, at den på ny ønsker at  

 blive bundet heraf.
Den pågældende kontraherende part bindes på ny af Annex  

 IV seks måneder regnet fra den dag, Generalforsamlingen træffer beslutning om  

 at acceptere denne anmodning.
Beslutningen, der træffes ved enstemmighed af  

 de afgivne stemmer, træffes af de kontraherende parter, der deltager i det  

 fælles system.
Vedkommende kontraherende part skal være bundet af Annex IV  

 for en periode af fem år regnet fra den dag, hvor den på ny blev bundet  

 heraf.
Denne periode forlænges automatisk under de samme betingelser som dem,  

 der er angivet i stk. 3.« Artikel XXXVIII Efter artikel 39 indsættes en ny artikel 40, der affattes således:
»Artikel 40 1. Tiltrædelse af nærværende Konvention, som ændret ved Protokol af 12.  

 februar 1981 og ved Protokollen, åbnet for undertegnelse i Bruxelles i 1997,  

 skal være åben for regionale, økonomisk integrerede organisationer på vilkår  

 og betingelser, der fastsættes efter nærmere aftale mellem de kontraherende  

 parter og de pågældende organisationer, af hvilke en eller flere af de  

 undertegnende stater skal være medlemmer, idet de pågældende vilkår og  

 betingelser skal fastsættes i en tillægsprotokol til Konventionen.
 2. Tiltrædelsesdokumentet deponeres hos Kongeriget Belgiens regering, som  

 underretter de andre parter.
3. En regional, økonomisk integreret organisations tiltrædelse sker med  

 virkning fra den første dag i den anden måned efter tiltrædelsesdokumentets  

 deponering på betingelse af, at den i stk. 1 nævnte tillægsprotokol er trådt  

 i kraft.« Artikel XXXIX Konventionens Annex I vedrørende Agency's statutter erstattes af Annex I  

 til den konsoliderede version af teksten til Konventionen, der optages som  

 bilag til Protokollen åbnet for undertegnelse i Bruxelles i 1997.
Artikel XL Konventionens Annex II vedrørende Flyveinformationsregioner (Konventionens  

 artikel 3) erstattes af Annex II til den konsoliderede version af teksten til  

 Konventionen, der optages som bilag til Protokollen åbnet for undertegnelse i  

 Bruxelles i 1997.
Artikel XLI Annex III (Skattebestemmelser) til den konsoliderede version af teksten  

 til Konventionen, der optages som bilag til Protokollen åbnet for  

 undertegnelse i Bruxelles i 1997, udgør Konventionens Annex III.
Artikel XLII Annex IV (Bestemmelser angående det fælles en route-afgiftssystem) til den  

 konsoliderede version af teksten til Konventionen, der optages som bilag til  

 Protokollen åbnet for undertegnelse i Bruxelles i 1997, udgør Konventionens  

 Annex IV.
BILAG 2 TILLÆGSPROTOKOL vedrørende erstatning af den Multilaterale Aftale vedrørende en  

 route-afgifter af 12. februar 1981 med de relevante bestemmelser i den  

 konsoliderede tekst i den internationale EUROCONTROL Konvention vedrørende  

 samarbejde om luftfartens sikkerhed, som ændret i Bruxelles i 1997, herunder  

 Annex IV TILLÆGSPROTOKOL vedrørende erstatning af den Multilaterale Aftale vedrørende en  

 route-afgifter af 12. februar 1981 med de relevante bestemmelser i den  

 konsoliderede tekst i den internationale EUROCONTROL Konvention vedrørende  

 samarbejde om luftfartens sikkerhed, som ændret i Bruxelles i 1997, herunder  

 Annex IV FORBUNDSREPUBLIKKEN TYSKLAND, REPUBLIKKEN ØSTRIG, KONGERIGET BELGIEN, REPUBLIKKEN BULGARIEN, REPUBLIKKEN CYPERN, REPUBLIKKEN KROATIEN, KONGERIGET DANMARK, KONGERIGET SPANIEN, REPUBLIKKEN FRANKRIG, DET FORENEDE KONGERIGE STORBRITANNIEN OG NORDIRLAND, REPUBLIKKEN GRÆKENLAND, REPUBLIKKEN UNGARN, IRLAND, REPUBLIKKEN ITALIEN, STORHERTUGDØMMET LUXEM- BOURG, REPUBLIKKEN MALTA, FYRSTENDØMMET MONACO, KONGERIGET NORGE, KONGERIGET NEDERLANDENE, REPUBLIKKEN PORTUGAL, RUMÆNIEN, REPUBLIKKEN SLOVAKIET, REPUBLIKKEN SLOVENIEN, KONGERIGET SVERIGE, DEN SCHWEIZISKE KONFØDERATION, REPUBLIKKEN TJEKKIET, REPUBLIKKEN TYRKIET, herefter kaldet »de nationale kontraherende parter«, DEN EUROPÆISKE ORGANISATION FOR LUFTFARTENS SIKKERHED, herefter kaldet »EUROCONTROL«, i betragtning af den internationale EUROCONTROL Konvention  

 vedrørende samarbejde om luftfartens sikkerhed, som ændret i Bruxelles i  

 1981, og særligt artikel 6, stk. 3, artikel 7, stk. 2, artikel 11 og artikel  

 12; i betragtning af Beslutning Nr. 85/43 truffet af EUROCONTROL's  

 Permanente Kommission angående indgåelsen af nærværende Tillægsprotokol; eftersom de nationale kontraherende parter denne dag undertegner  

 en Protokol, der konsoliderer den internationale EUROCONTROL Konvention af  

 13. december 1960 vedrørende samarbejde om luftfartens sikkerhed med senere  

 ændringer (herefter benævnt »Protokollen«); eftersom EUROCONTROL med de nationale kontraherende parter  

 deltager i den Multilaterale Aftale vedrørende en route-afgifter af 12.  

 februar 1981 (herefter benævnt »den Multilaterale Aftale«); e ftersom Protokollen imidlertid kun er åben for  

 undertegnelse af de nationale kontraherende parter og af en hvilken som helst  

 anden stat indbudt til den Diplomatiske Konference, på hvilken den blev  

 vedtaget, og en hvilken som helst anden stat, der af EUROCONTROL's Permanente  

 Kommission har tilladelse til at undertegne den; eftersom Protokollen, når denne træder i kraft, i medfør af  

 artikel IV, ophæver den Multilaterale Aftale og erstatter den af de relevante  

 bestemmelser i den konsoliderede tekst til Konventionen, der er vedlagt  

 Protokollen, herunder dens Annex IV; eftersom en sådan indsætning kun er mulig med alle parters  

 samtykke; har opnået enighed om følgende:
Artikel 1 Med virkning fra ikrafttræden af Protokollen af 27. juni 1997, der  

 konsoliderer den internationale EUROCONTROL Konvention af 13. december 1960  

 vedrørende samarbejde om luftfartens sikkerhed med senere ændringer, ophæves  

 den Multilaterale Aftale vedrørende en route-afgifter af 12. februar 1981.
Artikel 2 Regeringen i Kongeriget Belgien lader nærværende Tillægsprotokol  

 registrere hos De Forenede Nationers Generalsekretær i overensstemmelse med  

 artikel 102 i De Forenede Nationers Pagt og hos Rådet for den internationale  

 organisation for civil luftfart (ICAO) i overensstemmelse med artikel 83 i  

 konventionen angående den internationale civile luftfart undertegnet i  

 Chicago den 7. december 1944.
 TIL BEKRÆFTELSE HERAF har de undertegnede befuldmægtigede efter  

 fremvisning af behørigt godkendte fuldmagter undertegnet nærværende  

 Tillægsprotokol.
UDFÆRDIGET i Bruxelles, den 27. juni 1997 på tysk, engelsk, bulgarsk,  

 kroatisk, dansk, spansk, fransk, græsk, ungarsk, italiensk, hollandsk, norsk,  

 portugisisk, rumænsk, slovakisk, slovensk, svensk, tjekkisk og tyrkisk i eet  

 originaleksemplar, der deponeres i regeringens arkiver i Kongeriget Belgien,  

 som fremsender bekræftede kopier til de andre undertegnende stater.
Den  

 franske tekst skal have forrang i tilfælde af uoverensstemmelse mellem  

 teksterne.
For Forbundsrepublikken Tyskland, For Republikken Østrig, For Kongeriget Belgien, For Republikken Bulgarien, For Republikken Cypern, For Republikken Kroatien, For Kongeriget Danmark, For Kongeriget Spanien, For Republikken Frankrig, For Det Forenede Kongerige Storbritannien og Nordirland, For Republikken Grækenland, For Republikken Ungarn, For Irland, For Republikken Italien, For Storhertugdømmet Luxembourg, For Republikken Malta, For Fyrstendømmet Monaco, For Kongeriget Norge, For Kongeriget Nederlandene, For Republikken Portugal, For Rumænien, For Republikken Slovakiet, For Republikken Slovenien, For Kongeriget Sverige, For Den Schweiziske Konføderation, For Republikken Tjekkiet, For Republikken Tyrkiet, For EUROCONTROL.
BILAG 3 KONSOLIDERET VERSION, DER INKORPORERER DE AF DEN NUVÆRENDE  

 KONVENTIONS TEKSTER, DER FORTSAT ER I KRAFT, TILLIGE MED ÆNDRINGERNE  

 FORETAGET VED DEN DIPLOMATISKE KONFERENCE DEN 27. JUNI 1997 KONSOLIDERET TEKST TIL KONVENTIONEN KONSOLIDERET VERSION, DER INKORPORERER DE AF DEN NUVÆRENDE KONVENTIONS  

 TEKSTER, DER FORTSAT ER I KRAFT, TILLIGE MED ÆNDRINGERNE FORETAGET VED DEN  

 DIPLOMATISKE KONFERENCE DEN 27. JUNI 1997 KONSOLIDERET TEKST TIL KONVENTIONEN Artikel 1 1. For at opnå den harmonisering og integrering, der er nødvendig for at  

 oprette et ensartet europæisk lufttrafikstyringssystem, er de kontraherende  

 parter enige om at styrke samarbejdet og udvikle fælles aktiviteter inden for  

 luftfart, idet der herved tages tilbørligt hensyn til forsvarsmæssige behov,  

 og idet der sørges for den for alle luftrumsbrugere størst mulige frihed, der  

 er forenelig med det krævede sikkerhedsniveau ved tilvejebringelsen af  

 omkostningseffektive lufttrafiktjenester, og som, hvor dette er muligt, tager  

 hensyn til behovet for at minimere enhver negativ miljøpåvirkning, både  

 driftsmæssigt, teknisk og økonomisk.
 Disse mål søges tilgodeset uden at krænke princippet om hver stats  

 fuldstændige suverænitet over luftrummet over sit eget territorium og hver  

 stats kompetence til at udøve sine prærogativer med hensyn til sikkerhed og  

 forsvar i sit nationale luftrum.
De har således opnået enighed om (a) at fastsætte en europæisk politik inden for lufttrafikstyring  

 omfattende fastlæggelse af strategier og programmer, som har til formål, på  

 en omkostningseffektiv måde, at udvikle den kapacitet, der er nødvendig for  

 at opfylde alle civile og militære brugeres krav samtidig med, at det krævede  

 sikkerhedsniveau opretholdes; (b) at forpligte sig til at udarbejde specifikke mål med hensyn til  

 rationelle og effektive lufttrafikstyringsoperationer i de  

 flyveinformationsregioner, som er beskrevet i Annex II til nærværende  

 Konvention, hvorved staterne, i overensstemmelse med de relevante  

 bestemmelser i konventionen angående international civil luftfart, er blevet  

 enige om at tilvejebringe lufttrafiktjenester uden at krænke principperne om  

 fri luftfart i luftrum, der ikke er underlagt staternes suverænitet, således  

 som de følger af konventioner, internationale aftaler og regler eller  

 principper i folkeretten; (c) at indføre et system for overvågning og resultatopfølgning for  

 lufttrafikstyringen; (d) at gennemføre en fælles plan for tilnærmelse og oprettelse af  

 flyvesikringstjenester og luftfartsanlæg i Europa; (e) at antage og anvende fælles normer og specifikationer; (f) at harmonisere bestemmelser for lufttrafiktjenester; (g) at udvikle den til rådighed værende kapacitet for at opfylde  

 lufttrafikkens krav og sikre den mest effektive udnyttelse ved i fællesskab  

 at oprette, drive og udvikle et fælles lufttrafikreguleringssystem i Europa  

 inden for rammerne af indførelsen af et ensartet europæisk  

 lufttrafikstyringssystem; (h) at fremme fælles tilvejebringelse af lufttrafiksystemer og -anlæg; (i) at iværksætte en fælles politik for fastlæggelse og beregning af  

 afgifter, som pålægges brugere af en route-flyvesikringsanlæggene og  

 -tjenesterne, herefter kaldet »en route-afgifter«; (j) at iværksætte en procedure, der er adskilt fra de tjenesteydende  

 funktioner, for multilateral udvikling og harmonisering af  

 sikkerhedsbestemmelser på lufttrafikstyringsområdet inden for et samlet  

 flyvesikkerhedssystem; (k) at deltage i udformningen, gennemførelsen og overvågningen af et  

 globalt navigationssatellitsystem; (l) at identificere nye muligheder for fælles aktioner inden for  

 udformning, gennemførelse, overvågning eller drift af luftfartssystemer og  

 -tjenester; (m) i sammenhæng med et »gate-to-gate« koncept at udvikle en  

 overordnet politik og en egnet og effektiv procedure for strategisk  

 udformning og planlægning af ruter og luftrum.
2. Med det formål for øje opretter de herved en »europæisk  

 organisation for luftfartens sikkerhed (EUROCONTROL)», herefter benævnt  

 »Organisationen«, som skal arbejde sammen med de nationale civile  

 og militære myndigheder samt brugerorganisationerne.
Organisationen skal  

 bestå af tre institutioner:
(a) en Generalforsamling, der udgør den institution, der er ansvarlig for  

 udformning og godkendelse af Organisationens generelle politik, herunder (i) den fælles politik for en route-afgifter og Organisationens  

 aktiviteter inden for andre afgiftsområder; (ii) de resultatopfølgende og vurderende funktioner for Organisationen; (iii) fastsættelse af Organisationens mål, herunder mål for  

 standardisering, planlægning, resultater og sikkerhedsbestemmelser; (iv) det tekniske og økonomiske valg af større rammeprogrammer for  

 samarbejde; (v) eksterne relationer med stater og organisationer og ansøgninger om  

 tiltrædelse af nærværende Konvention; (b) et Råd, der udgør den institution, der har til opgave at gennemføre  

 Generalforsamlingens beslutninger og, i overensstemmelse med den kompetence,  

 sidstnævnte tildeles, skal det træffe beslutning om alle de obligatoriske  

 foranstaltninger, der retter sig imod og forpligter de kontraherende parter  

 samt føre tilsyn med Agency's arbejde; (c) et Agency, hvis statutter fremgår af Annex I til nærværende  

 Konvention, der udgør den institution, der har til opgave at gennemføre  

 Organisationens hverv i overensstemmelse med bestemmelserne i de følgende  

 artikler i nærværende Konvention samt de hverv, der pålægges det af  

 Generalforsamlingen eller Rådet, og som skal fremkomme med relevante forslag,  

 og som skal udnytte de tekniske, finansielle og personalemæssige ressourcer  

 for at nå de fastsatte mål.
 3. Hovedsædet for Organisationen skal ligge i Bruxelles.
Artikel 2 1. Organisationen er forpligtet til at udføre følgende hverv:
(a) at udarbejde og godkende detaljerede harmoniserings- og  

 integreringsplaner for de kontraherende parters lufttrafiktjenester og  

 -systemer, især flyvesikringssystemer installeret på jorden og i luften med  

 henblik på at oprette et ensartet europæisk lufttrafikstyringssystem; (b) at koordinere de iværksættelsesplaner, der er udarbejdet af de  

 kontraherende parter, således at der sikres en tilnærmelse henimod et  

 ensartet europæisk lufttrafikstyringssystem; (c) at undersøge og på de kontraherende parters vegne koordinere de emner  

 inden for luftfart, som er behandlet af den internationale organisation for  

 civil luftfart (ICAO) og andre berørte internationale organisationer, som  

 beskæftiger sig med civil luftfart, og at koordinere og fremlægge ændringer  

 eller forslag til disse organer; (d) at definere, udforme, udvikle, godkende og tilrettelægge  

 iværksættelsen af et ensartet europæisk lufttrafikstyringssystem; (e) at udvikle og drive et fælles europæisk lufttrafikreguleringssystem i  

 et fælles internationalt center inden for de rammer, der er beskrevet under  

 (d); (f) at udarbejde, antage, undersøge og vurdere fælles standarder,  

 specifikationer og praksis for lufttrafikstyringssystemer og  

 lufttrafiktjenester; (g) at udarbejde og godkende fremgangsmåder med henblik på iværksættelse  

 af en strategi for fælles tilvejebringelse af lufttrafiksystemer og -anlæg; (h) at koordinere de kontraherende parters forsknings- og  

 udviklingsprogrammer i relation til ny teknik inden for luftfart, at indsamle  

 og distribuere resultaterne heraf og i fællesskab fremme og gennemføre  

 undersøgelser, forsøg og anvendt forskning samt teknisk udvikling på dette  

 område; (i) at oprette et uafhængigt system for resultatopfølgning, der inddrager  

 alle aspekter vedrørende lufttrafikstyring, herunder politik og planlægning,  

 sikkerhedsstyring i og omkring lufthavne og i luftrummet samt de finansielle  

 og økonomiske aspekter vedrørende de ydede tjenester, og fastsætte mål, der  

 inddrager alle disse aspekter; (j) at undersøge og fremme foranstaltninger til forbedring af  

 omkostningseffektiviteten inden for luftfart; (k) at udarbejde og godkende fælles kriterier, fremgangsmåder og metoder,  

 således at der sikres den størst mulige effektivitet og kvalitet af  

 lufttrafikstyringssystemerne og lufttrafiktjenesterne; (l) at udarbejde forslag med henblik på en harmonisering af de europæiske  

 bestemmelser for lufttrafiktjeneste; (m) at støtte effektivitetsforbedringer og fleksibilitet i benyttelsen af  

 luftrummet mellem de civile og militære brugere; (n) at udarbejde og godkende koordinerede eller fælles holdninger for at  

 forbedre lufttrafikstyringen i og omkring lufthavne; (o) at udarbejde og godkende fælles kriterier for udvælgelse og fælles  

 holdninger for uddannelse, certificering og færdigheder for  

 lufttrafiktjenestepersonel; (p) at udvikle, oprette og drive elementerne i de fremtidige europæiske  

 fælles systemer, som den betroes af de kontraherende parter; (q) at fastsætte, fakturere og opkræve en route-afgifter på vegne af de  

 kontraherende parter, der deltager i det fælles en route-afgiftssystem under  

 de betingelser, der er fastsat i Annex IV; (r) at udarbejde og iværksætte procedurer for multilateral udvikling og  

 harmonisering af sikkerhedsbestemmelser inden for lufttrafikstyringsområdet; (s) at udføre alle andre hverv, der henhører under nærværende Konventions  

 principper og mål.
 2. På anmodning fra en eller flere af de kontraherende parter og på  

 grundlag af en eller flere særlige aftaler indgået mellem Organisationen og  

 de berørte kontraherende parter, kan Organisationen pålægges følgende hverv:
(a) at hjælpe sådanne kontraherende parter med planlægning, specifikation  

 og oprettelse af lufttrafiksystemer og lufttrafiktjenester; (b) at tilvejebringe og drive, helt eller delvis, lufttrafikanlæg og  

 lufttrafiktjenester på sådanne kontraherende parters vegne; (c) at hjælpe sådanne kontraherende parter med fastsættelse, fakturering  

 og opkrævning af afgifter, som af dem pålægges brugere af  

 flyvesikringstjenester, og som ikke er dækket af nærværende Konventions Annex  

 IV.
3. Organisationen kan (a) indgå særlige aftaler med ikke-kontraherende parter, der er  

 interesserede i at deltage i udøvelsen af de hverv, der er anført i artikel  

 2, stk. 1; (b) på anmodning fra ikke-kontraherende parter eller andre internationale  

 organisationer på deres vegne udføre ethvert andet hverv, der henhører under  

 nærværende artikel, på grundlag af særlige aftaler indgået mellem  

 Organisationen og vedkommende parter.
 4. Organisationen skal så vidt muligt sørge for, at dens tjenesteydende  

 funktioner, især dem, der fastsættes i medfør af artikel 2, stk. 1 (e), (g),  

 (p) og (q), artikel 2, stk. 2, og artikel 2, stk. 3 (b), udøves uafhængigt af  

 dens regelfastsættende funktioner.
 5. For at lette udøvelsen af sine hverv kan Organisationen efter  

 beslutning truffet af Generalforsamlingen oprette foretagender, der skal  

 reguleres af særlige statutter, der enten er underlagt folkeretten eller en  

 kontraherende parts nationale ret, eller erhverve majoritetsandele i sådanne  

 foretagender.
Artikel 3 1. Nærværende Konvention gælder for en route-flyvesikringstjenester og  

 dertil knyttede indflyvnings- og lufthavnstjenester for lufttrafik i de  

 flyveinformationsregioner, der er anført i Annex II.
 2. (a) Enhver rettelse, som en kontraherende part ønsker at gennemføre i  

 listen over sine flyveinformationsregioner, som anført i Annex II, skal  

 besluttes af Generalforsamlingen ved enstemmighed af de afgivne stemmer, hvis  

 det resulterer i en ændring af grænserne for det samlede luftrum, der dækkes  

 af nærværende Konvention.
 (b) Enhver rettelse, som ikke resulterer i en sådan ændring, skal i alle  

 tilfælde anmeldes til Organisationen af vedkommende kontraherende part.
 3. For så vidt angår nærværende Konvention, omfatter udtrykket  

 »lufttrafik« civile luftfartøjer og de militære, told- og  

 politiluftfartøjer, som følger de procedurer, der er fastsat af den  

 internationale organisation for civil luftfart.
 På grundlag af en særlig aftale, som fastsat i artikel 2, stk. 2 (b), kan  

 en kontraherende part kræve, at udtrykket »lufttrafik« skal gælde  

 for andre dele af lufttrafikken inden for dens territorium.
Artikel 4 Organisationen er en juridisk person.
Inden for de kontraherende parters  

 territorium har den den mest omfattende retsevne, som juridiske personer er  

 berettiget til i henhold til national lovgivning; den er bl.a. berettiget til  

 at erhverve eller overdrage løsøre eller fast ejendom og til at anlægge  

 retssag.
Når bortses fra, hvad der ellers er foreskrevet i nærværende  

 Konvention eller statutterne i Annex I, er den repræsenteret ved Agency, som  

 handler i dens navn.
Agency administrerer Organisationens ejendom.
Artikel 5 1. Generalforsamlingen skal sammensættes af repræsentanter fra de  

 kontraherende parter på ministerplan.
Hver kontraherende part kan udpege  

 flere delegerede, især med henblik på at opnå repræsentation af såvel civile  

 som forsvarsmæssige interesser.
Hver kontraherende part har dog kun een  

 stemme.
2. Rådet skal sammensættes af repræsentanter fra de kontraherende parter  

 på luftfartsdirektørplan.
Hver kontraherende part kan udpege flere  

 delegerede, især med henblik på at opnå repræsentation af såvel civile som  

 forsvarsmæssige interesser.
Hver kontraherende part har dog kun een stemme.
 3. I spørgsmål vedrørende det fælles en route-afgiftssystem skal  

 Generalforsamlingen og Rådet sammensættes af repræsentanter fra de  

 kontraherende parter, der deltager i det fælles en route-afgiftssystem under  

 de i Annex IV omtalte betingelser.
 4. De repræsentanter for internationale organisationer, der kan bidrage  

 til Organisationens arbejde, skal i nødvendigt omfang opfordres af  

 Generalforsamlingen eller af Rådet til som observatører at deltage i  

 Organisationens organer.
Artikel 6 1. Generalforsamlingen træffer beslutninger for så vidt angår de  

 kontraherende parter, Rådet og Agency, herunder i de i artikel 1, stk. 2 (a),  

 anførte tilfælde.
Herudover skal Generalforsamlingen (a) udnævne Generaldirektøren for Agency efter indstilling fra Rådet; (b) give tilladelse til forelæggelse af sager på vegne af Organisationen  

 for den permanente voldgiftsdomstol i Haag i de i artikel 34 anførte  

 tilfælde; (c) fastsætte principperne for driften af det fælles europæiske  

 lufttrafikreguleringssystem, som omtalt i artikel 2, stk. 1 (e); (d) godkende ændringer til Annex I i overensstemmelse med de  

 afstemningsregler, der er anført i artikel 8, stk.1; (e) godkende ændringer til Annex II og IV i overensstemmelse med de  

 afstemningsregler, der er anført i artikel 8, stk. 3; (f) regelmæssigt gennemgå Organisationens hverv.
 2. Med henblik på at formulere den fælles politik vedrørende en  

 route-afgifter skal Generalforsamlingen bl.a.
(a) fastsætte de principper, der vedrører de omkostninger, der af de  

 kontraherende parter og Organisationen kan pålægges brugerne for de en  

 route-luftfartsanlæg og -tjenester, der stilles til deres rådighed; (b) fastsætte formlen for beregning af en route-afgifter; (c) fastsætte de principper, der finder anvendelse med hensyn til  

 fritagelse for en route-afgifter, og kan desuden beslutte, at for visse  

 kategorier af flyvninger, der således fritages for betaling af en  

 route-afgifter, der henhører under Annex IV, kan omkostninger pådraget i  

 forbindelse med luftfartsanlæg og -tjenester opkræves direkte af de  

 kontraherende parter; (d) godkende Rådets rapporter vedrørende en route-afgifter.
3. Generalforsamlingen kan (a) forelægge enhver sag, der hører under dens kompetence, til  

 undersøgelse for Rådet; (b) i nødvendigt omfang delegere kompetence til Rådet med henblik på at  

 træffe beslutninger i sager, der hører under dens generelle kompetence, som  

 anført i artikel 1, stk. 2 (a); (c) oprette andre støtteorganer, som den måtte finde nødvendig.
Artikel 7 1. I medfør af den kompetence, som nærværende Konvention giver Rådet, kan  

 det træffe beslutninger angående de kontraherende parter vedrørende de i  

 artikel 2, stk. 1, nævnte hverv.
2. I medfør af den tilsynsmyndighed, som nærværende Konvention pålægger  

 Rådet at udøve i forhold til Agency, (a) skal det efter konsultationer med de repræsentative organisationer for  

 luftrumsbrugere og lufthavne, der er anerkendt af Rådet, godkende Agency's  

 etårige og femårige arbejdsprogrammer, som Agency forelægger det med henblik  

 på udførelse af de i artikel 2 nævnte hverv, samt den femårige finansielle  

 plan og budgettet, herunder de finansielle forpligtelser, Agency's  

 aktivitetsrapport og de forelagte rapporter i medfør af artikel 2, stk. 2  

 (c), artikel 10, stk. 3 og artikel 11, stk. 1 i Agency's statutter; (b) skal det godkende de principper, der styrer Agency's generelle  

 struktur; (c) skal det føre tilsyn med Agency's aktiviteter inden for  

 luftfartsafgiftsområdet; (d) skal det efter rådførelse med de repræsentative organisationer for  

 luftrumsbrugere og lufthavne, der er anerkendt af Rådet, fastsætte de  

 generelle driftsbetingelser for det fælles europæiske  

 lufttrafikreguleringssystem omtalt i artikel 2, stk. 1(e) under behørigt  

 hensyn til de prærogativer, staterne udøver med hensyn til deres  

 luftrumsregulering.
Disse generelle betingelser skal blandt andet fastsætte  

 de regler, der skal anvendes, samt procedurerne for konstatering af manglende  

 overholdelse af reglerne; (e) skal det udstede direktiver til Agency efter gennemgang af Agency's  

 regelmæssige rapporter, eller når det anses for nødvendigt for gennemførelse  

 af de opgaver, som er pålagt Agency, og godkende ordninger for samarbejde  

 mellem Agency og de pågældende nationale organisationer for at gøre det  

 muligt for Agency at forberede egnede forslag; (f) skal det på forslag fra Generaldirektøren udpege det rådgivende  

 revisionsfirma, der skal yde bistand til revisionsudvalget i gennemgangen af  

 samtlige indtægts- og udgiftskonti; (g) kan det anmode om, at Agency's afdelinger bliver gjort til genstand  

 for administrative og tekniske inspektioner; (h) skal det give Generaldirektøren discharge vedrørende administration af  

 budgettet; (i) skal det godkende Generaldirektørens udnævnelse af Agency's  

 direktører; (j) skal det godkende Generaldirektørens statut, de administrative  

 personalevedtægter, regnskabsbestemmelser og kontraktsbestemmelser; (k) kan det give tilladelse til Agency's optagelse af forhandlinger  

 angående de i artikel 2 omtalte særlige aftaler, godkende de af Agency  

 forhandlede aftaler, inden de forelægges til godkendelse for  

 Generalforsamlingen eller indgå dem, hvis det i medfør af bestemmelserne i  

 artikel 13, stk. 3 har fået kompetence hertil; (l) skal det godkende bestemmelser om databeskyttelse; (m) skal det under udførelse af de opgaver, der er nævnt i artikel 2, stk.  

 1 (f), fastsætte de regler og procedurer, der skal finde anvendelse på  

 standarder, specifikationer og praksis i forbindelse med  

 lufttrafikstyringssystemer og -tjenester.
 3. Rådet skal nedsætte en kommission, der skal overvåge og vurdere  

 gennemførelsen af de fælles beslutninger (»Performance Review  

 Commission«) og en kommission, der skal varetage de  

 flyvesikkerhedsmæssige aspekter (»Safety Regulation Commission«).  

 Disse kommissioner skal tage initiativ til fremsættelse af relevante forslag  

 til Rådet og modtage administrativ støtte og assistance fra Agency's  

 tjenester, og de skal have den fornødne grad af uafhængighed, som kræves for  

 at udøve deres funktioner.
 4. Rådet skal nedsætte en permanent komite til varetagelse af den  

 civile/militære koordination (»Civil/Military Interface Standing  

 Committee«).
 5. Rådet skal nedsætte et revisionsudvalg (»Audit Board«), som  

 det kan delegere opgaver til, og som det inden for præcist fastsatte rammer  

 endvidere kan delegere beslutningskompetence til.
 6. Rådet kan få bistand fra andre komiteer inden for Organisationens andre  

 aktivitetsområder.
7. Rådet kan delegere opgaver og inden for præcist fastsatte rammer  

 endvidere delegere beslutningskompetence til den permanente komite til  

 varetagelse af den civile/militære koordination (»Civil/Military  

 Interface Standing Committee«) og til enhver komite, der nedsættes efter  

 Konventionens ikrafttræden.
Sådan delegation af opgaver eller  

 beslutningskompetence er ikke til hinder for, at Rådet selv til enhver tid  

 kan beskæftige sig med en hvilken som helst sag som en del af dets generelle  

 tilsynsmyndighed.
Artikel 8 1. De afgørelser, der træffes af Generalforsamlingen, for så vidt angår de  

 kontraherende parter, især på grundlag af artikel 1, stk. 2 (a), og artikel  

 6, stk.1, 1. punktum, eller de afgørelser, der træffes af Rådet især på  

 grundlag af artikel 1, stk. 2 (b), og artikel 7, stk. 1, træffes ved flertal  

 af de afgivne stemmer forudsat, at dette flertal repræsenterer mindst tre  

 fjerdedele af de afgivne vægtede stemmer i henhold til den vægtning, der er  

 fastsat i artikel 11, og mindst tre fjerdedele af de kontraherende parter,  

 der afgiver stemmer.
 Denne regel finder ligeledes anvendelse ved afgørelser, som træffes om de  

 forhold, der er nævnt i artikel 2, stk.1 (i), (p), (r) og (s), artikel 2,  

 stk. 5, artikel 6, stk. 1 (a), (c) og (d), artikel 6, stk. 2, artikel 6, stk.  

 3 (b), artikel 7, stk. 2 (d), (j) og (k), artikel 7, stk. 3, artikel 7, stk.  

 6, og artikel 7, stk. 7, artikel 12, artikel 13, stk. 2 og stk. 3.
Denne regel finder ligeledes anvendelse ved afgørelser, der træffes i  

 medfør af artikel 3 i Annex IV.
Ved fastsættelse af enhedsrater, tariffer og  

 anvendelsesbestemmelser for en route-afgiftssystemet omtalt i artikel 3 (c) i  

 Annex IV gælder en afgørelse ikke for en kontraherende part, der har stemt  

 imod afgørelsen, og som har valgt ikke at følge denne.
I sådanne tilfælde  

 skal den pågældende kontraherende part fremsætte en erklæring med sine  

 begrundelser herfor og kan ikke fravige den fælles politik, som angivet i  

 artikel 6, stk. 2.
2. De afgørelser, der træffes af Generalforsamlingen, for så vidt angår  

 Agency, især på grundlag af artikel 1, stk. 2 (a) og (c), og artikel 6, stk.  

 1, 1. punktum, eller de afgørelser, der træffes af Rådet, især på grundlag af  

 artikel 1, stk. 2 (b) og (c), træffes ved flertal af de afgivne stemmer,  

 forudsat at dette flertal repræsenterer mere end halvdelen af de afgivne  

 vægtede stemmer i henhold til den vægtning, der er fastsat i artikel 11, og  

 mere end halvdelen af de kontraherende parter, der afgiver stemmer.
I sager  

 af særlig vigtighed, og forudsat at mindst en tredjedel af de kontraherende  

 parter, der har stemmeret, kræver det, skal flertallet repræsentere mindst  

 tre fjerdedele af de afgivne vægtede stemmer i stedet for halvdelen.
 Denne regel finder ligeledes anvendelse ved afgørelser, der træffes om de  

 forhold, der er nævnt i artikel 6, stk. 1 (b), artikel 6, stk. 3 (a), artikel  

 7, stk. 2 (a)-(c), og artikel 7, stk. 2 (e)-(i), (l) og (m), artikel 9, stk.  

 2, og artikel 10, stk. 2.
 3. Afgørelser træffes dog ved enstemmighed af de afgivne stemmer, for så  

 vidt angår de i artikel 39 nævnte anmodninger om optagelse i Organisationen;  

 ændringer til Annex II, med undtagelse af de tilfælde, der er omtalt i  

 artikel 3, stk. 2 (b); ændringer til Annex IV; og fastsættelse af  

 betingelserne for udtrædelse eller tiltrædelse, som nævnt i artikel 36, stk.  

 4 og stk. 5, artikel 38, stk. 3 og stk. 4.
 4. Generalforsamlingens og Rådets afgørelser er bindende for de  

 kontraherende parter og Agency under forbehold af bestemmelserne i artikel 9.
Artikel 9 1. Hvis en af de kontraherende parter meddeler Generalforsamlingen eller  

 Rådet, at overordnede nationale hensyn, der vedrører nationale forsvars-  

 eller sikkerhedsinteresser forhindrer den i at handle i overensstemmelse med  

 en afgørelse, der er truffet ved flertal af de afgivne stemmer på de  

 betingelser, der er fastsat i artikel 8, stk. 1, kan den fravige denne  

 afgørelse under forudsætning af, at den for Generalforsamlingen eller Rådet  

 fremlægger en redegørelse for grundene hertil og en erklæring, der angiver,  

 hvorvidt (a) fravigelsen drejer sig om et spørgsmål af en sådan art, at der ikke er  

 nogen indsigelse imod, at afgørelsen får virkning for de andre kontraherende  

 parter, idet det præciseres, hvorvidt den pågældende kontraherende part ikke  

 følger afgørelsen eller kun følger den delvis; (b) fravigelsen drejer sig om et spørgsmål af så stor betydning for  

 forsvarsmæssige og sikkerhedsmæssige nationale hensyn, at afgørelsen slet  

 ikke må gennemføres, uden at der træffes endnu en afgørelse i  

 overensstemmelse med de foranstaltninger, der er fastsat i stk. 2 (b).
 2. (a) I tilfælde af, at de i stk. 1 (a) anførte foranstaltninger  

 anvendes, skal Generaldirektøren mindst een gang om året over for  

 Generalforsamlingen eller Rådet redegøre for arbejdet henimod, at ingen  

 kontraherende part fraviger.
(b) I tilfælde af, at de i stk. 1 (b) anførte foranstaltninger anvendes,  

 sættes gennemførelsen af afgørelsen i bero, og inden for en nærmere fastsat  

 frist forelægges den for Generalforsamlingen til fornyet afgørelse, selv om  

 den første afgørelse er truffet af Rådet.
Hvis den anden afgørelse på  

 grundlag af en fornyet gennemgang stadfæster den første afgørelse, kan en  

 kontraherende part fravige denne under de i stk. 1 (a) fastsatte betingelser.  

 Generalforsamlingen skal revurdere den første afgørelse inden for en frist,  

 der ikke må overstige et år.
3. I tilfælde af krig eller konflikt kan ingen af de berørte kontraherende  

 parters handlefrihed berøres af bestemmelserne i nærværende Konvention.
Det  

 samme princip skal være gældende i tilfælde af krise eller national  

 undtagelsestilstand.
Specielt kan hver kontraherende part midlertidigt  

 overtage ansvaret, helt eller delvis, for lufttrafiktjenesterne i dets  

 luftrum, hvor det udøver kontrol, når der er overordnede nationale hensyn,  

 særlig inden for forsvarsområdet, der taler herfor.
Opbygningen af et  

 europæisk lufttrafikstyringssystem skal gøre en effektiv genovertagelse af  

 disse tjenester mulig i overensstemmelse med de kontraherende parters behov.
Artikel 10 1. Hver kontraherende parts årlige bidrag til budgettet fastsættes for  

 hvert finansår efter følgende formel:
(a) de første 30% af de kontraherende parters samlede bidrag beregnes i  

 forhold til værdien af den kontraherende parts bruttonationalprodukt som  

 defineret i stk. 2; (b) de følgende 70% af de kontraherende parters samlede bidrag beregnes i  

 forhold til værdien af den kontraherende parts en  

 route-facilitets-omkostningsgrundlag som defineret i stk. 3.
2. Det bruttonationalprodukt, der benyttes til beregningerne, indhentes  

 fra den af Organisationen for Økonomisk Samarbejde og Udvikling udarbejdede  

 statistik - eller, hvis dette ikke er muligt, fra et andet organ, der yder  

 tilsvarende garantier, og som udpeges efter beslutning fra Rådet - ved at  

 beregne det aritmetiske gennemsnit for de sidste tre år, for hvilke de  

 statistiske data foreligger.
Værdien af bruttonationalproduktet beregnes på  

 grundlag af faktoromkostninger og løbende priser udtrykt i europæiske  

 regningsenheder.
 3. Det en route-facilitets-omkostningsgrundlag, der benyttes til  

 beregningerne, skal være omkostningsgrundlaget for det år, der ligger to år  

 forud for vedkommende finansår.
Artikel 11 1. Den vægtning, der er angivet i artikel 8, skal fastsættes efter  

 følgende tabel:
En kontraherende parts årlige bidrag som en Antal procentdel af de samlede årlige bidrag for stemmer alle kontraherende parter 2. Stemmetallene skal fastsættes første gang med virkning fra  

 ikrafttrædelsesdatoen for Protokollen, åbnet for undertegnelse i Bruxelles i  

 1997, i henhold til ovenstående tabel og i overensstemmelse med  

 bestemmelserne i artikel 10, som fastsætter de årlige bidrag fra de  

 kontraherende parter til Organisationens budget.
 3. Ved en stats tiltrædelse skal der foretages genfastsættelse af de  

 kontraherende parters stemmetal efter samme fremgangsmåde.
 4. Stemmetallene skal genfastsættes hvert år i overensstemmelse med  

 ovennævnte bestemmelser.
Artikel 12 Generalforsamlingen og Rådet skal selv fastsætte deres forretningsorden,  

 der bl.a. skal indeholde regler for valg af præsident og vicepræsident og  

 regler for anvendelse af procedurer ved afstemning og beslutningsdygtighed.
Artikel 13 1. Organisationen skal opretholde sådanne forbindelser til stater og andre  

 internationale organisationer, som er nødvendige for at opfylde dens mål.
 2. Generalforsamlingen skal, uden præjudice for bestemmelserne i artikel  

 7, stk. 2 (k), stk. 3, i nærværende artikel og artikel 15, være bemyndiget  

 til på Organisationens vegne at indgå de særlige aftaler, der er nødvendige  

 for at gennemføre de opgaver, der er anført i artikel 2.
 3. På forslag fra Rådet kan Generalforsamlingen betro Rådet at indgå de  

 særlige aftaler, der er nødvendige for at gennemføre de opgaver, der er nævnt  

 i artikel 2.
Artikel 14 De særlige aftaler, som er nævnt i artikel 2, skal fastlægge  

 aftaleparternes respektive opgaver, rettigheder og forpligtelser sammen med  

 de økonomiske forhold, og de skal fastlægge de foranstaltninger, der skal  

 gennemføres.
Sådanne aftaler kan forhandles af Agency i overensstemmelse med  

 bestemmelserne i artikel 7, stk. 2 (k).
Artikel 15 Inden for de rammer, der af Rådet er givet i direktiverne, kan Agency  

 etablere de forbindelser, der er nødvendige for koordinering af lufttrafik og  

 for Agency's virksomhed, med de fornødne offentlige eller private tekniske  

 tjenester fra de kontraherende parter, fra ikke-kontraherende parter eller  

 fra internationale organisationer.
Til det formål kan der af Agency i  

 Organisationens navn indgås aftaler af ren administrativ, teknisk eller  

 kommerciel art, for så vidt som de er nødvendige for Agency's virksomhed og  

 på betingelse af, at Agency informerer Rådet herom.
Artikel 16 1. Almenvellets interesser anerkendes i nødvendigt omfang i  

 overensstemmelse med national lovgivning og med de konsekvenser, der følger  

 af sådan lovgivning om ekspropriation til gavn for almenvellet, for så vidt  

 angår erhvervelse af fast ejendom, der er nødvendig for placering af  

 Organisationens anlæg, og med forbehold af vedkommende regerings  

 indforståelse.
Med det formål at erhverve sådan ejendom kan  

 ekspropriationsforretning til gavn for almenvellet iværksættes af vedkommende  

 stats kompetente myndigheder under iagttagelse af vedkommende stats nationale  

 lovgivning, forudsat at det ikke er muligt at træffe mindelig aftale herom.
 2. I det omfang, proceduren beskrevet i stk. 1 ikke forefindes inden for  

 en kontraherende parts territorium, kan Organisationen udnytte sådanne  

 procedurer for tvangsopkøb, som kan anvendes til gavn for civil luftfart og  

 telekommunikation.
 3. De kontraherende parter anerkender, at Organisationen, når det drejer  

 sig om anlæg og tjenester etableret på dens vegne på deres respektive  

 territorier, er berettiget til at drage fordel af anvendelsen af national  

 lovgivning, hvad angår sådanne begrænsninger i rettighederne for ejere af  

 fast ejendom, som kan være til gavn for almenvellet i relation til nationale  

 tjenester med det samme formål, og i særdeleshed hvad angår servitutter.
 4. Organisationen afholder udgifterne som følge af anvendelsen af denne  

 artikels bestemmelser, inkl. erstatning, der skal betales i henhold til  

 lovgivning i den stat, på hvis territorium ejendommen er beliggende.
Artikel 17 Under udførelsen af de hverv, som er anført i artikel 2, stk. 2 (b), skal  

 Agency følge de bestemmelser, der er gældende inden for de kontraherende  

 parters territorium og i det luftrum, for hvilket de er blevet pålagt  

 tilvejebringelse af lufttrafiktjeneste i henhold til internationale aftaler,  

 hvori de er part.
Artikel 18 Under udførelsen af de hverv, som er anført i artikel 2, stk. 2 (b), skal  

 Agency inden for den kompetence, der er tildelt lufttrafiktjenesterne, give  

 alle fornødne instruktioner til luftfartøjscheferne.
Luftfartøjscheferne skal  

 være forpligtet til at følge disse instruktioner, medmindre der efter de  

 bestemmelser, der er nævnt i den foregående artikel, er tale om force  

 majeure.
Artikel 19 1. Under udførelsen af de hverv, som er nævnt i artikel 2, stk. 1 (e),  

 skal Organisationen i overensstemmelse med de generelle bestemmelser, der er  

 fastsat i artikel 7, stk. 2 (d), træffe de nødvendige  

 reguleringsforanstaltninger og meddele dem til luftfartøjsbrugere og  

 vedkommende lufttrafiktjenester.
De kontraherende parter skal sikre, at  

 luftfartøjsbrugere, luftfartøjschefer og de ansvarlige lufttrafiktjenester  

 overholder disse, medmindre de af tvingende sikkerhedsmæssige grunde er  

 forhindret heri.
 2. En kontraherende parts lufttrafiktjenesters overholdelse af de  

 generelle bestemmelser eller af de i stk. 1 nævnte  

 reguleringsforanstaltninger sker udelukkende på den pågældende kontraherende  

 parts ansvar.
3. På anmodning fra Organisationen kan der i tilfælde af en  

 luftfartøjsbrugers eller luftfartøjschefs manglende overholdelse af de  

 generelle bestemmelser eller af de i stk. 1 nævnte  

 reguleringsforanstaltninger indledes strafforfølgning mod den pågældende  

 lovovertræder (a) af den kontraherende part på det sted på dens territorium, hvor den  

 manglende overholdelse er konstateret; (b) af Organisationen i overensstemmelse med de værnetingsregler, der er  

 angivet i artikel 35, hvis den kontraherende part, på hvis territorium  

 proceduren skal iværksættes, er enig heri.
 4. De kontraherende parter er forpligtede til i deres nationale  

 lovgivninger at inkorporere bestemmelser, der sikrer overholdelse af de  

 generelle bestemmelser, der er fastsat i artikel 7, stk. 2 (d).
Artikel 20 Under udførelsen af de hverv, som er anført i artikel 2, stk. 1 (e), samt  

 hvor det er relevant, i de hverv, som er anført i artikel 2, stk. 2 (b), skal  

 overtrædelser af luftfartslovgivningen begået i det luftrum, hvor Agency  

 udfører disse hverv, optages til rapport af medarbejdere, der af Agency er  

 blevet bemyndiget til dette formål, uden præjudice for den ret i  

 nationallovgivningen, som de kontraherende parters embedsmænd har til at  

 indberette overtrædelser af samme karakter.
De rapporter, der nævnes ovenfor,  

 skal have samme status ved nationale domstole som de indberetninger, der  

 foretages af nationale embedsmænd, der er bemyndiget til at indberette  

 overtrædelser af samme karakter.
Artikel 21 1. Distribution af publikationer og andet informationsmateriale, som  

 sendes fra eller til Organisationen i forbindelse med dens officielle  

 aktiviteter, må ikke begrænses på nogen måde.
 2. For dens officielle kommunikation og oversendelse af alle dens  

 dokumenter skal Organisationen nyde en behandling, der ikke er mindre  

 favorabel end den, der er tiltrådt af hver kontraherende part for  

 sammenlignelige internationale organisationer.
Artikel 22 1. Inden for de kontraherende parters territorier fritages Organisationen  

 for enhver form for afgifter, skat og gebyrer med hensyn til dens oprettelse,  

 dens opløsning eller dens likvidation.
 2. Den fritages for enhver form for afgifter, skat og gebyrer, som er en  

 følge af erhvervelse af fast ejendom, der er nødvendig for, at den kan udføre  

 sit hverv.
 3. Den fritages for alle direkte skatter, der kan tilskrives den selv,  

 samt dens ejendom, aktiver og indkomst.
 4. Den fritages for alle indirekte skattemæssige byrder, der er en følge  

 af oprettelse af lån, og hvortil påligning kan overvæltes til Organisationen.
 5. Den fritages for enhver form for beskatning af ekstraordinær eller  

 diskriminerende art.
 6. De fritagelser, der er forudsat i denne artikel, gælder ikke for  

 skatter og afgifter, der opkræves som betaling for forbrugsafgifter for  

 ydelser fra det offentlige.
Artikel 23 1. Organisationen fritages for enhver form for told og skatter eller  

 afgifter med lignende virkning bortset fra afgifter for ydede tjenester, og  

 er undtaget enhver form for import- eller eksportforbud eller restriktion med  

 hensyn til materialer, udstyr, forsyninger og andre artikler, der importeres  

 til tjenestebrug for Organisationen og er bestemt til Organisationens  

 bygninger og anlæg eller til dens virksomhed.
 2. Varer, der importeres, må ikke sælges, udlånes eller overdrages,  

 hvadenten det er vederlagsfrit eller mod betaling, inden for den  

 kontraherende parts territorium, hvortil de er indført, medmindre det sker på  

 de betingelser, der er fastsat af den berørte kontraherende parts regering.
 3. Enhver kontrolforanstaltning, der anses for hensigtsmæssig, kan træffes  

 for at sikre, at de materialer, udstyr, forsyninger og andre artikler nævnt i  

 stk. 1, og importeret til Organisationen virkelig er leveret til  

 Organisationen og brugt til dens officielle bygninger og anlæg eller til dens  

 virksomhed.
 4. Organisationen fritages for enhver form for told og undtages enhver  

 form for import- eller eksportforbud eller restriktion med hensyn til de  

 publikationer, der falder inden for rammerne af artikel 13 i de som bilag  

 optagne statutter.
Artikel 24 1. Organisationen må besidde alle former for valuta og have konti i alle  

 former for valuta, for så vidt som det er nødvendigt for udførelsen af de  

 transaktioner, der er krævet af dens forehavende.
 2. I overensstemmelse med de betingelser, der er foreskrevet i gældende  

 nationale bestemmelser og internationale aftaler påtager de kontraherende  

 parter sig at give Organisationen de nødvendige tilladelser til alle  

 kapitaloverførsler, som er en nødvendig følge af Organisationens etablering  

 og aktivitet, herunder oprettelse og afbetaling af lån, når oprettelse af  

 sådanne lån er blevet bevilliget af den berørte parts regering.
Artikel 25 1. Agency kan bede om bistand fra kvalificerede personer, som er  

 statsborgere hos de kontraherende parter.
 2. Organisationens ansatte og de familiemedlemmer, der er en del af deres  

 husstand, skal nyde samme fritagelse fra forholdsregler til begrænsning af  

 immigration og regler vedrørende registrering af udlændinge, som generelt  

 tildeles ansatte i sammenlignelige internationale organisationer.
 3. (a) Organisationen skal under en international krise give  

 Organisationens ansatte og de familiemedlemmer, der er en del af deres  

 husstand samme hjemsendelsesmuligheder som ansatte i andre internationale  

 organisationer.
 (b) Bestemmelserne nævnt under pkt. (a) påvirker ikke de ansattes  

 forpligtelser over for Organisationen.
 4. Der må ikke fraviges fra bestemmelserne i denne artikels stk. 1 og 2,  

 medmindre hensyn til almenvellets interesse, almenvellets sikkerhed og  

 almenvellets sundhedstilstand retfærdiggør sådan fravigelse.
5. Organisationens ansatte (a) fritages, bortset fra de afgifter, der pålægges ydede tjenester, for  

 told og afgifter ved indførsel af deres personlige ejendele, løsøre og andre  

 husholdningsgenstande, som ikke er nye, og som de medbringer hjemmefra, når  

 de første gang bosætter sig i pågældende territorium, og ved udførsel af  

 disse samme genstande og løsøre, når de forlader tjenesten; (b) kan ved tiltrædelse af tjeneste i en hvilken som helst kontraherende  

 parts territorium toldfrit indføre deres private bil for en midlertidig  

 periode og derefter, dog ikke senere end ved ophør af deres tjenesteperiode,  

 genudføre samme bil toldfrit, dog i begge tilfælde under forbehold af de  

 bestemmelser, der skønnes nødvendige i hvert enkelt tilfælde af den berørte  

 parts regering; (c) nyder fuld immunitet med hensyn til deres officielle papirer og  

 dokumenter.
 6. De kontraherende parter har ikke pligt til at privilegere deres egne  

 statsborgere som anført i stk. 5 (a) og (b).
 7. Udover de privilegier, fritagelser og muligheder, der indrømmes  

 Organisationens ansatte, nyder Generaldirektøren for Agency retslig immunitet  

 med hensyn til handlinger, herunder mundtlige såvel som skriftlige, som han  

 udfører under udøvelsen af sine hverv; denne immunitet gælder ikke for  

 færdselsforseelser eller for skade forvoldt af et motorkøretøj, der tilhører  

 eller føres af ham.
 8. De berørte regeringer skal tage alle nødvendige forholdsregler for at  

 sikre uhindret overførsel af nettolønninger.
Artikel 26 De kontraherende parters repræsentanter nyder fuld immunitet med hensyn  

 til deres officielle papirer og dokumenter, når de udfører deres hverv, samt  

 når de er på rejse til og fra et mødested.
Artikel 27 Som følge af egen social sikringsordning fritages Organisationen,  

 Generaldirektøren og Organisationens personale for bundne indskud i nationale  

 sociale sikringsordninger uden præjudice for de ordninger mellem  

 Organisationen og de kontraherende parter, der består ved ikrafttræden af  

 Protokollen, åbnet for undertegnelse i 1997 i Bruxelles.
Artikel 28 1. Organisationens ansvar i kontraktforhold bestemmes af den lovgivning,  

 der finder anvendelse på vedkommende kontrakt.
2. Med hensyn til ansvar uden for kontraktforhold betaler Organisationen  

 erstatning for skade forvoldt ved uagtsomhed af dens institutioner eller dens  

 ansatte under udøvelse af deres hverv, for så vidt som skaden kan tilskrives  

 dem.
Den foregående bestemmelse udelukker ikke retten til anden erstatning  

 efter de kontraherende parters nationale lovgivning.
Artikel 29 1. (a) Organisationens anlæg er ukrænkelige.
Organisationens ejendom og  

 aktiver skal fritages for enhver form af beslaglæggelse, ekspropriation eller  

 konfiskation.
 (b) Organisationens arkiver og alle dens officielle papirer og dokumenter  

 er ukrænkelige, hvor som helst de måtte befinde sig.
2. Der kan ikke foretages arrest eller udlæg i Organisationens ejendom og  

 aktiver uden efter retslig afgørelse.
Sådan retslig afgørelse kan kun træffes  

 under forudsætning af, at Organisationen er blevet rimeligt underrettet om  

 det pågældende retsskridt og af, at den har fået lejlighed til at varetage  

 sit forsvar.
Dog kan der hverken foretages arrest eller udlæg i  

 Organisationens anlæg.
 3. For dog at kunne foretage retslige undersøgelser og for at sikre  

 fuldbyrdelse af retslige afgørelser inden for staternes respektive  

 territorier, skal de behørige myndigheder for den stat, hvori Organisationen  

 har sit hovedsæde, og for andre stater, hvori Organisationens anlæg og  

 aktiver er beliggende, have adgang til sådanne anlæg og arkiver efter at have  

 informeret Agency's Generaldirektør herom.
Artikel 30 1. Organisationen skal til enhver tid samarbejde med de kontraherende  

 parters behørige myndigheder for at muliggøre ordentlig anvendelse af  

 gældende ret, for at sikre overholdelse af bestemmelser udstedt af politiet  

 og for at forhindre ethvert misbrug, som privilegier, immunitet, fritagelse  

 eller andre muligheder nævnt i nærværende Konvention måtte give anledning  

 til.
 2. Organisationen skal, så vidt det er muligt, hjælpe med til, at  

 offentlige arbejder kan udføres inden for eller i nærheden af enhver fast  

 ejendom, der er tildelt den for brug inden for de kontraherende parters  

 territorier.
Artikel 31 Under udførelsen af de hverv, der er anført i artikel 2, stk. 1 (e), samt  

 hvor det er relevant, i de hverv, der er anført i artikel 2, stk. 2 (b), skal  

 Agency overholde internationale aftaler og nationale bestemmelser vedrørende  

 adgang til samt overflyvning og sikring af de pågældende kontraherende  

 parters territorium, og Agency skal træffe alle nødvendige forholdsregler til  

 sikring af, at sådanne aftaler og bestemmelser overholdes.
Artikel 32 Under udførelsen af de hverv, der er anført i artikel 2, stk. 1 (e), samt  

 hvor det er relevant, i de hverv, der er anført i artikel 2, stk. 2 (b), skal  

 Agency give de kontraherende parter, som måtte ønske det, alle nødvendige  

 oplysninger om de luftfartøjer, som Agency har kendskab til under udøvelsen  

 af sine funktioner i forbindelse med den berørte kontraherende parts luftrum,  

 således at de pågældende kontraherende parter kan kontrollere, om  

 internationale aftaler og nationale bestemmelser følges.
Artikel 33 De kontraherende parter anerkender, at det er nødvendigt for Agency at  

 hvile økonomisk i sig selv, og forpligter sig til at stille de fornødne  

 økonomiske midler til rådighed inden for de grænser og under de betingelser,  

 der defineres af nærværende Konvention og Agency's statutter, der fremgår af  

 Annex I.
Artikel 34 1. Alle uoverensstemmelser, der måtte opstå mellem to eller flere  

 kontraherende parter eller mellem en eller flere kontraherende parter og  

 Organisationen om fortolkning, anvendelse eller gennemførelse af nærværende  

 Konvention, herunder dens eksistens, gyldighed eller opsigelse, og som det  

 ikke har været muligt at bilægge inden en frist på seks måneder ved direkte  

 forhandling eller på anden måde, skal afgøres ved voldgift ved den permanente  

 voldgiftsdomstol i Haag i overensstemmelse med de fakultative  

 voldgiftsbestemmelser, der er fastsat for denne domstol.
 2. Voldgiftsretten skal bestå af tre medlemmer.
3. Voldgift finder sted i Haag.
Den permanente voldgiftsdomstols  

 internationale kontor tjener som justitskontor og yder administrative  

 tjenester i henhold til de direktiver, der gives af den permanente  

 voldgiftsdomstol.
 4. Den permanente voldgiftsdomstols kendelser er bindende for de  

 involverede parter.
Artikel 35 1. Uden præjudice for anvendelsen af bestemmelserne i Annex IV om  

 inddrivelse af en route-afgifter skal alene de kontraherende parter have  

 jurisdiktion til at påkende tvister, som kan opstå mellem Organisationen,  

 repræsenteret ved Agency's Generaldirektør, og enhver fysisk eller juridisk  

 person i forbindelse med Organisationens handlinger.
2. Uden præjudice for anvendelsen af bestemmelserne i Annex IV om  

 inddrivelse af en route-afgifter skal sag anlægges på den kontraherende parts  

 territorium; (a) hvor sagsøgte har bopæl eller registreret kontor; (b) hvor sagsøgte har forretningssted, såfremt hverken hans bopæl eller  

 registrerede kontor er beliggende på en kontraherende parts territorium; (c) i mangel af jurisdiktion som nævnt i (a) og (b), hvor sagsøgte har  

 aktiver; (d) i mangel af jurisdiktion som nævnt i (a) -(c), hvor EUROCONTROL har  

 sit hovedkontor.
Artikel 36 1. Ændringer til bestemmelserne i Annex I om Agency's statutter og til  

 bestemmelserne i artikel 16 -19 i Annex IV om en route-afgiftssystemet skal  

 være gældende inden for de kontraherende parters territorium, såfremt de  

 pågældende ændringer er foretaget i overensstemmelse med bestemmelserne i  

 nærværende Konvention.
 2. Bestemmelserne i Annex III om skat og bestemmelserne i artikel 1-15 i  

 Annex IV om en route-afgiftssystemet kan ikke ændres af Generalforsamlingen.
3. Hver kontraherende part skal være bundet af Annex IV for en periode af  

 fem år regnet fra nærværende Konventions ikrafttræden.
Perioden på fem år  

 forlænges automatisk med perioder af fem år.
En kontraherende part, der  

 senest to år, inden den igangværende periode udløber, skriftligt har meddelt  

 Generalforsamlingen, at den ikke ønsker perioden forlænget, skal ved udløbet  

 af denne femårs-periode ikke længere være bundet af Annex IV.
 4. Rettigheder og pligter for den kontraherende part, der udtræder, kan om  

 nødvendigt fastsættes i en særlig aftale indgået mellem denne part og  

 Organisationen.
 En sådan aftale skal godkendes af Generalforsamlingen ved enstemmighed af  

 de afgivne stemmer, idet den kontraherende part, der udtræder, ikke deltager  

 i afstemningen.
5. Den kontraherende part, der ikke længere er bundet af Annex IV, kan når  

 som helst skriftligt meddele Generalforsamlingen, at den på ny ønsker at  

 blive bundet heraf.
Den pågældende kontraherende part bindes på ny af Annex  

 IV seks måneder regnet fra den dag, Generalforsamlingen træffer beslutning om  

 at acceptere denne anmodning.
Beslutningen, der træffes ved enstemmighed af  

 de afgivne stemmer, træffes af de kontraherende parter, der deltager i det  

 fælles system.
Vedkommende kontraherende part skal være bundet af Annex IV  

 for en periode af fem år regnet fra den dag, hvor den på ny blev bundet  

 heraf.
Denne periode forlænges automatisk under de samme betingelser som dem,  

 der er angivet i stk. 3.
Artikel 37 De kontraherende parter forpligter sig til at sikre Agency kontinuerlig  

 adgang til de offentlige ydelser, der følger af gældende lovgivning, og som  

 er nødvendige for de operationelle tjenesters korrekte udførelse.
Artikel 38 1. Gyldigheden af nærværende Konvention, som ændret ved Protokol af 12.  

 februar 1981, og senere ændret ved Protokollen åbnet for undertegnelse i  

 Bruxelles i 1997, forlænges for en ikke nærmere fastsat periode.
 2. Når den således forlængede Konvention har været i kraft i tyve år, kan  

 enhver kontraherende part opsige den for sit eget vedkommende ved en  

 skriftlig meddelelse herom til regeringen i Kongeriget Belgien, der  

 underretter regeringerne i de andre kontraherende stater herom.
Beslutningen om at opsige Konventionen får gyldighed med udgangen af det  

 år, hvor opsigelsen blev meddelt på betingelse af, at den særlige aftale, der  

 omtales i stk. 3, er blevet indgået på dette tidspunkt.
I mangel heraf træder  

 opsigelsen i kraft på den dato, der fastsættes i nævnte særlige aftale.
 3. Rettigheder og forpligtelser, herunder af økonomisk karakter for den  

 kontraherende part, der for sit vedkommende opsiger Konventionen, skal  

 fastsættes i en særlig aftale indgået mellem denne part og Organisationen.
 Denne aftale skal godkendes af Generalforsamlingen ved enstemmighed af de  

 afgivne stemmer, idet den kontraherende part, der for sit vedkommende opsiger  

 Konventionen, ikke deltager i afstemningen.
 4. Organisationen kan opløses, hvis antallet af kontraherende parter  

 indskrænkes til under 50% af de undertegnende parter i ovennævnte Protokol af  

 1997 under forbehold af, at der på Generalforsamlingen opnås enstemmighed af  

 de afgivne stemmer.
 5. Hvis Organisationen efter anvendelse af bestemmelserne i nærværende  

 artikel opløses, skal den fortsætte med at eksistere som juridisk person, som  

 angivet i artikel 4, indtil den er likvideret.
Artikel 39 1. Tiltrædelse af nærværende Konvention, som ændret ved Protokol af 12.  

 februar 1981 og ved Protokollen åbnet for undertegnelse i Bruxelles i 1997,  

 foretaget af enhver stat, der ikke er undertegner af sidstnævnte Protokol,  

 forudsætter, at Generalforsamlingen træffer beslutning herom ved enstemmighed  

 af de afgivne stemmer.
 2. Generalforsamlingens præsident underretter den stat, der ikke er  

 undertegner, om beslutningen om at godkende tiltrædelsen.
 3. Tiltrædelsesdokumentet deponeres hos Kongeriget Belgiens regering, som  

 underretter regeringerne for de andre undertegnende og tiltrædende stater.
 4. Tiltrædelse sker med virkning fra den første dag i den anden måned, der  

 følger efter tiltrædelsesdokumentets deponering.
Artikel 40 1. Tiltrædelse af nærværende Konvention, som ændret ved Protokol af 12.  

 februar 1981 og ved Protokollen, åbnet for undertegnelse i Bruxelles i 1997,  

 skal være åben for regionale, økonomisk integrerede organisationer på vilkår  

 og betingelser, der fastsættes efter nærmere aftale mellem de kontraherende  

 parter og de pågældende organisationer, af hvilke en eller flere af de  

 undertegnende stater skal være medlemmer, idet de pågældende vilkår og  

 betingelser skal fastsættes i en tillægsprotokol til Konventionen.
 2. Tiltrædelsesdokumentet deponeres hos Kongeriget Belgiens regering, som  

 underretter de andre parter.
 3. En regional, økonomisk integreret organisations tiltrædelse sker med  

 virkning fra den første dag i den anden måned efter tiltrædelsesdokumentets  

 deponering på betingelse af, at den i stk. 1 nævnte tillægsprotokol er trådt  

 i kraft.
Nærværende dokument, der konsoliderer Konventionen, og dens  

 Annexer er udfærdiget på tysk, engelsk, bulgarsk, kroatisk, dansk, spansk,  

 fransk, græsk, ungarsk, italiensk, hollandsk, norsk, portugisisk, rumænsk,  

 slovakisk, slovensk, svensk, tjekkisk og tyrkisk.
I medfør af de afsluttende  

 bestemmelser i den internationale EUROCONTROL Konvention vedrørende  

 samarbejde om luftfartens sikkerhed af 13. december 1960, de afsluttende  

 bestemmelser i Protokol af 12. februar 1981, der ændrede omtalte Konvention  

 samt de afsluttende bestemmelser i Protokollen, åbnet for undertegnelse i  

 Bruxelles i 1997, og som konsoliderer omtalte Konvention med senere  

 ændringer, skal den franske tekst have forrang i tilfælde af  

 uoverensstemmelse mellem teksterne.
ANNEX 1 AGENCY'S STATUTTER Agency's Statutter Artikel 1 1. Agency er den institution, der er ansvarlig for gennemførelse af de mål  

 og udførelse af de hverv, som er beskrevet i Konventionen, eller som  

 fastsættes af Generalforsamlingen eller af Rådet og deres støtteorganer.
Det  

 skal tage initiativ til og fremsætte forslag til de relevante organer i  

 forbindelse med udøvelse af de forskellige funktioner og udførelse af de  

 forskellige hverv for disse organer samt for andre hverv tildelt  

 Organisationen.
Det skal ligeledes yde bistand til Generalforsamlingen og  

 Rådet og deres støtteorganer med hensyn til udførelse af deres  

 tilsynsfunktioner.
 2. Agency kan, når det er nødvendigt, i forbindelse med udøvelsen af sine  

 hverv, få assistance af civile og militære eksperter udpeget af staterne  

 eller de pågældende tjenesteyderes organisationer.
3. Agency fungerer som omdrejningspunkt for samarbejdet og koordineringen  

 regeringerne imellem på luftfartsområdet.
Det skal fremsætte forslag og give  

 den nødvendige støtte til en tilnærmelse og gennemførelse af et ensartet  

 europæisk lufttrafikstyringssystem.
 4. Det skal især forsyne de kontraherende parter med bestemmelser,  

 information og støtte- og rådgivningstjeneste og på baggrund af aftaler, der  

 er indgået i medfør af Konventionens artikel 2, tillige forsyne  

 internationale anerkendte organisationer og ikke-kontraherende parter hermed.
5. Agency skal særligt (a) koordinere de kontraherende parters iværksættelsesplaner for at sikre  

 tilnærmelse mod et ensartet europæisk lufttrafikstyringssystem; (b) behandle de emner inden for luftfartsområdet, der undersøges af den  

 internationale organisation for civil luftfart (ICAO) og andre internationale  

 organisationer, der beskæftiger sig med civil luftfart, og koordinere og  

 forelægge ændringer til ICAO's dokumenter; (c) udarbejde forslag til detaljeret planlægning af harmonisering og  

 integrering af lufttrafiktjenester og -systemer, især jord- og luftbårne  

 komponenter i de kontraherende parters flyvesikringssystemer med henblik på  

 at oprette et ensartet europæisk lufttrafikstyringssystem; (d) udarbejde forslag til procedurer for strategisk planlægning og  

 udformningen af ruter og de hertil støttende luftrumsstrukturer i samarbejde  

 med civile og militære eksperter udpeget af staterne; (e) udarbejde forslag til harmonisering af de europæiske bestemmelser for  

 lufttrafiktjeneste, udarbejde koordinerede eller fælles politikker for at  

 forbedre lufttrafikstyringen i og omkring lufthavne og støtte  

 effektivitetsforbedringer og fleksibilitet mellem de civile og militære  

 brugeres benyttelse af luftrummet; (f) udarbejde forslag eller indgå i en rådgivende rolle i alle aspekter  

 vedrørende politik og planlægning.
Dets rækkevidde er ikke begrænset til en  

 route-lufttrafikstyring, men udvidet for at kunne imødekomme en integreret  

 »gate-to-gate« indfaldsvinkel til lufttrafikstyring.
Det assisteres  

 af nationale eksperter i forberedelsen af disse forslag; (g) undersøge og fremme foranstaltninger til forbedring af effektiviteten  

 i forhold til omkostningerne inden for luftfart; (h) udarbejde fælles kriterier, procedurer og metoder til sikring af  

 størst mulig effektivitet og kvalitet i lufttrafikstyringssystemer og  

 lufttrafiktjenester; (i) koordinere nationale lufttrafikstyringsorganisationers forsknings-,  

 udviklings-, test- og evalueringsprogrammer (RDTE), herunder indsamle og  

 udbrede resultater; (j) lede fælles studier, tests og målrettet forskning samt anden teknisk  

 udvikling; (k) definere, udforme, udvikle, godkende og tilrettelægge iværksættelsen  

 af et ensartet system for europæisk lufttrafikstyring under ledelse af Rådet.
6. Når Agency udøver flyvesikringstjeneste, har det til opgave at (a) forebygge sammenstød mellem luftfartøjer; (b) fremme og regulere lufttrafik; (c) give råd og oplysninger af betydning for flyvningens sikre og  

 effektive udførelse; (d) underrette de relevante institutioner om luftfartøjer, der har behov  

 for eftersøgnings- og redningstjeneste, og i nødvendigt omfang assistere  

 disse.
7. Agency arbejder tæt sammen med brugerorganisationerne for så effektivt  

 og billigt som muligt at opfylde den civile luftfarts behov.
Agency arbejder  

 tæt sammen med de militære myndigheder for under de samme betingelser at  

 opfylde militærflyvningens specielle behov.
8. Til udførelsen af sit hverv kan Agency blandt andet opføre og drive de  

 nødvendige bygninger og anlæg, det har behov for at gøre brug af.
Det skal  

 imidlertid anvende nationale tekniske tjenester og eksisterende nationale  

 anlæg, når det er teknisk eller økonomisk forsvarligt, for at undgå  

 overlapning.
Artikel 2 1. Under iagttagelse af de beføjelser, der er tillagt Generalforsamlingen  

 og Rådet, skal Agency ledes af en Generaldirektør, der skal nyde udstrakt  

 uafhængighed med hensyn til sine ledelsesmæssige funktioner i forbindelse med  

 tilvejebringelse, anvendelse og effektiv drift af de tekniske, finansielle og  

 personalemæssige ressourcer, der stilles til hans rådighed.
Til det formål  

 træffer han de foranstaltninger, han finder nødvendige for at opfylde sine  

 forpligtelser.
2. Herudover skal Generaldirektøren med henblik på fremlæggelse til Rådets  

 godkendelse i overensstemmelse med Konventionens bestemmelser (a) forberede de årlige og femårige arbejdsprogrammer, der tager  

 indvirkninger på omkostningsudviklingen og enhedsraterne i betragtning; (b) fastsætte den femårige økonomiske plan og budgettet, herunder de  

 økonomiske forpligtelser samt enhedsrater og tariffer under de betingelser,  

 der er fastsat i Annex IV; (c) fremlægge en årsberetning for Rådet vedrørende Organisationens  

 aktiviteter og økonomiske situation; (d) fremlægge principper for Agency's generelle struktur, idet denne  

 strukturs detaljer udelukkende henhører under Generaldirektørens ansvar.
3. Generaldirektøren skal endvidere (a) regelmæssigt fremlægge beretninger og anmode Rådet om direktiver, hver  

 gang der er risiko for, at målene ikke opfyldes, frister eller økonomiske  

 lofter overskrides eller i tilfælde af vigtige ændringer i programmerne; (b) forhandle de i Konventionens artikel 2 foreskrevne aftaler inden for  

 rammerne af de direktiver, der er udstedt af Rådet.
Artikel 3 Generaldirektøren skal udarbejde bestemmelser vedrørende kontrakter og  

 forelægge dem for Rådet til godkendelse på følgende områder:
(a) indgåelse af kontrakter med henblik på levering af varer og  

 tjenesteydelser til Organisationen; (b) levering af varer og tjenesteydelser fra Organisationens side; (c) salg eller overdragelse af overskydende aktiver.
Artikel 4 Generaldirektøren skal udarbejde finansielle bestemmelser og forelægge dem  

 for Rådet til godkendelse.
Heri fastsættes specielt betalingsbetingelser for  

 nationale bidrag samt betingelser for Agency's optagelse af lån.  

 Generaldirektøren skal sikre en ansvarlig økonomisk forvaltning, herunder en  

 intern revision.
Artikel 5 1. Uden præjudice for de kontraherende parters ret til at fremsætte  

 forslag skal Generaldirektøren udarbejde Agency's administrative  

 personalevedtægter og forelægge dem for Rådet til godkendelse.
(a) Disse skal specielt indeholde bestemmelser om personalets  

 nationalitet, udvælgelses- og rekrutteringsprocedurer og -principper,  

 løntariffer, pensioner, skat til Organisationen, inhabilitet, tavshedspligt  

 og tjenestens kontinuitet; (b) rekruttering af personale til Agency skal foretages blandt de  

 kontraherende parters statsborgere.
Der kan ansættes personale fra  

 ikke-kontraherende stater inden for rammerne af de aftaler, der er  

 foreskrevet i Konventionens artikel 2, stk. 3, eller i særlige tilfælde på  

 baggrund af en behørigt dokumenteret beslutning truffet af Generaldirektøren.
 2. Den internationale arbejdsorganisations administrative domstol er alene  

 kompetent, med udelukkelse af enhver anden national eller international  

 jurisdiktion, til at pådømme tvister mellem Organisationen og Agency's  

 personale.
Artikel 6 1. Generaldirektøren udnævnes for en funktionsperiode af 5 år af  

 Generalforsamlingen ved flertal under forudsætning af, at dette flertal udgør  

 tre fjerdedele af de vægtede afgivne stemmer, i henhold til den vægtning, der  

 er fastsat i Konventionens artikel 11, og at mindst tre fjerdedele af de  

 kontraherende parter afgiver stemme.
Generaldirektørens funktionsperiode kan  

 fornys een gang under samme betingelser.
Statutterne for Generaldirektøren  

 skal godkendes af Rådet.
 2. Generaldirektøren repræsenterer Organisationen i retlige forhold og i  

 samtlige civile forhold.
3. I overensstemmelse med den politik, der fastsættes af  

 Generalforsamlingen og Rådet, (a) kan Generaldirektøren udnævne personale og bringe deres tjeneste til  

 ophør i henhold til de betingelser, der er foreskrevet i  

 personalevedtægterne.
Udnævnelse til funktioner af graderne A1 og A2 for en  

 funktionsperiode på normalt fem år, der kan fornys een gang, skal godkendes  

 af Rådet; (b) kan Generaldirektøren optage lån i henhold til de finansielle  

 bestemmelser og inden for de grænser, der er fastsat af Rådet med henblik  

 herpå; (c) kan Generaldirektøren indgå kontrakter i overensstemmelse med  

 kontraktbestemmelserne omtalt i artikel 3 og inden for de grænser, der af  

 Rådet er fastsat med henblik herpå; (d) skal Generaldirektøren udarbejde bestemmelser om databeskyttelse og  

 forelægge dem for Rådet til godkendelse som anført i artikel 7, stk. 2 (l), i  

 Konventionen; (e) skal Generaldirektøren udarbejde regler og procedurer gældende for  

 standarder, specifikationer og praksis i forbindelse med  

 lufttrafikstyringssystemer og -tjenester og forelægge dem for Rådet til  

 godkendelse.
 4. Generaldirektøren kan udøve sine funktioner uden forudgående  

 forelæggelse for Rådet, men skal under alle omstændigheder holde sidstnævnte  

 underrettet om samtlige forholdsregler, der træffes i medfør af ovennævnte  

 beføjelser.
 5. Rådet skal fastsætte bestemmelser for, hvornår en stedfortræder for  

 Generaldirektøren skal udpeges i tilfælde af dennes forfald.
Artikel 7 1. Budgettets indtægter og udgifter skal balancere.
Alle Agency's  

 forventede indtægter og udgifter skal udarbejdes for hvert regnskabsår.
 2. Regnskabsåret løber fra den 1. januar til den 31. december.
 3. Generaldirektøren skal forelægge budgetforslag og forslag til den  

 femårige økonomiske plan for Rådet til godkendelse senest den 31. oktober i  

 det foregående år.
Artikel 8 1. Organisationen kan på de internationale finansielle markeder optage de  

 lån, der er nødvendige for, at den kan udøve sine hverv.
 2. Organisationen kan udstede lån på en kontraherende parts finansielle  

 markeder inden for rammerne af den nationale lovgivning, der finder  

 anvendelse for udstedelse af interne lån, eller hvis der ikke eksisterer en  

 sådan lovgivning, efter nærmere aftale med den kontraherende part.
 3. De finansielle bestemmelser skal fastsætte procedurer for  

 Organisationens optagelse og tilbagebetaling af lån.
 4. I det enkelte budget og i den enkelte femårige økonomiske plan skal der  

 fastsættes et maksimumbeløb for, hvor meget Organisationen kan låne i løbet  

 af de år, som de pågældende budgetter og femårige økonomiske planer dækker.
 5. Organisationen handler på de områder, der omtales i nærværende artikel,  

 efter nærmere aftale med de kontraherende parter eller disses centralbanker.
Artikel 9 Budgettet og den femårige økonomiske plan kan revideres i løbet af  

 regnskabsåret, hvis omstændighederne kræver det i henhold til de regler, der  

 er fastsat for disses udfærdigelse og godkendelse.
Artikel 10 1. Samtlige indtægts- og udgiftskonti i Agency's budget samt Agency's  

 økonomiske styring skal hvert år undersøges af et revisionsudvalg.
 2. Revisionsudvalget skal i sit hverv bistås af eksterne revisionsfirmaer.  

 De eksterne revisionsfirmaer udnævnes af Rådet med en funktionsperiode af tre  

 år i overensstemmelse med artikel 7, stk. 2 (f), i Konventionen.
3. Den revision, der foretages af revisionsudvalget med bistand fra de  

 eksterne rådgivende revisorer, har til formål at konstatere om indtægter og  

 udgifter er oppebåret og afholdt korrekt og at sikre en sund økonomisk drift.  

 Efter hvert regnskabsårs afslutning skal revisionsudvalget forelægge en  

 rapport vedlagt Agency's bemærkninger for Rådet.
Rådet kan pålægge Agency at  

 træffe sådanne foranstaltninger, som revisionsrapporten måtte anbefale i  

 overensstemmelse med artikel 7, stk. 2 (a), i Konventionen.
 4. Revisionsudvalget skal sikre, at der etableres et egnet  

 kvalitetsstyringssystem inden for Agency i overensstemmelse med praksis og  

 principper for forsvarlig styring og ledelse.
 5. Revisionsudvalget kan inden for dets godkendte kommissorium undersøge  

 andre finansielle spørgsmål vedrørende Agency.
Artikel 11 1. Agency's tjenester kan på anmodning fra Rådet, der handler på eget  

 initiativ eller på anmodning fra Generaldirektøren, gøres til genstand for  

 administrative og tekniske undersøgelser.
2. Disse undersøgelser udføres af ansatte tilhørende de kontraherende  

 parters administrationer med ekstern bistand, hvis der er behov herfor.
Hvert  

 undersøgelsesudvalg skal bestå af mindst to personer af forskellig  

 nationalitet.
Hvert undersøgelsesudvalg bør så vidt muligt omfatte en person,  

 der har deltaget i en tidligere undersøgelse.
Artikel 12 Rådet bestemmer Agency's arbejdssprog.
Artikel 13 Agency foretager de offentliggørelser, der er nødvendige for dets drift.
Artikel 14 Samtlige udkast til ændringer af statutterne skal forelægges  

 Generalforsamlingen til godkendelse i overensstemmelse med bestemmelserne i  

 artikel 6, stk. 1 (d), i Konventionen.
ANNEX II FLYVEINFORMATIONSREGIONER Flyveinformationsregioner Forbundsrepublikken Tyskland Berlin Upper Flight Information Region Hannover Upper Flight Information Region Rhein Upper Flight Information Region Bremen Flight Information Region Dtsseldorf Flight Information Region Frankfurt Flight Information Region Mtnchen Flight Information Region Berlin Flight Information Region Republikken Østrig Wien Flight Information Region Kongeriget Belgien - Storhertugdømmet Luxembourg Bruxelles Upper Flight Information Region Bruxelles Flight Information Region Republikken Bulgarien Sofia Flight Information Region Varna Flight Information Region Republikken Cypern Nicosia Flight Information Region Republikken Kroatien Zagreb Flight Information Region Kongeriget Danmark København Flight Information Region Kongeriget Spanien Madrid Upper Flight Information Region Madrid Flight Information Region Barcelona Upper Flight Information Region Barcelona Flight Information Region Islas Canarias Upper Flight Information Region Islas Canarias Flight Information Region Republikken Frankrig - Fyrstendømmet Monaco (*) France Upper Flight Information Region Paris Flight Information Region Brest Flight Information Region Bordeaux Flight Information Region Marseille Flight Information Region (*) Reims Flight Information Region Det Forenede Kongerige Storbritannien og Nordirland Scottish Upper Flight Information Region Scottish Flight Information Region London Upper Flight Information Region London Flight Information Region Republikken Grækenland Athinai Upper Flight Information Region Athinai Flight Information Region Republikken Ungarn Budapest Flight Information Region Irland Shannon Upper Flight Information Region Shannon Flight Information Region Shannon Oceanic Transition Area afgrænset af følgende koordinater: 51  

 grader N 15 grader W, 51 grader N 8 grader W, 48 grader 30' N 8 grader W, 49  

 grader N 15 grader W, 51 grader N 15 grader W i og over FL55 Republikken Italien Milano Upper Flight Information Region Roma Upper Flight Information Region Brindisi Upper Flight Information Region Milano Flight Information Region Roma Flight Information Region Brindisi Flight Information Region Republikken Malta Malta Flight Information Region Kongeriget Norge Oslo Upper Flight Information Region Stavanger Upper Flight Information Region Trondheim Upper Flight Information Region Bodø Upper Flight Information Region Oslo Flight Information Region Stavanger Flight Information Region Trondheim Flight Information Region Bodø Flight Information Region Bodø Oceanic Flight Information Region Kongeriget Nederlandene Amsterdam Flight Information Region Republikken Portugal Lisboa Upper Flight Information Region Lisboa Flight Information Region Santa Maria Flight Information Region Rumænien Bucuresti Flight Information Region Republikken Slovakiet Bratislava Flight Information Region Republikken Slovenien Ljubljana Flight Information Region Kongeriget Sverige Malmø Upper Flight Information Region Stockholm Upper Flight Information Region Sundsvall Upper Flight Information Region Malmø Flight Information Region Stockholm Flight Information Region Sundsvall Flight Information Region Den Schweiziske Konføderation Switzerland Upper Flight Information Region Switzerland Flight Information Region Republikken Tjekkiet Praha Flight Information Region Republikken Tyrkiet Ankara Flight Information Region Istanbul Flight Information Region ANNEX III SKATTEBESTEMMELSER Skattebestemmelser Artikel 1 1. Uden præjudice for fritagelserne, der er fastsat i Konventionens  

 artikel 22 og 23, og når Organisationen i udøvelsen af sin officielle  

 tjeneste foretager væsentlige erhvervelser af ejendom eller tjenesteydelser  

 af væsentlig værdi, der medfører overvæltning af indirekte gebyrer, skatter  

 og afgifter (inkl. gebyrer, skatter eller afgifter, der opkræves ved import  

 ud over de i Konventionens artikel 23, stk. 1, anførte), træffer regeringerne  

 i medlemsstaterne så vidt muligt egnede foranstaltninger til at annullere  

 denne overvæltning enten gennem tilpasning af de økonomiske tilskud, der  

 betales til Organisationen, eller gennem tilbagebetaling til Organisationen  

 af beløbet for disse gebyrer, skatter eller afgifter; sidstnævnte kan  

 ligeledes gøres til genstand for fritagelse.
 2. Hvad angår de betalinger, som Organisationen skal foretage til  

 medlemsstaterne for investeringer foretaget af disse stater, og for så vidt  

 som de tilsvarende udgifter skal tilbagebetales af Organisationen, skal de  

 pågældende stater sørge for, at de opgørelser, de forelægger Organisationen,  

 ikke inkluderer gebyrer, skatter eller afgifter, som Organisationen ville  

 have været fritaget for, eller som skulle tilbagebetales, eller som skulle  

 gøres til genstand for en tilpasning af de økonomiske tilskud til  

 Organisationen, hvis Organisationen selv havde foretaget disse investeringer.
 3. Bestemmelserne i nærværende artikel gælder ikke gebyrer, skatter og  

 afgifter, der opkræves som betaling for offentlige ydelser.
Artikel 2 Ejendom, som Organisationen erhverver, og som artikel 1, stk. 1, finder  

 anvendelse på, kan kun sælges eller overdrages i overensstemmelse med  

 bestemmelserne fastsat af de pågældende staters regeringer.
Artikel 3 1. Agency's Generaldirektør og Organisationens personale er skattepligtige  

 til Organisationen på grundlag af de lønninger og vederlag, som nævnte  

 Organisation betaler dem i overensstemmelse med de af Generalforsamlingen  

 fastsatte regler og betingelser.
Lønninger og vederlag er fritaget for  

 national indkomstskat.
 Lønninger og vederlag, der er fritaget for national indkomstskat, kan  

 imidlertid komme i betragtning i medlemsstaterne, når disse fastsætter  

 størrelsen af den skat, der er gældende for de andre indkomster, som  

 modtagerne af sådanne lønninger og vederlag har.
 2. Stk. 1 gælder ikke for pensioner og livrenter betalt af Organisationen.
 3. De ansattes og tidligere ansattes navne, professioner, adresser,  

 lønninger og i givet fald pensioner, som bestemmelserne i stk. 1 og 2 finder  

 anvendelse på, skal regelmæssigt meddeles medlemsstaterne.
Artikel 4 I anvendelsen af nærværende Annex handler Organisationen i forståelse med  

 de ansvarlige myndigheder i de pågældende medlemsstater.
Artikel 5 1. Nærværende Annex erstatter Tillægsprotokol til Konventionen undertegnet  

 i Bruxelles den 6. juli 1970, som ændret ved Protokol undertegnet i Bruxelles  

 den 21. november 1978, som ændret ved artikel XXXVIII i Protokol undertegnet  

 i Bruxelles den 12. februar 1981, der ændrer Konventionen.
 2. Uanset bestemmelserne i stk. 1 skal de forpligtelser, der er angivet i  

 artikel 3 i Tillægsprotokol af 6. juli 1970 fortsat være bindende, indtil en  

 fuldstændig afvikling af de pågældende fordringer og forpligtelser har fundet  

 sted.
ANNEX IV BESTEMMELSER VEDRØRENDE DET FÆLLES EN ROUTE-AFGIFTSSYSTEM Bestemmelser vedrørende det fælles en route-afgiftssystem Artikel 1 De kontraherende parter er enige om at fortsætte med at administrere et  

 fælles system for fastsættelse, fakturering og opkrævning af en  

 route-afgifter som en enkelt afgift pr. flyvning og til dette formål at  

 benytte EUROCONTROL's tjenester.
Artikel 2 På forslag fra de kontraherende parter, der deltager i det fælles en  

 route-afgiftssystem, fastsætter, fakturerer og opkræver Organisationen de en  

 route-afgifter, der pålægges brugere af en route-flyvesikringstjenesterne.
Artikel 3 I sager, der vedrører en route-afgifter, er Rådet det organ, der er  

 ansvarligt for fastsættelse af foranstaltninger til gennemførelse af  

 Generalforsamlingens beslutninger inden for en route-afgiftsområdet og for  

 overvågning af Agency's opgaver på dette område.
 Rådet skal bl.a.
(a) forberede beslutninger for Generalforsamlingen i forbindelse med en  

 route-afgiftspolitikken; (b) fastsætte den valutaenhed, i hvilken en route-afgifterne udtrykkes; (c) i overensstemmelse med de beslutninger, der træffes i medfør af  

 nærværende Konventions artikel 6, stk. 2, fastsætte betingelserne for  

 systemets anvendelse, herunder betalingsbetingelserne, såvel som  

 enhedsraterne og -tarifferne og den periode, i hvilken de skal være gældende; (d) godkende beretninger vedrørende EUROCONTROL's en  

 route-afgiftsaktiviteter; (e) vedtage de finansielle bestemmelser for en route-afgiftssystemet; (f) godkende bilag i forbindelse med EUROCONTROL's en  

 route-afgiftsaktiviteter.
Artikel 4 De en route-afgifter, der for hver enkelt flyvning angives på fakturaen  

 udstedt af Organisationen, skal udgøre et selvstændigt krav til betaling til  

 EUROCONTROL ved dets hovedkontor.
Artikel 5 1. Afgiften påhviler den, som var bruger af luftfartøjet i det tidsrum,  

 hvor flyvningen blev udført.
Afgiften hviler som en panteret på det  

 luftfartøj, som ifaldt afgiften, uanset hvor det måtte befinde sig, hvis  

 vedkommende kontraherende parts lovgivning tillader det.
 2. Når der anvendes en ICAO betegnelse eller en hvilken som helst anden  

 anerkendt betegnelse for identifikation af den pågældende flyvning, kan  

 EUROCONTROL anse luftfartøjsbrugeren for at være det luftfartsforetagende,  

 som fik tildelt den pågældende ICAO betegnelse, eller som var ved af få den  

 tildelt på flyvningens tidspunkt, eller som var identificeret i den  

 indleverede flyveplan eller identificeret gennem anvendelse af den pågældende  

 ICAO betegnelse eller andre anerkendte betegnelser for kommunikation med  

 flyvekontroltjenester eller på en hvilken som helst anden måde.
 3. Hvis brugerens identitet er ukendt, anses luftfartøjets ejer for at  

 være brugeren, medmindre denne beviser, at en anden var brugeren.
 4. Brugeren og ejeren af luftfartøjet hæfter solidarisk for betaling af  

 afgiften, hvis den pågældende kontraherende parts lovgivning tillader det.
Artikel 6 1. Når det skyldige beløb ikke er blevet betalt, kan der tages  

 forholdsregler til at gennemtvinge inddrivelsen.
Disse forholdsregler kan  

 omfatte tilbageholdelse og salg af det pågældende luftfartøj, hvis den  

 kontraherende parts lovgivning i det land, hvor luftfartøjet er landet,  

 tillader det.
 2. På EUROCONTROL's begæring kan forholdsregler også omfatte en  

 revurdering foretaget af en kontraherende part eller et hvilket som helst  

 kompetent organ, af den administrative tilladelse, der er knyttet til  

 lufttransport eller lufttrafikstyring, og som er udstedt til den, der hæfter  

 for betaling af afgiften, hvis den relevante lovgivning giver hjemmel hertil.
Artikel 7 1. Forholdsregler til inddrivelse af det skyldige beløb skal tages enten  

 af EUROCONTROL eller på EUROCONTROL's begæring af en kontraherende part eller  

 et hvilket som helst organ, der har fået tilladelse hertil af en  

 kontraherende part.
 2. Inddrivelse skal ske enten ved retslige eller administrative midler.
 3. Hver kontraherende part giver EUROCONTROL oplysning om de  

 fremgangsmåder, der anvendes i vedkommende stat, samt om de kompetente  

 retsinstanser eller administrative myndigheder.
Artikel 8 Forholdsregler til inddrivelse skal indledes på den kontraherende parts  

 territorium, (a) hvor skyldneren har sin bopæl eller sit registrerede kontor; (b) hvor skyldneren har et forretningssted, såfremt hverken hans bopæl  

 eller registrerede kontor er beliggende på en kontraherende parts  

 territorium; (c) i mangel af jurisdiktion som nævnt i (a) og (b), hvor skyldneren har  

 aktiver; (d) i mangel af jurisdiktion som nævnt i (a) - (c), hvor EUROCONTROL har  

 sit hovedkontor.
Artikel 9 1. Bestemmelserne i artikel 5, 6, 7 og 8 er ikke til hinder for, at nogen  

 kontraherende part eller et hvilket som helst organ, der er godkendt af en  

 kontraherende part, på EUROCONTROL's begæring, kan foretage inddrivelse af  

 det skyldige beløb gennem tilbageholdelse og salg af det pågældende  

 luftfartøj i overensstemmelse med den administrative procedure eller  

 lovgivning, der er gældende hos den pågældende kontraherende part.
 2. Beføjelsen til at tilbageholde og sælge omfatter også udstyr,  

 reservedele, brændstof, lager og dokumenter fra det tilbageholdte eller  

 solgte luftfartøj.
 3. Gyldigheden og virkningen af tilbageholdelse og salg skal være fastsat  

 ved lov hos den kontraherende part, hvor tilbageholdelsen har fundet sted.
Artikel 10 EUROCONTROL skal kunne indlede retsforfølgning ved vedkommende  

 retsinstanser og administrative myndigheder i stater, der ikke er parter i  

 nærværende Konvention.
Artikel 11 Følgende afgørelser truffet hos en kontraherende part skal anerkendes og  

 fuldbyrdes hos de andre kontraherende parter:
(a) endelige afgørelser truffet af en retsinstans; (b) administrative myndigheders afgørelser, som har været gjort til  

 genstand for prøvelse ved en retsinstans, men som ikke længere er det, enten  

 fordi retsinstansen ved en endelig afgørelse har forkastet anken, eller fordi  

 anken er blevet trukket tilbage, eller fordi ankefristen er udløbet.
Artikel 12 Afgørelser, som nævnt i artikel 11, skal ikke anerkendes eller fuldbyrdes  

 i følgende tilfælde:
(a) hvis retsinstansen eller den administrative myndighed hos den  

 kontraherende part, hvor afgørelsen er truffet, ikke var kompetent i  

 overensstemmelse med artikel 8; (b) hvis afgørelsen er uforenelig med retsopfattelsen i den stat, til  

 hvilken henvendelse om anerkendelse og fuldbyrdelse sker; (c) hvis skyldneren ikke har modtaget meddelelse om den administrative  

 myndigheds afgørelse eller om indledelsen af retsforfølgningen så betids, at  

 han var i stand til at varetage sit forsvar eller indbringe den for en  

 retsinstans; (d) hvis forholdsregler til inddrivelse vedrørende samme en route-afgifter  

 tidligere er taget og stadig er under behandling ved en retsinstans eller en  

 administrativ myndighed, til hvilken henvendelse sker; (e) hvis afgørelsen er uforenelig med en afgørelse vedrørende samme en  

 route-afgifter truffet af den kontraherende part, til hvilken henvendelse  

 sker; (f) hvis retsinstansen eller den administrative myndighed hos den  

 kontraherende part, hvor sagen er rejst, som forudsætning for sin afgørelse  

 har afgjort et præliminært spørgsmål vedrørende fysiske personers status  

 eller retsevne, ejendomsretlige forhold beroende på ægteskabelig forbindelse,  

 testamenter eller overdragelse på en måde, der strider mod en regel i  

 international privatret hos den kontraherende part, i hvilken der søges  

 anerkendelse, medmindre samme resultat ville være opnået ved anvendelse af  

 denne kontraherende parts regler om international privatret.
Artikel 13 Hvis afgørelser, som nævnt i artikel 11, kan fuldbyrdes hos den  

 kontraherende part, hvor de er truffet, skal de fuldbyrdes i overensstemmelse  

 med lovgivningen hos den pågældende kontraherende part, hvortil henvendelse  

 sker.
Om nødvendigt skal en beslutning om fuldbyrdelse efter anmodning  

 udstedes af en retsinstans eller en administrativ myndighed hos den  

 pågældende kontraherende part, hvortil henvendelse sker.
Artikel 14 1. Anmodningen skal være ledsaget af:
(a) en bekræftet genpart af afgørelsen; (b) i tilfælde af udeblivelsesdom: et dokument i original eller bekræftet  

 genpart, der godtgør, at indledning af retsforfølgning har været behørigt  

 forkyndt for skyldneren; (c) i tilfælde af en administrativ afgørelse: et dokument, der godtgør, at  

 kravene i artikel 11 er opfyldt; (d) et dokument, der godtgør, at afgørelsen kan fuldbyrdes hos den  

 kontraherende part, hvor afgørelsen er truffet, og at skyldneren rettidigt  

 har modtaget meddelse om afgørelsen.
2. En behørigt bekræftet oversættelse af dokumenterne skal fremlægges,  

 såfremt retsinstansen eller den administrative myndighed hos den  

 kontraherende part, hvortil henvendelse sker, anmoder om det.
Legalisering  

 eller lignende formalitet kræves ikke.
Artikel 15 1. Anmodningen kan alene afslås af grunde som nævnt i artikel 12. I intet  

 tilfælde må afgørelsen tages under realitetsbehandling i den stat, hvortil  

 henvendelse sker.
 2. Fremgangsmåden ved anerkendelse og fuldbyrdelse af afgørelsen skal  

 følge lovgivningen hos den kontraherende part, hvortil henvendelse sker,  

 medmindre nærværende Konvention fastsætter andet.
Artikel 16 Det af EUROCONTROL opkrævede beløb skal betales til de kontraherende  

 parter i overensstemmelse med Rådets beslutninger.
Artikel 17 Når et krav er inddrevet af en kontraherende part, skal beløbet uden  

 ophold betales til EUROCONTROL, som skal gå frem i overensstemmelse med  

 artikel 16. Den kontraherende parts inkasso-omkostninger skal pålægges  

 EUROCONTROL.
Artikel 18 De kompetente myndigheder hos de kontraherende parter skal samarbejde med  

 EUROCONTROL om fastsættelse og opkrævning af en route-afgifter.
Artikel 19 Hvis Rådet enstemmigt beslutter at opgive inddrivelsen af en afgift, kan  

 de pågældende kontraherende parter tage ethvert skridt, som de måtte finde  

 egnet.
I sådanne tilfælde ophører bestemmelserne i nærværende Konvention om  

 inddrivelse, anerkendelse og fuldbyrdelse af afgørelser med at være gældende.
Bilag 4 I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov om luftfart, jf. lovbekendtgørelse nr. 373 af 4. juni 1997,  

 foretages følgende ændringer:
 1. § 50, stk. 1, affattes således:
»Ingen må gøre eller forsøge at gøre tjeneste på et luftfartøj i  

 nogen af de i § 35 omhandlede stillinger, når den pågældende har nydt  

 spiritus i et sådant omfang, at denne er ude af stand til at gøre tjeneste på  

 fuldt betryggende måde, eller såfremt den pågældende har en  

 alkoholkoncentration i blodet på 0,20 promille eller derover.« § 50  . Ingen må gøre eller forsøge at gøre tjeneste på et  

 luftfartøj i nogen af de i § 35 omhandlede stillinger, når han har nydt  

 spiritus i et sådant omfang, at han er ude af stand til at gøre tjeneste på  

 fuldt betryggende måde, eller - bortset fra tjeneste af underordnet  

 sikkerhedsmæssig betydning - såfremt han har en alkoholkoncentration i blodet  

 på 0,40 promille eller derover.
 2.  I  § 54  indsættes som  stk.  

 2  og  stk. 3:
 »Stk. 2.  Trafikministeren kan fastsætte de  

 forskrifter, som er nødvendige for at gennemføre de beslutninger, som  

 EUROCONTROL i medfør af EUROCONTROL konventionen træffer for driften af et  

 fælles europæisk lufttrafikreguleringssystem.
Stk. 3. Beføjelser, som efter grundloven tilkommer rigets  

 myndigheder, kan i det omfang, det er fastsat i artikel 19, stk. 1, i den  

 reviderede konvention, Den Internationale EUROCONTROL konvention af 13.  

 december 1960 vedrørende samarbejde om luftfartens sikkerhed med senere  

 ændringer, udøves af den i bestemmelsen nævnte institution.« 3  ..  § 71, stk. 2, 3. og 4. pkt.,  

  affattes således:
»Afgiften påhviler ejeren og brugeren af såvel danske som udenlandske  

 luftfartøjer ved flyvning i det område, hvor hjælpemidler kan benyttes.  

 Ejeren og brugeren hæfter solidarisk for afgiftens betaling.« § 71  . - - - Stk. 2. - - - Afgiften påhviler brugeren af såvel danske som udenlandske luftfartøjer  

 ved flyvning i det område, hvor hjælpemidler kan benyttes.
Hvis brugerens  

 identitet ikke er kendt, påhviler afgiften ejeren af luftfartøjet, medmindre  

 ejeren godtgør, hvem der var bruger.
 4.  I  § 71  indsættes efter  stk.  

 2  som nyt stykke:
» Stk. 3. Hvis der for en flyvning anvendes en ICAO betegnelse  

 eller en hvilken som helst anden anerkendt betegnelse for identifikation af  

 den pågældende flyvning, kan det luftfartsforetagende, som fik tildelt eller  

 anvendte betegnelsen, anses som brugeren.« Stk. 3 - 5 bliver herefter stk. 4 - 6.
 5. § 71, stk.4, der bliver  stk. 5,  

  affattes således:
»Stk. 5. Trafikministeren kan fastsætte regler om opkrævning  

 og inddrivelse af afgifterne, herunder at danske myndigheder, i det omfang  

 det følger af ANNEX IV til EUROCONTROL konventionen, yder bistand til  

 inddrivelse af EUROCONTROLs udestående afgifter.« § 71  . - - - Stk. 4. Trafikministeren kan fastsætte regler om opkrævning og  

 inddrivelse af afgifterne, herunder at danske myndigheder, i det omfang det  

 følger af Multilateral Agreement Relating to Route Charges, yder bistand til  

 inddrivelse af EUROCONTROL's udestående afgifter.
