Retsforskriften vedrører følgende lovgivning: R LOV nr 852 af  

 20/12/1989 § 22 Retsforskriften administreres af: Senere ændringer: Ingen Ventetid på behandling på et offentligt sygehus Efter dagpengelovens § 22, stk. 1 skal dagpengeperioden forlænges udover  

 varighedsbegrænsningen, når den sygemeldte er under eller venter på  

 lægebehandling, der må antages at kunne genskabe arbejdsdygtigheden inden for  

 26 uger, eller når det drejer sig om alvorlig sygdom, der kræver langvarig  

 behandling, inden for 2 x 26 uger.
For personer, der ikke skønnes at kunne genskabe arbejdsdygtigheden inden  

 for de nævnte perioder, er der ikke efter denne bestemmelse hjemmel til at  

 forlænge udbetalingen af dagpenge.
Det har hidtil været uden betydning, om  

 det var ventetider på behandling, der var årsag til, at raskmelding ikke  

 skønnedes at kunne ske inden for tidsfristerne, eller der forelå anden årsag.
 Der henvises nærmere til Socialministeriets bekendtgørelse nr. 688 af 11.  

 oktober 1991 om dagpenge ved sygdom eller fødsel, § 48, nr. 2 og § 49, nr. 1.
 Der er nu indført den regel, at der ved afgørelsen af, om dagpengeretten  

 kan forlænges efter § 48, nr. 2 og § 49, nr. 1 skal ses bort fra perioden,  

 hvor den sygemeldte venter på behandling på et offentligt sygehus.
Reglen er indsat som § 49 a i bekendtgørelsen, jf.
Socialministeriets  

 bekendtgørelse nr. 683 af 25. august 1993.
 Bestemmelsen har virkning for personer omfattet af varighedsbegrænsningen  

 i § 22, stk. 1, den 1. september 1993 eller senere.
 I sager, hvor en sygemeldt ikke uden videre kan skønnes raskmeldt inden  

 for tidsrammerne, må det derfor fremover belyses, om der indgår ventetid på  

 behandling på offentligt sygehus.
 Ventetid til praktiserende speciallæger og private sygehuse indgår ikke i  

 ændringen, og sådanne ventetider skal derfor fortsat medregnes i de 26 uger  

 eller 2 x 26 uger.
 Der er kommet nye regler om ventetid på behandling på sygehus.
Efter at ændringen er omtalt i pressen kan der muligvis være klienter, der  

 har forventning til, at ventetid på offentligt sygehus altid vil give ret til  

 forlængelse af dagpengene, indtil behandling har fundet sted.
Det må  

 forklares dem, at ventetid ikke i sig selv giver ret til forlængelse, men at  

 betingelserne i øvrigt skal være opfyldt, herunder at det skønnes, at  

 pågældende efter behandlingen kan genoptage erhvervsmæssig beskæftigelse.
 En konsekvens af ændringen er, at ventetid på behandling på et offentligt  

 sygehus ligeledes ikke skal medregnes ved opgørelse af de dagpengeperioder,  

 der er udbetalt dagpenge for i de forudgående 18 kalendermåneder.
 Der vil formentlig være tale om et relativt begrænset antal tilfælde, hvor  

 der opstår tvivl om fortolkning af den nye bestemmelse, idet den kun finder  

 anvendelse for ventetider, eller dele af ventetider, der falder efter  

 varighedsbegrænsningens indtræden.
 Efter sagens natur er der endnu ingen sager for Dagpengeudvalget om denne  

 ændring, men afgørelser, der er illustrative, vil blive udsendt som SM, så  

 snart de foreligger.
UARBEJDSDYGTIGHED - REVALIDERING I pressen har der været nogle indlæg, der rejser tvivl om  

 uarbejdsdygtighedsbegrebet i loven om dagpenge ved sygdom eller fødsel.
Der har været givet udtryk for, at kravet om uarbejdsdygtighed i  

 dagpengelovens § 5 skulle bevirke, at personer, der søger om revalidering, må  

 ophøre med sygedagpenge og overgå til kontanthjælp, indtil revalidering kan  

 iværksættes, og de kan overgå til bruttorevalideringsydelse.
Baggrunden for  

 stop af sygedagpenge skulle være, at den sygemeldte ikke længere anses for  

 fuldt uarbejdsdygtig på grund af sygdom, når pågældende er så rask, at der  

 kan søges revalidering.
Dagpengeudvalgets praksis skulle give udtryk herfor.
Men det er ikke korrekt, at en ansøgning om revalideringshjælp skulle  

 medføre, at dagpengene må ophøre.
Efter Dagpengeudvalgets praksis anses der  

 fortsat at foreligge fuld uarbejdsdygtighed, selv om der er søgt  

 revalideringshjælp, hvis sygdommen forhindrer den pågældende i at vende  

 tilbage til arbejdsmarkedet, uden at revalidering iværksættes.
I givet fald  

 skal der udbetales dagpenge, indtil revalidering kan iværksæt-tes.
Hvis  

 varighedsbegrænsningen ifølge dagpengelovens § 22, stk. 1, er nået, skal der  

 ske forlængelse af udbetalingen, når det er overvejende sandsynligt, at  

 revalidering iværksættes.
Der kan således fortsat udbetales sygedagpenge, hvis det er sygdom, der  

 forhindrer den sygemeldte i at vende tilbage til passende arbejde, uden at  

 revalidering iværksættes.
For at få sygedagpenge skal der være en sammenhæng  

 mellem sygdom og revalidering.
 Hvis det er andet end sygdom, der er årsag til revalidering, f.eks.  

 sociale forhold, vil udbetalingen af sygedagpenge ikke blive fortsat eller  

 forlænget udover varighedsbegræsningen.
