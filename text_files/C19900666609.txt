I.
Indledning Folketinget har vedtaget en række ændringer i tjenestemandslovgivningen,  

 jf. vedhæftede - lov nr. 384 af 13. juni 1990 om ændring af lov om tjenestemænd i staten,  

 folkeskolen og folkekirken - lov nr. 383 af 13. juni 1990 om ændring af lov om tjenestemandspension.
 Ændringerne trådte i kraft den 15. juni 1990. Ændringerne i  

 tjenestemandspensionsloven har virkning fra 1. april 1990 bortset fra  

 bestemmelsen i § 1, stk. 3, om registreret partnerskab, der har virkning fra  

 1. oktober 1989.
 Nogle af lovændringerne er bemyndigelsesbestemmelser for finansministeren  

 til at fastsætte nærmere regler efter indhentet udtalelse fra Lønningsrådet.  

 Disse regler vil blive udsendt, efterhånden som de foreligger.
 De væsentligste af de gennemførte ændringer omtales kort i det følgende:
II.
Tjenestemandsloven 1. Organisationsansvar for overtrædelse af aftaler mv.  

 (§ 53 a) Staten, (amts)kommuner og en eller flere af tjenestemændenes  

 centralorganisationer kan ikendes bod af Tjenestemandsretten for overtrædelse  

 af aftaler og bestemmelser, som træder i stedet for aftaler.
Det er forudsat, at der som hidtil har været ført forhandlinger mellem  

 Finansministeriet og vedkommende centralorganisation om spørgsmålet, inden  

 der anlægges sag ved Tjenestemandsretten.
Sager anlægges normalt af og mod  

 finansministeren eller en eller flere centralorganisationer, jf. § 54 a, stk.  

 1.
Boden tilfalder den, der har anlagt sagen.
Det er i lovbemærkningerne  

 forudsat, at bod, som skal betales af staten, udredes af vedkommende  

 ministerium.
 I lovbemærkningerne er det anført, at arbejdsretlig praksis med hensyn til  

 organisationsansvar for overenskomstbrud vil kunne være vejledende i disse  

 sager.
 Bestemmelserne finder tilsvarende anvendelse i sager om overtrædelse af  

 aftaler, der vedrører tjenestemandslignende ansatte.
I forbindelse med indførelsen af organisationsansvaret henledes  

 opmærksomheden på forhandlingsreglerne i hovedaftalen med tjenestemændenes  

 centralorganisationer, jf. bekendtgørelse nr. 515 af 28. november 1969.  

 Specielt fremhæves hovedaftalens § 15, stk. 1, hvorefter forhandling skal  

 påbegyndes senest 3 uger efter, at anmodning herom er modtaget, medmindre  

 parterne enes som andet.
Endvidere fremhæves den forhandlingspligt, der i  

 henhold til hovedaftalens §§ lo-l2 påhviler ministerier og institutioner.  

 (Hovedaftalen findes i Personaleadministrativ Vejledning som bilag 3.2).
2. Organisationsansvar for kollektive overtrædelser af  

 tjenestemandslovens § 10 (arbejdsnedlæggelser mv.) (§ 54, stk. 3) Centralorganisationerne og de tilsluttede organisationer kan ikendes bod  

 af Tjenestemandsretten, hvis de har understøttet eller været passive over for  

 tjenestemænds arbejdsnedlæggelser mv.
Boden tilfalder den, der har anlagt  

 sagen.
 Organisationsansvaret indebærer ikke nogen ændret retlig vurdering af den  

 enkelte tjenestemands ansvar.
 I lovbemærkningerne er det anført, at arbejdsretlig praksis med hensyn  

 til, hvornår der foreligger organisationsansvar, vil kunne være vejledende i  

 disse sager.
 Finansministeriet vil senere udsende et nyt cirkulære om indberetning af  

 arbejdsnedlæggelser.
3. Ansættelse af visse EF-statsborgere på tilsvarende  

 vilkår som tjenestemænd (§ 58 c) Finansministeren har fået bemyndigelse til efter indhentet udtalelse fra  

 Lønningsrådet at bestemme, at personer, der ansættes i staten, folkeskolen og  

 folkekirken i henhold til EF-reglerne om arbejdskraftens frie bevægelighed,  

 ansættes på tilsvarende vilkår som tjenestemænd.
Bestemmelsen skal ses i  

 sammenhæng med den samtidig gennemførte bestemmelse i  

 tjenestemandspensionslovens § 19, stk. 2, jf. nedenfor pkt.
III.3.
Bemyndigelsen forudsættes alene anvendt i det omfang, det er påkrævet for  

 at opfylde EF-reglerne.
Bestemmelsen vil derfor ikke blive anvendt, når en  

 stilling efter danske regler besættes på andre vilkår end  

 tjenestemandsvilkår, f.eks. overenskomstvilkår.
4. Udtalelser ved ansøgning om ledig stilling (§ 8) Der er nu tilvejebragt hjemmel til, at finansministeren efter indhentet  

 udtalelse fra Lønningsrådet kan fastsætte undtagelser fra kravet om, at der  

 skal afgives en bedømmelse efter § 8, når en tjenestemand søger en ledig  

 stilling.
 Finansministeriet vil senere indhente udtalelser fra ministerier mv. om, i  

 hvilke situationer der skønnes at være behov for at fravige kravet om en  

 sådan bedømmelse.
5. Tavshedspligt Tjenestemandslovens § lo, stk. 2, er ophævet som følge af de nye  

 bestemmelser om tavshedspligt i forvaltningslovens § 27 og straffelovens §  

 152 og §§ 152 c - 152 f.
6. Begrundelseskravet ved uansøgt afsked Tjenestemandslovens § 31, stk. 2, er ophævet som følge af de nye  

 bestemmelser om begrundelse mv. i forvaltningslovens kapitel 6.
III.
Tjenestemandspensionsloven 1. Forbedring af pensionerne for de højere lønnede  

 tjenestemænd Forhøjelsen af pensionerne for højere lønnede tjenestemænd er en  

 opfølgning af aftaleforliget i foråret 1989 og skal ses i sammenhæng med  

 Finansministeriets overvejelser om en lederpolitik med bl.a. øget udskiftning  

 på chefposterne.
Det loft, som maksimerede pensionen i lønramme 4o, er ophævet, og samtidig  

 er det generelle tillæg til lønramme 35-40 gjort pensionsgivende, idet den  

 pensionsmæssige vægtning fastlægges efter forelæggelse for Lønningsrådet.
Der  

 sigtes mod årlige pensionsforhøjelser i størrelsesordenen ca. 2.600 kr. for  

 lønramme 35, stigende til godt l8.ooo kr. i lønramme 39 og godt 36.000 kr. i  

 lønramme 40.
 Når udtalelsen fra Lønningsrådet foreligger, vil der blive udsendt  

 særskilt meddelelse om disse pensionsforbedringer, der har virkning for  

 tjenestemænd, der er pensioneret pr. 1. april 1990 og senere.
2. Aftrædelsesordning - som tidsbegrænset supplement  

 til pensionen For enkelte eller grupper af tjenestemænd, der fratræder med pension på  

 grund af alder eller af anden dem utilregnelig årsag, kan der efter udtalelse  

 fra Lønningsrådet etableres ordninger med et overgangsmæssigt supplement til  

 pensionen.
Aftrædelsesordningerne forudsættes normalt finansieret af  

 personaleorganisationernes puljer.
Der er ikke på nuværende tidspunkt fastlagt principper for, i hvilke  

 situationer der kan etableres sådanne ordninger.
I lovbemærkningerne er der  

 dog som eksempel nævnt muligheden for at tilbyde ældre chefer en mere  

 fleksibel fratræden fra chefposterne.
3. Øvrige ændringer Ud over den pensionsmæssige opfølgning af det under pkt.
II.3 nævnte om  

 sidestilling af EF-borgere, der i henhold til EF-reglerne ansættes på  

 tilsvarende vilkår som tjenestemænd, indeholder loven mindre ændringer som  

 f.eks. hjemmel til at bevilge pension til ægtefællen efter en tjenestemand i  

 tilfælde, hvor to ægtefæller har giftet sig igen efter en kortere varende  

 skilsmisse, men på et tidspunkt, hvor tjenestemanden var pensioneret og/eller  

 fyldt 60 år.
