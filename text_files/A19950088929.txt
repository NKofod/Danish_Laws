 Herved bekendtgøres lov om Kongerigets Danmarks  

 Fiskeribank, jf. lovbekendtgørelse nr. 956 af 4. december 1992, med de  

 ændringer, der følger af lov nr. 401 af 14. juni 1995.
 § 1.  Kongeriget Danmarks Fiskeribank har til formål  

 at yde lån til dansk fiskeri og akvakultur.
 Stk. 2.  Instituttets hjemsted er København.
 Stk. 3.  Banken kan i øvrigt varetage  

 forvaltningsopgaver, som henlægges til den.
 § 2.  Som grundfond for bankens virksomhed stiller  

 statskassen et beløb på 40 mill. kr. til rådighed for banken.
 Stk. 2.  Grundfonden kan ikke forlanges tilbagebetalt,  

 forinden banken har ophørt sin virksomhed og opfyldt alle sine forpligtelser.
 Stk. 3.  Ud over grundfonden meddeles der banken en  

 statsforskrivning til sikring af den fornødne egenkapital i banken.  

 Forskrivningens størrelse og effektuering fastsættes af landbrugs- og  

 fiskeriministeren efter aftale med finansministeren.
 § 3.  Bankens bestyrelse kan optage og yde lån efter  

 regler, der fastsættes i bankens vedtægter.
 Stk. 2.  Grænsen for bankens udlånstilsagn på grundlag  

 af obligationsudstedelse fastsættes på de årlige finanslove.
Stk. 3.  Til berigtigelse af bankens udlån kan udstedes  

 kasseobligationer.
Staten garanterer for renter og afdrag på disse  

 obligationer, der kan udstedes og transporteres uden stempelafgift.
 § 4.  Grundfondens midler samt bankens øvrige midler  

 kan benyttes til udlån, indskud eller til køb af de af banken udstedte eller  

 andre børsnoterede obligationer.
§ 5.  De dokumenter, der i forbindelse med bankens  

 lånevirksomhed udstedes til eller af banken, er stempelfri og tinglyses eller  

 registreres uden betaling.
Det samme gælder for de dokumenter, der udstedes  

 for de af låneforeninger for fiskere foretagne genudlån af fiskeribankens  

 midler.
Transporter, der af låntageren meddeles på lån af fiskeribankens  

 midler, kan udfærdiges på ustemplet papir.
 Stk. 2.  Attester og udskrifter fra statsmyndigheder til  

 brug ved tinglysning eller registrering af de i 1. stykke nævnte dokumenter  

 meddeles stempelfri og uden betaling.
 § 6.  Banken ledes af en bestyrelse på 6 medlemmer.  

 Den daglige administration varetages af Kongeriget Danmarks Hypotekbank og  

 Finansforvaltning som forretningsfører.
Stk. 2.  Af bestyrelsens medlemmer beskikkes 5 af  

 landbrugs- og fiskeriministeren og 1 af finansministeren.
Landbrugs- og  

 fiskerministeren beskikker et af medlemmerne som formand for bestyrelsen.
Ved  

 stemmelighed er formandens stemme afgørende.
Beskikkelsen gælder i indtil 4  

 år.
Beskikkelsen kan tilbagekaldes inden periodens udløb.
Udtræder et medlem  

 af bestyrelsen inden periodens udløb, skal der beskikkes et nyt medlem for  

 den tilbageværende periode.
Stk. 3.  Landbrugs- og fiskeriministeren udfærdiger  

 bankens vedtægt efter høring af bankens bestyrelse og efter forhandling med  

 finansministeren.
Vedtægten indeholder de nærmere regler for ydelse af lån,  

 herunder bestemmelser om en passende garanti fra private pengeinstitutter,  

 samt om den daglige forretningsgang m.v.
 Stk. 4.  Landbrugs- og fiskeriministeren påser, at  

 banken overholder bestemmelserne i loven og regler udfærdiget i medfør af  

 loven.
 § 6 a.  Kongeriget Danmarks Hypotekbank og  

 Finansforvaltning kan med tillæg af renter og omkostninger inddrive skyldige  

 beløb ved indeholdelse i løn m.v. hos den pågældende efter reglerne om  

 inddrivelse af personlige skatter i kildeskatteloven.
Stk. 2.  Landbrugs- og fiskeriministeren kan fastsætte  

 nærmere regler om fremgangsmåden i forbindelse med lønindeholdelsen, herunder  

 om straf af bøde for overtrædelse af reglerne.
For overtrædelser, der begås  

 af et aktieselskab, anpartsselskab eller lignende, kan der pålægges selskabet  

 som sådant bødeansvar.
 Stk. 3.  Kongeriget Danmarks Hypotekbank og  

 Finansforvaltning kan indhente de oplysninger hos skattemyndigheder og andre  

 offentlige myndigheder om den pågældende, som er nødvendige for at varetage  

 inddrivelsen af de i stk. 1 nævnte beløb, herunder oplysninger om indkomst-  

 og formueforhold.
 § 7.  Bankens årsregnskab samt beretning om bankens  

 virksomhed afgives til landbrugs- og fiskeriministeren, hvorefter regnskabet  

 offentliggøres.
 Stk. 2.  Landbrugs- og fiskeriministeren kan kræve sig  

 meddelt enhver oplysning om bankens forhold.
 Stk. 3.  Driftsoverskud henlægges til reserve- og  

 administrationsfonden.
Stk. 4.  Eventuelt negativt resultat før hensættelse til  

 tab, ud over hvad der måtte kunne afholdes af reserve- og  

 administrationsfonden, søges dækket på de årlige bevillingslove.
Udbetalingen  

 sker, når bankens godkendte regnskab foreligger samt efter særskilt  

 godkendelse i Finansudvalget.
 Stk. 5.  Udviser banken i 3 på hinanden følgende år  

 negativt resultat før hensættelser til tab, træffer Folketinget beslutning  

 om, horvidt banken skal fortsætte, og vilkårene herfor.
 § 8.  Revision af bankens virksomhed foretages efter  

 reglerne for den statslige revision.
 § 9.  Denne lov træder i kraft den 1. marts 1978.
 Stk. 2.  Samtidig ophæves lov nr. 78 af 23. marts 1932  

 om oprettelse af et kreditinstitut for fiskerierhvervet med senere ændringer,  

 jf. lovbekendtgørelse nr. 107 af 5. april 1967.
 Lov nr. 401 af 14. juni 1995 indeholder følgende  

 ikrafttrædelsesbestemmelser:
§ 2.  (* 1) Landbrugs- og fiskeriministeren fastsætter  

 tidspunktet for lovens ikrafttræden.
Landbrugs- og Fiskeriministeriet, den  

 22. november 1995 Henrik Dam Kristensen / Lars Touvdal Christensen (* 1) Ikrafttrædelsestidspunktet er fastsat til 1. december 1995 i  

 Landbrugs- og Fiskeriministeriets bekendtgørelse nr. 879 af 22. november  

 1995.
