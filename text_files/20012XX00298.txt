Skriftlig fremsættelse (23. april  

 2002) Per Dalgaard Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om opløsning af  

 foreningen Hizb-ut-Tahrir.
(Beslutningsforslag nr.
B 103).
Det er ganske nødvendigt, at Folketinget reagerer  

 over for de fanatiske og kriminelle opfordringer til vold og drab, der i  

 denne tid fremsættes af foreningen Hizb-ut-Tahrir.
Næsten alle i  

 det danske samfund og efter flere udtalelser at dømme   måske  

 99,99 pct. af alle danske muslimer må med afsky vende sig mod en  

 forening, der udtaler sig sådan.
Det er domstolene, der efter grundloven træffer  

 afgørelse om opløsning af foreninger, der søger at  

 nå deres mål ved vold, anstiftelse af vold eller lignende  

 strafbar påvirkning af anderledes tænkende.
Sådanne  

 foreninger skal efter grundlovens § 78, stk. 2, opløses ved dom.  Ved  

 at vedtage dette beslutningsforslag pålægger Folketinget  

 regeringen at indlede retsskridt med det formål at opnå en  

 sådan opløsning.
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
