Skriftlig fremsættelse (8. november 2006) Kulturministeren  

  

 (Brian Mikkelsen):
 Herved tillader jeg mig for Folketinget at fremsætte:
Forslag til lov om  

 ændring af lov om radio- og fjernsynsvirksomhed og lov om leje (Gennemførelse  

 af medieaftale 2007-  

 2010 m.v.) (Lovforslag nr.
L 64).
 Hovedformålet med lovforslaget er at gennemføre den aftale  

 om mediepolitikken for perioden 2007-2010, som regeringen, Dansk Folkeparti,  

 Socialdemokraterne, Det Radikale Venstre og Socialistisk Folkeparti indgik  

 den  

 6. juni 2006. Herudover foreslås en mindre præcisering af Radio- og  

 tv-nævnets  

 kompetence samt en justering af lejeloven.
I lovforslaget foreslås det bl.a., at der indføres en  

 medielicens.
Baggrunden herfor er, at den teknologiske udvikling indebærer,  

 at  

 flere og flere apparater kan benyttes til at se tv på og at det, med henblik  

 på  

 at fremtidssikre licensfinansieringen af DR og de regionale TV  

 2-virksomheder,  

 derfor foreslås, at den nuværende licens erstattes af en teknologineutral  

 medielicens, som vil omfatte apparater, som kan modtage og gengive lyd- og  

 billedprogrammer og/eller -tjenester, der er udsendt til almenheden.
 Herudover og med det formål at styrke det private  

 produktionsmiljø foreslås det, at der etableres en Public Service-Pulje, som  

 kan anvendes til at yde støtte til produktion af dansk tv-drama og  

 tv-dokumentarprogrammer til udsendelse på andre stationer end DR, de  

 regionale  

 TV 2-virksomheder og ikke-kommercielle lokal tv-stationer.
 Ligeledes med henblik på at styrke det private  

 produktionsmiljø foreslås det, at de regionale TV 2-virksomheders mulighed  

 for  

 at udøve såkaldt anden virksomhed begrænses til deltagelse i selskaber m.v.  

 med  

 henblik på at udøve internetbaseret informationsvirksomhed.
 For at sikre DRs og de regionale TV 2-virksomheders  

 uafhængighed af politiske interesser foreslås det i lovforslaget, at  

 medlemmer  

 af eller kandidater til Folketinget, regionsråd, EU-Parlamentet samt  

 kommunalbestyrelser, ikke kan være medlem af DRs eller de regionale TV  

 2-virksomheders bestyrelser.
DR har af egen drift etableret en ordning med en Lytternes  

 og Seernes Redaktør.
Med henblik på at sikre ordningen og Lytternes og  

 Seernes  

 Redaktørs uafhængighed bedst muligt foreslås det, at redaktørens stilling  

 forankres i selve loven, og at bestyrelsen, efter drøftelse med  

 generaldirektøren, ansætter redaktøren.
 For at sikre, at også lytternes og seernes interesser og  

 synspunkter indgår i Radio- og tv-nævnets bedømmelse foreslås det, at  

 Samarbejdsforum for Danske Lytter- og Seerorganisationer udpeger et medlem  

 til  

 nævnet.
 Det foreslås, at lovforslaget som udgangspunkt træder i  

 kraft den 1. januar 2007. Dog således, at forslaget om, at medlemmer af  

 kommunalbestyrelser ikke kan være medlemmer af DRs bestyrelse først  

 træder i  

 kraft den 1. januar 2011, og således at Public Service-Puljen først på  

 kulturministerens foranledning kan træde i kraft, når ordningen er godkendt  

 af  

 Europa-Kommissionen.
 Idet jeg i øvrigt henviser til lovforslaget med  

 bemærkninger, anbefaler jeg forslaget til Folketingets hurtige og velvillige  

 behandling.
