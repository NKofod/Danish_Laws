Cirkulæreskrivelse om meddelelse om  

 rådighed efter selvforskyldt ledighed fra jobtræning Kommentar m.v.:
 Selvforskyldt ledighed i et jobtræningstilbud  

 ansås ikke for at være tilstrækkeligt til at stille tvivl  

 om medlemmets rådighed for arbejdsmarkedet.
 Langvarig ledighed med mange tilbud indicerer ikke i sig  

 selv manglende rådighed, når der ikke foreligger oplysninger om,  

 at tidligere tilbud er blevet misligholdt.
 Meddelelse om afgørelsen:
 Et medlem i delperiode 2 blev den 15. august 1994 ansat i  

 et jobtræningsforløb på 20 timer ugentligt i henhold til  

 en handlingsplan.
 Medlemmet var langtidssyg fra den 6. marts 1995 og blev  

 den 28. marts 1995 opsagt med 3 måneders varsel.
Opsigelsen var begrundet i medlemmets indstilling til  

 arbejdet og hendes utilfredsstillende arbejdsindsats.
Medlemmet havde siden  

 sin ansættelse været utilfreds i jobbet og havde ved flere  

 samtaler med kontorchefen givet udtryk for dette.
Hun var blevet tilbudt  

 ændrede arbejdsopgaver og arbejdstid, og hun var blevet tilbudt et  

 internt Windows-kursus, men dette havde tilsyneladende ikke haft hendes  

 interesse.
Arbejdsgiver oplyste supplerende blandt andet, at  

 medlemmet frem til den 12. januar 1995 havde haft i alt 16 sygedage, og at  

 hun under den seneste sygeperiode tilkendegav uvilje mod at vende tilbage til  

 arbejdspladsen.
Medlemmet havde tilsyneladende haft svært ved at  

 indgå i en social sammenhæng, og hun havde efter arbejdsgivers  

 opfattelse haft problemer med alkohol.
 Det fremgår endvidere af sagen, at medlemmet fra  

 november 1994 havde været i 4 arbejdstilbud/  

 jobtræningsforløb, og at hun havde gennemført en  

 uddannelse til EDB-assistent.
 Direktoratet traf afgørelse om, at opsigelsen  

 skyldtes medlemmets indstilling til arbejdet, således at medlemmet var  

 selvforskyldt ledig.
Herudover fandt direktoratet, at medlemmet på  

 baggrund af, at hun i de sidste 10 år ikke havde været i stand  

 til selv at skaffe sig 26 ugers arbejde inden for en periode på 3  

 år, sammenholdt med omstændighederne ved den manglende  

 gennemførelse af jobtræningsforløbet, havde udvist en  

 så manglende interesse for at være i et job, herunder at  

 videreuddanne sig, at det var tvivlsomt, om medlemmet reelt stod til  

 rådighed for arbejdsmarkedet.
Direktoratet fandt således, at  

 medlemmet ikke var til rådighed for arbejdsmarkedet i forbindelse med  

 arbejdsophøret, jf. § 1, § 21, og § 25, stk. 2 i direktoratets  

 dagældende bekendtgørelse nr. 146 af 7. marts 1995 om  

 rådighed og selvforskyldt ledighed.
Arbejdsløshedskassen oplyste efterfølgende,  

 at medlemmet havde gennemført de 3 tidligere arbejdstilbud og  

 uddannelsen til EDB-assistent uden bemærkninger.
Kassen havde heller  

 ikke ved samtale med medlemmet konstateret problemer som nævnt i  

 arbejdsgivers supplerende udtalelse.
 Arbejdsmarkedets Ankenævnet fandt det ikke  

 tilstrækkeligt godtgjort, at medlemmet ikke stod til rådighed for  

 arbejdsmarkedet i forbindelse med arbejsophøret den 30. juni 1995.
 Ankenævnet lagde vægt på, at der ikke i  

 sagen forelå oplysninger om, at medlemmet forud for den seneste  

 jobtræning havde udvist en adfærd, der kunne give anledning til  

 at sætte spørgsmål ved hendes rådighed.
 Ankenævnet fandt endvidere, at arbejdsgivers  

 opsigelse af medlemmet og den givne begrundelse ikke var tilstrækkeligt  

 til at gøre hendes dagpengeret betinget af et krav om 300 timers  

 arbejde inden for 10 uger.
 Ankenævnet fandt således, at langvarig  

 ledighed med mange tilbud ikke i sig selv indicerer manglende rådighed,  

 når der ikke foreligger oplysninger om, at tidligere tilbud er blevet  

 misligholdt.
 Ankenævnet ændrede således direktoratets  

 afgørelse.
