Der blev klaget over, at patienten blev udskrevet for tidligt, og at hun  

 ikke blev informeret om efterbehandlingen eller om fundene ved  

 kikkertundersøgelsen.
Der blev ligeledes klaget over, at patienten  

 blev udskrevet efter den gastroenterologiske forundersøgelse, uden at  

 være blevet undersøgt eller behandlet, og at hun under  

 indlæggelsen blev nægtet skånekost.
Klage over for tidlig udskrivelse og manglende  

 information efter kikkertundersøgelse Nævnet fandt ikke grundlag for kritik af behandlingen og  

 informationen af patienten i forbindelse med kikkertundersøgelsen i  

 bughulen.
Nævnet lagde herved vægt på, at patienten  

 efterfølgende blev observeret på grund af hendes smerter og  

 medicinpåvirkning.
Nævnet lagde endvidere vægt på, at  

 kikkertundersøgelsen i bughulen kun efterlod små snit, hvorfor  

 man behandlede med steristrips.
Da disse normalt falder af efter 1-2 uger,  

 blev der ikke givet yderligere oplysninger om fjernelsestidspunkt eller  

 efterbehandling.
Med hensyn til klagen over, at patienten ikke blev  

 informeret om fundene ved kikkertundersøgelsen, lagde nævnet  

 vægt på, at denne information ifølge journalen blev givet  

 dagen efter, at undersøgelsen blev foretaget.
Nævnet fandt ikke grundlag for kritik af den behandling, patienten  

 modtog i forbindelse med indlæggelsen på den medicinske mave-  

 tarmafdeling.
Nævnet lagde herved vægt på, at der blev  

 foretaget relevante undersøgelser, og at patienten tidligere var  

 undersøgt såvel somatisk som psykiatrisk.
Med hensyn til klagen  

 over kosten, lagde nævnet vægt på, at den normale  

 hospitalsmad hverken er særlig fedtbegrænset eller særlig  

 fedtrig.
