Betænkning afgivet af Socialudvalget den 3. december  

 1998 Betænkning over Forslag til lov om ændring af lov om  

 social pension og lov (Ændringer i opgørelsen af  

 indtægtsgrundlag) Udvalget har behandlet lovforslaget i nogle møder  

 og har herunder stillet spørgsmål til socialministeren, som  

 denne har besvaret skriftligt.
 Et af udvalgets  

 spørgsmål og socialministerens svar herpå er optrykt som  

 bilag til betænkningen.
 Der er af socialministeren og af et mindretal stillet  

 ændringsforslag, hvorom henvises til de ledsagende  

 bemærkninger.
 Herefter indstiller et mindretal (Socialdemokratiets, Socialistisk  

 Folkepartis, Det Radikale Venstres og Enhedslistens medlemmer af udvalget)  

 lovforslaget til vedtagelse med de stillede ændringsforslag.
 Et andet mindretal (Venstres, Det Konservative Folkepartis,  

 Centrum-Demokraternes og Kristeligt Folkepartis medlemmer af udvalget)  

 indstiller lovforslaget til forkastelse ved 3. behandling, men vil  

 stemme for de stillede ændringsforslag.
Et mindretal inden for dette mindretal  

 (Centrum-Demokraternes medlem af udvalget) kan ikke støtte  

 lovforslaget ud fra en generel betragtning.
Lovforslaget er udtryk for en  

 smålighed over for den gruppe mennesker, der modtager  

 invaliditetserstatning efter lov om erstatning til besættelsestidens  

 ofre.
 I socialministerens svar på et  

 spørgsmål stillet under udvalgsbehandlingen oplyses det, at der  

 allerede i 1998 er gennemført en forringelse for denne gruppe, og at  

 der med gennemførelsen af dette lovforslag vil ske en yderligere  

 forringelse for den gruppe, der ydede en uvurderlig indsats for Danmark under  

 besættelsen.
 Et tredje mindretal (Dansk Folkepartis medlem af udvalget)  

 indstiller lovforslaget til forkastelse ved 3. behandling og vil  

 stemme imod de stillede ændringsforslag.
Ændringsforslag Af et mindretal (EL), tiltrådt af et flertal (udvalget  

 med undtagelse af DF):
Til titlen 1) Titlen affattes således:
»Forslag til lov om ændring af lov om social  

 pension (Ændringer i opgørelsen af  

 indtægtsgrundlaget)«.
 Af socialministeren, tiltrådt af et flertal  

 (udvalget med undtagelse af DF):
Til ' 1 2) I indledningen udgår »som ændret ved lov nr. 481 af  

 1. juli 1998,«.
 Af et mindretal (EL), tiltrådt af et flertal (udvalget  

 med undtagelse af DF):
Til ' 2 3) Paragraffen udgår.
Til ' 3 4) Paragraffen affattes således:
»§ 3 Loven træder i kraft den 1. januar 1999 og har  

 virkning for opgørelser af indtægtsgrundlag, der anvendes fra  

 den 1. januar 2001.« Bemærkninger Til nr. 1 og 3 Ændringsforslagene medfører, at de i  

 lovforslaget foreslåede ændringer i opgørelsen af  

 indtægtsgrundlaget ved beregning af erstatning til  

 besættelsestidens ofre udgår.
Forslagsstillerne er imod at  

 ændre på de gældende regler om opgørelsen af det  

 indtægtsgrundlag, der er udgangspunktet for beregning af erstatning til  

 besættelsestidens ofre.
Efter de gældende regler medregnes  

 aktieindkomster, der overstiger et bundfradrag på 35.000 kr., i  

 indtægtsgrundlaget.
Efter forslaget medregnes aktieindkomst, bortset  

 fra udbytteindkomst op til 5.000 kr., i indtægtsgrundlaget.
 Lovforslaget vedrører herefter kun ændringer  

 i opgørelsen af det indtægtsgrundlag, der er udgangspunktet for  

 beregningen af indkomstafhængige ydelser efter lov om social pension.
Til nr. 2 Lovforslag L 109 i folketingsåret 1997-98 blev  

 vedtaget af Folketinget den 26. juni 1998, og loven fik nr. 481 af 1. juli  

 1998. På grund af en ekspeditionsfejl blev loven ikke stadfæstet  

 i Statsrådet og er dermed bortfaldet.
 Ændringen har ingen økonomiske eller  

 administrative konsekvenser.
Til nr. 4 Som følge af at ændringen til lov om  

 erstatning til besættelsestidens ofre udgår, udgår  

 også ikrafttrædelsesbestemmelsen for ændringen i denne  

 lov.
Jørn Pedersen (S)  

  Inger Bierbaum (S)    Frederik Nørgaard (S)  

  Karen J.
Klint (S)  Michael Gammelgaard (S)  

  Villy Søvndal (SF) fmd.   

  Yvonne Herløv Andersen (CD)  

 Anders Samuelsen (RV)    Jette Gottlieb (EL)  

  Erik Larsen (V)    Else Winther Andersen (V)  

  Tove Fergo (V) Rikke Hvilshøj (V)  

  Jens Heimburger (KF)    Knud Erik Kirkegaard (KF)  

  Inge Refshauge (DF)    Tove Videbæk (KRF)  

nfmd.
 Fremskridtspartiet havde ikke medlemmer i  

 udvalget.
Bilag Et af udvalgets spørgsmål til socialministeren  

 og dennes svar herpå Spørgsmål 1:
 Ministeren bedes oplyse, hvor mange af de personer, der  

 modtager invaliditetserstatning efter lov om erstatning til  

 besættelsestidens ofre, der bliver berørt af lovforslaget, og  

 hvor stor en indtægtsnedgang disse personer forventes at få.
 Svar:
 Invaliditetserstatning efter lov om  

 besættelsestidens ofre kan efter lovens § 24 nedsættes i forhold  

 til rentemodtagerens øvrige indtægter, herunder aktieindkomst  

 beskattet efter personskattelovens § 8 a, stk. 2.
 Invaliditetserstatningen skal efter lovens § 22  

 nedsættes, når rentemodtagerens indtægter, inkl.  

 erstatningen, overstiger det dobbelte af lovens maksimale  

 erstatningsbeløb, som for tiden er 193.962 kr. årligt, hhv.  

 121.227 kr. årligt for efterladt ægtefælle.
 Hvis rentemodtagerens indvaliditetserstatning samt  

 øvrige indtægter således overstiger 387.924 kr.  

 årligt, hhv. 242.454 kr. årligt for efterladt  

 ægtefælle, vil der ske reduktion i invaliditetserstatningen.
Efter gældende regler medtages aktieindkomst,  

 herunder udbytteindkomst, der overstiger 35.000 kr. (1998-niveau), i  

 indtægtsgrundlaget.
Efter lovforslaget medregnes aktieindkomst, bortset  

 fra udbytteindkomst op til 5.000 kr., i indtægtsgrundlaget.
 Erstatningsberegningen for en rentemodtager kan  

 illustreres ved følgende eksempler:
 Eksempel 1:
 Årlig invaliditetserstatning 	160.000 kr.
 Anden indkomst 	300.000 kr.
 Aktieindkomst	  24.000 kr.
 Samlet	484.000 kr.
 Erstatningen reduceres med (484.000÷387.924): 96.076 kr.  

 Efter lovens gældende regler ville reduktionen have været 24.000  

 kr. lavere svarende til aktieindkomsten.
 Eksempel 2:
 Årlig invaliditetserstatning	160.000 kr.
 Anden indkomst	100.000 kr.
 Aktieindkomst	125.000 kr.
 Samlet	385.000 kr.
 Erstatningen reduceres ikke, da de samlede indtægter  

 ikke overstiger grænsen på to gange maksimal erstatning i lovens  

 § 22.
 Lovforslaget vil således påvirke  

 erstatningsudbetalingen for rentemodtagere, hvis samlede indkomst overstiger  

 grænsen i lovens § 22, og vil betyde en reduktion på op til  

 35.000 kr. i den årlige invaliditetserstatning.
Renten blev i 1998 nedsat efter § 24 for 698 personer.  

 Erstatningen til disse personer vil efter forslaget blive nedsat yderligere,  

 hvis de har aktieindkomst, bortset fra udbytteindkomst op til 5.000 kr.
 Et antal rentemodtagere herudover vil kunne blive  

 berørt af forslaget, hvis deres aktieindkomst samt øvrige  

 indtægter inkl. erstatning kommer til at overstige grænsen i  

 lovens § 22. Arbejdsskadestyrelsen har ingen oplysninger herom.
