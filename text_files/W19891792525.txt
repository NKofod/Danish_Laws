Under forudsætning af en række vilkår meddelte ministeriet tilladelse  

 til etableringen af en fiskeri- og lystbådehavn.
Det bemærkes, at ministeriet  

 modtog indsigelser mod projektet fra private borgere.
 Ministeriet godkendte endvidere havnens vedtægter under forudsætning  

 af en ændring i vedtægterne.
 I brev af 21. marts 1988 med tilhørende bilag har selskabet på vegne  

 af Strøby Ladeplads Fiskeri- og Lystbådehavn A.M.B.A. ansøgt om ministeriets  

 tilladelse til at etablere en fiskeri- og lystbådehavn i tilknytning til den  

 eksisterende bølgebryder ved Strøby Ladeplads, samt anmodet om ministeriets  

 godkendelse af andelsselskabets vedtægter.
 Det fremgår af sagen, at bølgebryderen, der er overdraget til ansøgeren af  

 den lokale fiskeriforening på nærmere aftalte vilkår, renoveres og forlænges  

 ca. 20 m i den vestlige ende, samt opbygges med dæksten på grabsten og med  

 ralkerne.
Bølgebryderens østlige ende forbindes med land med en mole af sand, der  

 afdækkes med en stenkastning på filtervæv og ral.
Mod vest etableres en  

 tilsvarende mole, der afsluttes ca. 25 m fra bølgebryderens vestlige ende.
På havnesiden af bølgebryder og vestmole etableres ensidige broer med  

 forankring.
Endvidere etableres fra østmolen to ca. 65 m lange, åbne  

 pælebroer, dæk i kote +1,2, pæle i azobe og overbygning i trykimprægneret  

 fyr.
 Midt på vestmolen etableres en ca. 20 m lang servicekaj med indfatning af  

 azobespuns med forankring, hammer og friholderværk med topkote +1,4.
Det fremgår endvidere af sagen, at havnen tænkes indrettet til 130 både,  

 heraf 100 kølbåde og 30 joller, samt til maksimalt 5 fiskerbåde og mindre  

 joller til erhvervsfiskeriet.
Ifølge projektet inddeles havneområdet således,  

 at den østlige del anvendes til erhvervsfiskeri, mens den øvrige del af  

 havnen anvendes til lystbåde og joller.
 Der foreligger lokalplan for området, der er vedtaget af Vallø  

 Kommunalbestyrelse den 10. februar 1988. Lokalplanen er i overensstemmelse  

 med kommuneplan og regionplan.
Havnen etableres ud for arealer, der ejes af Vallø Kommune.
Adgang til  

 havnen sker via kystvejen og på Vallø Kommunes areal, der indrettes med  

 parkeringsplads til ca. 130 biler, toiletter, m.m. til brug for brugerne af  

 den projekterede havn, samt brugerne af de øvrige rekreative områder i  

 nærheden af havnen.
Oplagsplads for vinteropbevaring af bådene indrettes i baglandet på et  

 ligeledes af Vallø Kommune ejet areal.
Erhvervsfiskerne ejer endvidere et  

 areal i baglandet, der anvendes til stejleplads m.m.
Udgifterne til havneanlægget vil andrage ca. 4,7 mill. kr. excl.  

 moms.
Vallø Kommune har bevilget et tilskud på kr. 375.000, det  

 nordlige Stevns Fiskeriforening indskyder kr. 250.000 i projektet, der er i  

 november 1989 tegnet og indbetalt andele til et samlet beløb af kr.  

 1.597.300, samt stillet garanti for yderligere kr. 750.000, ialt kr.  

 2.972.300. Restbeløbet finansieres dels ved yderligere salg af andele - dels  

 ved et lån i Sparekassen SDS, der efter det oplyste har givet tilsagn om et  

 sådant.
 Ministeriet har i sagens anledning anmodet Kystinspektoratet,  

 Farvandsvæsenet, Skov- og Naturstyrelsen, Fiskeriinspektoratet i København  

 (nu Roskilde), Industriministeriet, Hovedstadsrådet og Vallø  

 Kommunalbestyrelse om en udtalelse.
 Ministeriet har endvidere modtaget bemærkninger til projektet fra Irene  

 og Knud Tyndeskov, Kystvejen 368, 4671 Strøby, samt fra  

 advokat Klaus Bøgelund-Hansen på vegne af grundejerforeningerne Tammoseholm  

 og Søvold.
 Kystinspektoratet anbefaler, at der benyttes ca. 1000 (m3) af det ved  

 oprensningen fremkomme materiale til fodring langs vestmolens yderside for  

 derved at mindske de første års erosion som følge af havnens etablering.
 Fiskeriinspektøren tilkendegiver i sin udtalelse, at der ikke er særlige  

 fiskerirettigheder på stedet, men at der ind mod den eksisterende bølgebryder  

 er et bundgarnsstade, som er besat med et garn.
Vallø Kommune oplyser, at det af ansøgeren udarbejdede udkast til  

 vedtægter endnu ikke er godkendt af kommunen.
Endvidere tager kommunen  

 forbehold for den i den tekniske redegørelse anførte dimensionsgivende  

 vandstand på 1 m.
 Irene og Knud Tyndeskov anfører, at de ikke er enige i, at den  

 udarbejdede lokalplan er i overensstemmelse med kommuneplanen.
Endelig bemærker advokat Klaus Bøgelund-Hansen, at grundejerforeningerne  

 ikke har noget imod det planlagte projekt, men at grundejerforeningerne  

 ønsker at der stilles garanti for fjernelse af tang og lignende, såfremt  

 anlægget medfører forøgede aflejringer af tang, idet sådanne kan forvolde  

 lugtgener.
Endvidere kan der opstå problemer i forbindelse med søsætning af  

 småbåde.
På det således foreliggende grundlag skal ministeriet herved meddele den  

 ansøgte tilladelse til etablering af en fiskeri- og lystbådehavn  

 ved Strøby Ladeplads, Vallø Kommune, på følgende vilkår: 1. Før arbejdet  

 påbegyndes, skal der til ministeriet indsendes lånetilsagn fra Sparekassen  

 SDS. 2. Der skal udlægges ca. 1000 (m3) sand som strandbred i vesthjørnet  

 mellem kysten og vestmolens yderside. 3. Der må ikke uden ministeriets  

 tilladelse foretages udvidelser eller væsentlige ændringer af anlægget. 4.  

 Anlægget må kun benyttes som fiskeri- og lystbådehavn. 5. Tilladelsen eller  

 anlægget kan ikke overdrages til andre uden ministeriets godkendelse. 6.  

 Havneanlægget undergives de bestemmelser, vilkår og retningslinier, der i  

 fremtiden måtte blive fastsat for lystbådehavnes indretning og drift. 7.  

 Bådpladser i havnen kan ikke sælges. 8. Udlejning af bådpladser skal ske  

 efter almene retningslinier, der godkendes af Vallø Kommunalbestyrelse. 9.  

 Ministeriet forbeholder sig at stille krav om, at takster for anlæggets  

 benyttelse indsendes til ministeriet.
Ministeriet kan delegere sin kompetence  

 til Vallø Kommunalbestyrelse.
 10. Anlæggets ejer er forpligtet til at vedligeholde anlægget i god og  

 forsvarlig stand.
 11. Anlæggets ejer er forpligtet til for egen regning at fjerne anlægget  

 eller rester af det samt retablere den tidligere tilstand, såfremt:
a) anlægget ikke vedligeholdes eller det ødelægges, b) anlægget ikke længere anvendes som fiskeri- eller lystbådehavn, c) noget vilkår for tilladelsen ikke opfyldes eller overholdes, d) forholdene efter ministeriets skøn i øvrigt måtte give anledning  

 dertil.
 12. Til sikkerhed for opfyldelse af foranstående vilkår skal Vallø Kommune  

 garantere for overholdelse af de angivne vilkår.
 13. Faste anlæg på søterritoriet og eventuelle arealer indvundne fra  

 søterritoriet skal snarest efter fuldførelsen søges matrikuleret og  

 sammenlagt med kystejendommen.
 14. For anlægget skal der udfærdiges et ordensreglement, som skal  

 godkendes af Trafikministeriet.
15. Senest 8 uger inden anlægsarbejdet forventes påbegyndt, gives følgende  

 oplysninger til Farvandsvæsenet med henblik på offentliggørelse: a.
En kort  

 beskrivelse af arbejdets omfang og arbejdsmetode herunder arbejdsstedet  

 anført på en tegning af havnen eller henvisende til detailprojektets  

 tegninger samt oplysninger om arbejdets påbegyndelsestidspunkt og forventede  

 afslutning. b.
Forslag til eventuel midlertidig afmærkning af arbejdsområdet.  

 Forslag til eventuel ny eller ændret, permanent afmærkning og belysning i  

 forbindelse med projektet. c.
Anlæggets ejer afholder alle omkostninger i  

 forbindelse hermed.
 16. Eventuelle ændrede oplysninger om arbejdets omfang eller arbejdsmetode  

 m.v. skal meddeles Farvandsvæsenet mindst 4 uger før arbejdets påbegyndelse.
17. Samtidig med arbejdets afslutning underrettes Farvandsvæsenet vedlagt  

 en ajourført havneplan, der viser anlæggets endelige udformning, samt en  

 pejleplan visende vanddybderne i havneanlægget og umiddelbart udenfor den nye  

 dækmole og kystlinie.
Nye linieføringer og ny eller ændret permanent  

 afmærkning skal på planen vises indskåret (fremskåret) og beregnet i en  

 officielt godkendt landsdækkende koordinationsprojektion.
Ved nyindskæring af  

 punkter skal de til observationerne knyttede fixpunktkoordinater ligeledes  

 oplyses af hensyn til senere udjævning i det danske referencenet.
 18. Når anlægget er færdigt, skal en tilsvarende ajourført havneplan med  

 angivelse af vanddybderne i og ved anlægget tilsendes Trafikministeriet og  

 Kystinspektoratet.
 19. Såfremt fyld ønskes klappet på søterritoriet, skal en ansøgning om  

 tilladelse hertil være Miljøstyrelsen i hænde ca. 3 måneder, inden arbejdet  

 forventes påbegyndt.
20. Hvis det fra erhvervsfiskernes side gøres gældende, at anlægget vil  

 kunne påføre dem tab, skal der primært søges opnået en mindelig ordning.
I  

 mangel heraf skal spørgsmålet om, hvorvidt anlægget påfører de pågældende  

 fiskere et tab, samt hvorvidt og i hvilket omfang de bør holdes skadesløse  

 herfor afgøres af et i medfør af saltvandsfiskerilovens § 17, stk. 4, nedsat  

 nævn.
 21. Såfremt tilladelsen ikke udnyttes inden 1. januar 1993, skal der  

 indsendes fornyet ansøgning til ministeriet.
 Det tilføjes, at tilladelsen ikke fritager ejeren af anlægget for et i  

 forbindelse med dettes tilstedeværelse eventuelt opstående civilretligt  

 ansvar, ligesom tilladelsen ikke indeholder nogen garanti for de foreslåede  

 konstruktioners sikkerhed eller stabilitet.
Endelig skal ministeriet bemærke, at vedtægternes § 18 bør ændres således,  

 at det præciseres, i hvor lang en periode bådpladser kan fremlejes, samt at  

 det tilføjes, at bådpladser ikke må udlejes med fortjeneste.
Vedtægterne  

 giver ikke ministeriet anledning til yderligere bemærkninger.
 Til brug for udarbejdelse af ordensreglement vedlægges kopi af  

 »paradigma for ordensreglement« for lystbådehavne.
