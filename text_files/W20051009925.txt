Klage  

 over at der ikke længere var indikation for tandreguleringsbehandling Patientklagenævnet fandt ikke grundlag for kritik af  

 behandlingen.
Nævnet lagde vægt på, at specialtandlæge A undersøgte  

 patienten som 10-årig med henblik på tandreguleringsbehandling.
Undersøgelsen  

 blev foretaget på et for behandlingen korrekt tidspunkt, og resultatet blev,  

 at  

 der kunne tilbydes reguleringsbehandling.
Behandlingen bestod af 3 faser, hvoraf kun den første  

 blev iværksat, da patienten ikke kunne samarbejde omkring sit  

 reguleringsapparatur  

 eller renholdelse af tænder.
Der var i løbet af 18 måneder ikke opnået nogen  

 behandlingseffekt, og forældrene var gennem hele behandlingsforløbet blevet  

 oplyst om, at behandlingen ikke gik, som den skulle.
Det var derfor korrekt,  

 at  

 afbryde behandlingen.
Patienten fik nogle år senere igen vurderet  

 tandstillingen og motivation, og der blev fremsat behandlingstilbud.
Det var  

 korrekt igen at tilbyde behandling, da det ikke klart fremgik af journalen,  

 at  

 den oprindelige behandling reelt var afbrudt.
Da patienten ønskede behandling  

 hos privatpraktiserende tandlæge, fordi hun ønskede behandling med usynligt  

 apparatur, var det korrekt, at specialtandlægerne i kommunen afslog  

 henvisning  

 til behandling i privat praksis, idet der forelå et ligeværdigt tilbud om  

 tandregulering.
