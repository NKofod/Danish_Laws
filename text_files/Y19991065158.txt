Det Veterinære Sundhedsråds redegørelse vedrørende håndtering  

 af brand- og røgskadede svin og drøvtyggere i forbindelse med større  

 staldbrande Ved større staldbrande kan man ikke  

 forvente, at det tilstedeværende personale, herunder dyrlæger, har den  

 fornødne  

 rutine i at håndtere brand- og røgskadede dyr, hvorfor rådet har fundet  

 anledning til at udsende nærværende redegørelse.
Rådet er således blevet  

 bekendt med, at der kan opstå dyreværnsmæssigt betænkelige situationer i  

 forbindelse med, at dyr, der burde have været aflivet på stedet,  

 transporteres  

 levende til slagtning eller forsøges frasorteret til levebrug.
Det har vist  

 sig, at en meget stor del af grise, som man på brandstedet har vurderet som  

 værende slagteegnede, er blevet kasseret på grund af dybtgående læsioner i  

 huden eller røgskader i luftvejene (hyperæmi, ødem). Det skal i denne  

 forbindelse bemærkes, at en tilsyneladende overfladisk 1.gradsforbrænding (hyperæmi) i løbet af nogle timer  

 kan udvikle sig til en dybtgående 2.gradsforbrænding (blæredannelse,  

 ekssudation) eller endog til en 3.gradslæsion med nekrose og skorpedannelse.  

 Dyr med udbredt 1.gradsforbrænding og dyr med 2.- og 3.gradsforbrænding vil  

 som  

 regel blive kasserede ved slagtning.
Lokale brandskader i huden eller  

 røgskader  

 i luftvejene kan resultere i systemiske forandringer i form af shock med  

 nedsat  

 vævsperfusion og organdegeneration, som medfører kassation af slagtekroppen.  

 Nævnte skader kræver således en vis udviklingstid, hvorfor det kan være  

 vanskeligt eller umuligt at vurdere dyrets slagteegnethed på brandstedet.
 Med henblik på at undgå  

 dyreværnsmæssigt betænkelige situationer skal rådet angive følgende  

 vejledende  

 retningslinier:
Dyrene  

 skal hurtigst muligt overbruses med koldt vand.
Ved beslutning om slagtning  

 fortsættes overbrusningen, indtil transport iværksættes.
 Dyr  

 med symptomer på røgskader i luftvejene (hoste, vejrtrækningsbesvær, cyanose)  

 bør generelt aflives hurtigst muligt.
Dyr  

 med udbredte 1.gradsforbrændinger, dyr med 2.- og 3.gradsforbrændinger bør  

 generelt aflives hurtigst muligt.
Dyrene skal så vidt muligt aflives på  

 brandstedet.
Ved større staldbrande, hvor masseaflivning på brandstedet ikke  

 er  

 muligt af praktiske grunde, kan aflivning foretages på nærmeste slagteri  

 efter  

 nærmere aftale med slagteriet, såfremt det sikres, at dyrene aflives  

 umiddelbart efter ankomsten.
Dyr  

 fra brændte og røgfyldte staldafsnit, som frasorteres til levebrug, bør nøje  

 overvåges i en længere periode efter branden.
Dyr, der viser symptomer på  

 brand- og røgskader f.eks. luftvejsproblemer, bør aflives eller slagtes.
 For  

 dyr, der vurderes til at være slagteegnede, bør der iværksættes følgende  

 forholdsregler:
Dyrene  

 skal hurtigst muligt transporteres til nærmeste slagteri og ledsages af en  

 slagteattest med oplysning om brandtidspunktet og mulig forudgående  

 behandling  

 med lægemidler, hvor der er krav om tilbageholdelsestid.
Hvis dyrlægen på  

 brandstedet ikke er besætningsdyrlægen, angives navn og telefonnummer på  

 besætningsdyrlægen.
 Forud  

 for transporten sikres det, at det fornødne personale er til stede på  

 slagteriet med henblik på hurtig aflivning af dyrene.
 Læsning  

 af dyrene skal overværes af dyrlægen på brandstedet.
 Hvorvidt  

 der kan blive tale om behandling af forbrændingsskader på særligt værdifulde  

 dyr  

 f.eks. avlsdyr må bero på en  

 veterinærfaglig vurdering i det konkrete tilfælde.
