 Denne hovedaftale er afsluttet mellem på den ene side Finansministeriet og  

 på den anden side Lærersammenslutningen ved arbejdsmarkedsuddannelserne med  

 bindende virkning for de skoler, der er omfattet af en mellem  

 Finansministeriet og Lærersammenslutningen ved arbejdsmarkedsuddannelserne  

 indgået kollektiv overenskomst, og for medlemmer af foreningen som er ansat i  

 henhold til en overenskomst som nævnt.
 § 1.  Finansministeriet og Lærersammenslutningen ved  

 arbejdsmarkedsuddannelserne er enige om at fremme et godt samarbejde og virke  

 for rolige og stabile arbejdsforhold på tjenestestederne.
 Stk. 2.  Finansministeriet vil hverken direkte eller  

 indirekte lægge hindringer i vejen for, at faglærerne organiserer sig.
 § 2.  Den ret, skolerne har til at lede og fordele  

 arbejdet og til at anvende den efter deres skøn passende arbejdskraft, skal  

 udøves i et samarbejde med arbejdstagerne og deres tillidsrepræsentanter på  

 en sådan måde, at faglærernes overenskomstmæssige rettigheder ikke krænkes.
 § 3.  Parterne er enige om, at der ved kollektiv  

 overenskomst mellem parterne fastlægges bestemmelser om løn- og øvrige  

 vilkår.
Stk. 2.  Forhandling om indgåelse af ny overenskomst,  

 efter at en overenskomst er opsagt, eller om indgåelse af overenskomster i  

 øvrigt optages snarest og senest 1 måned efter, at begæring om forhandling er  

 fremsat.
Forhandling om indgåelse af ny overenskomst tilrettelægges således,  

 at ny overenskomst søges indgået, forinden den opsagte overenskomst udløber.
 § 4.  Selv om en overenskomst er opsagt og udløbet, er  

 parterne dog forpligtet til at overholde dens bestemmelser, indtil anden  

 overenskomst er indgået, eller arbejdsstandsning er iværksat i  

 overensstemmelse med reglerne i § 5.
 § 5.  Parterne anerkender hinandens ret til at varsle  

 og iværksætte arbejdsstandsning efter nedenstående regler.
 Stk. 2.  Beslutning om at iværksætte arbejdsstandsning  

 tilkendegives den anden part ved særlig og anbefalet skrivelse mindst 1  

 måned, før den iværksættes.
 Stk. 3.  Den i stk. 2 nævnte skrivelse skal angive  

 arbejdsstandsningens karakter og nærmere omfang.
 Stk. 4.  Arbejdsstandsning kan kun iværksættes fra den  

 1. i en måned.
 Stk. 5.  Arbejdsstandsninger kan ikke omfatte medlemmer,  

 der undtages ved aftale mellem overenskomstparterne.
 Stk. 6.  Som arbejdsstandsning betragtes strejke,  

 lockout, blokade og boykot.
 Stk. 7.  Varsling af sympatistrejke eller sympatilockout  

 finder sted efter reglerne i stk. 2.
Stk. 8.  Ved arbejdsstandsningens ophør genoptager  

 faglærerne uden unødigt ophold deres arbejde på de tjenestesteder, hvor de  

 var ansat.
Der må ikke fra nogen af parternes side finde fortrædigelse sted i  

 anledning af arbejdsstandsningen.
 Stk. 9.  Parterne er forpligtet til ikke at understøtte,  

 men med alle rimelige midler at hindre overenskomststridige  

 arbejdsstandsninger og, hvis overenskomststridige arbejdsstandsninger finder  

 sted, at søge at få dem bragt til ophør.
 § 6.  Ved afskedigelser af en arbejdstager må  

 vilkårligheder ikke finde sted, og klager over påståede urimelige  

 afskedigelser kan derfor behandles efter nedenstående regler:
 Sager om påståede urimelige afskedigelser behandles hurtigst muligt.  

 Sager, i hvilke der nedlægges påstand om underkendelse af en afskedigelse,  

 skal så vidt muligt være afsluttet inden udløbet af den pågældende  

 arbejdstagers opsigelsesvarsel.
 Stk. 2.  Det påhviler ansættelsesmyndigheden at meddele  

 enhver opsigelse til den ansatte skriftligt med begrundelse for opsigelsen.  

 Såfremt den pågældende har været uafbrudt beskæftiget hos  

 ansættelsesmyndigheden i mere end 12 måneder, gives der samtidig meddelelse  

 til organisationen ved kopi af opsigelsesskrivelsen.
 Stk. 3.  Såfremt den pågældende har været uafbrudt  

 beskæftiget hos ansættelsesmyndigheden i mere end 12 måneder, og  

 organisationen skønner, at afskedigelsen ikke kan anses for rimeligt  

 begrundet i den pågældendes eller ansættelsesmyndighedens forhold, kan  

 organisationen inden for en frist af 14 dage efter opsigelsen kræve  

 spørgsmålet forhandlet med den lokale ansættelsesmyndighed.
 Stk. 4.  Opnås der ikke ved forannævnte forhandling  

 enighed mellem organisationen og ansættelsesmyndigheden, kan organisationen  

 inden for en frist af 14 dage efter forhandlingen begære sagen forhandlet  

 mellem overenskomstens parter.
 Stk. 5.  Opnås der ikke enighed ved forhandlingen mellem  

 overenskomstens parter, kan sagen inden for en frist af 14 dage kræves gjort  

 til genstand for behandling i en i denne anledning nedsat voldgift, jf. § 10.
 Stk. 6.  Voldgiftsretten afsiger en motiveret kendelse.  

 I de tilfælde, hvor Voldgiftsretten måtte finde, at den foretagne  

 afskedigelse er urimelig og ikke begrundet i arbejdstagerens eller  

 ansættelsesmyndighedens forhold, kan det pålægges ansættelsesmyndigheden at  

 afbøde virkningerne af opsigelsen.
 Det kan herved pålægges ansættelsesmyndigheden, såfremt den pågældende og  

 ansættelsesmyndigheden ikke begge ønsker ansættelsesforholdet opretholdt, at  

 betale den pågældende en erstatning, hvis størrelse fastsættes af  

 voldgiftsretten og skal være afhængig af sagens omstændigheder og pågældendes  

 anciennitet ved det pågældende AMU-center.
 § 7.  Inden for det område, som en overenskomst  

 omfatter, kan der, så længe den er gældende, ikke iværksættes  

 arbejdsstandsning, medmindre der er hjemmel hertil i overenskomsten.
 § 8.  Enhver uenighed af faglig karakter bør søges  

 bilagt ved mægling, eventuelt ved voldgift, efter nedenstående regler.
 Stk. 2.  En uenighed af faglig karakter foreligger, hvor  

 der af en af parterne fremsættes krav vedrørende arbejds- og  

 ansættelsesforholdene for personalet omfattet af denne hovedaftale, som ikke  

 uden videre anerkendes eller imødekommes af modparten, eller der foreligger  

 et påstået brud på en kollektiv overenskomst.
 § 9.  Når en af parterne begærer mægling, skal  

 mæglingsmødet mellem parterne, medmindre andet aftales i det enkelte  

 tilfælde, afholdes inden for en frist af 5 dage, regnet fra begæringens  

 modtagelse.
 Stk. 2.  Arbejdsstandsninger skal straks indberettes til  

 organisationen og til Finansministeriet, og mæglingsmøde under  

 organisationens og Finansministeriets medvirken skal afholdes senest dagen  

 efter arbejdsstandsningens iværksættelse, medmindre arbejdsstandsningen er  

 ophørt forinden mæglingsmødets afholdelse.
Stk. 3.  Vægring ved inden for de ved stk.
I og 2  

 fastsatte frister at søge uenigheden bilagt ved mægling er at anse som brud  

 på denne hovedaftale, der i tilfælde, hvor uenighed i henhold til § 10 kan  

 kræves afgjort ved voldgift, berettiger modparten til at henvise sagen til  

 afgørelse ved voldgift uden forudgående mægling.
§ 10.  Opnås der ikke ved mægling en løsning af  

 striden og vedrører denne forståelsen af en kollektiv overenskomst eller  

 påstået brud på en kollektiv overenskomst, kan sagen af hver af parterne  

 henvises til endelig afgørelse ved en voldgiftsret, der består af 4  

 medlemmer, hvoraf hver af parterne vælger 2, samt en opmand, der vælges af  

 voldgiftsrettens medlemmer.
Såfremt der ikke opnås enighed om valget af  

 opmand, anmodes arbejdsrettens formand om at udpege denne.
 Stk. 2.  Samtidig med henvisning af sagen til voldgift  

 skal vedkommende part meddele navnene på de af ham valgte voldgiftsmænd.  

 Modparten skal, medmindre andet aftales i det enkelte tilfælde, vælge sine  

 voldgiftsmænd inden 5 dage efter modtagelsen af meddelelsen om sagens  

 henvisning til voldgift, i tilfælde af påstået overenskomstbrud dog allerede  

 dagen efter.
Stk. 3.  Vægrer en af parterne sig ved at lade sagen  

 afgøre ved voldgift under henvisning til, at den foreliggende strid ikke  

 angår forståelsen af en kollektiv overenskomst eller påstået brud på en  

 kollektiv overenskomst, kan hver af parterne indbringe spørgsmålet om  

 vægringens berettigelse for arbejdsretten.
I tilfælde af påstået  

 overenskomstbrud kan arbejdsretten, hvis vægringen findes uberettiget,  

 tillige afgøre selve den opståede tvist.
 § 11.  Uoverensstemmelse om denne hovedaftales  

 forståelse samt om, hvorvidt der er sket brud på denne hovedaftale, behandles  

 efter bestemmelserne i §§ 7- 10.
 § 12.  Ved pådømmelsen af sager om brud på denne  

 hovedaftale eller om brud på en mellem parterne indgået overenskomst finder  

 de i loven om arbejdsretten indeholdte bestemmelser anvendelse med de  

 nødvendige tilpasninger.
 § 13.  Denne hovedaftale træder i kraft ved aftalens  

 underskrivelse og er gældende, indtil den opsiges med mindst 6 måneders  

 varsel til en 1. oktober, dog tidligst 1. oktober 1993.
 Samtidig med denne hovedaftales ikrafttræden ophæves hovedaftale af 12.  

 februar 1987 mellem Finansministeriet og Lærersammenslutningen ved  

 Specialarbejderskolerne.
 Stk. 2.  Umiddelbart efter opsigelse optages  

 forhandlinger om en ny hovedaftale.
 Stk. 3.  Er forhandlinger om en fornyelse af  

 hovedaftalen efter stedfunden opsigelse ikke afsluttet til den pågældende 1.  

 oktober, gælder hovedaftalen, uanset at opsigelsestidspunktet overskrides,  

 indtil den ikraftværende kollektive overenskomst afløses af en ny, og  

 hovedaftalen bortfalder da ved den nye kollektive overenskomsts ikrafttræden.
 Parterne i denne hovedaftale bekræfter ved deres underskrift, at de har  

 fornøden bemyndigelse til hovedaftalens indgåelse.
 København, den 1. juli 1990.
Lærersammenslutningen Finansministeriet ved arbejdsmarkedsuddannelserne P.M.V.
 E.B.
