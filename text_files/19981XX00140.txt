Skriftlig fremsættelse (2. december  

 1998) Undervisningsministeren Herved tillader jeg mig for Folketinget at  

 fremsætte:
Forslag til lov om ændring af lov om åben  

 uddannelse (erhvervsrettet voksenuddannelse) m.v. (Varighed,  

 fjernundervisning, tilskudsrammer m.v.) (Lovforslag nr.
L 118).
 For at få en mere sikker styring af  

 udgiftsudviklingen ved åben uddannelse er der mellem regeringen og V,  

 K, CD og Kr.F. truffet aftale om at give undervisningsministeren hjemmel til  

 at fastsætte tilskudsrammer (men ikke aktivitetsrammer) for korte  

 kurser og for enkelte uddannelser under åben uddannelse, hvortil der er  

 knyttet stor budgetusikkerhed eller risiko for utilsigtet vækst.  

 Baggrunden er et konstateret kraftigt udgiftsskred ved pc-brugeruddannelsen i  

 1998 og den betydelige budgetusikkerhed, der er knyttet til budgettering af  

 korte kursusforløb, samt ved udbud af nye voksenuddannelsestilbud.
 Endvidere stilles forslag om følgende  

 bestemmelser:
Fjernelse af adgang til fjernundervisning ved korte kurser.
Ved  

 fjernundervisning er eksamen en af de vigtigste garanter for kvaliteten af  

 undervisningen, men ved de korte kurser er det i strid med reglerne at  

 afholde eksamen.
Denne mangel på kvalitetssikring er begrundelsen for  

 forslaget.
Undervisningsministeren får adgang til at igen tillade  

 fjernundervisning ved korte kurser i tilfælde, hvor kvaliteten antages  

 sikret, fx hvor undervisningsministeren har været med til at udvikle  

 undervisningsplanen, samt i øvrigt når der er udviklet  

 kvalitetssikringsmekanismer for undervisningen.
Hjemmel for undervisningsministeren til i særlige  

 tilfælde at tillade korte kurser ned til 3 dage (18 timer) mod i dag 5  

 dage (30 timer). Formålet er at overføre de dele af landbrugets  

 efteruddannelse, der er godkendt af Strukturdirektoratet for Landbrug og  

 Fiskeri (LANKU-kurserne), og dele af grundskolelærernes efteruddannelse  

 til at være en permanent ordning med hjemmel i lov om åben  

 uddannelse.
Disse kurser har hidtil kørt med særskilt bevilling,  

 men i øvrigt med regler og takster svarende til korte kurser.
Ved de  

 særlige korte kurser ved grundskolelærernes efteruddannelse gives  

 adgang til, at disse kurser kan målrettes kursusdeltagere fra enkelte  

 institutioner m.v.
Her sigtes til skoler, kommuner eller lignende.
 Herudover forslås ændringer af teknisk  

 karakter.
 Der er ingen merudgifter forbundet med forslaget.
 Idet jeg i øvrigt henviser til lovforslaget med  

 tilhørende bemærkninger, tillader jeg mig at anbefale  

 lovforslaget til hurtig og velvillig behandling i det Høje  

 Ting.
