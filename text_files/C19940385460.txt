Indholdsfortegnelse Indledning 3. Checklister Indledning Denne anvisning knytter sig til Arbejdsministeriets bekendtgørelse nr.  

 1182 af 18. december 1992 om arbejdets udførelse.
Bekendtgørelsen om arbejdets udførelse gennemfører bl.a.
EF-regler: Rådets  

 direktiv 89/391/EØF af 12. juni 1989 om iværksættelse af foranstaltninger til  

 forbedring af arbejdstagernes sikkerhed og sundhed under arbejdet.
 Anvisningen giver de nærmere retningslinier for den vurdering, der efter §  

 4 skal foretages af sikkerheds- og sundhedsforholdene på arbejdspladsen,  

 (arbejdspladsvurdering).
 Arbejdspladsvurderingen er grundlaget for, at alt arbejde i alle led kan  

 planlægges og tilrettelægges således, at det kan udføres forsvarligt og er et  

 led i arbejdsgiverens løbende kontrol med arbejdsmiljøet.
 Anvisningen gengiver med kursiv de bestemmelser i  

 arbejdsmiljølovgivningen, der udgør grundlaget for en arbejdspladsvurdering,  

 og giver vejledning om, hvornår de finder anvendelse, og hvorledes de kan  

 opfyldes.
 Anvisningen giver endvidere vejledning om den praktiske gennemførelse af  

 en arbejdspladsvurdering og indeholder checklister, som kan anvendes ved  

 gennemførelsen af en arbejdspladsvurdering.
En At-anvisning vejledende retningslinier er ikke retsregler på samme måde  

 som en bekendtgørelse.
Anvisningen beskriver, hvorledes en eller flere  

 bestemmelser, efter Arbejdstilsynets bedste skøn, kan opfyldes og efterleves.
 Virksomheder, der følger en At-anvisnings råd og vejledninger, vil derfor  

 normalt ikke blive stillet over for yderligere krav fra Arbejdstilsynet.
Virksomhederne kan, hvis omstændighederne efter deres eget skøn viser, at  

 det er muligt at opfylde bekendtgørelsernes retskrav på en for dem bedre måde  

 end den i anvisningen beskrevne, frit vælge deres egne løsningsmodeller.
Det  

 afgørende er, at loven og bekendtgørelserne overholdes og efterleves; og ikke  

 hvilken metode der vælges for at nå målet.
 Anvisningen er udarbejdet af Direktoratet for Arbejdstilsynet.
1. Vurdering af sikkerheds- og sundhedsforholdene 1.1 Planlægning og tilrettelæggelse af arbejdet Planlægningen og tilrettelæggelse af arbejdet kræver, at der foretages en  

 samlet vurdering af de arbejdsmiljømæssige forhold på arbejdspladsen i  

 forbindelse med arbejdets udførelse.
Arbejdet skal i alle led planlægges og tilrettelægges således, at det  

 kan udføres sikkerheds- og sundhedsmæssigt fuldt forsvarligt.
Det skal  

 iagttages, at der ikke foreskrives eller forudsættes anvendt konstruktioner,  

 planudformninger, detailløsninger og arbejdsmetoder, der kan være farlige for  

 eller i øvrigt forringe sikkerhed eller sundhed ved arbejdets udførelse.  

 Endvidere skal det sikres, at de samlede påvirkninger i arbejdsmiljøet på  

 kort eller langt sigt ikke forringer de ansattes sikkerhed eller sundhed  

 (§ 4, stk. 1).
Bestemmelsen, der har været gældende siden 1983, præciserer et af  

 forsvarlighedskravene, der stilles efter arbejdsmiljøloven, og omhandler de  

 generelle krav til planlægning og tilrettelæggelse af arbejdet.
Bestemmelsen  

 forudsætter, at der ved iagttagelsen af de nævnte krav er foretaget en  

 vurdering af de sikkerheds- og sundhedsmæssige forhold i forbindelse med  

 arbejdet.
Arbejdsgiveren skal på tilfredsstillende måde kunne redegøre over  

 for Arbejdstilsynet, hvad der er foretaget til at sikre arbejdets forsvarlige  

 udførelse.
 1.1.1 Planlægning af nye eller ændringer i bestående arbejdspladser  

 m.v.
 I forbindelse med planlægning af nye arbejdspladser, og ændringer i  

 bestående arbejdspladser, ved anskaffelser og indkøb af maskiner, stoffer og  

 materialer m.v. er det vigtigt allerede på planlægningsstadiet at foretage  

 overvejelser om de arbejdsmiljømæssige konsekvenser.
 Ved planlægning af nye eller ændring af eksisterende arbejdspladser,  

 arbejdsprocesser og -metoder, indførsel af ny teknologi, anskaffelse af  

 tekniske hjælpemidler, personlige værnemidler og stoffer og materialer skal  

 det sikres, at arbejdsmiljøet bringes i overensstemmelse med  

 arbejdsmiljølovgivningens almindelige og specielle krav (§ 5).
Arbejdsgiveren skal sikre, at arbejdsmiljøet er i orden, herunder tage  

 initiativ til eventuelle undersøgelser for at konstatere mulige farer og  

 risici, samt iværksætte nødvendige foranstaltninger.
Det kan være nødvendigt  

 påny at foretage undersøgelser for at konstatere, om foranstaltningerne er  

 effektive.
1.2 Inddragelse af sikkerhedsorganisationen og de ansatte For at sikre at alle arbejdsmiljøforhold inddrages i  

 arbejdspladsvurderingen, er det vigtigt, at sikkerhedsorganisationen og de  

 ansatte deltager i planlægning og gennemførelse af arbejdspladsvurderingen.
 Virksomhedens sikkerhedsorganisation skal deltage i planlægningen af  

 arbejdet, §§ 4 og 5, samt i kontrollen med arbejdsmiljøet, jf. kapitel 5  

 (§ 6, stk. 1).
 Sikkerhedsgruppen skal deltage i planlægningen af afdelingens  

 sikkerheds- og sundhedsarbejde, herunder deltage i vurderingen af afdelingens  

 sikkerheds- og sundhedsforhold (§ 9, stk. 4 i bekg. nr. 1181 af 18.  

 december 1992 om virksomhedernes sikkerheds- og sundhedsarbejde).
Sikkerhedsudvalget rådgiver virksomheden ved løsning af  

 arbejdsmiljømæssige spørgsmål.
Udvalget skal herunder deltage i virksomhedens  

 planlægning og vurdering af sikkerheds- og sundhedsforholdene (§ 21, stk. 1 i  

 bekg. nr. 1181 af 18. december 1992 om virksomhedernes sikkerheds- og  

 sundhedsarbejde).
 I virksomheder, hvor der ikke skal oprettes sikkerhedsorganisation,  

 skal de ansatte deltage i planlægningen af arbejdet, jf. §§ 4 og 5, samt i  

 kontrollen med arbejdsmiljøet, jf. kapitel 5 (§ 6, stk. 2).
 Arbejdsgiveren skal sørge for, at virksomhedens sikkerhedsorganisation  

 deltager i planlægning af arbejdet, herunder i planlægning af nye eller  

 ændring af eksisterende arbejdspladser, arbejdsprocesser og -metoder, m.v.  

 Sikkerhedsorganisationen skal ligeledes deltage i planlægning og  

 gennemførelse af tilsyn og kontrol med, at arbejdsmiljøet til stadighed er  

 fuldt forsvarligt.
 Virksomhedens sikkerhedsorganisation skal desuden deltage i planlægningen  

 og gennemførelse af arbejdspladsvurderingen samt høres, hvis der er behov for  

 at indhente sagkyndig bistand, jf. pkt. 1.5.
 I virksomheder, hvor der ikke er oprettet sikkerhedsorganisation, skal de  

 ansatte inddrages på tilsvarende måde.
1.3 Hovedelementer i vurderingsgrundlaget Foruden ovennævnte generelle krav til forsvarlig planlægning og  

 tilrettelæggelse af arbejdet er hovedelementerne i vurderingsgrundlaget  

 følgende:
 Planlægningen og tilrettelæggelse af arbejdet skal desuden ske under  

 hensyntagen til de forebyggelsesprincipper, der er angivet i bilag 3 (§  

 4, stk. 2, 1. punktum).
 I bilag 3 til bekendtgørelsen angives følgende forebyggelsesprincipper:
Der skal således foretages en samlet vurdering af sikkerheds- og  

 sundhedsforholdene på arbejdspladsen, hvor forebyggelsesprincipperne skal  

 indgå som en integreret del i vurderingsgrundlaget.
Endvidere skal  

 arbejdspladsvurderingen gennemføres på en systematisk og hensigtsmæssig måde.
1.4 Vurderingens omfang og indhold, herunder krav om skriftlighed Omfanget af og indholdet i vurderingen vil være afhængigt af arbejdets art  

 og virksomhedens størrelse samt de arbejdsmetoder og -processer m.v., der  

 anvendes i virksomheden.
Herunder især om de frembryder særlige farer og  

 risici for sikkerheden og sundheden.
 Den herunder foretagne vurdering skal, i den udstrækning den har  

 særlig betydning for sikkerhed og sundhed under arbejdet, foreligge i  

 skriftlig form (§ 4, stk. 2, 2. punktum).
 I betragtning af arbejdets art anser Arbejdstilsynet vurderingen for at  

 være af særlig betydning i følgende tilfælde:
 - Virksomheder der er omfattet af pligten til oprettelse og/eller  

 tilslutning til bedriftssundhedstjeneste efter Arbejdsministeriets  

 bekendtgørelse nr. 323 af 19. maj 1993 om bedriftssundhedstjeneste, og dermed  

 må anses for at tilhøre en af de mere risikobetonede brancher.
 - Virksomheder, hvor særlige arbejdsprocesser og -metoder, arbejdsgange  

 m.v., kræver godkendelse af Arbejdstilsynet, jf. kapitel 6 og bilag 1 i  

 Arbejdsministeriets bekendtgørelse nr. 1182 af 18. december 1992 om arbejdets  

 udførelse (§ 4, stk. 5).
 - Særlige arbejdsmiljøområder, arbejdsforhold og -processer, hvor der  

 under hensyn til arbejdets art er givet særlige regler om den vurdering, der  

 skal foretages af art, omfang og varighed m.v., fx biologiske agenser,  

 byggepladser, epoxy, asbest, kræftfremkaldende stoffer, tunge løft m.v.
 - Hvor der under hensyn til arbejdets art i arbejdsmiljøregler stilles  

 krav om gennemførelse af en særlig arbejdspladsvurdering.
 I disse tilfælde stilles normalt krav om, at arbejdspladsvurderingen skal  

 være skriftlig.
 Omfanget af skrifligheden vil være afhængigt af karakter og omfang af de  

 konstaterede arbejdsmiljørisici, virksomhedens størrelse og organisering m.v.  

 Skriftlighedens omfang afgøres konkret af virksomheden under inddragelse af  

 de ansatte eller sikkerhedsorganisationen.
 Mindre virksomheder kan normalt undlade at foretage en skriftlig  

 arbejdspladsvurdering, hvis der alene er tale om uvæsentlige farer og risici.  

 Ved mindre virksomheder forstås i denne forbindelse virksomheder, som ikke  

 har pligt til at oprette sikkerhedsorganisation, og hvor samarbejdet om  

 sikkerhed og sundhed finder sted ved personlig kontakt mellem arbejdsgiveren  

 og de ansatte.
1.5 Kvalifikationer og sagkyndig bistand Arbejdsgiveren skal sørge for, at de, der udfører arbejdspladsvurderingen,  

 har de fornødne kvalifikationer, og at der om nødvendigt indhentes ekstern  

 sagkyndig bistand.
1.5.1 Kvalifikationer Personer, der udfører en arbejdspladsvurdering, skal være i stand til at  

 anvende de angivne principper for en arbejdspladsvurdering og bør herunder  

 kunne:
- identificere sikkerheds- og sundhedsproblemerne - vurdere og prioritere behovet for ændringer - komme med forslag til mulige løsninger - identificere situationer, hvor der er behov for assistance fra særligt  

 sagkyndige.
1.5.2 Sagkyndig bistand Det kan være nødvendigt for virksomheden at indhente sagkyndig bistand til  

 brug for undersøgelser m.v. på områder, hvor en nærmere vurdering af de  

 sikkerheds- og sundhedsmæssige forhold gør det påkrævet, for at konstatere om  

 arbejdsforholdene er forsvarlige, jf. arbejdsmiljølovens § 21.
 For at sikre, at arbejdsmiljøet til stadighed er sikkerheds- og  

 sundhedsmæssigt fuldt forsvarligt, skal arbejdsgiveren sørge for, at  

 sagkyndig bistand indhentes, når dette er nødvendigt for at konstatere, at  

 arbejdsforholdene er sikkerheds- og sundhedsmæssigt forsvarlige (§ 22,  

 nr. 2).
 Sikkerhedsgruppen (Sikkerhedsudvalget) skal høres forinden eventuel  

 henvendelse til særligt sagkyndige om bistand til virksomheden ved løsning af  

 sikkerheds- og sundhedsspørgsmål (§ 9, stk. 7, og § 20, stk. 8 i  

 bekendtgørelse nr. 1181 af 18. december 1992 om virksomhedernes sikkerheds-  

 og sundhedsarbejde).
I det omfang virksomheden ikke selv har kvalificerede personer til at  

 gennemføre en arbejdspladsvurdering, må virksomheden søge bistand hertil for  

 eksempel fra BST eller lignende sagkyndige.
Bistanden kan bestå i hjælp til  

 at identificere og kortlægge eventuelle farer, som arbejdsprocesser m.v. kan  

 give anledning til.
Desuden i hjælp til at vurdere de konstaterede risici og  

 belastninger, samt ved vurderingen af nødvendige foranstaltninger.
 Sikkerhedsorganisationen skal høres forinden henvendelse til særligt  

 sagkyndige, eller der skal være aftalt retningslinier herfor, for eksempel i  

 forhold til samarbejdet med BST.
1.6 Foranstaltninger For at sikre at arbejdet kan udføres på en forsvarlig måde, skal der  

 træffes beslutning om, hvilke foranstaltninger der skal iværksættes til  

 imødegåelse af konstaterede farer og påvirkninger, samt risici og  

 belastninger.
 På grundlag af den efter stk. 2 foretagne vurdering træffer  

 arbejdsgiveren de foranstaltninger, der er nødvendige jf. de angivne  

 forebyggelsesprincipper i bilag 3. Iværksættelse skal ske, inden arbejdet  

 påbegyndes (§ 4, stk. 4).
Vurderingen skal således anvendes til at sikre, at der kan træffes de  

 nødvendige foranstaltninger.
Valget af foranstaltninger skal ske på grundlag  

 af den foretagne helhedsvurdering og under hensyntagen til den tekniske og  

 sociale udvikling.
Hovedvægten lægges på at etablere foranstaltninger, som i  

 videst muligt omfang virker forebyggende.
I øvrigt henvises til afsnit 2, om  

 retningslinier for den praktiske gennemførelse af en arbejdspladsvurdering.
1.7 Løbende kontrol med arbejdsmiljøet For at opfylde kravet om, at arbejdet altid skal kunne udføres forsvarligt  

 og hindre forringelser af sikkerheden og sundheden, er det nødvendigt, at  

 arbejdsgiveren løbende sørger for at føre kontrol med, at arbejdsmiljøet er i  

 orden.
Herunder om de trufne foranstaltninger anvendes efter deres hensigt og  

 virker effektivt.
Den løbende kontrol kan navnlig anvendes til vurdering af,  

 om der er behov for ajourføring af arbejdspladsvurderingen.
 For at sikre, at arbejdsmiljøet til stadighed er sikkerheds- og  

 sundhedsmæssigt fuldt forsvarligt, skal arbejdsgiveren sørge for, at  

 vurderingen jf. § 4, stk. 2 forefindes på virksomheden og revideres, når det  

 har særlig betydning for sikkerhed og sundhed under arbejdet (§ 22, nr.  

 1).
Hvor der er krav om en skriftlig vurdering af sikkerheds- og  

 sundhedsforholdene, skal arbejdspladsvurderingen opbevares i virksomheden.  

 Arbejdspladsvurderingen skal løbende ajourføres, når der sker ændringer i  

 arbejdet, arbejdsmetoder og -processer m.v., og disse ændringer har særlig  

 betydning for sikkerheden og sundheden.
Endvidere skal  

 arbejdspladsvurderingen ajourføres i forbindelse med eventuelle arbejdsskader  

 eller tilløb hertil.
1.8 Andre bestemmelser eller standarder der stiller yderligere krav  

 til en arbejdspladsvurdering Særlige arbejdsmiljøbestemmelser eller standarder kan stille yderligere  

 krav til en arbejdspladsvurdering.
Dette kan for eksempel være tilfældet  

 inden for visse brancher, eller i forbindelse med visse arbejdsprocesser,  

 hvor der kan være særlig belastende arbejdsmiljøforhold.
2. Retninslinier for den praktiske gennemførelse af en  

 arbejdspladsvurdering En arbejdspladsvurdering bør normalt indeholde følgende elementer:
2.1 Identificering og kortlægning af påvirkninger og farer Der foretages en systematisk gennemgang og undersøgelse af alle former for  

 arbejde, arbejdsprocesser og -metoder, tekniske hjælpemidler, stoffer og  

 materialer m.v. for at få overblik over de mulige påvirkninger og farer i  

 virksomheden.
 Typiske påvirkninger og farer relaterer sig især til:
 Fysiske forhold:
 Arbejdslokalet og arbejdspladsens omgivelser, støj, vibrationer,  

 belysning, m.v.
 Ergonomiske forhold:
 Tungt arbejde, ensidigt gentaget arbejde, arbejdsstillinger, m.v.
 Psykiske forhold:
 Arbejdstid, tidspres, ensformighed, selvbestemmelse/indflydelse,  

 alenearbejde, m.v.
 Kemiske forhold:
 Stoffer og materialer, eller arbejdsprocesser m.v. der udvikler stoffer og  

 materialer, m.v.
 Biologiske forhold:
 Biologiske agenser, fx bakterier, virus, svampe, parasitter, m.v.
 Ulykkesfarer:
 Arbejdsmaskiner, håndværktøjer, andre tekniske hjælpemidler, færden,  

 håndtering, brand, eksplosioner, m.v.
Hvis arbejdet, herunder arbejdsprocesser eller -metoder, er af ensartet  

 karakter i virksomheden eller afdelingen, kan identifikationen og  

 kortlægningen af de mulige påvirkninger og farer ske generelt for  

 virksomheden eller afdelingen.
I andre tilfælde vil det være nødvendigt at  

 identificere og kortlægge de konkrete mulige påvirkninger og farer i  

 forbindelse med hvert enkelt arbejde, arbejdsproces eller -metode, tekniske  

 hjælpemidler, stoffer og materialer m.v.
I forbindelse med planlægning af nye eller ændringer af bestående  

 arbejdsgange, -metoder eller arbejdsprocesser m.v. skal mulige farer og  

 påvirkninger identificeres og kortlægges.
Hensigten er at forsøge helt at  

 undgå eller fjerne disse eller, hvor dette ikke er muligt, at kunne bestemme  

 de risici, som de pågældende påvirkninger og farer kan give anledning til.
2.2 Beskrivelse af de konstaterede påvirkninger, farer og risici Det vil ofte være nødvendigt at undersøge og beskrive de  

 arbejdsmiljømæssige forhold nærmere for at kunne foretage en vurdering af  

 karakter og omfang af de risici, de konstaterede påvirkninger og farer kan  

 medføre, samt for at kunne bestemme, hvilke foranstaltninger der bør vælges.
 Det der især bør undersøges og beskrives er:
- hvilke farer og påvirkninger der er konstateret - hvilke risici de kan bevirke - omfanget af risici - hvorledes de giver sig udslag i forbindelse med arbejdet,  

 arbejdsmetoden, -processen m.v.
 - hvem og hvor mange ansatte der udsættes herfor m.v.
 Man skal især være opmærksom på, om der ved udformningen af  

 arbejdspladsen, valg af arbejdsudstyr og hjælpemidler og arbejds- og  

 produktionsmetoder er sikret en tilpasning af arbejdet til mennesket, særligt  

 med henblik på at begrænse monotont arbejde og arbejde i en bestemt rytme.
 Desuden skal alle forhold af betydning for arbejdsmiljøet tages i  

 betragtning og vurderes, herunder teknik, tilrettelæggelse af arbejdet,  

 sociale faktorer m.v.
 Det er også vigtigt at beskrive mulige risici i forbindelse med:
- reparation og vedligeholdelse - rengøring - driftsforstyrrelser og mulige nødsituationer m.v.
2.3 Undersøgelse og vurdering af årsagerne til påvirkninger, farer og  

 risici De påvirkninger, farer og risici, som er konstateret, undersøges og  

 vurderes nærmere.
Undersøgelsen og vurderingen skal sikre, at alle forhold af betydning for  

 arbejdsmiljøet overvejes, og at årsagerne til disse klarlægges.
Det skal  

 således overvejes, hvilke direkte årsager der er til påvirkninger og farer,  

 som fx farlige egenskaber ved et stof eller materiale, bevægelige maskindele  

 etc.
Desuden skal overvejes, hvilke medvirkende årsager der er til stede, som  

 fx arbejdsomgivelser og organisering af arbejdet.
Man skal således være opmærksom på, at der ofte er flere samvirkende  

 årsager til påvirkninger, farer og risici.
Af hensyn til forebyggelsen er det  

 vigtigt at få alle årsager afdækket.
 Desuden skal instruktion, oplæring og uddannelse af de ansatte indgå i  

 vurderingen, herunder hensyntagen til eventuel individuel jobtilpasning.
2.4 Valg af foranstaltninger Ved valg af foranstaltninger skal der tages hensyn til  

 forebyggelsesprincipperne.
 Løsninger og foranstaltninger skal rettes mod kilden til problemet  

 .
 Ved valget af foranstaltninger skal der tages hensyn til princippet om at  

 bekæmpe farer og risici så tæt ved kilden som muligt.
 Fjernelse af den direkte påvirkning, fare eller risici .
Det overvejes om en fare, påvirkning og risici helt kan undgås ved at  

 fjerne den direkte årsag hertil.
Det gennemføres således en vurdering af om  

 for eksempel et stof eller materiale, arbejdsmetode m.v. helt kan undlades  

 eller fjernes.
 Udskiftning af det der er farligt, med noget der er mindre farligt  

 .
 Det der er farligt, eller har egenskaber der kan være farlige, erstattes  

 med noget der er ufarligt eller mindre farligt.
 Sikre kollektiv beskyttelse frem for individuel .
 De foranstaltninger der træffes skal i videst muligt omfang sigte mod at  

 beskytte alle eller sikre, at alle ansatte kan opholde sig i arbejdsområdet,  

 fx ved indkapsling eller etablering af ventilation frem for brug af  

 åndedrætsværn.
 Den tekniske udvikling og ny arbejdsmiljøviden .
Ved vurderingen af forholdene og i forbindelse med valg af  

 foranstaltninger skal der tages hensyn til, om den tekniske udvikling har  

 muliggjort nye og hensigtsmæssige arbejdsmetoder og -processer, tekniske  

 hjælpemidler, stoffer og materialer m.v., eller har medført bedre  

 foranstaltningsmuligheder.
Desuden skal det sikres, at ny viden om  

 arbejdsmiljøet anvendes i forbindelse med vurderingen og revisionen heraf.
 Instruktion .
 Som et led i de forebyggende foranstaltninger skal der gives  

 hensigtsmæssig instruktion til arbejdstagerne, således at de er klar over  

 eventuelle risici ved arbejdet samt nødvendigheden af at anvende eventuelle  

 sikkerheds- og sundhedsforanstaltninger m.v.
2.5 Regelmæssig kontrol af arbejdsmiljøet Der skal løbende føres tilsyn og kontrol med arbejdsmiljøforholdene og de  

 iværksatte foranstaltningers effektivitet.
 Den information, der opsamles gennem tilsyn og kontrol, skal anvendes til  

 at vurdere, om der er behov for revision af arbejdspladsvurderingen.
 Hvor ofte en revision vil være nødvendig afhænger navnlig af:
- arbejdets art - karakter og omfang af påvirkninger, farer og risici.
 Desuden vil det ofte være nødvendigt at revidere arbejdspladsvurderingen,  

 når der sker ændringer i arbejdsmetoder og -processer samt i brugen af  

 tekniske hjælpemidler og stoffer og materialer.
 Endelig skal der tages hensyn til ny viden om eller erkendelse af  

 skadelige egenskaber, påvirkninger, risici og belastninger, ved for eksempel  

 et stof eller materiale eller ved brugen heraf.
3. Checklister til brug for gennemførelsen af en  

 arbejdspladsvurdering Vedlagte checklister kan anvendes i forbindelse med gennemførelsen af  

 arbejdspladsvurderingen.
 Checklisterne kan rekvireres særskilt i A4 format, ved henvendelse til  

 Arbejdstilsynets lokale kredse.
 Checklisterne består af:
Checkliste A; Checkliste A kan anvendes ved identificeringen og kortlægningen af mulige  

 påvirkninger og farer i virksomheden, afdelingen eller arbejdsområdet.
 Checklisterne B:
 I de tilfælde, hvor der ved identificeringen og kortlægningen er  

 konstateret påvirkninger eller farer, som kræver yderligere undersøgelser  

 og/eller forebyggende foranstaltninger, kan checklisterne B anvendes.
 Checklisterne B er opdelt, så de dækker følgende forhold:
B1 Fysiske forhold B2 Ergonomiske forhold B3 Psykiske forhold B4 Kemiske forhold B5 Biologiske forhold B6 Ulykkesfarer De enkelte checklister kan anvendes ved en nærmere registrering og  

 beskrivelse af:
- de konstaterede påvirkninger og farer - årsagerne hertil - valg af foranstaltninger - rutiner for regelmæssig kontrol med arbejdsmiljøet.
