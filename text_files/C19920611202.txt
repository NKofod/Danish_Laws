 Hermed følger rammeaftale af 10. februar 1992 mellem Finansministeriet og  

 Lærernes Centralorganisation om kombinationsbeskæftigelse.
1. Aftalen er en nyordning af reglerne for godkendelse  

 og aftale af kombinationsvilkår for tjenestemænd i folkeskolen, ved almen  

 voksenuddannelse og ved amtskommunale institutioner for specialundervisning  

 for voksne.
Aftalen finder tilsvarende anvendelse for timelærere,  

 vakancevikarer og faste vikarer med læreruddannelse ansat i folkeskolen, ved  

 almen voksenuddannelse og ved specialundervisningen for voksne.
 2. Aftalen indebærer, at aftaler som hidtil har  

 skullet indgås mellem fagministeriet og Lærernes Centralorganisation, nu  

 indgås af decentralt (amts)kommunen og den forhandlingsberettigede  

 organisation.
3. Rammeaftalen indeholder følgende aftalebegreber:  

  Rammeaftalen: De overordnede vilkår for al kombination for ovennævnte  

 tjenestemænd mv. reguleres af den fælles rammeaftale af 10. februar 1992.  

  Områdeaftalen: Rammeaftalen rummer mulighed for at der på områder, hvor  

 parterne skønner det hensigtsmæssigt, kan indgås område- aftaler om løn og  

 andre særlige forhold.
Aftalerne indgås på arbejdsgiversiden af  

 Finansministeriet eller af vedkommende fagministerium efter bemyndigelse fra  

 Finansministeriet.
På arbejdstagersiden indgås områdeaftalerne af Lærernes  

 Centralorganisation eller af vedkommende medlemsorganisation efter  

 bemyndigelse fra Lærernes Centralorganisation.  Lokalaftalen: Ved  

 kombinationsbeskæftigelse til arbejde, hvor lønnen er højere end i  

 tjenestemandsstillingen, og hvor der ikke er indgået en områdeaftale, indgås  

 der lokalaftale mellem (amts)kommunen og vedkommende organisation, for  

 Danmarks Lærer- forenings vedkommende den lokale (amts)kreds om tillæg efter  

 reglerne i rammeaftalens § 5, stk. 2.  Den konkrete kombinationsaftale:  

 Herved forstås den »kontrakt«, som indgås mellem den ansatte,  

 dennes arbejdsgiver og den mod- tagende arbejdsgiver.
Foreligger der en  

 områdeaftale skal kontrakten overholde områdeaftalens vilkår.
Kontrakten har  

 da umiddelbar gyldighed, når de 3 parter er enige.
Foreligger der ikke en  

 områdeaftale, skal kontrakten godkendes af (amts)kommunen og vedkommende  

 medlemsorganisation, for Danmarks Lærerforenings vedkommende den lokale  

 (amts)kreds.
Dette er en decentralisering af den godkendelse, som hidtil er  

 sket i hen- holdsvis Undervisningsministeriet og Danmarks Lærerforening.
4. Rammeaftalen erstatter dels * aftale af 28. april 1978 mellem Undervisningsministeriet og Danmarks  

 Lærerforening om kombinationsbeskæftigelse for folke- skolens tjenestemænd og  

 dels * efter forhandling mellem de berørte fagministerier og medlems-  

 organisationer øvrige hidtil gældende aftaler om etablering af  

 kombinationsbeskæftigelse for medarbejdere ansat ved ovennævnte  

 undervisningsområder.
 I den forbindelse bemyndiges henholdsvis Undervisningsministeriet og  

 Kulturministeriet til at optage forhandling med Lærernes Centralorganisation,  

 eller de medlemsorganisationer Lærernes Centralorganisation giver sin  

 bemyndigelse, om fornyelse af gældende områdeaftaler.  

 Forhandlingsresultaterne forelægges Finansministeriet, forinden aftalerne  

 indgås af parterne.
 5. Som noget nyt er der med rammeaftalen åbnet  

 mulighed for, at der kan etableres kombinationsbeskæftigelse for  

 deltidsansatte tjenestemænd mv., forudsat at løntimetallet i hovedstillingen  

 udgør mindst halvdelen af det pligtige løntimetal for en fuldtidsbeskæftiget  

 tjenestemand.
 6. Af hensyn til styringen af statens  

 pensionsforpligtelser skal ansættelsesmyndigheden, dvs. kommunen/amtskommunen  

 indberette til fagministeriet det løntimetal, der omfattes af  

 kombinationsaftale, hvor staten efter de almindelige regler ikke betaler  

 pension.
 Fagministerierne sender en gang årligt pr. 1. oktober til  

 Finansministeriet en kort redegørelse om udviklingen.
7. Ad § 8, stk. 2. Det bør fastsættes, om den anden ansættelse er af  

 afgrænset varighed eller gælder indtil videre, og med hvilket varsel og fra  

 hvilket tidspunkt den kan bringes til ophør.
Af hensyn til planlægningen af  

 skoleåret bør opsigelsesvarslet for den enkelte kombinationsbeskæftigelse  

 normalt fastsættes til mindst 3 måneder til udløbet af et skoleår/kursusår.
RAMMEAFTALE MELLEM FINANSMINISTERIET OG LÆRERNES CENTRALORGANISATION OMKOMBINATIONSBESKÆFTIGELSE I henhold til § 45, stk. 1, i lov om tjenestemænd i staten, folkeskolen og  

 folkekirken, jf. lovbekendtgørelse nr. 572 af 5. august 1991 aftales  

 følgende:
 § 1. Rammeaftalen omfatter tjenestemænd i folkeskolen, ved almen  

 voksenuddannelse og ved amtskommunale institutioner for specialundervisning  

 for voksne.
 Stk. 2. Tjenestemænd ansat inden for ovennævnte områder kan kombinere  

 arbejdet i tjenestemandsstillingen med andet arbejde efter reglerne i denne  

 rammeaftale.
Område § 2. Den anden beskæftigelse kan være af pædagogisk og/eller  

 administrativ art, herunder vejledning og rådgivning.
 Stk. 2. Beskæftigelsen skal være ved offentlige skoler, institutioner  

 eller myndigheder eller ved private skoler, institutioner eller virksomhed,  

 der hovedsagelig finansieres af offentlige midler.
 Stk. 3. Der kan ikke etableres kombinationsbeskæftigelse i den  

 (amts)kommune, som tjenestemanden er ansat i for arbejdsopgaver, der efter  

 gældende regler hører under den pågældende skoleform og denne skoleforms  

 tjenestetidsregler (folkeskolen/almen voksenuddannelse/specialundervisning  

 for voksne).
 Stk. 4. Det er en forudsætning, at lønniveauet for den anden  

 beskæftigelse ikke ligger væsentligt under lønniveauet i den  

 tjenestemandsstilling, som der kombineres fra.
Varighed og omfang § 3. Tjenestemanden ansættes enten indtil videre eller  

 tidsbegrænset.
Beskæftigelsen skal normalt vare mindst et skoleår/kursusår.
 Stk. 2. Beskæftigelsen må højst udgøre halvdelen af en  

 fuldtidsbeskæftiget tjenestemands pligtige timetal.
 Stk. 3. For tjenestemænd med nedsat tjenestetid gælder, at timetallet i  

 folkeskolen/ved almen voksenuddannelse/specialundervisningen for voksne skal  

 udgøre mindst halvdelen af det pligtige timetal for en fuldtidsbeskæftiget  

 tjenestemand.
 Arbejdstid mv.
§ 4. Omfanget af den anden beskæftigelse fastsættes som et  

 ugentligt eller årligt lærerløntimetal.
Antallet af lærerløntimer omregnes  

 efter den arbejdstidsnorm, der gælder for den anden beskæftigelse.
 Stk. 2. Det løntimetal, der er fastsat for den anden beskæftigelse, udgør  

 sammenlagt med løntimetallet for tjenestemandsstillingen tjenestemandens  

 samlede løntimetal.
 Løn mv.
 § 5. Tjenestemanden får sædvanlig løn under  

 kombinationsbeskæftigelsen.
 Stk. 2. Hvis det andet arbejde i henhold til gældende regler aflønnes  

 højere end tjenestemandens aktuelle aflønning, kan der indgås aftale om at  

 yde et ikke-pensionsgivende særligt tillæg.
Stk. 3. Tillæg fastsættes ved indgåelse af en områdeaftale mellem  

 Finansministeriet og Lærernes Centralorganisation.
For  

 kombinationsbeskæftigelse inden for områder, hvor der er indgået en  

 områdeaftale mellem Finansministeriet og Lærernes Centralorganisation, skal  

 der ydes betaling efter områdeaftalen, og der kan ikke ved lokalaftale i det  

 konkrete tilfælde fastsættes anden aflønning.
Stk. 4. Foreligger der ikke en områdeaftale og det andet arbejde aflønnes  

 højere, indgås en lokal aftale om ydelse af et ikke-pensionsgivende tillæg,  

 der svarer til den forholdsmæssige andel af lønforskellen mellem  

 tjenestemandsstillingen og den stilling, der kombineres til.
Aftalen indgås i  

 det konkrete tilfælde i henhold til tjenestemandslovens § 45, stk. 3, mellem  

 (amts)kommunen og henholdsvis Landsforbundet af Voksen- og Ungdomsunder visere, Speciallærerforeningen af 1981 og den lokale (amts)kreds af  

 Danmarks Lærerforening.
Andre vilkår under kombination § 6. Under den anden beskæftigelse er tjenestemanden undergivet  

 de regler, der er gældende for denne stilling om bl.a. arbejdstid, ferie mv.
 Stk. 2. Tjenestemanden optjener lønanciennitet og pensionsalder af den  

 samlede stilling.
Den konkrete kombinationsaftale § 7. De konkrete vilkår fastsættes ved drøftelse mellem  

 tjenestemanden, dennes ansættelsesmyndighed og ansættelsesmyndigheden for det  

 andet arbejde.
 Stk. 2. En kombinationsaftale kan kun etableres, når disse tre parter er  

 enige herom.
 Stk. 3. Konkrete aftaler om kombinationsbeskæftigelse ved arbejde, som  

 ikke er omfattet af en områdeaftale, skal godkendes af henholdsvis  

 Speciallærerforeningen af 1981, Landsforbundet af Voksenundervisere og den  

 lokale (amts)kreds af Danmarks Lærerforening.
 § 8. Den konkrete kombinationsaftale regulerer tjenestemandens  

 vilkår i begge stillinger samt forholdene mellem de to arbejdsgivere.
 Stk. 2. Aftalen skal derfor bl.a. indeholde en kort beskrivelse af  

 arbejdsopgaverne i den anden beskæftigelse, det tidsmæssige omfang af den  

 anden beskæftigelse, størrelsen af et evt. ikke-pensionsgivende særligt  

 tillæg, beskæftigelsens varighed, det varsel, hvorved aftalen kan opsiges af  

 parterne, og det tidspunkt på hvilket aftalen kan bringes til ophør.
 Stk. 3. Den arbejdsgiver, som modtager tjenestemanden i  

 kombinationsbeskæftigelse, giver tjenestemanden de aftalte vilkår skriftligt  

 og sender en kopi til tjenestemandens ansættelsesmyndighed.
 Stk. 4. Tjenestemandens ansættelsesmyndighed indberetter til  

 fagministeriet det løntimetal, som omfattes af kombinationsaftaler, hvor  

 staten efter de almindelige regler ikke betaler pension.
Lønudbetaling og refusion § 9. Lønnen inkl. evt. særligt tillæg udbetales fuldt ud af  

 tjenestemandens ansættelsesmyndighed.
Stk. 2. Den arbejdsgiver, som tjenestemanden kombinerer til, refunderer  

 en forholdsmæssig del af tjenestemandens løn og eventuelt særligt tillæg til  

 tjenestemandens ansættelsesmyndighed.
Den forholdsmæssige del beregnes efter  

 forholdet mellem det antal løntimer, som er tillagt  

 kombinationsbeskæftigelsen og det samlede løntimetal.
Betaling for overtimer  

 o.lign. kan ikke indgå i refusionsberegningen.
 Ikrafttræden mv.
 § 10. Aftalen har virkning fra 1. januar 1992.
 Stk. 2. Samtidig ophæves aftale af 28. april 1978 mellem  

 Undervisningsministeriet og Danmarks Lærerforening om  

 kombinationsbeskæftigelse for folkeskolens tjenestemænd.
København, den 10. februar 1992 Lærernes Finansministeriet Centralorganisation P.
M.
V.
E.
B.
