 I medfør af § 1 i lov nr. 121 af 12. april 1957 om bekæmpelse af farlige  

 plantesygdomme og skadedyr (* 1) fastsættes følgende:
 § 1.  Ved coloradobillen forstås biller, æg, larver og  

 pupper af skadedyret Leptinotarsa decemlineata Say.
 Stk. 2.  Kontrollen med denne bekendtgørelses  

 overholdelse udøves af statens plantetilsyn, Gersonsvej 13, 2900 Hellerup.  

 (tlf. nr. 01-43) Helrup 787) (* 2) i det følgende kaldt tilsynet.
 § 2.  Det er forbudt her i landet at indføre eller  

 opbevare levende coloradobiller.
Stk. 2.  Enhver, der er bekendt med eller har formodning  

 om tilstedeværelsen eller angreb af coloradobiller, skal straks foretage  

 anmeldelse herom til tilsynet eller politiet med nøjagtige oplysninger om  

 findestedet.
Et mindre antal af de fundne biller skal efter at være dræbt med  

 sprit eller kogende vand medsendes anmeldelsen.
 § 3.  Når tilsynet har modtaget anmeldelse om  

 tilstedeværelse eller formodning om tilstedeværelse af coloradobiller,  

 foranstalter tilsynet i nødvendigt omfang en undersøgelse med henblik på at  

 konstatere, om det er coloradobiller.
 § 4.  Tilsynet har adgang til ethvert sted, hvor  

 coloradobiller kan formodes at forefindes med henblik på at undersøge stedet  

 for biller.
 § 5.  Når tilsynet har konstateret tilstedeværelse  

 eller angreb af coloradobiller, fastsætter tilsynet, hvilke foranstaltninger  

 der skal træffes til bekæmpelse af coloradobillen og til hindring af dens  

 videre udbredelse.
 Stk. 2.  Tilsynet kan fastsætte foranstaltninger for en  

 enkelt ejendom eller generelt for områder, indenfor hvilke forekomst af  

 coloradobiller er konstateret.
 Stk. 3.  Af sådanne foranstaltninger kan eksempelvis  

 nævnes:
 Stk. 4.  Ved forekomst af coloradobiller skal ejeren  

 eller brugeren af den ejendom, hvorpå coloradobiller findes, for så vidt det  

 ikke vil medføre væsentlig ulempe for ham, uden at afvente tilsynets  

 konstatering straks forsøge bekæmpelse af forekomsten ved at indsamle de  

 fundne biller og dræbe dem med sprit eller kogende vand eller ved andre  

 egnede foranstaltninger.
 § 6.  Efter indstilling fra plantesundhedsrådet og med  

 landbrugsministeriets godkendelse kan tilsynet fastsætte foranstaltninger  

 gældende også for ejendomme, hvor coloradobiller ikke er konstateret,  

 herunder f.eks. a) pligt til at foretage eftersyn af kartoffelarealer for  

 forekomst af coloradobiller. b) beskyttelsessprøjtning af ejendommens  

 kartoffelarealer c)forbud mod dyrkning af kartofler på ejendommen eller dele  

 heraf i to år.
 Foranstaltningerne kan fastsættes generelt eller inden for nærmere angivne  

 geografiske områder eller alene for nærmere angivne arter af ejendomme.
 § 7.  De i henhold til § 5 og § 6 påbudte  

 foranstaltninger skal udføres af ejeren eller brugeren af det pågældende  

 areal og for dennes regering.
 § 8.  Landbrugsministeriet kan bestemme, at  

 omkostningerne ved de af tilsynet påbudte foranstaltninger i særlige tilfælde  

 for bestemte grupper af ejendomme kan afholdes helt eller delvis af det  

 offentlige eller lade bekæmpelsen for disse gruppers vedkommende ske ved  

 offentlig foranstaltning.
 § 9.  Underretning om påbudte foranstaltninger m.v.  

 gives ejeren eller brugeren i anbefalet skrivelse eller personligt mod  

 kvittering, hvorved der samtidig fastsættes en frist for arbejdets udførelse.
 Stk. 2.  Foranstaltninger der fastsættes for nærmere  

 angivne områder i medfør af § 5 og § 6 kan bekendtgøres lokalt i  

 overensstemmelse med kgl. anordning nr. 295 af 25. juli 1952, jfr.  

 bekendtgørelse nr. 309 af 29. august 1952.
Stk. 3.  Dersom foranstaltninger, der er påbudt i medfør  

 af nærværende bekendtgørelse, ikke udføres inden den fastsatte frist, kan  

 tilsynet lade arbejdet udføre for den pågældende ejers eller brugers regning.
 § 10.  De nærmere retningslinier for bekæmpelsens  

 tilrettelæggelse inden for rammerne af denne bekendtgørelse fastsættes efter  

 forhandling med de interesserede hovedorganisationer.
 Stk. 2.  Landbrugsministeriet kan gøre undtagelse fra  

 fastsatte bestemmelser, dersom særlige forhold taler derfor.
§ 11.  Overtrædelse af § 2 og af bestemmelser fastsat  

 i medfør af § 5 og § 6 straffes med bøde i medfør af § 8 i lov nr. 121 af 12.  

 april 1957. (* 1) § 12.  Bekendtgørelsen træder i kraft straks.
 Stk. 2.  Landbrugsministeriets bekendtgørelse nr. 209 af  

 20. maj 1950 angående bekæmpelse af coloradobillen ophæves.
 Landbrugsministeriet, den 25. maj 1973.
 Ib Frederiksen.
/P.
Skibsted.
