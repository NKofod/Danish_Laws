Bekendtgørelse om ændring af bekendtgørelse om rådighed § 1 I bekendtgørelse nr. 1700 af 19. august 2021 om rådighed, som ændret ved bekendtgørelse nr. 1732 af 27. august 2021, bekendtgørelse nr. 2094 af 24. november 2021 og bekendtgørelse nr. 2682 af 28. december 2021, foretages følgende ændringer:
 1. Indledningen affattes således:
»I medfør af § 52 f, § 57, stk. 5, § 62, stk. 10, § 62 a, stk. 4, § 62 b, stk. 3, § 63 a, stk. 3, § 65, stk. 6, § 65 a, stk. 7, § 88, stk. 4, § 100 b, stk. 1, og § 100 c i lov om arbejdsløshedsforsikring m.v., jf. lovbekendtgørelse nr. 234 af 10. februar 2022, og efter forhandling med Beskæftigelsesrådet fastsættes efter bemyndigelse:« 2. § 13, stk. 6, 3. og 4. pkt., affattes således:
»Efter 6 måneders sammenlagt ledighed kan et medlem vælge, om rådighedssamtaler med a-kassen skal holdes ved personligt fremmøde, telefonisk eller digitalt via video.
A-kassen kan dog beslutte, at rådighedssamtalen skal afholdes ved personligt fremmøde, hvis a-kassen vurderer, at der er behov for en fysisk rådighedssamtale, herunder hvis medlemmet har behov for særlig vejledning om jobsøgning, eller der er tvivl om medlemmets rådighed.« 3. I § 23, stk. 1, indsættes efter »aktør«: », jf. dog § 42 a, stk. 1«.
 4. Efter § 42 indsættes:
»§ 42 a.
A-kassen skal indkalde et medlem, som i perioden fra og med den 1. april 2022 til og med den 31. december 2023 ikke har registreret sine jobsøgningsaktiviteter i joblog i en kalendermåned, til en rådighedssamtale, hvis medlemmet efter reglerne i denne bekendtgørelse og reglerne i lov om en aktiv beskæftigelsesindsats, herunder regler udstedt i medfør heraf, har været forpligtet til at være aktivt jobsøgende i mindst 50 pct. af dagene i den pågældende kalendermåned. 50 pct. ledighed i en kalendermåned opgøres som 15 dage uanset kalendermåneden.
 Stk. 2. Dage, hvor et medlem kan dokumentere, at medlemmet kunne have opfyldt betingelserne i reglerne om mindre intensiv indsats, jf. kapitel 17 i lov om en aktiv beskæftigelsesindsats, skal indgå i opgørelsen af de 50 pct. ledighed i måneden som dage, hvor medlemmet ikke har været forpligtet til at være aktivt jobsøgende.
Stk. 3. Rådighedssamtalen efter stk. 1 skal afholdes hurtigst muligt efter, at a-kassen har konstateret den manglende jobsøgning i en kalendermåned, og senest inden udløbet af den efterfølgende kalendermåned.
Rådighedssamtalen skal afholdes uanset, at medlemmet efterfølgende har registreret sine jobsøgningsaktiviteter i joblog.
Hvis medlemmet udebliver fra rådighedssamtalen, skal medlemmet hurtigst muligt indkaldes til en ny rådighedssamtale.
Stk. 4. Et medlem, der er afmeldt inden, at rådighedssamtalen afholdes, skal indkaldes på ny ved gentilmelding.
Et medlem, skal dog ikke indkaldes ved gentilmelding, hvis medlemmet er omfattet af § 3, nr. 12, i bekendtgørelse om selvforskyldt ledighed.
 Stk. 5. A-kassen skal i indkaldelsen til samtalen efter stk. 1 give medlemmet meddelelse om det forventede resultat af den kommende afgørelse, hvis medlemmet ikke på datoen for rådighedssamtalen har registreret sine jobsøgningsaktiviteter i joblog, herunder uploadet jobansøgninger.
Stk. 6. Hvis medlemmet ikke senest på datoen for samtalen har registreret sine jobsøgningsaktiviteter i joblog, herunder uploadet som minimum én jobansøgning i kalendermåneden, skal a-kassen træffe afgørelse om, at medlemmet skal have en karantæne for selvforskyldt ledighed på grund af manglende jobsøgning, jf. § 11 a, stk. 1, i bekendtgørelse om selvforskyldt ledighed.
Hvis medlemmet er syg på datoen for samtalen, skal medlemmet registrere og uploade sine jobsøgningsaktiviteter i joblog på første raske dag.
 Stk. 7. Rådighedssamtalen følger reglerne for rådighedssamtaler i denne bekendtgørelse, og indgår i opgørelsen af de to personlige samtaler i a-kassen inden for medlemmets første 6 måneders sammenlagte ledighed, jf. § 41, stk. 1. Samtaleformen for rådighedssamtalen følger reglerne i denne bekendtgørelse, jf. § 13, stk. 6, og § 41, stk. 2.
Stk. 8. A-kassen skal ikke indkalde et medlem til en rådighedssamtale efter stk. 1, hvis medlemmet i den pågældende kalendermåned bliver omfattet af mindsteudbetalingsreglen, jf. § 5 i bekendtgørelse om udbetaling af dagpenge.« 5. I § 44 indsættes efter stk. 1 som nye stykker:
 »Stk. 2. Ved en afgørelse om tab af retten til dagpenge, efter at a-kassen har givet medlemmet en frist til at registrere jobsøgning, jf. §§ 40 og 43, skal a-kassen træffe afgørelse om, at medlemmet ikke kan få dagpenge med virkning fra dagen efter fristens udløb.
Stk. 3. Ved en afgørelse om tab af retten til dagpenge, efter at a-kassen ved en rådighedssamtale har vurderet, at medlemmet ikke står til rådighed, skal a-kassen træffe afgørelse om, at medlemmet ikke kan få dagpenge med virkning fra dagen for samtalens afholdelse.« Stk. 2-10 bliver herefter stk. 4-12.
 6. I § 44, stk. 2, der bliver stk. 4, ændres »stk. 4 og 5« til: »stk. 6 og 7«.
 7. I § 44, stk. 3, der bliver stk. 5, ændres »stk. 4 og 5« til: »stk. 6 og 7«.
 8. To steder i § 44, stk. 4, 1. pkt., der bliver stk. 6, 1. pkt., ændres »stk. 2 og 3« til: »stk. 4 og 5«.
 9. I § 44, stk. 6, 1. pkt., der bliver stk. 8, 1. pkt., ændres »stk. 2 og 3« til: »stk. 4 og 5«.
 10. I § 44, stk. 7, der bliver stk. 9, ændres »stk. 2 og 3« til: »stk. 4 og 5«.
 11. I § 44, stk. 8, 1. pkt., der bliver stk. 10, 1. pkt., ændres »stk. 2 og 3« til: »stk. 4 og 5«, og i 2. pkt. ændres »stk. 5« til: »stk. 7«.
 12. I § 44, stk. 10, der bliver stk. 12, ændres »stk. 2 og 3« til: »stk. 4 og 5«.
§ 2 Bekendtgørelsen træder i kraft den 1. april 2022.
