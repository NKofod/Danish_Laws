Resumé I oktober måned 1997  

 foretog inspektionschefen inspektion af Arresthuset i Viborg.
De  

 bygningsmæssige forhold gav på nogle punkter anledning til kritik/bemærkinger  

 (toilet og badeforhold, indretning af besøgslokalet, fritids- og  

 gårdtursfaciliteter). Fritidstilbudene var endvidere utilstrækkelige.
 Inspektionschefen  

 henstillede at der blev installeret en vaskemaskine.
Ombudsmandsinstitutionen  

 modtog rapportmateriale og notater for nærmere angivne perioder om  

 disciplinærsager, foreløbig enrumsanbringelse, observationscelleanbringelse,  

 magtanvendelse og visitation.
Gennemgangen heraf gav på flere punkter  

 anledning  

 til kritik. (J.nr. 1997-2368-629).
Inspektion af  

 Arresthuset i Viborg Den 9. september 1998 afgav inspektionschefen følgende  

 rapport til Arresthuset i Viborg og Direktoratet for Kriminalforsorgen:
"  

  

 1. Indledning ...
Som et led i (ombudsmandens) inspektionsvirksomhed foretog  

 jeg og tre af embedets øvrige medarbejdere den 8. oktober 1997 inspektion af  

 Arresthuset i Viborg.
Til stede under inspektionen var bl.a.  

 arrestinspektøren  

 (Politimesteren i Viborg) og arrestforvareren.
I forbindelse med inspektionen  

 modtog jeg rapportmateriale til gennemgang, jf. nærmere pkt. 8 nedenfor.
Ombudsmanden har en gang tidligere, i 1976, inspiceret  

 Arresthuset i Viborg.
Ombudsmandens rapport vedrørende denne inspektion er  

 optrykt i Folketingets Ombudsmands beretning for året 1976, s. 477ff. med  

 opfølgning i beretningen for 1978, s. 46.
Inspektionen den 8. oktober 1997 bestod af en indledende  

 samtale med ledelsen og medarbejderrepræsentanter, rundgang i arresthuset,  

 samtale med talsmanden og en enkelt indsat der havde anmodet herom, og en  

 afsluttende samtale med ledelse og medarbejderrepræsentanter.
I tilslutning  

 hertil udarbejdede jeg ·  

  

 	  

 et notat af 29. december 1997 om iagttagelser  

 under rundgang i arresthuset, ·  

  

 	  

 et referat af 29. december 1997 af det  

 indledende møde med ledelsen, og ·  

  

 	  

 et referat af 29. december 1997 af samtalerne  

 med talsmanden og den anden indsatte og ledelsens bemærkninger til deres  

 klager.
Med brev af 5. januar 1998 sendte jeg det nævnte materiale  

 til arresthuset og til politimesteren idet jeg bad om at modtage eventuelle  

 bemærkninger eller tilføjelser inden en måned.
Jeg anmodede samtidig om  

 nærmere  

 angivne oplysninger vedrørende forhold der var rejst under inspektionen.
Jeg  

 modtog herefter breve af 21. januar og 6. februar 1998 med arresthusets og  

 politimesterens bemærkninger som er indarbejdet i rapporten.
Denne rapport har i en foreløbig udgave været sendt til  

 Arresthuset i Viborg og Direktoratet for Kriminalforsorgen for at  

 myndighederne  

 kunne få lejlighed til at komme med eventuelle yderligere bemærkninger om  

 faktiske og retlige forhold som rapporten måtte give anledning til.  

 Arrestinspektøren er i brev af 2. juli 1998 kommet med sådanne bemærkninger  

 der  

 er indarbejdet i denne endelige rapport.
Direktoratet for Kriminalforsorgen  

 er  

 ikke kommet med bemærkninger.
 2. Bygningsmæssige forhold  

 mv.
2.1. Bygning og gangarealer Arresthuset er taget i brug i 1873. Det er en 3 etagers  

 bygning, beliggende i centrum af Viborg, og der er plads til i alt 27  

 indsatte.  

 Sidste gennemgribende renovering fandt sted i 1980. Der er ingen aktuelle  

 vedligeholdelsesplaner, men der er igennem de seneste fem år foretaget  

 omfattende  

 vedligeholdelse i form af bl.a udvendig maling af huset, maling af samtlige  

 celler, ny sokkel og nyt tag på vaskehuset.
Der er planlagt og udfærdiget  

 tegning i 1995 på en om- og nybygning af gårdtursarealer, depot og  

 fritidslokale, som imidlertid af økonomiske årsager endnu ikke er sat i værk.
De indsattes celler er placeret på 1. og 2. sal.
Cellegangen  

 på 1. sal var pæn og ren, mens gangen på 2. sal var mere hærget.
På 1. sal er  

 der opstillet en pult med Tips og Lotto.
På 2. sal er der lave vinduer, og  

 det  

 blev oplyst under rundgangen at beboerne i bygningen overfor havde klaget  

 over  

 at de indsatte kunne se ind i deres lejligheder.
 Der stod flere blomsterkasser, men de var alle enten tomme  

 eller med rester af planter der forlængst var gået ud.
 Arresthuset har i brevet af 21. januar 1998 oplyst at gangen  

 på 3. sal (i denne rapport angivet som 2. sal) og begge trapper nu er malet.
 Dette tager jeg til efterretning.
2.2. Cellerne Der er én tremandscelle på godt  

 17 m², én tomandscelle på ca. 13 ½ m² og 22  

 enkeltmandsceller på ca.  

 8 m².
Der er 11 enkeltmandsceller på hver  

 sal.
To- og tremandscellerne er beliggende på 2. sal.
Cellerne er møbleret med briks(e), bord(e), stol(e), skab(e)  

 hængelampe og en opslagstavle.
Skabene er udskiftet nogle steder.
Cellerne er  

 indrettet med håndvask med koldt og varmt vand, hvide fliser og en hvid  

 kuglelampe  

 over vasken, og på hver celle findes en elkoger.
Der er linoleum på gulvet og  

 kaldeknap i cellerne.
Cellekald registreres af personsøgere som personalet  

 bærer.
De enkelte celler er malet i en ensartet neutral farve.
Det er tilladt  

 de indsatte at have f.eks. brødrister på cellen.
Dagslysindfaldet gennem vinduerne i tomandscellen var meget  

 sparsomt.
Loftet i tremandscellen var meget beskidt og væggene forekom lidt  

 hullede.
Der var som nævnt sket en vis udskifning af skabe på cellerne, men  

 ellers var celleinventaret noget slidt.
 Jeg går ud fra at arresthuset er opmærksom på de påpegede  

 forhold, og at det indgår i overvejelserne at foretage udbedring af  

 forholdene  

 i forbindelse med den løbende almindelige vedligeholdelse.
 2.3. Øvrige rum mv.
2.3.1. Toilet- og  

 badeforhold På 1. og 2. sal er der meget små og slidte baderum.
De er  

 ca. 1½ x 1½ meter og udstyret med gamle badebænke af træ. Gulvet i baderummet  

 på 2. sal var noget ødelagt.
Baderumsdøren på 1. sal var kraftigt fugtskadet.  

 Der manglede endvidere spejl i baderummene.
Personalet oplyste at der er  

 mulighed for at tage bad en gang om dagen.
Der er to toiletter på hver etage på cellegangene i umiddelbar  

 forbindelse med baderummene.
De er ligeledes af ældre dato.
Der er hvid  

 sanitet.
Wc-kummerne var gamle og helt sorte.
Der er endvidere håndvask med  

 varmt og koldt vand.
Såvel baderum som toiletter trænger efter min opfattelse til  

 at blive istandsat.
Der er som nævnt ovenfor ingen aktuelle  

 vedligeholdelsesplaner.  

 Jeg foreslår at der udarbejdes en sådan plan for istandsættelse af  

 arresthuset,  

 og at istandsættelse af toilet- og baderummene opprioriteres.
Jeg beder om  

 underretning om planen når den er udfærdiget.
 Jeg henviser i øvrigt til det anførte nedenfor under punkt  

 2.3.4. vedrørende eventuel udbygning af toilet- og badefaciliteterne.
2.3.2. Køkkenfaciliteter Der er et køkken på 1. sal hvor maden fra Statsfængslet i  

 Sdr.
Omme tilberedes.
Det holdes og bruges af gangmanden.
Der er et stort  

 varmeskab med mange hylder, stålbord med ekstra bruser og ekstra bord.  

 Ledelsen  

 oplyste at der er tilsyn fra Levnedsmiddelstyrelsen en gang om året.
Køkkenet  

 forekom absolut rent og istandgjort.
Gangmanden oplyste at han savnede bl.a.  

 varmeplade og forskellige køkkenting såsom elpisker.
 Jeg beder om arresthusets bemærkninger til gangmandens  

 ønske.
 Der er ingen køkkenfaciliteter til rådighed for de indsatte.
2.3.3. Besøgsrum Der er ét besøgsrum som er beliggende i personaleafdelingen  

 i stueetagen.
Det har ca. samme størrelse som en celle og er møbleret med et  

 sofabord af skifer, to pæne stole samt en nydelig skindbeklædt briks.
I et  

 hjørne er der en vask med spejl og hvide fliser.
Fra vinduet er der kun  

 udsigt  

 til en mur.
Uden for besøgsrummet er der et skab til de besøgendes overtøj og  

 tasker mv.
Skabet kan aflåses af de besøgende under besøget.
Der er ikke  

 noget  

 toilet i umiddelbar tilknytning til besøgslokalet.
 Besøgslokalet fremstod rent, men ikke særligt hyggeligt.  

 Jeg beder arresthuset overveje at gøre rummet hyggeligere så det danner en  

 mere  

 venlig ramme om besøgene, jf. §§ 14 og 15, stk. 1, i besøgscirkulærerne for  

 hhv. varetægtsarrestanter og afsonere, og underrette mig om resultatet heraf.
2.3.4. Vaskefaciliteter Der er hverken vaskemaskine eller tørretumbler til rådighed  

 for de indsatte.
De indsatte er således henvist til enten at vaske tøj i en  

 spand og tørre det enten på radiatoren i cellen eller i fyrkælderen eller at  

 få det vasket i Statsfængslet på Kragskovhede.
De indsatte skal selv købe  

 sæbepulver.
Arresthuset betaler 30-40.000 kr. om året for at få vasket tøj i  

 Statsfængslet på Kragskovhede.
Tidligere kunne vasketøjet sendes til  

 Statsfængslet i Horsens hvor det kun kostede godt 20.000 kr. om året.
 Den indsatte som jeg talte med ud over talsmanden klagede  

 over at der ikke er en vaskemaskine.
 Arresthuset mente umiddelbart ikke at der er plads til en  

 vaskemaskine i arresthuset, men efter rundgang mente ledelsen at det nok  

 kunne lade sig gøre alligevel (i forrummet til de besøgendes toilet).
Jeg gik på denne baggrund ud fra at arresthuset inden for  

 den nærmeste fremtid ville installere en vaskemaskine.
I forbindelse med  

 fremsendelse af referater den 5. januar 1998 bad jeg derfor under henvisning  

 hertil arresthuset om at oplyse hvad der videre var sket vedrørende dette  

 spørgsmål.
I brevet af 21. januar 1998 har arresthuset oplyst at  

 Direktoratet for Kriminalforsorgen i brev af 21. oktober 1997 har gentaget et  

 pålæg til arresthusene om at begrænse forbruget, og at arresthuset herefter  

 ikke har gjort noget for at få installeret vaskemaskine og tørretumbler, som  

 skønsmæssigt vil koste ca. 15.000 kr.
Arresthuset har drøftet hvor  

 vaskemaskine  

 og tørretumbler kan etableres når der er økonomisk mulighed herfor, men  

 finder  

 ikke at den foreslåede mulighed med forrummet til de besøgendes toilet kan  

 forenes med orden og sikkerhed på grund af risikoen for indsmugling.
Politimesteren har i tilslutning hertil i sit brev af 4. februar  

 1998 oplyst at han samme dag havde spurgt Direktoratet for Kriminalforsorgen  

 hvornår de ønskede ombygninger af arresthuset, der også indebærer mulighed  

 for  

 opstilling af vaskemaskiner og tørretumblere, kan tænkes iværksat.
For så  

 vidt  

 angår placering af vaskemaskiner og tørretumblere har politimesteren  

 henvist til et brev som han samtidig har sendt til direktoratet, og oplyst  

 at han vil holde mig orienteret om hvad der videre sker i sagen.
 I brevet til direktoratet har politimesteren bl.a. anført:
 'Hvad angår placeringen af en vaskemaskine med tørrerumbler,  

 kan jeg tilslutte mig det i arrestforvarerens skrivelse af 21. januar 1998  

 anførte, hvorefter den under rundgangen i arresthuset påpegede placering ud  

 fra såvel et sikkerhedsmæssigt synspunkt som udfra hensynet til besøgende,  

 der  

 skal anvende toilettet, gør en sådan placering uhensigtsmæssig.
 Som den bygningsmæssige situation i arresthuset for tiden  

 er, vil det efter arrestforvarerens og mit skøn ikke være muligt at opstille  

 den omtalte vaskemaskine og tørretumbler.
 De konkrete forhold viser, at det er nødvendigt at søge den  

 tidligere ansøgte ombygning af arresthuset gennemført. ...
 På denne baggrund skal jeg forespørge, hvornår der vil være  

 mulighed for gennemførelse af den ønskede ombygning.
Såfremt dette ikke måtte være muligt indenfor en rimelig  

 tidshorisont, skal jeg forespørge, hvorvidt Direktoratet ønsker iværksat  

 nærmere undersøgelse af, hvorvidt det vil være muligt igennem en udbygning af  

 toilet- og badefaciliteterne i arresthusets 1. og 2. sal at etablere  

 vaskemaskine med tørretumbler.
Det skal fremhæves, at efter mit umiddelbare  

 skøn, vil der blive tale om en særdeles kostbar ombygning - såfremt den i det  

 hele taget kan foretages.
Under alle omstændigheder vil en undersøgelse heraf  

 kræve faglig ekspertice.
...' Med brev af 2. juli 1998 har arrestinspektøren sendt mig en  

 kopi af direktoratets svar af 30. juni 1998. Heri anfører direktoratet:
 '... direktoratet (kan) oplyse, at man ud fra sit kendskab  

 til arresthusets indretning er enig i arresthusets opfattelse og  

 betragtninger  

 for så vidt angår placering af vaskemaskine og tørretumbler.
For så vidt angår den tidligere ansøgte ombygning (AUF) har  

 direktoratet inden for de givne bevillinger beklageligvis endnu ikke haft  

 mulighed for at iværksætte projektet.
Heller ikke i 1998 skønner man at kunne  

 afsætte midler hertil.
Arresthusets ombygning er én blandt en række ønskelige,  

 nødvendige og omkostningskrævende AUF-ombygninger i landets arresthuse.
Disse  

 arbejder indgår sammen med en lang række andre vedligeholdelses- og  

 ombygningsarbejder i direktoratets prioritering af opgaverne; en prioritering  

 som er nødvendig p.g.a. størrelsen af de bevillinger, som direktoratet årligt  

 har til rådighed.
Da behovet for vedligeholdelse og ombygninger klart  

 overstiger mulighederne inden for de givne økonomiske rammer, oplever  

 institutionerne desværre ofte, at man må vente - ofte i længere tid -, før  

 ønskede projekter kan iværksættes.
En igangværende budgetanalyse foranlediget af  

 Finansministeriet omfatter bl.a. en delanalyse af Kriminalforsorgens  

 bygninger.  

 Formålet er at analysere behovet for opførelse af nye og/eller renovering af  

 eksisterende bygninger.
Delanalysen skal danne baggrund for politiske  

 forhandlinger til efteråret om en flerårig budgetaftale for  

 Kriminalforsorgen.  

 Til den tid håber direktoratet, at der skabes økonomisk mulighed for en  

 langsigtet planlægning af og forbedring på det bygningsmæssige område.
For så vidt angår forespørslen om en eventuel nærmere  

 undersøgelse af udbygning af toilet- og badefaciliteter for at skabe plads  

 til  

 en vaskemaskine og tørretumbler er direktoratet umiddelbart enig i  

 opfattelsen  

 af, at en sådan sandsynligvis vil være særdeles kostbar; - også henset til at  

 der er tale om en fredet bygning med begrænsede muligheder for om- og  

 tilbygninger.
Det er derfor direktoratets opfattelse, at man indtil videre  

 skal  

 afvente resultatet af bygningsanalysen og de deraf følgende forhandlinger.' Jeg er bekendt med at kriminalforsorgen efter  

 cirkulæreskrivelse af 10. december 1992 vedrørende vask og reparation af de  

 indsattes private tøj er forpligtet til at foranledige vask af de indsattes  

 private tøj.
Det er imidlertid min opfattelse at indsatte der ønsker selv at  

 vaske deres tøj også bør have mulighed for det, uden at de er henvist til at  

 gøre det i en spand.
Jeg henviser i den forbindelse også til det almindeligt  

 gældende princip i kriminalforsorgen hvorefter de indsatte i videst muligt  

 omfang  

 selv skal tage ansvaret for dagligdagens gøremål, som f.eks. vask af eget  

 tøj.  

 Under nutidens forhold må vaskefaciliteter efter min opfattelse bestå i en  

 vaskemaskine og passende tørremulighed.
I tilslutning hertil bemærker jeg at  

 Arresthuset i Næstved undet et opfølgende besøg som jeg aflagde den 18.  

 august  

 1998, oplyste at ordningen med vask på centralvaskeriet i Statsfængslet i  

 Horserød er organiseret på den måde at der går en uge før den indsatte får  

 sit  

 renvaskede tøj tilbage.
Jeg går ud fra at tilsvarende gør sig gældende med  

 hensyn til centralvaskeriet i Statsfængslet på Kragskovhede.
For de indsatte  

 der opholder sig kort tid (eller forventer at opholde sig kort tid i  

 arresthuset) kan dette give problemer.
Desuden er mange af de indsatte kun  

 meget sparsomt forsynet med privat tøj - hvilket kan gøre det vanskeligt at  

 undvære  

 det i en uge.
 Efter min opfattelse bør de indsatte således have adgang til  

 vaskemaskine og passende tørremulighed.
Jeg forstår at arresthuset og direktoratet ikke er uenige  

 heri.
Arresthuset har imidlertid henvist til dels direktoratets pålæg om  

 begrænsning  

 af forbruget, dels pladsproblemer under de nuværende bygningsmæssige forhold.
Jeg tager til efterretning at det (heller) ikke i 1998  

 skønnes muligt at afsætte midler til de ønskede ombygningsplaner - der vil  

 indebære mulighed også for installering af vaskemaskine og tørretumbler.
Hvis  

 det imidlertid ikke er muligt at gennemføre ombygningsprojektet inden for  

 rimelig tid, bør der efter min opfattelse (midlertidigt) installeres en  

 vaskemaskine et andet sted.
 For så vidt angår økonomien bemærker jeg endvidere at  

 Arresthuset i Ringkøbing under min inspektion dér den 10. oktober 1997  

 oplyste at udgifterne til vask var blevet halveret efter at arresthuset  

 havde fået egen vaskemaskine.
 I den forbindelse bemærker jeg endvidere at det af svarene i  

 en spørgeskemaundersøgelse som jeg - som bekendt - har iværksat vedrørende  

 forholdene i alle arresthusene fremgår at 29 ud af i alt 41 arresthuse  

 (-afdelinger) har vaskemaskine til rådighed for de indsatte.
 Jeg kan ikke kritisere at arresthuset af sikkerhedsmæssige  

 grunde og af hensyn til de besøgende ikke mener at kunne placere vaskemaskine  

 og tørretumbler i forrummet til de besøgendes toilet.
 Sådanne faciliteter bør derfor søges placeret et andet sted.
Jeg har ikke forudsætninger for at udtale mig om (andre)  

 mulige steder for placering af vaskemaskine og tørretumbler.
Dog skal jeg for  

 så vidt angår eventuel installering af vaskemaskine i tilknytning til  

 toilet- og badefaciliteterne (i tilfælde af at det ikke er muligt at  

 gennemføre ombygningsprojektet inden for en rimelig tid)  

 henvise til det ovenfor under pkt. 2.3.1.  

 anførte, hvorefter det efter min opfattelse er tiltrængt at disse faciliteter  

 istandsættes.
Jeg bemærker endvidere at der - så vidt jeg erindrer - for  

 enden af gangen ved siden af toilet- og baderummet er en plads der kan  

 overvejes som muligt sted for installering af vaskemaskine og tørretumbler,  

 også uden egentlig renovering af toilet- og badeforhold.
Der står bl.a.  

 biblioteksskabet, men det går jeg ud fra kan flyttes et andet sted hen.
Jeg henstiller på denne baggrund at spørgsmålet om  

 installering af vaskemaskine og tørretumbler på ny overvejes.
Jeg beder om  

 underretning om resultatet af disse overvejelser.
2.3.5. Værksted I stueetagen er der et særskilt arbejdsrum/lagerrum der  

 bliver brugt til pakning af færdigt arbejde.
En indsat arbejdede i lokalet da  

 jeg inspicerede det.
Rummet er pænt og lyst.
Der var koldt under mit besøg,  

 men der er i rummet en radiator der kan indstilles til 30 grader.
Jeg forstår  

 at der kun kan arbejde én indsat (lagermanden) i dette rum, og at alt øvrigt  

 arbejde i fængslet er cellearbejde.
2.3.6. Fritidsrum Der er ingen fællesrum til fritidsaktiviteter.
Alt fællesskab  

 foregår i cellerne (og under gårdtur). Det er ikke tilladt at tage ophold på  

 gangene.
 Arresthuset ønsker sig meget fritidsfaciliteter, og har i  

 brevet af 21. januar 1998 peget på at sådanne faciliteter kan etableres når  

 arresthuset engang får den tilbygning som der er lavet tegninger til, og som  

 politimesteren har spurgt til i direktoratet i forbindelse med fremsendelse  

 af  

 bemærkninger til mig den 4. februar 1998.
 Som forholdene er i dag er de fysiske rammer for  

 fritidsaktiviteter klart utilfredsstillende.
Jeg henviser til at torturkomitéen i sin rapport af 3. april  

 1997 efter sit andet rutinebesøg i Danmark påpegede vigtigheden af at alle  

 indsatte, herunder varetægtsarrestanter, har mulighed for at tilbringe en  

 passende tid  

  

 uden for cellerne  

  

 (helst  

 i 8 timer eller mere om dagen), beskæftiget med meningsfyldte aktiviteter af  

 varierende karakter (fællesskabsaktiviteter, uddannelse, sport og  

 meningsfyldt (erhvervsfagligt) arbejde). I lyset af disse bemærkninger  

 anbefalede komitéen at tilbudene til de indsatte blev udvidet.
Direktoratet  

 har (i Nyt fra Kriminalforsorgen, nr. 3, juni 1997) udtalt at direktoratet  

 i samarbejde med de enkelte institutioner og inden for de eksisterende  

 fysiske og økonomiske muligheder vil arbejde på en fortsat forbedring af  

 forholdene for de indsatte, herunder også udendørsfaciliteterne.
Det fremgår  

 endvidere af varetægtsbekendtgørelsens § 15, stk. 1, og  

 fuldbyrdelsesbekendtgørelsens  

 § 16, stk. 1, at de indsatte i fritiden 'så vidt muligt' skal have tilbud om  

 'forskellige former for sportsudøvelse'.
Efter min opfattelse er forholdene i Arresthuset i Viborg  

 så dårlige at der snarest muligt bør iværksættes bygningsmæssige  

 forbedringer/forandringer  

 så der skabes mulighed for at de indsatte kan tilbringe i hvert fald nogen  

 tid uden for cellerne i fællesskab.
Jeg tager imidlertid som anført under  

 punkt 2.3.4. til efterretning at der ikke er økonomisk mulighed for at  

 gennemføre  

 den af arresthuset tidligere ansøgte ombygning i 1998. Jeg har endvidere  

 noteret mig at der på grundlag af en igangværende delanalyse af  

 kriminalorsorgens  

 bygninger skal være politiske forhandlinger til efteråret om en flerårig  

 budgetaftale, og at direktoratet til den tid håber at kunne foretage en  

 langsigtet planlægning.
Jeg beder direktoratet underrette mig om det videre  

 forløb i sagen og afventer indtil videre denne underretning.
2.3.7. Gårdtursarealer Gårdtursarealerne bestod af tre sammenhængende rum på hhv.  

 2,65 x  

 8,30 meter, 2,65 x  

 5 meter  

 og 2,65 x  

 5 meter.
Der er tale om et tråddækket  

 gårdtursareal helt indstøbt i beton.
Gårdtursarealerne havde nærmest karakter  

 af bure.
Gulvene i gårdene var hullede og mosgroede, og i det sidste af de  

 små  

 gårdtursrum var gulvet desuden smuldret helt under tremme'vinduet'. Alle  

 vægge  

 var noget mosgroede og ligeledes i det sidste rum var pudset skallet en del  

 af  

 sådan at den rå mur var synlig.
Overalt var der en del graffiti.
I det sidste  

 rum bar døren noget præg af forsøg på ildspåsættelse.
Uden for  

 gårdtursarealerne  

 er der et dejligt haveanlæg som de indsatte af sikkerhedshensyn ikke har  

 adgang til, idet hele haven er omgivet af forskellige bygninger (bl.a.  

 landsretten  

 og byrådet) og høje træer som en indsat vil kunne klatre op ad for at  

 undslippe.
Det blev oplyst at der kun må være fem indsatte på gårdtur  

 i hvert rum ad gangen.
Etagerne skiftes til de små og det store rum.
Der er  

 ingen vagt tilstede under gårdturen.
Bemandingsmæssigt kan det ikke lade sig  

 gøre at holde gårdtursarealet under opsigt hele tiden, men der er periodisk  

 tilsyn.
Der er ikke tv-overvågning af gårdtursarealerne.
Arresthuset havde  

 indhentet et tilbud herpå, men Direktoratet for Kriminalforsorgen havde  

 afslået at bevilge det.
 Ledelsen oplyste i øvrigt at der som udgangspunkt er 2 x ½  

 times gårdtur pr. dag, men i sommerhalvåret hvor vejret er godt, gives der  

 ofte  

 ophold af væsentlig længere varighed på gårdtursarealet (typisk et par  

 timer). Omvendt er interessen for at være ude om vinteren ikke særlig stor.
 Gårdtursarealet er ændret i 1980 efter henstilling fra den  

 daværende ombudsmand, men arealet gav efter min opfattelse fortsat et noget  

 forstemmende indtryk.
 I brevet af 21. januar 1998 har arresthuset oplyst at der nu  

 er lagt nyt beton der hvor gulvet var smuldret.
 Dette tager jeg til efterretning.
Arresthuset er opmærksom på at gårdtursforholdene er dårlige  

 og har som nævnt udarbejdet planer for ombygning af gårdtursarealet.  

 Politimesterens ovenfor under afsnit 2.3.4. nævnte forespørgsel til  

 Direktoratet  

 for Kriminalforsorgen omhandler også disse planer som vil 'kunne løse  

 problemerne omkring gårdtursarealet, som ikke kan anses for tidsvarende.' Jeg er enig med arresthuset i at gårdtursarealerne er dårlige  

 og utidssvarende, og jeg støtter derfor arresthusets planer om ombygning.
Jeg  

 henviser i øvrigt til det jeg har anført ovenfor under punkt 2.3.4. og 2.3.6.  

 og afventer således direktoratets underretning om det videre forløb af  

 bygningsanalysesagen.
Under min samtale med talsmanden klagede han bl.a. over at  

 der ikke var noget at sidde på under gårdturen, og at gårdene normalt var  

 meget snavsede.
Til det første svarede ledelsen at der af sikkerhedsmæssige  

 grunde ikke kan opstilles bænke mv. under de nuværende forhold.
Til det  

 sidste  

 svarede ledelsen at arresthuset gentagne gange har henstillet til de indsatte  

 selv at rydde op efter sig; bl.a. tager de indsatte papstykker med ud at  

 sidde  

 på, men tager dem ikke med ind, og hvis det så regner, går de i stykker.
Det  

 er  

 (i øvrigt) lagermandens opgave at holde gårdtursarealerne rene.
 I brevet af 21. januar 1998 har arresthuset gentaget en oplysning  

 under rundgangen om at der under de nuværende forhold, herunder at der ikke  

 er tv-overvågning, er en risiko for flugt ved opsætning af bænke og borde.
 Arresthuset vil derfor afvente en kommende udbygning af  

 arealet og herefter møblere det.
 Jeg tager til efterretning at arresthuset af  

 sikkerhedsmæssige årsager ikke ønsker at opsætte borde og bænke under de  

 nuværende  

 forhold, men at gårdtursarealet vil blive møbleret ved en kommende udbygning  

 af arealet.
 Under inspektionen bad jeg ledelsen overveje at indkøbe  

 hynder eller skamler som de indsatte kan sidde på under gårdtur (indtil det  

 er  

 muligt at realisere ombygningsplanerne).
 Jeg beder arresthuset om at oplyse hvorvidt det har været  

 overvejet, og i givet fald med hvilket resultat.
2.3.8. Observationscelle Arresthuset har en observationscelle (men ingen  

 sikringscelle). Observationscellen ligger i stueetagen i umiddelbar  

 tilknytning  

 til besøgsrummet og er  

 forskriftsmæssigt  

 indrettet med nagelfast bord, bænk og briks.
Der er radiator og natpotte.  

 Der var en behagelig temperatur i lokalet.
Der er tilkaldeknap der har  

 forbindelse til personsøgerne hos alle de tjenstegørende medarbejdere.
2.3.9. Andet Biblioteket er indrettet i et skab på cellegangen.
Der var  

 ved inspektionen ca. 150 bogtitler som forekom varierede.
Der var endvidere  

 forskellige blade og spil.
Ledelsen oplyste at de indsatte derudover kan  

 bestille særskilte bøger.
 Bøgerne stod noget rodet i skabet, men det var ifølge ledelsen  

 fordi de indsatte rodede rundt i dem.
I stueetagen er der et lægerum med et stort aflåst medicinskab.  

 Det er indrettet med højdemåler, personvægt, briks, skrivebord og stol.
Selve  

 lokalet var pænt, men inventaret forekom noget slidt.
Ledelsen oplyste at  

 lægen aflægger besøg hver torsdag.
Ved nyindsættelser sker der ikke  

 rutinemæssigt  

 lægetilsyn medmindre den nyankomne selv ytrer ønske herom eller ligefrem ser  

 syg ud.
 Denne oplysning giver mig anledning til at bemærke at jeg  

 går ud fra at alle indsatte snarest muligt efter indsættelsen tilbydes en  

 samtale  

 med institutionens læge, jf. direktoratets cirkulære af 29. marts 1990 om  

 lægeundersøgelse mv. ved indsættelse i kriminalforsorgens anstalter og  

 arresthusene.
 Derudover er der en fyrkælder som ledelsen oplyste at de  

 indsatte får lov til at bruge som tørrerum til vasketøj.
2.3.10. Personalerum I stueetagen findes arrestforvarerens kontor, overvagtmesterens  

 kontor, et  

 soverum til personalet, et  

 stort moderne bad, garderoberum samt et aflåst lokale med effektskab hvori de  

 indsattes ejendele bliver opbevaret.
På 1. sal er der en stor vagtstue på  

 ca. tre cellers størrelse der er møbleret med lædermøbler, tv, pc'ere, mm.
Vedligeholdelsesstandarden af arresthuset var generelt set  

 rimelig god.
De bygningsmæssige forhold giver mig herefter ikke anledning til  

 bemærkninger ud over de oven for under pkt. 2.3.1, 2.3.6. og 2.3.7 nævnte.
3. Arbejde, fritid og  

 undervisning 3.1. Arbejde Arbejdet i arresthuset er akkordarbejde.
Beskæftigelsen  

 består bl.a. af forskelligt montagearbejde, papirarbejde og samling af flag.  

 Der er jævnt med arbejde i arresthuset til de indsatte.
Akkordlønnen ligger  

 mellem 250 kr. og 1.000 kr. om ugen.
 Jeg har ingen bemærkninger til dette forhold.
3.2. Fritid Der var ingen fritidstilbud ud over bøger og forskellige  

 former for spil til at låne med ind i cellerne og ingen bolde til brug under  

 gårdtur.
Under min samtale med talsmanden klagede han over at der  

 ikke var nogen fritidstilbud overhovedet.
Han efterlyste f.eks. håndvægte og  

 en kondicykel.
Han var også utilfreds med at der ikke var nogen bold.
Han  

 oplyste at der havde været en tennis bold, men den var blevet frataget de  

 indsatte.
Han mente at det manglende udbud af fritidstilbud skabte et  

 forholdsvis  

 aggressivt miljø i arresthuset med frustrationer og vold mellem de indsatte  

 til følge.
 For så vidt angik motionsredskaber henviste ledelsen til at  

 arresthuset ikke rummer et egentligt fællesrum hvor de i givet fald kan  

 placeres.  

 For så vidt angik bolden oplyste ledelsen at den var blevet fjernet fordi  

 boldspillet primært havde fundet sted op ad døren hvilket havde givet  

 væsentlige  

 støjgener.
 Jeg anbefalede under inspektionen at der blev indkøbt skumbolde  

 istedet til brug for boldspil under gårdtur.
Arresthuset har i brevet af 21. januar 1998 oplyst at der  

 efter inspektionen er indkøbt to kondicykler og bolde.
Der er endvidere  

 indkøbt to stk. playstation til brug for indsatte der er isoleret.
 Dette tager jeg til efterretning.
Også efter nyindkøbene er fritidstilbudene - selv under de  

 nuværende bygningsmæssige forhold - efter min opfattelse utilstrækkelige.
Jeg  

 henviser til det der er anført ovenfor under pkt 2.3.6 om de fritidstilbud  

 der  

 bør gives.
 Jeg anmoder arresthuset og direktoratet om at overveje  

 mulighederne for yderligere tilbud, indtil det er muligt at etablere  

 fællesskabsrum til bl.a. fritidsaktiviteter.
 Jeg beder om underretning om hvad der videre sker vedrørende  

 dette forhold.
3.3. Undervisning Undervisning tilbydes de indsatte og gives individuelt i  

 besøgslokalet eller i cellen.
Der undervises efter behov i dansk og matematik  

 og desuden lidt i engelsk og tysk.
Arresthuset har 235 timers  

 timelærerundervisning  

 til rådighed.
 På det foreliggende grundlag, herunder at jeg ikke har  

 modtaget nogen klager over undervisningstilbud mv., har jeg ingen  

 bemærkninger  

 til undervisningen i arresthuset.
 4. Lægebetjening mv.
Ledelsen oplyste at arresthuset generelt har mange  

 stofmisbrugere.
Antallet af disse svinger mellem 2-10 personer.
Ledelsen oplyste endvidere at der sker lægetilsyn umiddelbart  

 efter indsættelse i arresthuset.
Ved modtagelse af stofmisbrugere iværksættes  

 der fenemalnedtrapning hvis der er behov for det.
Hvis den indsatte allerede  

 inden indsættelsen behandles efter en bestemt plan (eventuelt med metadon),  

 fortsættes denne behandling dog.
To havde fået metadon udleveret samme morgen  

 som inspektionen fandt sted.
En nedtrapning sker over 10 dage.
Der gives  

 beroligende  

 medicin og sovemedicin sideløbende med nedtrapningen.
Generelt er erfaringen  

 den at jo mere medicin der gives, desto mere uro giver det i arresthuset og  

 vice versa.
Arresthuset i Viborg har fast tilsyn af en praktiserende  

 læge.
Arresthuset var mere tilfreds med den gamle ordning med tilsyn af  

 embedslægen, og mener at den praktiserende læge generelt udskriver mere  

 medicin  

 end arresthuset finder godt.
Spørgsmålet om nedtrapning har jeg behandlet i forbindelse  

 med min inspektion den 11. februar 1997 af Arresthuset i Odense.
Jeg har over  

 for Direktoratet for Kriminalforsorgen taget til efterretning at direktoratet  

 ikke mener at have nogen instruktionsbeføjelse over for lægerne ansat i  

 kriminalforsorgens  

 institutioner for så vidt angår den egentlige patientbehandling.
På baggrund af oplysning i sagen om at Direktoratet for  

 Kriminalforsorgen har nedsat en lægemiddelkomité og om dennes udsendelse af  

 anbefalinger af vejledende karakter ('RePlik') om behandlingsprincipper mv.,  

 har jeg imidlertid antaget at direktoratet er enig i det ønskelige i at de  

 indsatte i hvert fald i et vist omfang sikres en ensartet lægelig behandling  

 i  

 kriminalforsorgens forskellige institutioner.
Jeg har meddelt direktoratet at  

 jeg derfor går ud fra at direktoratet overordnet følger patientbehandlingen i  

 institutionerne, herunder blandt andet for så vidt angår behandlingen af  

 narkomaner,  

 og i den forbindelse løbende overvejer om der måtte være behov for udsendelse  

 af yderligere vejledning til det lægelige personale i institutionerne.
Jeg  

 har også meddelt at jeg går ud fra at eventuel påbegyndt behandling af en  

 narkoman der er iværksat i amtskommunalt regi, som udgangspunkt fortsættes  

 under ophold i kriminalforsorgens institutioner (i det omfang den  

 amtskommunale  

 behandlingsplan ikke efter sit indhold afbrydes ved indsættelse i  

 arresthus/fængsel).
Direktoratet for Kriminalforsorgen har i et brev af 2. april  

 1998 oplyst at direktoratet er enig i det ønskelige i at de indsatte i hvert  

 fald i et vist omfang sikres en ensartet lægelig behandling.
Direktoratet har  

 videre bl.a. anført at de af direktoratet ansatte konsulenter bl.a. har til  

 opgave at følge patientbehandlingen, og direktoratet har i den forbindelse  

 redegjort nærmere for lægebehandlingen mv.
For så vidt angår en påbegyndt  

 behandling i amtskommunalt regi af en stofmisbruger har direktoratet anført  

 at den som udgangspunkt bør fortsættes under anbringelse i en af  

 kriminalforsorgens  

 institutioner.
Direktoratet har i den forbindelse redegjort for arbejdet i en  

 kontaktgruppe som er nedsat mellem direktoratet og Socialministeriet og  

 direktoratets  

 deltagelse i Narkotikarådet.
5. Belæg 5.1. Sammensætning Belægget er blandet.
Hvis de indsatte ikke trives ved at  

 opholde sig i Viborg, forsøges de flyttet.
Ved indsættelse af hæfteafsonere i  

 flermandscelle indhentes der først  

 skriftligt  

 samtykke.
Den sidste hæfteafsoner der blev indsat i arresthuset ville ikke  

 anbringes i en flermandscelle og blev derfor overflyttet til Århus.
5.2. Kvindelige indsatte Ledelsen mener ikke at arresthuset har særlige problemer i  

 forbindelse med kvindelige indsattes ophold i arresthuset.
Ledelsen oplyste  

 at  

 Arresthuset i Viborg hyppigt bliver brugt som beskyttelsesarrest af andre  

 arresthuse (både i forhold til mænd og kvinder).
5.3. Rockere Ledelsen oplyste at man ikke havde problemer i forbindelse  

 med indsatte rockere eller indsatte med rocker-relationer.
5.4. Unge under 18 år Arresthuset har en gang imellem unge indsatte under 18 år.  

 De kan kun sjældent placeres i fællesskab med andre unge, da der ikke er ret  

 mange unge under 18 år.
Der gives fællesskab med de øvrige indsatte efter en  

 konkret vurdering.
 Det af arresthuset oplyste om belægget giver mig ikke  

 anledning til bemærkninger.
6. Andre forhold 6.1. Forplejning Al forplejningen modtages fra Statsfængslet ved Sdr.
Omme.  

 Der modtages frosne portionsanretninger til varmebehandling til frokost og  

 pålægsanretninger til aftensmaden.
Især fiskeretterne er upopulære hos de  

 indsatte.
Til hver indsat udleveres endvidere ½ liter letmælk om dagen.
 Hvis de indsatte ikke kan blive mætte, kan de altid få  

 ekstra kartofler, rugbrød og havregryn.
Ledelsen oplyste at der bliver varmet portioner op til alle  

 indsatte hver dag, også selv om det er fisk som arresthuset ved ikke bliver  

 spist; det kan være at noget af tilbehøret bliver spist.
Udbuddet er generelt  

 varieret nok, men på grund af varmebehandlingen smager maden ens uanset hvad  

 det er.
Tidligere fik arresthuset mad fra Prinsens Livregiment, hvilket  

 betød gode, store og veltillavede portioner.
Overgangen til mad fra  

 Statsfængslet ved Sdr.
Omme har betydet en nedgang i madudgifterne fra ca.  

 775.000  

 kr. om året til ca. 390.000 kr. om året.
Jeg og tre af embedets øvrige medarbejdere spiste under  

 vores inspektion af Arresthuset i Herning den følgende dag (den 9. oktober  

 1997) fire forskellige varme retter leveret fra Statsfængslet ved Sdr.
Omme.  

 Også  

 arresthusets ledelse og personale spiste af de varme retter fra Sdr.
Omme.  

 Der  

 var enighed om - også blandt arresthusets personale og ledelse - at maden var  

 kedelig og mindre indbydende.
Den ovenfor nævnte spørgeskemaundersøgelse som jeg har  

 iværksat vedrørende forholdene i alle landets arresthuse berører bl.a.  

 spørgsmålet  

 om arresthusmadens kvalitet.
Jeg er endvidere ved modtagelse af et eksemplar  

 af direktoratets rapport om direktoratets interne inspektion den 9. oktober  

 1997 af Arresthuset i Helsingør bekendt med at direktoratet har taget  

 spørgsmålet  

 op til generel overvejelse.
 Jeg beder direktoratet om at underrette mig om resultatet af  

 direktoratets overvejelser.
Indtil jeg har modtaget denne underretning foretager mig  

 ikke mere i relation til min inspektion af Arresthuset i Viborg vedrørende  

 dette spørgsmål.
Når jeg har modtaget underretningen - og færdiggjort min  

 behandling  

 af de indkomne svar i spørgeskemaundersøgelsen - vil jeg tage stilling til om  

 jeg har grundlag for en generel drøftelse af spørgsmålet om arresthusmadens  

 kvalitet med direktoratet.
Der er i arresthuset mulighed for at få mad udefra, men på  

 tidspunktet for inspektionen kun to gange ugentligt.
Hvis leverandøren skal  

 køre flere gange må det antages at leverancerne bliver så små, at han ikke  

 vil  

 påtage sig kørslen.
Det er ledelsens opfattelse at muligheden for at få mad  

 udefra betyder afveksling i en ellers trist hverdag for de indsatte.
Der blev  

 kun bestilt mad fra den samme leverandør, som kunne levere alt fra  

 middagsretter  

 til pitabrød og decideret grillmad.
Særbestilling af grillmad på mærkedage  

 ville givet kunne lade sig gøre.
Den indsatte som jeg talte med udtrykte ønske om en anden  

 leverandør af mad udefra så det også blev muligt at bestille pizza.
Han fandt  

 at maden fra Sdr.
Omme var meget uappetitlig.
 I brevet af 21. januar 1998 har arresthuset oplyst at der er  

 skiftet leverandør af grillmad, således at der nu kan købes mad udefra tre  

 gange om ugen.
 Jeg tager denne oplysning til efterretning.
Det fremgår ikke af arresthusets brev om den nye leverandør  

 også kan levere pizza som ønsket af den ene indsatte.
Jeg beder arresthuset  

 om  

 oplysning herom.
6.2. Købmand Arresthuset har en købmandsordning.
Der er tale om en almindelig  

 købmand der har et bredt sortiment.
Han kommer to gange om ugen med bestilte  

 varer samt hver dag (mandag til lørdag) med småfornødenheder som mælk, aviser  

 og tobaksvarer.
Det er arresthusets indtryk at købmanden har helt almindelige  

 priser.
Ved reklamationer, for eksempel muggent brød, bytter købmanden uden  

 nogen problemer.
Han betegnes som særdeles serviceminded.
For eksempel er han  

 ved flere lejligheder taget rundt i andre forretninger for at købe  

 eksempelvis bordventilatorer og varmeplader til de indsatte.
Endvidere har  

 han  

 opstillet pult med tips og lotto.
 På forespørgsel blev det oplyst at det herudover også er tilladt  

 de indsatte at bestille f.eks. lagkager til deres fødselsdage.
 Jeg har ingen bemærkninger til det oplyste om købmandsordningen  

 som de indsatte i øvrigt ikke har klaget over.
6.3. Kontakt med sociale  

 myndigheder Ved løsladelse af en indsat sikres det at den pågældende har  

 penge nok til at kunne klare f.eks. weekenden, inden socialkontoret eventuelt  

 kan opsøges mandag morgen.
Arresthuset bestiller i nogle tilfælde tid på  

 socialkontoret for de indsatte.
Løsladelsesbeløbet udgør for tiden 320,00 kr.  

 Som regel forsøges prøveløsladelse givet så tidligt som muligt på dagen af  

 hensyn til den prøveløsladtes mulighed for at nå på socialkontoret, da  

 prøveløsladelse  

 gerne sker op til en weekend.
6.4. Vold Sidste gang der fandt en voldsepisode sted var for ca. 1½ år  

 siden.
Det var en rocker der var voldelig over for en fængselsfunktionær på  

 grund af funktionærens anvisninger.
Rockeren blev efterfølgende overført til  

 Randers.
Alarmen blev ved den lejlighed aktiveret.
Voldsanmeldelser fra de  

 indsatte bliver aldrig afvist.
Arrestinspektøren mente dog ikke at der i  

 øvrigt  

 er problemer med vold i arresthuset.
 Talsmanden angav at der ca. en gang om ugen forekom vold  

 mellem de indsatte, typisk under gårdtur (hvor der som nævnt ovenfor kun er  

 periodisk tilsyn). Ledelsen stillede sig uforstående over for denne påstand.
Jeg beder arresthuset om at gøre personalet bekendt med  

 talsmandens angivelse, således at personalets opmærksomhed kan skærpes på  

 dette  

 forhold, og at overveje om der eventuelt bør være hyppigere tilsyn indtil det  

 er muligt at få etableret tv-overvågning.
Jeg beder om underretning om hvad  

 der  

 videre sker vedrørende dette forhold.
6.5. Tv-ordning Det koster 6 kr. om dagen at leje et fjernsyn af arresthuset  

 og 2 kr. om dagen at leje en radio.
Fjernsynsapparaterne er standard 15"  

 som ejes af arresthuset og er indkøbt i dette år.
De indsatte kan ikke selv  

 regulere lydstyrken, og der er for at afskære adgangen til tekst-tv, ingen  

 fjernbetjening.
Arresthuset oplyste at man ikke havde modtaget klager over  

 udlejningsprisen.
På forespørgsel oplyste arresthuset at pengene til indkøb af  

 fjernsynsapparaterne er kommet fra en konto i Direktoratet for  

 Kriminalforsorgen  

 og fra arresthuset selv.
Der kan vælges mellem DR1, DR2, TV2, TV3 og  

 Eurosport.
 Både talsmanden og den anden indsatte klagede over tv-lejeprisen.  

 Talsmanden efterlyste også en hybridnetstilslutning så tv-udbuddet blev  

 større.  

 Til sidstnævnte oplyste ledelsen at hybridnet havde været overvejet for ca. 5  

 år siden, men Direktoratet for Kriminalforsorgen havde afslået det fordi det  

 var for dyrt.
Under inspektionen bad jeg arresthuset om at undersøge hvad  

 det nu ville koste at blive tilkoblet hybridnettet.
Arresthuset har i brevet  

 af 21. januar 1998 oplyst at der er indhentet et tilbud, hvorefter  

 installationen koster 51.650 kr., hvortil kommer abonnement for at modtage  

 programmerne.
En grundpakke koster 1239 kr. om måneden og en stor pakke 2.130  

 kr. om måneden.
Et tilbud i 1992 på samme installation var på 106.160 kr.  

 Arresthuset har oplyst at det ikke foretager sig mere vedrørende dette  

 forhold  

 da problematikken vedrørende tv-området er genstand for en nærmere vurdering.
Ombudsmanden har - som antydet af arresthuset - af egen  

 drift over for Direktoratet for Kriminalforsorgen rejst nogle generelle  

 spørgsmål  

 om tv-ordninger i landets arresthuse og betalingen herfor.
Denne undersøgelse  

 er endnu ikke afsluttet.
Jeg foretager mig derfor ikke på nuværende tidspunkt  

 noget vedrørende tv-ordningen i Arresthuset i Viborg.
6.6. Telefon Ledelsen oplyste at det som udgangspunkt ikke er tilladt de  

 indsatte at ringe.
 Jeg beder ledelsen om at oplyse hvorvidt og i givet fald i  

 hvilket omfang der gives dispensation fra dette forbud, jf. § 23 i cirkulæret  

 om varetægtsarrestanters adgang til brevveksling og besøg mv og § 25 i det  

 tilsvarende cirkulære for de indsatte.
6.7. Fællesskab Bortset fra gårdtur foregår alt fællesskab på cellerne.
Der  

 må højst være to sammen i enkeltmandscellerne og tomandscellerne og tre i  

 tremandscellerne samt fem i hver gård.
Det er ikke tilladt at have ophold på  

 cellegangene.
Talsmanden klagede over at alt fællesskab skal foregå på  

 cellerne, og at der maximalt må være to sammen på enkeltceller og ikke komme  

 andre ind på to- og tremandscellerne.
Endvidere var han utilfreds med at der  

 aldrig var mulighed for at efterlade celledøren ulåst, som det ellers er  

 tilfældet  

 i andre arresthuse.
Ledelsen oplyste at der ikke må være flere på to- og  

 tremandscellerne end det cellerne er beregnet til.
Det blev oplyst at der  

 nogen gange finder fællesskab sted på gangen på 2. sal, hvor gangarealet er  

 meget bredt.
Dette fællesskab finder primært sted om sommeren.  

 Restriktionerne  

 med hensyn til fællesskab er begrundet i ordens- og sikkerhedsmæssige hensyn.  

 Vedrørende låste celledøre oplyste ledelsen at man ikke forstod talsmandens  

 påstand.
Han var faktisk en af de indsatte der stort set hele tiden havde  

 ulåst celledør.
Arrestforvareren mente at problemet måske snarere er at der  

 er  

 for mange ulåste døre.
 Jeg beder arresthuset om at oplyse om mulighederne for åbne  

 døre under fællesskab, og uddybe oplysningen om at 'problemet måske snarere  

 er at der er for mange ulåste døre'.
 Jeg anmoder endvidere om arresthusets og direktoratets  

 (yderligere) bemærkninger til talsmandens øvrige klagepunkter.
6.8. Besøg Det er tilladt at have besøg 1 time om ugen.
Ledelsen  

 oplyste at der ikke er kø til besøgsrummet.
Faktisk mente ledelsen at  

 besøgslokalet  

 nemt kunne nedlægges og i stedet anvende observationscellen til besøgsrum,  

 sådan at besøgslokalet kunne anvendes til f.eks. fællesskab.
 På det foreliggende grundlag, herunder at jeg ikke har  

 modtaget klager fra de indsatte vedrørende besøgsomfanget, har jeg ingen  

 bemærkninger til det oplyste herom.
 6.9. Tøjvask mv.
Der er som nævnt hverken vaskemaskine eller tørretumbler til  

 rådighed for de indsatte.
De indsatte får heller ikke stillet sæbepulver til  

 rådighed.
 Jeg henviser til det ovenfor under pkt. 2.3.4. anførte.
6.10. De indsattes adgang  

 til køkkenfaciliteter Der er som tidligere nævnt ingen fælles køkkenfaciliteter  

 for de indsatte.
6.11. Talsmandsordning Der var netop blevet udpeget en talsmand for de indsatte.  

 Ledelsen bifaldt dette valg.
Den valgte talsmand blev (imidlertid) løsladt  

 kort  

 tid efter inspektionen.
Talsmanden klagede over at han var blevet nægtet at tale med  

 de andre indsatte i deres celler.
Han mente at han i sin egenskab af talsmand  

 måtte have ret hertil.
Ledelsen havde henvist ham til at tale med de andre  

 under gårdturene.
Ledelsen oplyste at talsmanden havde meldt sig frivilligt  

 som talsmand få dage før meddelelsen om ombudsmandsinstitutionens besøg.  

 Ledelsen havde meddelt ham at han i sin egenskab af talsmand ikke fik  

 egentlige  

 rettigheder - de aktiviteter han skulle udrette som talsmand måtte han udføre  

 under gårdturene.
Arresthuset henviste til at der var tale om et arresthus  

 (og  

 ikke et fængsel).
Jeg opfordrede under inspektionen ledelsen til at udstikke  

 nogle regler for talsmanden så han sikres ret til samtale med de øvrige  

 indsatte.
Jeg foreslog at tillempe de regler der gælder for fængslerne.
I brevet af 21. januar 1998 har arresthuset oplyst at der  

 ikke efter løsladelsen af talsmanden havde været et ønske fra de indsattes  

 side  

 om at vælge en ny talsmand.
Arresthuset har videre anført:
 '...
 Samarbejdsudvalget har drøftet hvorledes man kunne få en  

 talsmandslignende ordning til at fungere, dog uden at det har ført til et  

 endegyldigt resultat.
 For ikke at der skal blive lige så mange forskellige regler,  

 som der findes arresthuse, hvilket man sagtens kan forestille sig, har  

 arresthuset skrevet til dansk arrestforvarerforening om sagen og bedt dem om  

 at der optages kontakt til direktoratet for kriminalforsorgen, således (at)  

 der  

 kan blive opstillet ensartede regler, der gælder for arresthusområdet.
 Indtil der foreligger noget mere konkret har samarbejdsudvalget  

 besluttet at der hvert kvartal holdes møde med 2 gangmænd og 1 lagermand, og  

 hvor arresthuset er repræsenteret af ledelsen og en medarbejderrepræsentant,  

 og hvor der bliver taget referat.
 På det kommende regionalmøde mellem arresthusene i det  

 midtjyske område, vil dette emne ligeledes blive sat på dagsordenen.
...' Jeg tager det oplyste til efterretning.
 Jeg beder direktoratet om at underrette mig om resultatet af  

 den henvendelse som jeg går ud fra at direktoratet (nu) har fået fra Dansk  

 Arrestforvarerforening.
7. Samtaler med indsatte Jeg havde som nævnt samtaler med talsmanden og yderligere en  

 indsat i forbindelse med inspektionen.
Sidstnævnte har efterfølgende modtaget  

 særskilt brev om behandlingen af de klagepunkter han fremførte.
Talsmandens  

 klagepunkter og de klagepunkter som den anden indsatte fremkom med af generel  

 karakter vedrørende de forhold som er omtalt ovenfor, er omtalt under disse  

 forhold.
Herudover rejste de følgende spørgsmål:
7.1. Lugtgener Talsmanden klagede over at der var store lugtgener i  

 forbindelse med samlingen af flag på grund af den limmaskine der bruges.
Han  

 oplyste at udsugningsslangerne i længere tid havde trængt til udskiftning,  

 men  

 først var blevet skiftet lige inden ombudsmandsinstitutionens besøg.
Ledelsen stillede sig uforstående overfor talsmandens  

 påstand om usundt arbejdsklima ved limning af flag.
Ledelsen oplyste at det  

 var  

 3-4 år siden arresthuset havde samlet flag med lim.
Ledelsen mente at det  

 kunne  

 være i Arresthuset i Odense at talsmanden havde oplevet limningen, idet man  

 dér  

 vist nok fortsat anvender lim.
 Jeg foretager mig på denne baggrund ikke noget vedrørende  

 dette forhold.
7.2. Tandlægebesøg Talsmanden klagede endvidere over at der ved anmodning om  

 besøg hos tandlæge går mindst 30 dage inden man får tilladelse.
Han havde for  

 eksempel selv ansøgt den 10. september 1997 og havde endnu ikke ved besøget  

 den 8. oktober 1997 fået tilladelse.
Han havde endvidere et brev fra en anden  

 indsat der også klagede over for lang behandlingstid ved anmodning om  

 tandlægebesøg.
Ledelsen svarede hertil at når en indsat anmoder om  

 tandlægebesøg skal vedkommende først tilses af lægen der godkender  

 tandlægebesøget.
Derefter bestilles der tid hos tandlægen.
På den måde kan  

 der  

 godt gå lidt tid inden besøget finder sted.
Akutte besøg sker så hurtigt som  

 muligt, men der kan gå noget tid fordi det er politiet der skal transportere  

 den indsatte.
Hvis arresthuset mener at der er tale om et fingeret  

 tandlægebesøg (efter at den indsatte først er blevet tilset af den  

 praktiserende  

 læge) behandles henvendelsen ikke så akut.
 Jeg foretager mig på det foreliggende grundlag ikke videre  

 vedrørende dette spørgsmål, men henviser de indsatte til konkret at klage til  

 direktoratet hvis de er utilfredse med sagsbehandlingen af deres anmodninger  

 om  

 tandlægebesøg.
7.3. Hygiejne Talsmanden mente at bl.a. dyner og madrasser var uhygiejniske,  

 fordi der var en del indsatte i arresthuset der ikke brugte sengetøj, og  

 fordi  

 dyner og madrasser ikke bliver renset/skiftet når nye indsatte kom til.
Ledelsen oplyste at der ikke bliver renset dyner og madrasser  

 medmindre gangmanden eller personalet gør ledelsen opmærksom på at dette er  

 tiltrængt.
Når der kommer en ny indsat til en celle, udleveres der altid nyt  

 lagen og nyt dynebetræk.
Ledelsen mente ikke at der er problemer med at de  

 indsatte ikke anvender sengelinnedet.
Jeg går ud fra at puder, dyner og madrasser bliver vasket/renset  

 når det (konstateres at det) er tiltrængt, og at indsatte der har modtaget en  

 dyne eller pude der trænger til vask/rensning kan få byttet til en anden hvis  

 de anmoder herom.
Hvis personalet bliver opmærksom på at en indsat ikke  

 anvender sengelinned, går jeg endvidere ud fra at personalet foranlediger at  

 det sker eller udskifter til et tæppe som lettere kan vaskes efter brug.
Jeg  

 foretager mig på dette grundlag ikke mere vedrørende dette forhold.
7.4. Tilkald Talsmanden klagede over at der undertiden går op til 1½ time  

 før et cellekald besvares.
 Ledelsen afviste denne påstand, og oplyste at der ind imellem  

 kan gå 10 minutter, men bestemt ikke mere.
 Jeg har ikke grundlag for at foretage mig mere vedrørende  

 dette spørgsmål.
7.5. Magtmisbrug Talsmanden mente at fængselsfunktionærerne demonstrerede  

 magt ved forskellige lejligheder, bl.a. ved badning.
Især en speciel  

 fængselsfunktionær blev betegnet som særlig magtsyg.
Ledelsen mente ikke at der skete magtmisbrug, heller ikke af  

 den nævnte fængselsfunktionær.
Ledelsen oplyste at denne fængselsfunktionær  

 efter bedste evne forsøger at følge de regler der nu engang er for et  

 arresthus, og at han måske derfor af nogle opfattes som magtsyg.
Jeg har efter de foreliggende oplysninger ikke grundlag for  

 at foretage mig mere vedrørende dette spørgsmål.
Jeg må henvise de indsatte  

 til at indgive konkrete klager til arresthusets ledelse og eventuelt  

 direktoratet hvis de er utilfredse med personalets optræden og behandling af  

 dem.
7.6. Køleskab Den anden indsatte fremsatte ønske om et køleskab til de  

 indsatte.
Han oplyste at man havde et sådan køleskab i Arrestafdelingen i  

 Horsens hvor han tidligere havde været indsat, og at det fungerede fint.
Ledelsen stillede sig umiddelbart tvivlende overfor hvordan  

 et sådant fælles køleskab skulle kunne administreres.
Netop fordi der er et  

 stærkt begrænset fællesskab ser ledelsen det som en selvfølge at der vil  

 blive  

 tale om tyveri fra køleskabet.
Under min inspektion den 10. oktober 1997 i Arresthuset i  

 Ringkøbing blev det oplyst at der i dette arresthus ikke er nogen problemer  

 med  

 administrationen af de indsattes fælles køleskab, herunder tyveri.
Det er  

 gangmanden der administrerer køleskabet.
Gennem spørgeskemaundersøgelsen er jeg orienteret om at der  

 i over halvdelen af arresthusene er kølemulighed til rådighed for de  

 indsatte,  

 i de fleste tilfælde i form af fælleskøleskabe.
Der er ikke i svarene angivet  

 (men heller ikke spurgt om) problemer hermed.
Spørgsmålet vil indgå i min  

 behandling af spørgeskemaundersøgelsen, og jeg foretager mig derfor på det  

 foreliggende grundlag ikke mere i relation til Arresthuset i Viborg.
7.7. Biblioteksordningen Den anden indsatte efterlyste mere og nyere litteratur.  

 Ganske vist kunne der bestilles titler hjem fra det lokale bibliotek, men  

 hvis  

 man ikke lige ved hvad man skal låne, er det svært at skrive noget på  

 ønskelisten.
Han mente at en oversigt over titler kunne være en idé.
Ledelsen oplyste at den mand der kommer med cigaretter og  

 aviser, mm. fra købmanden fra tid til anden giver arresthuset brugte bøger  

 til  

 de indsatte.
Det egentlige bibliotek bliver udskiftet en gang om måneden.
 Jeg har i mit brev til den indsatte oplyst at jeg ikke  

 foretager mig mere vedrørende biblioteksordningen.
Dog er jeg enig med den indsatte i at det kan være en god  

 idé med et bogkatalog over de titler som findes på kommunebiblioteket.
Jeg  

 går  

 ud fra at et sådant katalog findes på biblioteket.
Jeg opfordrer arresthuset  

 til at søge at fremskaffe et sådant katalog.
 Jeg beder om underretning om hvad der videre sker vedrørende  

 dette spørgsmål.
8. Gennemgang af rapporter Ved starten af inspektionen bad jeg om at modtage kopi af  

 arresthusets rapporter mv. for perioden 1. oktober 1996 til 1. oktober 1997  

 vedrørerende disciplinærsager, enrumsanbringelse,  

 observationscelleanbringelse,  

 magtanvendelse, anvendelse af håndjern, og visitation.
Jeg modtog otte forhørsrapporter, fem observationscellerapporter,  

 én rapport om magtanvendelse, og seks rapporter om visitationer.
Der var  

 ingen  

 rapporter om enrumsanbringelse eller anvendelse af håndjern.
Ved min gennemgang af det modtagne materiale har jeg navnlig  

 haft opmærksomheden henledt på hvorvidt proceduren i forhold til de gældende  

 regler er blevet fulgt.
Jeg har også været opmærksom på spørgsmålet om  

 overholdelse af reglerne om notatpligt.
Gennemgangen giver mig anledning til  

 følgende bemærkninger:
8.1. Disciplinærsager 8.1.1.  

  

 Fire forhørsrapporter vedrørte  

 varetægtsarrestanter og fire afsonere.
Fem af sagerne endte med ikendelse af  

 en  

 disciplinærstraf (bøde i to tilfælde og strafcelle i tre tilfælde). I det ene  

 af bødetilfældene blev der samtidig tillige truffet afgørelse om inddragelse  

 af besøg for en periode og indgivet politianmeldelse for et andet forhold.
I  

 bødetilfældene skete der endvidere destruktion/konfiskation.
I det ene  

 tilfælde af strafcelle blev den indsatte samtidig pålagt at betale  

 erstatning.  

 Af de tre sager som ikke endte med idømmelse af disciplinærstraf blev der  

 givet udgangskarantæne i to tilfælde og idømt erstatningspligt i det sidste  

 tilfælde.
Reglerne om gennemførelse af disciplinærsager overfor  

 afsonere findes i Direktoratet for Kriminalforsorgens cirkulære af 10. marts  

 1976 med senere ændringer, om anvendelse og fuldbyrdelse af disciplinærstraf  

 over for indsatte og om disciplinærsagers gennemførelse.
For så vidt angår  

 varetægtsarrestanter findes reglerne i direktoratets cirkulære af 13.  

 september 1978 med senere ændringer.
 Direktoratet for Kriminalforsorgen har i forlængelse af  

 disse cirkulærer udstedt en vejledning af 5. december 1995 om behandling af  

 sager om disciplinærstraf mv. i Kriminalforsorgens anstalter og  

 arresthusene.
 Procedurereglerne i disciplinærstrafcirkulærerne mv. skal  

 anvendes i alle disciplinærsager, uanset om sagen ender med en  

 disciplinærstraf  

 eller en anden foranstaltning (eller en 'frifindelse'), jf. vejledningens  

 pkt.  

 11. Reglerne finder også anvendelse ved konfiskation og erstatning, jf.  

 fuldbyrdelsesbekendtgørelsens §§ 37, stk. 1 og 38, stk. 3,  

 varetægtsbekendtgørelsens  

 § 14, stk. 3, og vejledningens pkt. 12.
Bestemmelserne §§ 5-10 i cirkulæret vedrørende  

 varetægtsarrestanter er indholdsmæssigt identiske med bestemmelserne i §§  

 6-11 i cirkulæret vedrørende afsonere.
I det følgende er det cirkulæret  

 vedrørende afsonere der er anvendt.
8.1.2.  

  

 Efter cirkulærets § 6 kan den indsatte,  

 hvis der er begrundet formodning om at denne har overtrådt bestemmelser der  

 må  

 antages at medføre disciplinærstraf af strafcelle, midlertidigt anbringes i  

  

 forhørscelle.
Anbringelsen skal være nødvendig  

 til undersøgelsens gennemførelse.
Hvis beslutningen er truffet af andre end  

 institutionens leder, skal denne straks underrettes om anbringelsen, jf. § 6,  

 stk. 1. Den indsatte skal snarest muligt modtage begrundelse for  

 anbringelsen,  

 og have lejlighed til at udtale sig, jf. § 6, stk. 2. Tiden tilbragt i  

 forhørscelle skal fradrages i udståelsen af strafcelle, jf. § 6, stk. 3. Det  

 følger endvidere af vejledningens pkt. 9, sidste pind, at der i  

 forhørsnotatet skal gøres notat om en eventuel forudgående  

 forhørscelleanbringelse  

 mv.
Det fremgår ikke af forhørsrapporterne at der har været  

 anvendt forhørscelle i nogen af tilfældene.
I et tilfælde - forhør af 3.  

 april  

 1997 - er det i den til grund for forhøret liggende rapport anført at den  

 indsatte blev hensat i forhørscelle (den 2. april 1997 kl. 15.00), men i  

 udskriften af forhørsnotatet er det anført at denne anbringelse var en  

 enrumsanbringelse efter enrumscirkulærets § 2, stk. 3. Denne bestemmelse er  

 indholdsmæssigt identisk med reglen om anbringelse i forhørscelle for så vidt  

 som den - i tilfælde hvor der er begrundet formodning om at der vil ske  

 enrumsanbringelse - giver mulighed for foreløbig enrumsanbringelse mens  

 sagens  

 omstændigheder søges klarlagt.
Derimod er der ikke - som i tilfælde af  

 forhørscelleanbringelse - pligt til at underrette institutionens leder hvis  

 beslutningen om foreløbig enrumsanbringelse er truffet af andre end denne.
Personalet har således ved anbringelsen været af den  

 opfattelse at der var tale om en forhørscelleanbringelse, mens forhørslederen  

 (arrestforvareren) har anset det som en foreløbig enrumsanbringelse.
Forhøret  

 resulterede ikke i enrumsanbringelse, men idømmelse af en bøde (for et  

 forhold)  

 og politianmeldelse (for et andet forhold).
Jeg beder arresthuset om at oplyse hvorfor anbringelsen er  

 ændret fra en forhørscelleanbringelse til en foreløbig enrumsanbringelse.
Jeg  

 henviser i øvrigt til mine bemærkninger nedenfor under pkt. 8.2.
I en sag - forhør af 23. juni 1997 - blev en indsat der  

 havde gravet et hul i muren i sin celle hensat i en anden celle, og den  

 strafcelleanbringelse som han senere samme dag blev idømt blev regnet fra  

 dette  

 tidspunkt.
Jeg går imidlertid ud fra at denne anbringelse ikke er anset for  

 en  

 forhørscelleanbringelse idet anbringelsen ikke skete for at afklare sagens  

 nærmere omstændigheder - den indsatte blev så vidt ses på det nærmeste grebet  

 i  

 at grave - men fordi den indsatte ikke kunne forblive på sin celle på grund  

 af  

 hullet i muren.
 I et tredie tilfælde der vedrører en indsat der var undveget  

 (rapport af 4. august 1997) blev en strafcelleanbringelse regnet tilbage fra  

 det tidspunkt dagen før forhøret hvor politiet bragte ham tilbage til  

 arresthuset.
Jeg beder arresthuset om nærmere oplysninger om baggrunden  

 for at strafcelleanbringelsen blev regnet fra dette tidspunkt.
Jeg beder i  

 den  

 forbindelse om oplysning om hvorvidt den indsatte fra tilbagekomsten og  

 indtil  

 forhøret var undergivet indskrænkninger, f.eks. udelukkelse fra fællesskab.
8.1.3.  

  

 Disciplinærsager skal behandles så  

 hurtigt som muligt, jf. disciplinærstrafcirkulærets § 7, stk. 2. De fleste af  

 forhørene er afholdt samme dag, eller 1-2 dage efter indberetningen.
I et  

 tilfælde er der gået 8 dage (forhør af 6. november 1996).
Jeg har tidligere udtalt at afholdelse af forhør ni dage  

 efter indberetning ikke er i overensstemmelse med cirkulærets § 7, stk. 2,  

 medmindre der foreligger særlige omstændigheder.
Jeg henviser til  

 Folketingets  

 Ombudsmands beretning for året 1995, s. 608.
 Efter min opfattelse er otte dage heller ikke i  

 overensstemmelse med § 7, stk. 2 ('så hurtigt som muligt') medmindre der  

 foreligger særlige omstændigheder.
 I sagen med forhørsudskrift af 6. november 1996 fremgår det  

 ikke af oplysningerne eller omstændighederne hvorfor forhør i denne sag først  

 fandt sted den 6. november 1996.
 Jeg beder arresthuset om en udtalelse om dette forhold.
 8.1.4.  

  

 § 9 i disciplinærstrafcirkulæret har  

 følgende indhold:
 'I disciplinærsager i øvrigt gøres den indsatte bekendt  

 med, hvad der er indberettet, og orienteres i hovedtræk om, hvad der måtte  

 være  

 fremkommet under eventuelle afhøringer i sagen.
 Stk. 2. Afgørelsen træffes under den indsattes tilstedeværelse,  

 efter at han har haft lejlighed til at udtale sig.
 Stk. 3. Alle afhøringer skal overværes af en af  

 institutionens funktionærer.
Stk. 4. Om disciplinærsagens gennemførelse gøres notat i en  

 særlig protokol.
Notatet skal indeholde en gengivelse af det indberettede og  

 de  

 afgivne forklaringer, der skal protokolleres, medens vedkommende er  

 tilstede.
Protokollatet søges affattet således, at det kan godkendes af den  

 pågældende.
Notatet skal endvidere indeholde oplysning om, hvilke  

 bestemmelser  

 der anses overtrådt, på hvilket grundlag dette anses for bevist og oplysning  

 om  

 afgørelsen.' 8.1.5.  

  

 Der er sket partshøring i alle sagerne i  

 overensstemmelse med cirkulærets § 9, stk. 1 og 2 og forvaltningslovens § 19.
 8.1.6.  

  

 Der har været et vidne til stede i alle  

 tilfælde.
 Det skal - med angivelse af titel og navn - af forhørsprotokollen  

 fremgå hvem der har fungeret som vidne efter disciplinærcirkulærets § 9, stk.  

 3, jf. vejledningens pkt. 10.
 I tre tilfælde (forhør af 13. december 1996 og to forhør  

 af 4. august 1997) fremgår titlen på vidnet ikke af forhørsprotokollen, og  

 der er således ikke forholdt i overenstemmelse med vejledningen på dette  

 punkt.
 Jeg finder dette beklageligt.
 Vidnets godkendelse af protokollens indhold skal fremgå af  

 protokollen, eventuelt ved vidnets underskrift.
 Forhørsnotatet er i alle tilfælde godkendt af vidnet i form  

 af dennes underskrift.
 I et enkelt tilfælde (forhør af 13. december 1996) fremgår  

 det ikke hvem der var henholdsvis forhørsleder og vidne i sagen, men jeg går  

 ud  

 fra at det var arrestforvareren der var forhørsleder.
Den funktionær der har foretaget indberetningen eller andre  

 der har været involveret i forholdet må ifølge vejledningens pkt. 8 ikke  

 fungere som vidne i sagen.
Er der ikke andre personalemedlemmer til stede,  

 bør  

 forhøret udsættes, medmindre den indsatte ønsker forhøret gennemført, eller  

 særlige omstændigheder taler imod en udsættelse af forhøret.
I to sager (forhør af 6. november 1996 og af 3. april 1997)  

 fremgår det af rapporterne at vidnet havde været involveret i det forhold der  

 gav anledning til indberetningen.
Der er ikke i forhørsnotaterne oplysninger  

 om  

 at de pågældende indsatte ønskede at gennemføre forhøret, eller at der var  

 særlige omstændigheder.
 Jeg beder derfor arresthuset om en udtalelse om hvorfor de  

 pågældende blev anvendt som forhørsvidner.
 8.1.7.  

  

 Der er i alle sager gjort notat om  

 disciplinærsagens gennemførelse, jf. cirkulærets § 9, stk. 4.
8.1.7.1.  

  

 Nærmere regler om den protokol der skal  

 anvendes efter denne bestemmelse findes i disciplinærstrafvejledningens pkt.  

 10. Heraf fremgår at kravet om en 'særlig protokol' kan opfyldes ved at  

 anvende et ringbind, under forudsætning af at der sker fortløbende  

 sidenummering.
Hvis en side ikke er helt udfyldt, bør det ifølge vejledningen  

 markeres med en lodret streg fra sidste sætning og siden ud.
Forhørene fra 1996 er skrevet på arresthusets brevpapir,  

 fra 1997 er der tale om udskrifter af forhørsprotokollen.
Jeg går ud fra at  

 protokollen er et ringbind.
 Der er ikke foretaget en fortløbende paginering, og der er  

 derfor på dette punkt ikke forholdt i overensstemmelse med vejledningen.
 Dette må jeg finde beklageligt.
 I fem tilfælde er en side ikke helt udfyldt, men kun i to af  

 disse tilfælde er der en lodret streg.
 Idet jeg går ud fra at arresthuset fremover vil være mere  

 opmærksom på at foretage denne markering ved ikke helt udfyldte sider,  

 foretager  

 jeg mig ikke mere vedrørende dette forhold.
 Det skal endvidere fremgå af protokollen om den indsatte  

 har godkendt gengivelsen af sin forklaring.
 I tre sager - forhørsnotat af 6. november 1996, 3. april  

 1997 og 11. september 1997 - fremgår det ikke af protokollen om den indsatte  

 har godkendt sin forklaring.
 Jeg finder dette beklageligt.
Derudover skal det, med angivelse af titel og navn, fremgå  

 hvem der har indberettet sagen (og hvem der har fungeret som vidne, jf.  

 ovenfor). Protokollen skal underskrives af forhørslederen.
Disse regler er  

 overholdt i samtlige tilfælde.
 8.1.7.2.  

  

 Ifølge vejledningens pkt. 9 skal notatet  

 indeholde 'en begrundelse, der opfylder kravene i forvaltningslovens § 24',  

 dvs. de krav der gælder for indholdet af begrundelser for skriftlige  

 afgørelser.
 Notatet (begrundelsen) skal for det første indeholde  

 oplysninger om de faktiske omstændigheder der er tillagt betydning for  

 afgørelsen, herunder en gengivelse af det indberettede og de afgivne  

 forklaringer, jf. pkt. 9, 1. pind.
 I én sag - forhør af 6. november 1996 - er der ikke nogen  

 gengivelse i forhørsrapporten af det indberettede, men der er tale om et  

 enkeltstående tilfælde.
I flere tilfælde er rapporten gengivet i resumé, men samtidig  

 med anførselstegn, så det fremstår som citat.
Der er dog kun anførselstegn i  

 begyndelsen.
Rapporterne er ikke gengivet citeret) ordret fra de  

 tilgrundliggende  

 rapporter, men indholdet er det samme, så jeg går ud fra at det er tænkt som  

 resumé og ikke citat.
Hvis arresthuset ikke ønsker at citere, men blot gengive  

 (resumere) rapporten, bør arresthuset undlade at anvende anførselstegn, så  

 det  

 ikke fremstår som citat.
Hvis arresthuset ønsker at citere, må rapporterne  

 gengives ordret, og med markering både af hvornår citatet begynder og  

 slutter.
 Alle sager indeholder en gengivelse af den indsattes  

 forklaring.
 For det andet skal det fremgå af notatet hvad der er anset  

 for bevist og ikke bevist, og hvad der i bevisbedømmelsen er lagt vægt på,  

 jf. vejledningens pkt. 9, 2. og 3. pind.
Dette krav er stort set overholdt i alle sagerne.
I de  

 fleste af sagerne har indsatte erkendt forholdet, og der er i rapporten  

 henvist  

 hertil.
I seks af sagerne er det i forbindelse med gengivelsen af  

 det indberettede angivet at den indsatte derved 'overtræder ...' Denne formulering får det til at fremstå som om afgørelsen  

 er truffet  

  

 inden  

  

 selve forhøret, dvs.  

 før sagen er tilstrækkeligt oplyst.
Der må ikke træffes afgørelse før en sag  

 er tilstrækkeligt oplyst, jf. bl.a. fuldbyrdelsesbekendtgørelsens § 35, stk.  

 1, varetægtsbekendtgørelsens § 37, stk. 1, og disciplinærstrafvejledningens  

 pkt. 2.
Jeg finder den anvendte formulering uheldig.
Da jeg går ud  

 fra at arresthuset fremover vil undlade at anvende denne formulering,  

 foretager  

 jeg mig ikke mere i den anledning.
 For det tredie skal notatet indeholde oplysninger om  

 hvilke bestemmelser, der anses for overtrådt - med angivelse af loven,  

 bekendtgørelsen  

 eller cirkulæret - samt ved præcis angivelse af §, stk., litra eller nr.  

 etc., jf. vejledningens pkt. 9, pind 4. Det er i den forbindelse anført at  

 det i sager vedrørende indtagelse af euforiserende stoffer vil være  

 tilstrækkeligt  

 at henvise til lov om euforiserende stoffer uden at henvise til bilaget til  

 bekendtgørelsen om euforiserende stoffer, idet det ikke i alle tilfælde  

 er muligt at fastslå arten af indtagne stoffer.
 Det er i flere forhør anført at der er tale om en overtrædelse  

 af Justitsministeriets 'cirkulære' - af 21. juni 1973 om fuldbyrdelse af  

 frihedsstraf  

 eller af '12. september 1978, bekendtgørelse om ophold i varetægtsfængsel'.
 Der er tale om bekendtgørelser i begge tilfælde, hvilket  

 det også fremgår senere af forhørsnotaterne at arresthuset er bekendt med.
 I nogle forhørsudskrifter er der henvist til overtrædelse  

 af fuldbyrdelsesbekendtgørelsens § 19, stk. 2, eller  

 varetægtsbekendtgørelsens  

 § 18, stk. 2. Disse bestemmelser angiver at de indsatte er 'undergivet  

 straffelovgivningens  

 regler og skal overholde de bestemmelser, som omfattes heraf'.
 Efter fuldbyrdelsesbekendtgørelsens § 33, pind 1, og  

 varetægtsbekendtgørelsens § 35, pind 1, kan der idømmes disciplinærstraf for  

 overtrædelse af (bl.a.) disse bestemmelser; efter min opfattelse er en  

 henvisning hertil uden nærmere  

 angivelse af hvilken straffebestemmelse som anses for overtrådt i det  

 konkrete tilfælde, ikke en tilstrækkelig angivelse af den overtrådte  

 bestemmelse,  

 og dermed ikke i overensstemmelse med vejledningens pkt. 9, pind 4.
 I den ene af disse sager er der tillige henvist til  

 'straffeloven'.
 Denne henvisning er heller ikke en præcis angivelse af den  

 overtrådte bestemmelse.
I et andet tilfælde er der tillige henvist til § 10, stk. 3,  

 pkt. 2 og 3, og til § 10, stk. 4, pkt. 3, i udgangscirkulæret (af 18. marts  

 1986). Der er således ikke tale om at den indsatte havde overtrådt  

 'straffelovgivningens regler', og henvisningen til  

 fuldbyrdelsesbekendtgørelsens  

 § 19, stk. 2, er derfor forkert.
Den rette henvisning er bekendtgørelsens §  

 24, jf. de nævnte bestemmelser i cirkulæret.
I et tilfælde (det ene forhør af 4. august 1997) er det  

 angivet at den indsatte havde overtrådt varetægtsbekendtgørelsens § 18, stk.  

 3. Efter denne bestemmelse skal de indsatte overholdede bestemmelser som  

 institutionens  

 leder har fastsat af ordens- og sikkerhedshensyn.
Da bestemmelsen ikke  

 indeholder et selvstændigt gerningsindhold, men henviser til andre regler,  

 kan der ikke idømmes disciplinærstraf eller andre sanktioner for overtrædelse  

 af denne bestemmelse, men (kun) for overtrædelse af de bestemmelser som der  

 henvises til i denne bestemmelse, jf. også varetægtsbekendtgørelsens § 35,  

 pind 2.
 I den anden forhørssag fra den 4. august 1997 er der henvist  

 til varetægtsbekendtgørelsens § 18 uden angivelse af stykke eller andet.  

 Denne angivelse er ikke en præcis angivelse som krævet efter vejledningens  

 pkt. 9, pind 4.
 Det samme gør sig gældende i sagen med forhør af 13. december  

 1996 hvor der er henvist til varetægtsbekendtgørelsen uden angivelse af nogen  

 bestemmelse i denne bekendtgørelse.
 Jeg går ud fra at arresthuset fremover præcist vil angive  

 den bestemmelse (i straffelovgivningen eller i øvrigt) som anses for  

 overtrådt  

 i det konkrete tilfælde, jf. vejledningens pkt. 9, pind 4. Jeg foretager mig  

 herefter ikke mere i den anledning.
 Notatet skal endelig for det fjerde indeholde en præcis  

 angivelse af hjemlen for den reaktion (straf), som disciplinærsagen  

 resulterer i (lov, bekendtgørelse, cirkulære, §, stk. litra eller nr.  

 etc.), jf. vejledningens pkt. 9, pind 5.
 I et tilfælde (forhør af 13. december 1996) er der henvist  

 til 'bekendtgørelse af 13. September 1978 om anvendelse af disciplinærstraf'.  

 Der er tale om et cirkulære og ikke en bekendtgørelse, men henvisningen er i  

 øvrigt ikke tilstrækkelig præcis til at angive hjemlen for reaktionen.
 I to tilfælde af udgangskarantæne er der henvist til  

 udgangscirkulærets § 4. Denne bestemmelse angiver retningslinier for  

 fastsættelse af udgang, men ikke hjemmel til tilbagekaldelse (karantæne). Der  

 skulle have været henvist til § 12, der forudsætningsvis indeholder hjemmel  

 til  

 tilbagekaldelse af udgang.
Ud over at henlede arresthusets opmærksomhed på ovennævnte  

 (enkeltstående) forhold foretager jeg mig ikke mere i den anledning.
Jeg går  

 ud fra at arresthuset også på dette punkt fremover vil foretage en præcis  

 angivelse af retsgrundlaget.
Bortset fra den ene ovennævnte sag er der i ingen af  

 sagerne henvist til disciplinærstrafcirkulæret.
Jeg kan oplyse at jeg i min  

 rapport vedrørende min inspektion af Arresthuset i Herning har bedt  

 direktoratet om en udtalelse om hvorvidt notatpligten efter vejledningens  

 pkt.  

 9 også omfatter angivelse af reglerne i cirkulæret, herunder reglerne om  

 udmålingen af disciplinærstraffen i cirkulærets §§ 2 og 3.
8.1.8.  

  

 Af vejledningens pkt. 4 fremgår det at  

 der ved et forhørs begyndelse skal vejledes om fem nærmere opregnede  

 rettigheder.  

 Det drejer sig om retten til at lade sig bistå af andre, retten til  

 aktindsigt  

 i sagsakterne, retten til at udtale sig inden der træffes afgørelse, retten  

 til  

 ikke at godkende forhørslederens referat af sin forklaring og retten til at  

 få  

 udleveret kopi af notatet om disciplinærsagen.
Det skal fremgå af notatet i  

 forhørsprotokollen hvad den indsatte er vejledt om, jf. vejledningens pkt. 9,  

 pind 7.
Kun i én af sagerne (forhør af 13. december 1996) fremgår  

 det af protokollen at den indsatte er blevet vejledt om alle fem rettigheder.  

 I en anden sag (forhør af 6. november 1996) er det angivet at den indsatte  

 'meget grundigt (er) gjort bekendt med sine rettigheder'. I de seks  

 resterende  

 sager fremgår det kun at den indsatte er vejledt om retten, men ikke pligten  

 til at udtale sig, retten til bisidder og retten til aktindsigt.
I fire af  

 disse sager er det angivet at den indsatte ønskede eller har fået (tilbudt)  

 kopi af forhørsnotatet, så jeg går ud fra at der også er vejledt om denne  

 ret.
I to af disse sager (forhør af 3. april og 23. juni 1997) kan det synes  

 som om angivelsen af vejledningen om retten til 'aktindsigt' alene dækker  

 retten til udlevering af en kopi af forhørsnotatet, men jeg går ud fra at der  

 er vejledt både om denne ret og retten til aktindsigt i de til grund for  

 forhøret  

 liggende sagsakter.
 Jeg finder det beklageligt at der i seks sager (tilsyneladende)  

 ikke er vejledt om alle fem punkter i vejledningens pkt. 4.
 Efter min opfattelse må henvisningen i vejledningens pkt. 9,  

 pind 7, til vejledningens pkt. 4 og anvendelse af ordet 'hvad' betyde at det  

 af notatet udtrykkeligt skal fremgå hvilke rettigheder der er vejledt om,  

 således at det er muligt at efterprøve om vejledningen har omfattet alle de  

 rettigheder der er angivet i pkt. 4. Jeg mener derfor ikke at det er  

 tilstrækkeligt til opfyldelse af notatpligten i pkt. 9, pind 7, blot at  

 angive  

 af at den indsatte er vejledt om (alle) sine 'rettigheder'. Det må endvidere  

 udtrykkeligt fremgå at der er vejledt om både retten til aktindsigt i de til  

 grund for forhøret liggende akter og til at få udskrift af forhørsnotatet,  

 dvs. at en henvisning til at der er vejledt om retten til 'aktindsigt' ikke  

 kan dække begge dele.
Jeg er bekendt med at nogle institutioner før eller ved et  

 forhørs begyndelse udleverer en skriftlig vejledning til den indsatte, og at  

 direktoratet i forbindelse med sine inspektioner anbefaler denne  

 fremgangsmåde.
Arresthuset vil ved henvendelse til direktoratet kunne få  

 udleveret et eksemplar af en sådan vejledning.
 Der er i alle sager givet vejledning om klageadgangen til  

 Direktoratet for Kriminalforsorgen, jf. fuldbyrdelsesbekendtgørelsens § 28,  

 stk. 2, varetægtsbekendtgørelsens § 29, stk. 2, og vejledningens pkt. 13.
8.1.9.  

  

 Efter vejledningens pkt. 11, sidste  

 afsnit, skal den indsatte orienteres om en eventuel politianmeldelse af det  

 indberettede.
Om denne orientering skal der gøres notat i journalen eller i  

 forhørsprotokollen.
 Der er sket politianmeldelse i et enkelt tilfælde (forhør af  

 3. april 1997) og det er udtrykkeligt angivet i forhørsnotatet at den  

 indsatte  

 er orienteret om denne anmeldelse.
 Der foreligger herudover en visitationsrapport af 3. september  

 1997 med oplysning om at der er sket politianmeldelse efter fund af en klump  

 hash på den indsatte (en varetægtsarrestant) i forbindelse med visitation af  

 denne ved indsættelse i arresthuset.
 Denne sag gav ikke anledning til rejsning af en disciplinærsag  

 i arresthuset, men efter min opfattelse bør der også i sådanne tilfælde gælde  

 en tilsvarende regel om at den indsatte skal orienteres om en  

 politianmeldelse,  

 og at der skal gøres notat om denne orientering.
 Der er ikke i visitationsrapporten gjort notat om at den  

 indsatte er orienteret om politianmeldelsen, og jeg har ikke modtaget den  

 indsattes journal.
 Jeg beder arresthuset om at oplyse om den indsatte blev  

 orienteret om politianmeldelsen, og om der i givet fald er gjort notat herom.
8.1.10.  

  

 I sagen med forhør af 3. april 1997 er  

 der sket konfiskation.
I en anden sag (forhør af 6. november 1996) er der  

 sket  

 destruktion.
I den under pkt. 8.1.9. nævnte visitationssag blev hashen  

 inddraget og - formoder jeg - overgivet til politiet i forbindelse med  

 anmeldelsen.
Førstnævnte sag vedrører en afsoner, de to andre  

 varetægtsarrestanter.
Reglerne om konfiskation over for afsonere findes i straffelovens  

 § 47, stk. 3. Herefter kan der ske konfiskation af genstande som er ulovligt  

 indført, erhvervet eller tilvirket i anstalten, medmindre genstandene  

 tilhører  

 nogen som ikke er ansvarlig for det ulovlige forhold.
Procedurereglerne for  

 behandling af disciplinærsager finder som nævnt under pkt. 8.1.1. ovenfor  

 også  

 anvendelse i forbindelse med konfiskation, jf. fuldbyrdelsesbekendtgørelsens  

 §  

 37 og disciplinærstrafvejledningens pkt. 12, 4. afsnit.
For varetægtsarrestanter findes reglerne om konfiskation i  

 retsplejelovens § 931, stk. 5, jf. bekendtgørelse nr. 850 af 27. oktober 1993  

 om udenretlig vedtagelse af konfiskation.
Det følger heraf at der kan ske  

 konfiskation af nærmere angivne genstande, herunder euforiserende stoffer og  

 genstande der benyttes eller er bestemt til at benyttes ved indtagelse af  

 sådanne stoffer, hvis den pågældende administrativt vedtager det.
Hvis  

 vedkommende ikke vil vedtage konfiskation, må genstandene overdrages til  

 politiet med henblik på eventuel beslaglæggelse, jf. vejledningens pkt. 12.  

 Effekter der ikke er omfattet af bekendtgørelsen, men som det ikke er tilladt  

 at have i institutionen, er der ikke hjemmel til at konfiskere, men de kan  

 henlægges på depot til løsladelsen.
 Ved konfiskation af euforiserende midler gælder endvidere de  

 særlige regler i cirkulære af 18. marts 1994 med senere ændringer, om  

 fremgangsmåden med hensyn til konfiskation af euforiserende midler, der  

 findes  

 i kriminalforsorgens anstalter og arresthuse.
 Der er ikke i sagen vedrørende afsoneren henvist til straffelovens  

 § 47, stk. 3.
 Dette finder jeg beklageligt.
 Retsgrundlaget for destruktionen (af vandpibe mv.) i det  

 andet tilfælde fremgår heller ikke af protokollen i denne sag, men det  

 fremgår  

 at den indsatte samtykkede heri.
I visitationssagen formoder jeg som nævnt at hashen er  

 overgivet til politiet i forbindelse med anmeldelsen, jf. pkt. 5a i  

 cirkulæret  

 af 18 marts 1994 om fremgangsmåden med hensyn til konfiskation af  

 euforiserende  

 stoffer.
Det fremgår ikke om arresthuset har søgt at indhente og i givet fald  

 fået samtykke fra den indsatte til inddragelse (konfiskation) af hashen.
 Jeg anmoder arresthuset om at oplyse hvilken procedure  

 arresthuset følger i relation til ovennævnte regler i retsplejelovens § 931,  

 stk. 5, og bekendtgørelse nr. 850 af 27. oktober 1993 om udenretlig  

 vedtagelse  

 af konfiskation.
 8.1.11.  

  

 Erstatningspligt kan pålægges indsatte  

 for skadeforvoldelse som den indsatte efter almindelige erstatningsregler er  

 ansvarlig for, jf. fuldbyrdelsesbekendtgørelsens § 38 og  

 varetægtsbekendtgørelsens  

 § 14. Pligten kan pålægges samtidig med en disciplinærstraf, jf.  

 vejledningens pkt. 12. Reglerne om sagsbehandling for disciplinærsager  

 finder som nævnt under pkt. 8.1.1. tilsvarende anvendelse.  

 Varetægtsarrestanter  

 skal i forbindelse med indeholdelse af beløbet i arbejdspenge eller  

 løsladelsesbeløb  

 vejledes om deres ret til domstolsprøvelse, jf. varetægtsbekendtgørelsens §  

 14,  

 stk. 4.
Der er pålagt erstatningspligt i to tilfælde (forhør af 23.  

 juni 1997 og 4. august 1997) over for henholdsvis en afsoner og en  

 varetægtsarrestant.
Det fremgår ikke af sidstnævnte sag om der er sket  

 indeholdelse og om den indsatte i givet fald i den forbindelse er vejledt om  

 sin ret til domstolsprøvelse.
 Jeg beder arresthuset om at oplyse dette forhold.
8.2. Enrumsanbringelse Der var som nævnt ingen rapporter om enrumsanbringelse, men  

 ifølge en af forhørsrapporterne skete der foreløbig enrumsanbringelse i et  

 enkelt tilfælde (rapport af 3. april 1997), jf. enrumscirkulærets § 2, stk.  

 3 (cikulære af 14. september 1978 med senere ændringer, om adgangen til  

 at anbringe indsatte i enerum).
 Efter denne bestemmelse kan der som også nævnt under pkt.  

 8.1.2. ske foreløbig enrumsanbringelse i tilfælde hvor der er begrundet  

 formodning om at der vil ske enrumsanbringelse, mens sagens omstændigheder  

 søges klarlagt.
 Den indsatte skal snarest muligt orienteres om begrundelsen  

 for den foreløbige enrumsanbringelse og have lejlighed til at udtale sig, jf.  

 enrumscirkulærets § 2, stk. 4.
 Det fremgår ikke af de foreliggende oplysninger om der er  

 forholdt i overensstemmelse med denne bestemmelse.
 Jeg beder arresthuset om nærmere oplysninger herom og at vedlægge  

 eventuelle notater herom.
8.3.  

 Observationscelleanbringelse De fem tilfælde af observationscelleanbringelse har fundet  

 sted over for fire afsonere (heraf to hæfteafsonere) og en  

 varetægtsarrestant.
Anbringelse i observationscelle er reguleret i Direktoratet  

 for Kriminalforsorgens cirkulære af 27. maj 1994 om anvendelse af  

 observationscelle, sikringscelle, fiksering mv. i kriminalforsorgens  

 anstalter  

 og arresthuse.
Cirkulæret er udstedt efter fuldbyrdelsesbekendtgørelsens §  

 31,  

 stk. 2, men finder også anvendelse over for varetægtsarrestanter, jf.  

 varetægtsbekendtgørelsens § 40.
 Betingelserne for at der kan ske anbringelse i observationscelle  

 er angivet i cirkulærets § 1. Efter bestemmelsen kan anbringelse kun finde  

 sted  

 hvis det skønnes påkrævet for at hindre hærværk (§ 1, nr. 1), hvis afgørende  

 hensyn til opretholdelse af ro og sikkerhed i institutionen kræver det (§ 1,  

 nr. 2), eller hvis der skønnes at være behov for særlig observation (§ 1, nr.  

 3).
I et tilfælde er der sket anbringelse i observationscelle  

 for at hindre hærværk, i et tilfælde for at opretholde ro og sikkerhed i  

 arresthuset, og i tre tilfælde fordi der skønnedes at være behov for særlig  

 observation.
I to tilfælde er det i rapporten noteret at der samtidig med  

 anbringelsen  

 er anvendt magt (i det ene tilfælde i form af tag i overarmen, i det andet  

 tilfælde den 'nødvendige magt for at få indsatte belagt med håndjern'). I det  

 ene tilfælde er der tillige udfærdiget magtanvendelsesrapport.
I fire af tilfældene er der i observationscellerapporten  

 angivet en nærmere begrundelse for anbringelsen, primært i form af en  

 redegørelse for hændelsesforløbet.
I det sidste tilfælde er der henvist til  

 andre rapporter, hvoraf den ene er udfærdiget efterfølgende.
 Kompetencen til at beslutte anbringelse i observationscelle  

 ligger hos arrestforvareren eller den han bemyndiger hertil, jf. cirkulærets  

 §  

 2.
I et tilfælde er det i rapporten angivet at beslutningen om  

 observationscelleanbringelse blev truffet af arrestforvareren.
I de fire  

 øvrige tilfælde er det i rapporterne angivet at beslutning blev truffet af  

 (forskellige) fængselsfunktionærer/fængselsoverbetjente.
Jeg må således  

 forstå  

 at kompetencen til at træffe beslutning om observationscelle er delegeret  

 ikke kun til overvagtmesteren, men også til det øvrige opsynspersonale.
I  

 alle  

 tilfælde er der efterfølgende sket underretning af den vagthavende, i det ene  

 tilfældeer det dog angivet at der er 'forsøgt' kontakt til overvagtmester og  

 arrestforvarer.
Det er i alle tilfælde på nær et angivet hvem der var  

 vagthavende.
Jeg beder arresthuset om at oplyse om der internt er fastsat  

 retningslinier for overvagtmesterens og det øvrige personales beslutninger om  

 anbringelse i observationscelle.
I benægtende fald beder jeg arresthuset om  

 at  

 overveje det og om underretning om resultatet af disse overvejelser.
 Efter cirkulærets § 4 skal der tilkaldes læge hvis der er  

 konkret mistanke om sygdom, eller hvis den indsatte selv begærer det.
 I tre tilfælde er der foretaget lægetilsyn fordi personalet  

 skønnede det nødvendigt.
Ved anbringelse i observationscelle skal den indsatte jævnligt  

 tilses af personalet, jf. cirkulærets § 6. I forbindelse med tilsynet skal  

 der  

 på et særligt observationsskema (forskelligt fra rapportblanketten) foretages  

 notat om tidspunktet for tilsynet og om indsattes tilstand, herunder  

 eventuelle bemærkninger om behovet for at opretholde foranstaltningen.
Der er  

 forholdt i overensstemmelse hermed i alle sagerne.
I det ene tilfælde sad en  

 af  

 de ansatte hos den indsatte under hele anbringelsen.
 Beslutning om ophør af anbringelse i observationscelle  

 træffes efter cirkulærets § 19, stk. 2, af arrestforvareren eller den han  

 bemyndiger hertil.
I to tilfælde er beslutningen truffet af overvagtmesteren, i  

 de andre tilfælde af andet personale.
Kompetencen til at beslutte ophør er  

 således så vidt ses delegeret også til andre end overvagtmesteren.
 I alle tilfælde er rapporterne efterfølgende gennemset af  

 arrestforvareren.
 Jeg anmoder arresthuset om at oplyse om eventuelle interne  

 retningslinier for fængselsfunktionærernes beslutning om ophævelse af  

 observationscelleanbringelse.
 Varigheden af anbringelserne må efter cirkulærets § 19, stk.  

 1, ikke udstrækkes længere end det skønnes absolut påkrævet.
I de fire tilfælde har anbringelserne varet mellem en time  

 og knap to en halv time.
I det sidste tilfælde varede anbringelsen seks en  

 halv time.
8.4.  

 Magtanvendelse Den ene rapport om magtanvendelse er af 22. juli 1997 og  

 vedrører magtanvendelse over for en hæfteafsoner for at flytte ham til  

 observationscellen.
Der er udfærdiget rapport om  

 observationscelleanbringelsen,  

 jf. pkt. 8.3. ovenfor.
 Når der er udfærdiget rapport om anbringelse i observationscelle  

 i den pågældede institution skal der ikke tillige udfærdiges  

 magtanvendelsesrapport, medmindre der har været benyttet stav, jf. § 5 i  

 magtanvendelsescirkulæret (cirkulære af 15. april 1988 med senere ændringer,  

 om magtanvendelse over for indsatte).
 Magtanvendelsen i det foreliggende tilfælde bestod af håndkraft  

 (ifølge observationscellerapporten tag i overarmen).
 Jeg går derfor ud fra at der ikke skulle have været udfærdiget  

 magtanvendelsesrapport, og jeg foretager mig derfor ikke mere vedrørende  

 denne  

 anvendelse.
8.5. Visitationer Tre af de ovenfor under pkt. 8.1. nævnte disciplinærsager  

 skete på grundlag af forudgående visitationer.
Det drejer sig om forhør af 6.  

 november 1996, 3. april 1997 og 4. august 1997. I det ene tilfælde (forhøret  

 af  

 3. april 1997) er der angivet en konkret anledning hertil, i det andet  

 tilfælde  

 (forhøret af 4. august 1997) var der tale om en rutinemæssig visitation, mens  

 anledningen ikke fremgår i det sidste tilfælde.
I en anden af  

 disciplinærsagerne (forhør af 23. juni 1997) blev den indsatte visiteret i  

 forbindelse med opdagelsen af det disciplinære forhold (forsøg på  

 undvigelse).  

 Herudover har jeg modtaget to særskilte rapporter om visitationer.
Det ene  

 tilfælde fandt sted den 3. september 1997 og skete i forbindelse med  

 indsættelse, det andet tilfælde fandt sted den 16. august 1997 og skete på  

 konkret foranledning (den indsatte havde oplyst at han havde mistet nogle  

 penge og breve).
Der blev foretaget visitation af den indsattes person i fire  

 af de ovennævnte tilfælde (forhørsrapporter af 3. april 1997, 23. juni 1997,  

 4.  

 august 1997 og rapport af 3. september 1997). I to af tilfældende (forhør af  

 3. april 1997 og 4. august 1997) var der tillige tale om cellevisitation.
De  

 resterende tilfælde var kun cellevisitation.
Reglerne om visitation af de indsatte og deres opholdsrum  

 findes i Direktoratet for Kriminalforsorgens cirkulære af 15. december 1980  

 med  

 senere ændringer der finder anvendelse både over for afsonere og  

 varetægtsarrestanter.
Betingelserne for at visitere er angivet i henholdsvis  

 §  

 1 for så vidt angår den indsattes person, og § 4 for så vidt angår den  

 indsattes celle.
 Ved visitation af den indsattes person er der bl.a. en regel  

 om at den indsatte inden visitationen gennemføres, har ret til at få oplyst  

 grunden til visitationen, medmindre særlige omstændigheder taler derimod, jf.  

 §  

 1, stk. 6. Der skal endvidere 'så vidt muligt' være et vidne til stede, jf. §  

 2, stk. 1, og visitationen skal foretages og bevidnes af personale af samme  

 køn som den indsatte, jf. § 2, stk. 2.
 Den rapport der ligger til grund for forhør af 4. august  

 1997 er underskrevet af både en kvindelig og en mandlig funktionær.
 Jeg beder arresthuset om en udtalelse om dette forhold.
 For så vidt angår visitationen den 3. september 1997 fremgår  

 det ikke at der har været et vidne til stede, og i givet fald af samme køn  

 som  

 den indsatte.
Jeg beder arresthuset om at oplyse dette.
Hvis der ikke har  

 været et vidne til stede, eller hvis vidnet ikke har haft samme køn som den  

 indsatte, beder jeg arresthuset om at oplyse årsagen hertil.
Ved rutinemæssig visitation af en indsats celle er der en  

 regel om at den indsatte hvis han eller hun anmoder derom, skal gøres bekendt  

 med grunden til at der har været foretaget visitation, jf. § 4, stk. 4. For  

 at  

 indsatte der har været fraværende mens deres celler er blevet visiteret, har  

 mulighed for at gøre denne ret gældende, må de gøres bekendt med at der har  

 fundet  

 en visitation sted.
Ombudsmanden har derfor i forbindelse med inspektionen af  

 Statsfængslet i Ringe udtalt at der i denne bestemmelse må ligge et krav om  

 at  

 de indsatte altid orienteres når deres celle har været visiteret (mens de har  

 været fraværende fra cellerne), jf.
Folketingets Ombudsmands Beretning for  

 året  

 1995, s. 597.
Jeg er opmærksom på at indsatte i arresthusene - i modsætning  

 til indsatte i fængslerne - opholder sig det meste af tiden på cellerne.
Jeg  

 går derfor også ud fra at der ikke så ofte sker cellevisitation uden at de  

 indsatte er bekendt med at det sker.
I cirkulærets § 6, stk. 1, er der regler om udarbejdelse af  

 fortegnelse og udlevering af kopi heraf til den indsatte i de tilfælde hvor  

 der  

 tages genstande i bevaring i forbindelse med en visitation.
Er der tale om  

 den  

 pågældendes egne effekter, skal vedkommende tillige gøres bekendt med grunden  

 hertil.
Efter bestemmelsens stk. 2, kan effekter der tilhører institutionen  

 umiddelbart inddrages.
Efter stk. 3, bestemmer institutionens leder i hvilket  

 omfang der skal ske skriftlig indberetning om gennemførelse af visitation.
 Der er ikke udover i ovennævnte tilfælde foreskrevet notatpligt  

 med hensyn til visitationer, men efter min opfattelse må der udfærdiges de  

 nødvendige notater så det er muligt at efterprøve om reglerne i cirkulæret  

 har været overholdt.
9. Opfølgning Jeg beder om at arresthuset sender de udtalelser som jeg har  

 bedt om gennem Direktoratet for Kriminalforsorgen, som jeg ligeledes beder om  

 en udtalelse.
