 I medfør af lov nr. 284 af 6. juni 1984 om betalingskort m.v. § 9, § 21,  

 stk. 2, § 26, § 30, stk. 2, samt § 35, stk. 2, bestemmes:
 Indretning af registeret m.v.
 § 1.  Forbrugerombudsmanden fører et register på  

 grundlag af de oplysninger, der fremgår af de indgivne anmeldelser, jfr.  

 lovens §§ 7 og 8.
 Stk. 2.  Registeret indrettes således, at der er  

 mulighed for at få udskrift eller kopi af registrerede oplysninger om  

 kortudsteder og de af denne anmeldte betalingssystemer.
Stk. 3.  Forbrugerombudsmanden fastsætter gebyr for  

 udskrifter eller kopier.
Gebyrerne bekendtgøres i Statstidende og oplyses på  

 forlangende.
 § 2.  Oplysninger om sikkerhedsforanstaltninger mod  

 misbrug må alene registreres i form af en generel beskrivelse af principperne  

 i systemets beskyttelse mod misbrug.
 § 3.  Forbrugerombudsmanden underretter skriftligt  

 kortudsteder om, at registrering er sket.
Erstatningsmaksimering § 4.  Kortindehavers ansvar for simpel uagtsomhed  

 efter lovens § 21, stk. 1, nr. 2 og 3, kan ikke overstige 1.000 kr.
 Stk. 2.  Kortindehavers ansvar for grov uagtsomhed efter  

 lovens § 21, stk. 1, nr. 1-3, kan ikke overstige 5.000 kr.
Registrering og databehandling i udlandet § 5.  Til brug ved betalingssystemer må oplysninger,  

 som ikke må registreres her i landet, heller ikke indsamles med henblik på  

 registrering eller databehandling i udlandet.
 Stk. 2.  Til brug ved betalingssystemer må oplysninger,  

 der vedrører her i landet bosatte personers erhvervelse af varer eller  

 tjenesteydelser her i landet ikke overlades til registrering eller  

 databehandling i udlandet, såfremt oplysningerne, hvis de røbes, er egnede  

 til at skade den pågældendes omdømme.
Gebyr til dækning af omkostninger ved lovens administration § 6.  Kortudsteder skal hvert år inden 1. juli meddele  

 forbrugerombudsmanden betalingssystemets omsætning her i landet og antal  

 korttransaktioner via betalingssystemet her i landet i det forrige  

 kalenderår, samt antal kortindehavere her i landet, der er tilknyttet  

 betalingssystemet ved det forrige kalenderårs udgang, jfr. dog stk. 3.
 Stk. 2.  Forbrugerombudsmanden fastsætter  

 kortudstedernes gebyr forholdsmæssigt på grundlag af forbrugerombudsmandens  

 udgiftsbudget i det indeværende finansår vedrørende administrationen af  

 loven, således at:
a. 1/3 af udgiftsbudgettet udredes af kortudstederne i forhold til  

 betalingssystemets omsætning her i landet i det forrige kalenderår, b. 1/3 af udgiftsbudgettet udredes af kortudstederne i forhold til antal  

 korttransaktioner via betalingssystemet her i landet i det forrige  

 kalenderår, og c. 1/3 af udgiftsbudgettet udredes af kortudstederne i forhold til antal  

 kortindehavere her i landet, der er tilknyttet betalingssystemet ved det  

 forrige kalenderårs udgang.
 Gebyret udgør dog mindst 500 kr. årligt.
Stk. 3.  Er flere kortudstedere tilsluttet samme  

 betalingssystem, påhviler det hver kortudsteder at meddele  

 forbrugerombudsmanden de i stk. 1 omhandlede oplysninger, dog således at det  

 alene påhviler den enkelte kortudsteder at oplyse sin andel i  

 betalingssystemets omsætning, antal korttransaktioner og antal  

 kortindehavere.
På dette grundlag fastlægger forbrugerombudsmanden den  

 enkelte kortudsteders gebyr i overensstemmelse med stk. 2.
Stk. 4.  Gebyrets størrelse meddeles hver kortudsteder  

 inden 1. september og forfalder til betaling 1. oktober.
Gebyret er tillagt  

 udpantningsret, jfr. lovens § 35, stk. 3. Undlader kortudsteder at meddele de  

 i stk. 1 nævnte oplysninger, fastsætter forbrugerombudsmanden gebyret  

 skønsmæssigt på grundlag af de for ham foreliggende oplysninger.
 Stk. 5.  Afviger de indbetalte gebyrer fra de i  

 finansåret afholdte udgifter, reguleres der herfor over det følgende års  

 udgiftsbudget vedrørende administrationen af loven.
Straf- og ikrafttrædelsesbestemmelser § 7.  Overtrædelse af § 5 straffes med bøde.
 Stk. 2.  Begås overtrædelsen af et aktie-, anparts-,  

 andelsselskab eller lignende kan bødeansvar pålægges selskabet som sådant.
 § 8.  Bekendtgørelsen træder i kraft den 1. januar  

 1985.
