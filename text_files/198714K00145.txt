Nr BTL 145 Betænkning over Forslag til lov om ændring af lov om boligbyggeri og om  

 ændring af lov om boliger for ældre og personer med handicap  

 (Byggeskadefondens anvendelsesområde.
Regulering af tilskud til visse  

 ældreboliger m.v.)   

 Nr L 145 1987-88, 1. samling Afgivet af Boligudvalget Afgivet: 19880222 Udvalget har behandlet lovforslaget i nogle møder og har herunder stillet spørgsmål til boligministeren, som denne har besvaret skriftligt.
Udvalget har modtaget en skriftlig henvendelse fra Kommunernes Landsforening.
Der er af et mindretal stillet ændringsforslag, hvorom henvises til de ledsagende bemærkninger.
Herefter indstiller et flertal (udvalget med undtagelse af Fremskridtspartiets medlem) lovforslaget til vedtagelse uændret.
Et mindretal (Fremskridtspartiets medlem af udvalget) indstiller lovforslaget til vedtagelse med de af mindretallet stillede ændringsforslag.
Ændringsforslag Af et mindretal (FP):
Til titlen 1) Titlen affattes således:
»Forslag til Lov om ændring af lov om boliger for ældre og personer med handicap (Regulering af tilskud til visse ældreboliger m.v.)» Til § 1 2) Paragraffen udgår.
Bemærkninger Til nr. 1 og 2 Fremskridtspartiet mener, at det er forkert, når regeringen sammenblander to vidt forskellige ting i et lovforslag.
§ 1 handler om ændringerne af adgangen til at få tilskud til renovering af byggeskader.
Her er det Fremskridtspartiets opfattelse, at det er op til ejeren, privat eller boligselskab, at retsforfølge bygherren for at få dækket byggeskader eller opnå forsikringsbetaling.
Er begge dele umuligt, må det være ejerne selv, som bærer tabet.
Det er ikke en skatteyderopgave.
Private husejere har jo ikke den samme adgang til at få tilskud til deres ejendommes eventuelle byggeskader.
Til gengæld er Fremskridtspartiet tilhænger af de reguleringer, der ligger i § 2, hvorfor vi meget gerne ser dem fremmet.
Derfor ønsker Fremskridtspartiet, at § 1 udgår.
Svend Andersen (S) Baadsgaard (S) Pia Gjellerup (S) Torben Lund (S) fmd.
Lissa Mathiasen (S) Tastesen (S) Jørn Jespersen (SF) Pelle Voigt (SF) Engell (KF) Svend Åge Petersen (KF) Merete Aarup (KF) Pernille Sams (KF) Mejdahl (V) Bollmann (CD) nfmd.
Pia Kjærsgaard (FP) Merethe Due Jensen (KRF) Jørgen Estrup (RV) Partiet FK havde ikke medlemmer i udvalget.
