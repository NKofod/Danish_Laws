 I sæsonen 1987/88 dispenseres for spireevne i sædekorn af vinterhvede,  

 så der i efteråret 1987 må sælges i alt 28.600 tons certificeret sædekorn 1.  

 generation (C1) eller certificeret sædekorn 2. generation (C2) med en laveste  

 spireevne på 82 pct. og en latitude på 7. Partier, der sælges med  

 dispensation, skal tillægsmærkes af firmaet.
 Efter indstilling fra Statsfrøkontrollen og Frøkontrolkommissionens  

 Kontaktudvalg for Sædekorn har Landbrugsministeriet ansøgt EF- kommissionen  

 om tilladelse til at sælge 50.000 tons udsæd af vinterhvede, C1 eller C2, med  

 en spireevne på minimum 75 pct.
 Mængden er fremkommet på grundlag af et forventet udlæg af vinterhvede, C1  

 og C2, i efteråret 1987 svarende til et forbrug på 70.000 tons og på grundlag  

 af kontaktudvalgets skøn over forsyningssituationen.
 Ved behandlingen i EF-kommissionens stående Komite for Frø den 29.  

 september 1987 kunne Tyskland, Irland og Holland tilbyde leverancer af i alt  

 21.400 tons C1 eller C2 af vinterfaste sorter, som opfyldte  

 kvalitetsnormerne.Den ansøgte mængde blev derfor reduceret med denne mængde.
 Danmark fik herefter tilladelse til at sælge 28.600 tons vinterhvede, C1  

 eller C2, med en spireevne på minimum 75 pct.
 Landbrugsministeriet har herefter bemyndiget Statsfrøkontrollen til at  

 meddele dispensation, så der i efteråret 1987 må sælges i alt 28.600 tons  

 vinterhvede, C1 eller C2, af høst 1987 med en laveste spireevne på 82 pct.,  

 latitude 7. Dispensationen er kun gældende til udsåning i Danmark.
 Oplysninger om navne på firmaer i Tyskland, Irland og Holland, som kan  

 levere vinterhvede, der opfylder de gældende kvalitetsnormer, kan fås hos  

 Statsfrøkontrollen.
 De nærmere betingelser for dispensationen er følgende:
1. Hvert enkelt firma får tilladelse til at forhandle  

 en nærmere angivet andel af de 28.600 tons, som dispensationen omfatter.
De  

 28.600 tons fordeles til de enkelte firmaer i forhold til det areal, der på  

 baggund af avlskontrollen i 1987 er godkendt til forsegling som vinterhvede,  

 C1 eller C2. Arealerne reguleres med de af Statsfrøkontrollen modtagne  

 »erklæringer om overdragelse af godkendt avl«.
Det totale godkendte  

 areal i 1987 af certificeret sædekorn 1. og 2. generation af vinterhvede er  

 af Statsfrøkontrollen foreløbig opgjort til 27.757 ha.
Deres firmas godkendte  

 areal og den deraf udregnede mængde, som De må sælge under dispensationen,  

 fremgår af bilag 1.
 2. Partier, der sælges under dispensationen, skal være  

 tillægsmærket med følgende tekst: »PARTIET SÆLGES MED DISPENSATION FOR  

 SPIREEVNE NED TIL 82 PCT., LATITUDE 7. KUN TIL UDSÅNING I DANMARK«.
 Tillægsmærkningen kan foretages ved påklæbning af en mærkeseddel med  

 teksten, eller ved at denne tydeligt påstemples sækkene.
 3. Statsfrøkontrollens prøvetager skal for hvert  

 enkelt parti, der mærkes efter punkt 2 med henblik på salg under  

 dispensationen, anføre dette på prøvetagerens indberetning om partier,  

 formular 21. Dette gøres ved, at der under »andre oplysninger«  

 skrives: »Partiet er tillægsmærket i henhold til meddelelse  

 119-87«.
 4. Firmaet skal for hvert enkelt parti, der produceres  

 med henblik på salg under dispensationen, anføre dette på anmeldelse af prøve  

 til undersøgelse, formular 11. Dette gøres ved, at der under bemærkninger  

 skrives: »Dispensation i henhold til meddelelse 119-87«.
 5. Når produktionen af vinterhvede, C1 og C2, er  

 tilendebragt i efteråret 1987, skal firmaet sende en opgørelse til  

 Statsfrøkontrollen over, hvilke af deres producerede partier af vinterhvede,  

 C1 og C2, der er solgt henholdsvis udenfor og under dispensationen.
Med venlig hilsen Anita Kjeldsen Bilag 1 til meddelelse 119-87 SÆ-80 Deres firma meddeles herved tilladelse til at sælge nedennævnte mængde af  

 hvede, Cl eller C2, med en spireevne ned til 82 pct., latitude 7. Mængden er  

 udregnet som angivet i meddelelsen på baggrund af, at Statsfrøkontrollen har  

 opgjort Deres godkendte areal af hvede til forsegling som certificeret  

 sædekorn 1. og 2. generation til:
 Godkendt areal i ha: ..........................
 Mængde i tons, der kan sælges med dispensation:
