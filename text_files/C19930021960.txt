 Direktoratet har i bekendtgørelse nr. 1153 af 23. foretaget en ændring af  

 reglerne om arbejdsgiverens betaling af dagpengegodtgørelse for 1. og 2.  

 ledighedsdag.
Ændringen af bekendtgørelsen skal ses i sammenhæng med orlovsreformen og  

 den deraf følgende forventede jobrotation med behov for midlertidige  

 ansættelser af vikarer.
Betaling af dagpengegodtgørelse til dem, der har  

 været ansat i orlovsstillingerne, må ikke virke som en bremse for en  

 rotationsaftale.
Ved en orlovsstilling forstås en stilling, der er blevet  

 ledig, fordi den hidtidige indehaver af stillingen har taget orlov til  

 uddannelse, sabbat eller børnepasning efter Arbejdsministeriets lov om orlov.
 Arbejdsgiverens forpligtelse til at betale dagpengegodtgørelse indtræder  

 således ikke, hvis et medlem midlertidigt har overtaget stillingen efter en  

 person, der har taget orlov, jf. ovenstående.
Det er dog en forudsætning, at ansættelsen har varet over 3 måneder.
En  

 orlovsperiode kan højst udgøre 1 år.
Bilag 1 til bekendtgørelsen, hvoraf arbejdsgiveroplysningerne til  

 medlemmerne i forbindelse med betaling af dagpengegodtgørelse fremgår, er  

 ændret i overensstemmelse hermed.
Arbejdsgiveren kan således ved afkrydsning  

 angive, at medlemmet ikke får udbetalt dagpengegodtgørelse, fordi der er tale  

 om en orlovsstilling.
 Det er som udgangspunkt ikke hensigten, at arbejdsløshedskassen skal  

 indhente yderligere dokumentation fra arbejdsgiveren herom.
