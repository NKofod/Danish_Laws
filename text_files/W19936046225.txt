 En forening søgte fællesmærket VANDRERHJEM registreret som ordmærke.
Ansøgningen afslået, da betegnelsen VANDRERHJEM angiver, at der er  

 tale om et hjem, hvor vandrere kan opholde sig i kortere eller længere tid År 1993, den 15. april afsagde Patentankenævnet (Grønning-Nielsen, Hans Chr.
Thomsen, Gulmann) følgende  KENDELSE i sagen j.nr.
F 1/92: Klage fra Landsforeningen Danmarks Vandrerhjem,  

 København over Patentdirektoratets afgørelse af 5. marts 1992 af fællesmærke-  

 ansøgning nr.
FA 17/1991.
 Den 23. maj 1991 indleverede klageren en ansøgning om registrering af  

 fællesmærket VANDRERHJEM (ordmærke) for alle tjenesteydelser i klasse 42.  

 Samtidig med ansøgningen indleveredes en skrivelse af 22. maj 1991, hvori der  

 anførtes følgende:
 »Landsforeningen DANMARKS VANDRERHJEM, ønsker med denne ansøgning at  

 opnå beskyttelse af ordmærket »VANDRERHJEM«.
 Baggrunden for dette ønske er dels historisk/organisatorisk dels  

 kommercielt-/økonomisk.
Siden 1920'erne har der her i landet eksisteret vandrerhjem til hvis  

 benyttelse medlemsskab af en række ungdomsorganisationer krævedes.
Nogle få  

 år efter blev vandrerhjemmene organiseret i Herbergs-Ringen, senere benævnt  

 Landsforeningen DANMARKS VANDRERHJEM.
Igennem mere end 60 år har  

 Landsforeningen således administreret det danske vandrerhjemsnet, og dette  

 har været almindeligt kendt af brugerne af vandrerhjemmene - og samtidig  

 deres garanti for det særpræg som adskiller vandrerhjemmene fra andre billige  

 overnatningsformer.
 Især de senere år har Landsforeningens økonomiske investeringer i  

 vandrerhjemmene og ikke mindst markedsføringen af den i stigende grad gjort  

 det nødvendig at adskille vandrerhjemsproduktet fra andre overnatningsformer,  

 hvortil begrebet med urette er blevet anvendt.
 På denne baggrund er det vores opfattelse at begrebet  

 »VANDRERHJEM« uagtet dets descriptive karakter har et sådant  

 særpræg, at det er nødvendigt at omgive det med en beskyttelse som ordmærke'.
 I skrivelse af 27. september 1991 udtalte Patentdirektoratet følgende:
 »Vi har fundet mærket uegnet til registrering, da det ikke har det  

 særpræg, et varemærke skal have for at kunne registreres, da det kan opfattes  

 som en angivelse af varens/tjenesteydelsens art.
 Afgørelsen er truffet i henhold til varemærkelovens § 13, jf.  

 lovbekendtgørelse nr. 249 af 17. april 1989.
 Begrundelsen herfor er, at der uanset hvad De anfører i Deres brev af 22.  

 maj 1991, ikke kan gives eneret for en forening til at benytte betegnelsen  

 VANDRERHJEM, der alene angiver, at der er tale om et hjem, hvor vandrere kan  

 opholde sig i kortere eller længere tid«.
 Klageren anførte hertil i skrivelse af 7. november 1991:
 »1. Uagtet at ordet Vandrerhjem angiver en tjenesteydelse associerer  

 det også til hele vandrerhjemsbevægelsen, d.v.s. i Danmark Landsforeningen  

 DANMARKS VANDRERHJEM og i udlandet International Youth Hostel (IYHF). Dette  

 synspunkt understøttes af Trafikministeriet, jf. vedlagte kopi af brev til  

 Vejdirektoratet vedrørende fortolkning af § 11 i cirkulære om  

 servicevejvisning (se bilag).
2. Vandrerhjem er meget mere end et overnatningssted.
Der er til  

 vandrerhjemsnettet knyttet et regelsæt vedrørende priser og indretning,  

 anvendelse af vandrerhjemskort, krav til værtsfunktionen og etablering af  

 bestyrerbolig.
Sengene ejes af LDV ligesom vimpel og skilte med logo.
Både  

 for branchefolk og forbrugere har der altid været en entydig og  

 sammenfaldende opfatelse af vandrerhjemmenes særpræg, som rækker udover selv  

 funktionen.
3. Vandrerhjemsbevægelsen organiseret i LDV har eksisteret i mere end 60  

 år og varemærket »Vandrerhjem« har ligsom vores logo været anvendt  

 og markedsført i alle vores aktiviteter udadtil.
Det er millionbeløb der i  

 tidens løb er ofret på denne sag.
Det bemærkes, at logoet og varemærket  

 »Vandrerhjem« sammen har været registreret i Patentdirektoratet i  

 mere end 10 år, jf. vedlagte bilag.
 På denne baggrund skal jeg anmode direktoratet om endnu en gang at vurdere  

 vores ansøgning om registrering af varemærket, »Vandrerhjem«».
 Den omtalte skrivelse fra Trafikministeriet til Vejdirektoratet, dateret  

 den 24. oktober 1991, har følgende indhold:
 »I brev af 19. september 1991 (J.nr. 020-140-C0704-01) har  

 Vejdirektoratet anbefalet, at der i overensstemmelse med Frederiksborg  

 Amtskommunes indstilling dispenseres fra vejreglerne om servicevejvisning,  

 således at der kan vejvises til vandrerhjemmet i Fredensborg, selv om det  

 ikke er optaget på Landsforeningen Danmarks Vandrerhjems fortegnelse, jf.  

 cirkulæret om servicevejvisning § 11.
Vi har bedt Landsforeningen Danmarks Vandrerhjem om en udtalelse.
Til  

 orientering vedlægges en kopi heraf.
Ministeriet er enig med Vejdirektoratet i, at landsforeningens ønske om at  

 sprede vandrerhjemmene af konkurrencebegrænsende hensyn ikke kan varetages  

 ved vejvisningen.
Ligesom det var tilfældet, da problemet i sin tid var  

 aktuelt for campingpladsers vedkommende, mener vi heller ikke, at  

 vejvisningen med servicetavler kan være afhængig af, om indehaveren af  

 vejvisningsmålet er medlem af en bestemt organisation.
 I modsætning til, hvad der gælder for campingpladser eller hoteller m.v.,  

 ses begrebet »vandrerhjem« imidlertid at være knyttet til den  

 bevægelse, som landsforeningen er ene om at repræsentere, idet ingen anden  

 godkendelse er nødvendig for at indrette vandrerhjem, og intet andet  

 kriterium findes for, hvilke overnatningssteder der kan kaldes vandrerhjem.
 Af disse grunde og på grund af de konsekvenser, som en dispensation fra  

 vejreglerne vil kunne få, finder ministeriet ikke at burde meddele den  

 ansøgte dispensation.
 Det kan oplyses, at vi telefonisk har drøftet sagen med Landsforeningen,  

 Patentdirektoratet og Turismens Fællesråd'.
Med skrivelse af 20. februar 1992 indleverede klageren kopi af Danmarks  

 Statistiks publikation »Samfærdsel og Turisme« med opgørelse af  

 »antal overnatninger på danske vandrerhjem januar-november 1991«.  

 Statistikken er udarbejdet af Landsforeningen Danmarks Vandrerhjem.
Endvidere  

 indleverede klageren kopi af udtalelse fra Turismens Fællesråd af 18. februar  

 1992 med følgende ordlyd:
 »På given foranledning skal jeg udtale, at i en turistmæssig  

 sammenhæng er begrebet »vandrerhjem« altid blevet opfattet som en  

 overnatningsfacilitet med tilhørende serviceydelser, der var medlem af  

 Landsforeningen Danmarks Vandrerhjem (tidligere Herbergs-Ringen).
Også i statistisk sammenhæng har kriteriet for opgørelse af overnatninger  

 på vandrerhjem været tilhørsforholdet til landsforeningen.
Kun sådanne  

 virksomheder, som er medlem af landsforeningen, er med i den officielle  

 opgørelse over vandrerhjemsovernatninger i Danmark.
 Ud fra en turistmæssig betragtning er der således ingen tvivl om, at  

 begrebet vandrerhjem er entydigt forbundet med tilhørsforholdet til  

 Landsforeningen Danmarks Vandrerhjem'.
 Den 5. marts 1992 afslog Patentdirektoratet ansøgningen med følgende  

 begrundelse:
 »Vi afslår herved Deres ansøgning, da mærket ikke har det særpræg, et  

 fællesmærke skal have for at kunne registreres, da det kan tjene til at  

 betegne varens/tjenesteydelsens art.
 Begrundelsen herfor er, at betegnelsen VANDRERHJEM kan angive, at der er  

 tale om et hjem, hvor vandrerne kan opholde sig i kortere eller længere tid.
 Vi har truffet afgørelsen i henhold til varemærkelovens § 13«.
Denne afgørelse har klageren ved skrivelse af 21. april 1992 indbragt for  

 Patentankenævnet.
I ankebegrundelsen anføres følgende:
»1. Patentdirektoratet har i to omgange haft lejlighed til at vurdere  

 nærværende sag.
I skrivelser af henholdsvis 27. september 1991 og 5. marts  

 1992 har direktoratet under henvisning til varemærkelovens § 13 meddelt  

 afslag på registreringsansøgningen fra Landsforeningen DANMARKS VANDRERHJEM  

 (herefter LDV) med i realiteten samme begrundelse.
Det hævdes, at begrebet  

 »Vandrerhjem« er uegnet til registrering, da det mangler det  

 fornødne særpræg og kan opfattes som en angivelse af varens/tjenesteydelsens  

 art.
Dette begrundes med at »Vandrerhjem« angiver et hjem, hvor  

 vandrere kan opholde sig i kortere eller længere tid.
2. Det er klart, at begrebet »Vandrerhjem« er sammensat af 2  

 ord, nemlig »vandrer« og »hjem«.
I sin oprindelse er  

 denne sammensætning af begrebet derfor rent deskriptiv.
Holder man sig derfor  

 alene til en sproglig fortolkning af begrebet må man konstatere, at det  

 mangler særpræg.
Imidlertid er det uden mening alene at anvende en sådan  

 indskrænkende fortolkning og det virker især urimeligt, når der til den  

 knyttes væsentlige retsvirkninger, som rækker langt udover hvad den sproglige  

 fortolkning kan bære.
3. Varemærkeloven arbejder derfor også med 2 måder for opnåelse af  

 varemærkeret, som ifølge lovens § 3 kan stiftes ved 1) registrering ... eller  

 2) ved ibrugtagning af et varemærke... Det er dette sidste  

 førstebrugerprincip som er af interesse for sagen, idet selve ibrugtagningen  

 af et mærke betragtes som en retsstiftende kendsgerning.
Dette indebærer, at  

 den varemærkeret, der stiftes ved ibrugtagningen normalt har samme retlige  

 styrke som i tilfælde af registrering.
Det fastlægges endvidere i lovens §  

 13, stk. 3, at et varemærke kan registreres, såfremt det ved brug har fået  

 det fornødne særpræg.
4. Afgørende for om begrebet »Vandrerhjem« herefter kan  

 registreres er om der ved dets brug er sket en indarbejdelse af det fornødne  

 særpræg.
Da det er almindeligt anerkendt i varemærkeretten, at fx deskriptive  

 begreber »med tiden og efter en nærmere vurdering af deres benyttelse og  

 bekendthedskvalitet kan opnås status som lovlige og gyldige varemærker«,  

 skal der i det følgende argumenteres for, at en sådan retstilstand er  

 erhvervet af LDV ved indarbejdelse af særpræg i forbindelse med brugen af  

 begrebet »Vandrerhjem«.
5. Allerede i registreringsansøgningen fra LDV af 22. maj 1991 og det  

 efterfølgende brev af 7. november 1991 samt i brev herfra af 20. februar 1992  

 med tilhørende bilag er der argumenteret for at indarbejdelse af det fornødne  

 særpræg har fundet sted.
Dette er sket i form af 3 væsentlige synspunkter,  

 som i det følgende skal opsummeres således:
For det første har der i mere end 60 år eksisteret vandrerhjem til  

 hvis benyttelse medlemsskab af en række ungdomsorganisationer m.fl. krævedes  

 fx Dansk Vandrerlaug.
Vandrerhjemmene var i starten organiseret i  

 Herbergs-Ringen, senere benævnt Landsforeningen DANMARKS VANDRERHJEM.
Igennem  

 alle de år har der været udfoldet organiserede bestræbelser på at udvikle og  

 forbedre produktet »Vandrerhjem«.
Det er bl.a. sket ved  

 udarbejdelse af regelsæt om:
- priser for overnatning og bespisning, se bilag 1 - anvendelse af vandrerhjemskort, se bilag 2 - samarbejdsaftale med vandrerhjemsejerne, se bilag 3 - krav til vandrerhjemmenes indretning, se bilag 4 - krav om anvendelse af vandrerhjemslogoet og -vimplen.
Hertil kommer LDV's krav om etablering af værtsfunktion og bestyrerbolig  

 til vandrerhjemmene.
Endvidere skal nævnes, at LDV er medlem af den  

 internationale vandrerhjemsorganisation, International Youth Hostel  

 Federation, IYHF.
Endelig skal det tilføjes, at LDV er anerkendt som  

 indstillingsberettiget over for Arbejdsmarkedets Feriefond og Friluftrådet,  

 Skov- og Naturstyrelsen i forbindelse med opnåelse af tilskud til etablering  

 og modernisering af vandrerhjem.
For det andet har der været anvendt millioner af kroner igennem  

 årene for at adskille vandrerhjemsproduktet fra andre overnatningsformer.
LDV  

 har således løbende vedligeholdt vandrerhjemmene med senge og sengeudstyr.  

 For tiden er LDV i færd med at udskifte samtlige senge med tilhørende udstyr  

 på landets ca. 100 vandrerhjem.
Dette investeringsprogram andrager omkring  

 10-12 mio. kr.
LDV betaler endvidere hvert år godt 300.000,- kr. til  

 skadedyrbekæmpelse på vandrerhjemmene.
Til sidst bør nævnes LDV's  

 markedsføring som akkumuleret siden vandrerhjemsbevægelsens start andrager  

 millioner af kroner.
Alene i de sidste 4 år er der anvendt omkring 5 mio. kr.  

 til markedsføringen.
Det vedlagte katalog, se bilag 5 koster fx ca. 700.000,-  

 kr. at producere.
For det tredie skal det fastslås, at det ikke kun er i egen indbildning  

 begrebet »Vandrerhjem« har opnået det særpræg, som entydigt knytter  

 det til Landsforeningen DANMARKS VANDRERHJEM.
Som det fremgår af vedlagte  

 kopi af skrivelse fra Trafikministeriet, se bilag 6 samt brev fra Turismens  

 Fællesråd, se bilag 7 er det både inden for turistbranchen og i den  

 almindelig offentlighed accepteret, at begrebet »vandrerhjem« er  

 knyttet til den bevægelse, som landsforeningen er ene om at repræsentere.
6. Sammenfattende fastslås hermed at både historiske, økonomiske og  

 identitetsmæssige forhold har forsynet begrebet »Vandrerhjem« med  

 det særpræg som er nødvendigt og tilstrækkeligt for registrering som  

 varemærke.
En sidestilling af begrebet »Vandrerhjem« med andre helt  

 almindelige deskriptive ord for overnatninger i det danske sprog ignorerer  

 totalt den indarbejdelse af særpræg som i dag knytter sig til begrebet  

 »Vandrerhjem« og som Landsforeningen DANMARKS VANDRERHJEM er ene om  

 at repræsentere'.
Fredenborg Vandrerhjem v/Bo N.
Christensen har i skrivelse af 17. august  

 1992 til Ankenævnet anført følgende:
 »Vi er blevet gjort opmærksom på, at der verserer en sag i Ankenævnet  

 omhandlende Landsforeningen Danmarks Vandrerhjems ønske om at  

 mærkevareregistrere ordet »vandrerhjem« eller  

 »vandrehjem«.
 De bedes i denne sag være opmærksom på, at der findes andre vandrerhjem i  

 Danmark end netop de vandrerhjem, der står opført i Landsforeningen Danmarks  

 Vandrerhjems katalog.
 Som dokumentation vedlægger vi Danmarks Turistråds brochure, som viser  

 alle vandrerhjem i Danmark - uafhængig af foreningsmedlemsskab.
 Vi håber, at De vil tage disse oplysninger med i Deres overvejelser inden  

 en eventuel tilladelse til mærkevareregistrering'.
 I skrivelse af 5. november 1992 anførte Fredensborg Vandrerhjem følgende:
»Undertegnede Bo N.
Christensen ønsker hermed at tilbagekalde den til  

 Dem tilsendte skrivelse af 17. august 1992«.
 Ankenævnet har behandlet sagen på sit møde den 16. marts 1993.
For klageren mødte generalsekretær Chr.
Dorph, som forelagde sagen i det  

 væsentlige under henvisning til det skriftlige materiale.
Det blev fremhævet,  

 at vandrerhjemmene repræsenterer en fornem kulturhistorie med rod i den tyske  

 højromantik.
Der er igennem årene brugt adskillige millioner kroner på at  

 udskille vandrerhjemsproduktet fra andre overnatningsformer.
Man skal optages  

 som medlem, og der er udarbejdet en række regelsæt.
 Ankenævnet skal udtale:
I henhold til de af Patentdirektoratet anførte grunde og idet det for  

 Ankenævnet anførte ikke findes at kunne føre til andet resultat bestemmes:
 Den påklagede afgørelse stadfæstes.
Grønning-Nielsen.
Hans Chr.
Thomsen.
S.
Gulmann.
