Ophør af leveringsaftale - kompensation Spørgsmål Vil vederlæggelsen fra A til B og C for  

 ophævelse af en langtløbende aftale om levering af X, baseret på en aftale  

 indgået ultimo 2006, være skattepligtig i 2006 for B og C og  

 fradragsberettiget  

 i 2006 for A.
Svar Ja.
Se sagsfremstilling og begrundelse.
Beskrivelse af de faktiske forhold A, der er koncernforbundet og indgår i  

 sambeskatning med B og C, indgik før koncernforbindelsens etablering en  

 langtløbende aftale med B og C om levering af materialet X til de  

 sidstnævnte.  

 X anvendes af B og C i produktionen.
Aftalens vilkår var markedskonforme, da  

 aftalen blev indgået.
Prisen på X beregnes i aftalen på grundlag af  

 udviklingen  

 i prisen på materialet Y, som er B´s og C´s alternativ til anvendelse af X.  

 Markedsprisen på X har imidlertid snarere vist sig at være relateret til  

 efterspørgselsforhold.
Aftalen er desuden karakteriseret ved, at den giver B  

 og  

 C en betydelig mængdefleksibilitet, men aftalen giver også A mulighed for at  

 afbryde leverancerne, hvis A ikke har tilstrækkelige mængder X til rådighed.  

 Som følge af måden at beregne prisen på, er prisen på X efter aftalen nu  

 væsentligt lavere end markedsprisen på X.
 Vilkårene i aftalen indebærer, at B og C i  

 perioder har incitament til at anvende X i produktionen, selv om X kunne være  

 solgt til en højere pris andetsteds set med koncernøjne.
 Den betydelige mængdefleksibilitet, der er  

 indbygget i aftalen, medfører endvidere på A´s side en dårlig udnyttelse af  

 kapaciteten i nogle perioder, medens der i andre perioder lægges unødvendige  

 bånd på B og C.
A er på denne baggrund blevet enig med B og C om  

 at indgå en aftale om ophævelse af leveringsaftalen.
Aftale herom påtænkes  

 indgået ultimo 2006 med virkning for leverancer fra 1. januar 2007 og til  

 leveringsaftalens udløb.
 Det vil være en forudsætning for ophævelsen af  

 aftalen, at B og C på armslængdevilkår vederlægges for den økonomiske fordel,  

 der mistes, hvilket kan lægges til grund for besvarelsen.
 Kompensationen vil blive erlagt i form af en  

 engangsbetaling ved indgåelse af aftale om ophævelse af leveringsaftalen.
 Leveringsaftalen vil blive erstattet af nye  

 langsigtede aftaler.
 Aftalerne vil give optimeringsmuligheder, der  

 kommer begge parter til gode.
 Aftalerne vil herudover give B og C mulighed for  

 merindtjening, blandt andet ved substituering ved materialeanvendelsen.
Den samlede mængde X, der forventes aftaget  

 under de nye aftaler, er mindre end den mængde, som B og C ville have aftaget  

 efter den hidtidige kontrakt.
A får dermed en mængde X til rådighed til salg  

 på  

 det frie marked.
Da ikke alle mængder under den hidtidige kontrakt  

 kompenseres  

 med hele forskellen mellem den hidtidige og den nye pris, der er baseret på  

 A´s  

 bedste alternativ (typisk markedsprisen på X), vil A netto efter kompensation  

 opnå en merfortjeneste.
Spørgers opfattelse ifølge anmodning og  

 bemærkninger til sagsfremstilling Det er repræsentantens opfattelse, at B og C vil  

 være skattepligtige af kompensationen på tidspunktet for indgåelse af aftale  

 om  

 ophævelse af leveringsaftalen baseret på et retserhvervelsessynspunkt.
Det er parallelt hermed repræsentantens  

 opfattelse, at A vil have fradragsret for kompensationen på tidspunktet for  

 indgåelse af aftale om ophævelse af aftalen.
Fradragsretten er baseret på, at  

 kompensationsforpligtelsen er endelig og bindende og indgået som en naturlig  

 del i selskabets drift.
 Skattepligten hos B og C modsvares herved af  

 fradragsretten hos A, hvorfor aftalen om ophævelse af leveringsaftalen på  

 koncernniveau vil være skattemæssigt neutral.
Kursgevinstlovens kapitel om finansielle  

 kontrakter finder ikke anvendelse Såfremt aftalen om ophævelse af leveringsaftalen  

 var omfattet af kursgevinstlovens kapitel 6 om finansielle kontrakter, følger  

 det ifølge repræsentanten af kursgevinstlovens §§ 29 og 33, at gevinst og tab  

 skal  

 medregnes i det indkomstår, ophævelsen sker, idet en aftale om ophævelse må  

 sidestilles med afståelse.
 Det er imidlertid repræsentantens opfattelse, at  

 leveringsaftalen på grund af undtagelsesbestemmelsen i kursgevinstlovens §  

 30,  

 stk. 1, nr. 7, ikke kan anses for omfattet af kursgevinstlovens kapitel 6.  

 Dette skyldes, at leveringsaftalen for både A på den ene side og B og C på  

 den  

 anden side må karakteriseres som "sædvanlige aftaler" om levering  

 af  

 varer og andre aktiver samt tjenesteydelser til privat brug eller til brug i  

 modtagerens virksomhed eller som produkt af egen virksomhed.
Det forhold, at aftale om ophævelse af  

 leveringsaftalen kan sidestilles med afståelse, medfører ifølge  

 repræsentanten  

 ikke, at undtagelsesbestemmelsen i kursgevinstlovens § 30, stk. 1, nr. 7,  

 træder ud af kraft.
Dette er en konsekvens af, at bestemmelsen i  

 kursgevinstlovens § 30, stk. 3, ikke henviser til stk. 1, nr. 7, jf. herved  

 Ligningsrådets afgørelse af 17. august 2004, som der er henvist til i  

 bemærkningerne til lovforslaget L 125 Folketingsåret 2004/05, 2. samling (lov  

 370 af 24/5 2005).
 Det skal derfor vurderes ud fra  

 skattelovgivningens almindelige regler, om indtægt og fradrag skal medtages  

 ved  

 opgørelsen af den skattepligtige indkomst i det indkomstår, aftale om  

 ophævelse  

 af leveringsaftalen indgås, jf. kursgevinstlovens § 30, stk. 6.
Kompensation er fradragsberettiget i medfør  

 af statsskattelovens § 6, stk. 1, litra a Leveringsaftalen blev indgået på et tidspunkt,  

 hvor selskaberne ikke var i koncernforbindelse med hinanden.
I medfør af  

 leveringsaftalen har B og C ret til at få leveret X til en pris, der på grund  

 af den efterfølgende udvikling i priserne på X nu har vist sig at være lavere  

 end markedsprisen.
Efter ophævelse af leveringsaftalen vil A kunne  

 sælge den pågældende mængde X til tredjemand til markedsprisen.
Den nære  

 sammenhæng mellem de skattepligtige indtægter ved køb og salg af X og den  

 kompensation, der betales ved ophævelsen af leveringsaftalen medfører, at  

 kompensationsbeløbet er fradragsberettiget i medfør af statsskattelovens § 6,  

 stk. 1, litra a.
Udgiften konstateres endeligt ved indgåelsen  

 af aftalen om ophævelse Det skattemæssige udgangspunkt er, at  

 driftsomkostninger kan fradrages i det indkomstår, hvor der opstår pligt til  

 at  

 betale (pligtpådragelsestidspunktet), jf.
Højesterets domme TfS 2002, 304 H  

 og  

 TfS 2004, 76 H, Aage Michelsen m.fl.: Lærebog om indkomstskat, 11. udg., side  

 240, Jan Pedersen m.fl.: Skatteretten 1, 4. udg., side 246 og side 278 ff.,  

 Inge Langhave Jeppesen: Skatteretlig periodisering, side 124 ff.
Samt  

 Ligningsvejledningen afsnit  


  

 E.A.3.2  


,  

 hvor det er anført:
"Fradrag efter SL § 6, stk. 1, litra a,  

 forudsætter efter praksis, at der er opstået en endelig retlig forpligtelse  

 til  

 at betale det pågældende beløb, og at beløbet kan opgøres endeligt, hvorimod  

 der normalt ikke stilles krav om, at beløbet er betalt eller er forfaldent  

 til  

 betaling, jf. således også TfS 1996, 227 LSR." Pligten til at betale kompensationsbeløbet  

 opstår ved indgåelse af aftalen om ophævelse af leveringsaftalen.  

 Kompensationsbeløbet vil på dette tidspunkt være gjort endeligt op på  

 armslængdebasis, idet størrelsen af kompensationsbeløbet indgår som en del af  

 aftalen om ophævelse af leveringsaftalen.
 Det forhold, at kompensationsbeløbet vedrører  

 ophævelse af en forpligtelse til at levere X i efterfølgende indkomstår,  

 medfører ikke en udskydelse af det tidspunkt, B og C skal medtage indtægten,  

 eller det tidspunkt, A kan fradrage udgiften.
 Betalingen af kompensationsbeløbet fra A til B  

 og C er ikke koblet sammen med en forpligtelse til at aftage en vis mængde X  

 fra A til en højere pris.
Et hovedformål med at ophæve leveringsaftalen er  

 at undgå, at B og C har en forretningsmæssigt uhensigtsmæssig tilskyndelse  

 til  

 at anvende X i produktionen.
Efter ophævelsen af aftalen vil B og C vælge at  

 anvende X, Y eller andre materialer på grundlag af de konkrete markedsmæssige  

 forhold.
Opfyldelsen af dette hovedformål ville blive tilsidesat, såfremt  

 betalingen af kompensationsbeløbet "blot" var en forudbetaling for  

 levering af X.
 Ophævelsen af leveringsaftalen er derfor både  

 formelt og reelt fuldstændig og endelig.
 Til yderligere støtte for, at  

 kompensationsbeløbet kan fradrages i det indkomstår, aftale om ophævelse af  

 leveringsaftalen indgås, henviser repræsentanten til TfS 2004, 76 H og  

 praksis  

 vedrørende fradragstidspunktet for driftstab.
I TfS 2004, 76 H fandt Højesterets flertal, at  

 der skulle indrømmes fradrag på det faktiske betalingstidspunkt i de første  

 to  

 indkomstår for betalinger for retten til at vise film, uanset retten til at  

 vise filmene vedrørte en længere årrække.
I præmisserne udtalte flertallet om  

 fradragstidspunktet efter statsskattelovens § 6, stk. 1, litra a: "Det  

 lægges til grund, at EBCD Film i overensstemmelse med betalingsvilkårene i de  

 tre aftaler betalte 323.135 kr. i 1993 og 40.500 kr. i 1994. De 323.135 kr.  

 er  

 derved en udgift, der er "anvendt" i og derfor fradragsberettiget  

 for  

 indkomståret 1993 (skatteåret 1994/95), mens de 40.500 kr. er  

 fradragsberettiget for indkomståret 1994 (skatteåret 1995/96)." Dommen  

 viser ifølge repræsentanten, at tidspunktet for det skattemæssige fradrag som  

 udgangspunkt ikke kan udskydes, selv om udgiften også har betydning for  

 indkomsterhvervelsen i senere indkomstår.
 I Ligningsvejledningens afsnit  


  

 E.A.3.2  


  

 er om fradragstidspunktet for driftstab anført: "Driftstab kan normalt  

 fratrækkes, når tabet og dets størrelse er endeligt konstateret." Det  

 tab,  

 A lider ved at betale B og C kompensationen og størrelsen heraf kan ifølge  

 repræsentanten endeligt konstateres på tidspunktet for indgåelse af aftalen  

 om  

 ophævelse af leveringsaftalen.
 Det følger ifølge repræsentanten således også  

 efter praksis om fradragstidspunktet for driftstab, at A skal fradrage  

 kompensationen i det indkomstår, aftale om ophævelse af leveringsaftalen  

 indgås.
B og C skal efter repræsentantens opfattelse  

 beskattes af kompensationen i det indkomstår, aftale om ophævelse af  

 leveringsaftalen indgås.
Dette følger ifølge repræsentanten af, at retten til  

 indtægten konstateres på dette tidspunkt og at kompensationsbeløbet kan gøres  

 endeligt op.
Konstateringen af en skattepligtig indtægt modsvares af en  

 konstatering af en fradragsberettiget udgift hos A, og sammenhængen mellem  

 statsskattelovens §§ 4 og 6 medfører, at kompensationsbeløbet fuldt ud skal  

 medtages som en skattepligtig indtægt og fradragsberettiget udgift i samme  

 indkomstår, hvilket efter repræsentantens opfattelse er det indkomstår, hvori  

 aftale om ophævelse af leveringsaftalen indgås.
SKATs indstilling og begrundelse Spørgsmålet om fradragsret for A Driftsomkostninger, dvs. udgifter medgået til at  

 erhverve, sikre og vedligeholde indkomsten, kan fradrages med hjemmel i SL §  

 6,  

 litra a.
 Under henvisning til det om baggrunden for  

 ophævelse af leveringsaftalen - og den deraf følgende forpligtelse til at  

 betale kompensation - oplyste, er det SKATs opfattelse, at afholdelsen af  

 udgiften til kompensation har den fornødne kvalificerede relation til  

 indkomsten, hvorfor det er SKAT´s opfattelse, at A kan fradrage  

 kompensationsbeløbet i den skattepligtige indkomst i medfør af SL § 6, litra  

 a.
Spørgsmålet om beskatning af B og C Kompensationsbeløbet tilsigter efter det oplyste  

 at kompensere for de merudgifter af fradragsberettiget karakter, som B og C  

 pådrages ved fremover ikke at kunne kræve levering i henhold til  

 leveringsaftalen.
Efter en surrogatbetragtning er det derfor SKATs  

 opfattelse, at kompensationsbeløbet er skattepligtigt efter SL § 4, jf.  

 herved  

 bl.a.
TfS 1992, 545 Ø.
Periodisering Ved periodiseringen af indtægter/udgifter tages  

 der i dansk skatteret udgangspunkt i et  

 retserhvervelsesprincip/pligtpådragelsesprincip,  

 jf. herved bl.a.
UfR 1981, 968 H og Ligningsvejledningen for  

 Erhvervsdrivende,  

 afsnit  


  

 E.A.3.1.1  


.  

 og E.A.3.2.
 Det er SKAT´s opfattelse, at der på tidspunktet  

 for indgåelse af aftale om ophævelse af leveringsaftalen påhviler A en  

 endelig  

 retlig forpligtelse til at betale kompensationsbeløbet, der på dette  

 tidspunkt  

 kan gøres endeligt op.
 A skal dermed fradrage beløbet på dette  

 tidspunkt.
 Tilsvarende er det SKATs opfattelse, at B og C  

 på tidspunktet for indgåelse af aftale om ophævelse af leveringsaftalen har  

 erhvervet endelig ret til kompensationsbeløbet, og at disse selskaber dermed  

 skal indtægtsføre kompensationsbeløbet på aftaletidspunktet.
Skatterådets afgørelse og begrundelse Skatterådet tiltræder indstillingen.
