 Den 9. januar 1980 undertegnedes i Seoul en overenskomst om skibsfart  

 mellem Danmark og Republikken Korea.
 Overenskomsten har følgende ordlyd:
OVERENSKOMST mellem Kongeriget Danmarks regering og Republikken Koreas regering om  

 skibsfart Kongeriget Danmarks regering og Republikken Koreas regering er, med  

 henblik på at udvikle venskabelige forbindelser mellem de to lande og at  

 styrke samarbejdet på skibsfartens område, i overensstemmelse med  

 principperne om ligeberettigelse og gensidig fordel blevet enige om følgende:
Artikel 1 Hver kontraherende part, der fuldt ud tager hensyn til principperne i De  

 forenede Nationers konvention om en kode for liniekonferencer, udfærdiget i  

 Geneve den 6. april 1974, og til vilkårene for parternes tiltrædelse af den  

 nævnte konvention, som anført på UNCTAD V i Manila for De europæiske  

 Fællesskabers medlemslande, skal afholde sig fra forskelsbehandling over for  

 den anden kontraherende parts skibe for så vidt angår skibsfartstjenester  

 mellem de to lande og skal give den anden kontraherende parts skibe en  

 behandling, der ikke er mindre gunstig end den, der gives et tredjelands  

 skibe med hensyn til skibsfartstjenester mellem hvert af landene og et  

 tredjeland.
 I denne overenskomst skal udtrykket »de kontraherende parters  

 skibe« betyde skibe, som sejler under en af parternes flag og som er i  

 besiddelse af et registreringscertifikat, behørigt udstedt af den pågældende  

 stats kompetente myndigheder i overensstemmelse med dens nationale  

 lovgivning.
Artikel 2 Hver kontraherende part vil i sine havne, som er åbne for udenrigshandel  

 og -skibsfart, give den anden kontraherende parts skibe national behandling  

 eller mestbegunstigelsesbehandling.
Dette gælder også skibe, som sejler for  

 den anden kontraherende parts rederier under et tredjelands flag, hvis de  

 kontraherende parters kompetente myndigheder ikke gør indvendinger.
Dette omfatter toldbehandling, opkrævning af gebyrer og havneafgifter, fri  

 adgang til og brug af havnene såvel som alle faciliteter, der står til  

 rådighed for udøvelse af skibsfart og handel for så vidt angår skibe, deres  

 besætninger, passagerer og ladninger.
I særdeleshed omfatter det anvisning af  

 kajpladser i havne, lastnings- og losningsfaciliteter samt havnetjenester.
Artikel 3 De kontraherende parter skal inden for rammerne af deres nationale  

 lovgivning og havneregulativer træffe alle egnede foranstaltninger for at  

 lette og fremskynde trafikken til søs, for at undgå unødig forsinkelse af  

 skibe og for mest muligt at fremskynde og forenkle toldbehandlingen og andre  

 foreskrevne havneformaliteter.
Artikel 4 Bestemmelserne i denne overenskomst finder ikke anvendelse på kystfart.  

 Det skal ikke betragtes som kystfart, når den ene parts skibe sejler mellem  

 to havne i det andet land for at losse indgående ladning og/eller landsætte  

 passagerer fra udlandet eller for at laste udgående ladning og/eller optage  

 passagerer til udlandet.
Artikel 5 De kontraherende parter skal gensidigt anerkende skibes nationalitet på  

 basis af de registreringscertifikater, som er behørigt udstedt af hver parts  

 kompetente myndigheder i overensstemmelse med de relevante love og  

 bestemmelser.
De kontraherende parter skal gensidigt anerkende målebreve og andre  

 skibsdokumenter behørigt udstedt af hver parts kompetente myndigheder - eller  

 dokumenter anerkendt af den ene kontraherende part uden at være mødt med  

 indsigelse fra den anden part - uden ny måling af de pågældende skibe.
Alle  

 havneafgifter og -omkostninger skal opkræves på basis af disse dokumenter.
Artikel 6 Indtægter erhvervet i den anden kontraherende stat hidrørende fra udførte  

 skibsfartstjenester kan under iagttagelse af dennes gældende nationale love  

 og bestemmelser anvendes til betalinger inden for denne stats område eller  

 overføres fra den pågældende stat.
Artikel 7 En kontraherende parts skibe og besætningsmedlemmer skal overholde den  

 anden parts relevante love og bestemmelser under ophold på sidstnævnte parts  

 søterritorium samt i dens indre farvande og havne.
 De kontraherende parters relevante myndigheder skal ikke udøve  

 jurisdiktion over eller gribe ind i interne forhold på den anden parts skibe  

 i sine havne, medmindre:
Artikel 8 1. Med henblik på at sikre den fuldstændige  

 gennemførelse af nærværende overenskomst og at lette skibsfarten mellem de to  

 lande opretter de kontraherende parter en fælles rådgivende komite, bestående  

 af repræsentanter for de to lande.
 2. Den fælles rådgivende komite skal træde sammen en  

 gang om året, medmindre andet aftales indbyrdes, skiftevis i Seoul og  

 København.
 3. Den fælles rådgivende komite skal:
Artikel 9 Denne overenskomst træder i kraft på den dato, på hvilken de kontraherende  

 parter har underrettet hinanden om, at alle juridiske betingelser for denne  

 overenskomsts ikrafttræden er blevet opfyldt.
 Hvis en part ønsker at bringe denne overenskomst til ophør, skal den  

 skriftligt underrette den anden part herom med seks måneders varsel, og  

 nærværende overenskomst vil da ophøre seks måneder efter datoen for den anden  

 parts modtagelse af en sådan meddelelse.
 TIL BEKRÆFTELSE HERAF har de undertegnede, som er behørigt befuldmægtigede  

 af deres respektive regeringer, underskrevet denne overenskomst.
 UDFÆRDIGET i Seoul den 9. januar i året 1980 i to eksemplarer på engelsk.
For Kongeriget Danmarks regering Ole Philipson For Republikken Koreas regering Park Tong-jin Overenskomsten trådte i kraft den 9. januar 1980, idet den i artikel 9  

 omhandlede underretning blev givet fra begge landes side samtidig med  

 undertegnelsen.
