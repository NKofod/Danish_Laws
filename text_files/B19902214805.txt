 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og andre skoler, institutioner  

 og virksomheder, der er godkendt hertil, samt i godkendte praktikvirksomheder  

 kan der gennemføres en landbrugsuddannelse.
 Stk. 2.  Uddannelsen afsluttes inden for et af følgende  

 specialer:
 Stk. 3.  Speciale vælges ved indgåelse af  

 uddannelsesaftale med en virksomhed, der er godkendt som praktikvirksomhed  

 inden for det pågældende speciale.
 Stk. 4.  Det faglige udvalg for uddannelsen, jf. § 37 i  

 erhvervsuddannelsesloven, er Det faglige Fællesudvalg for Landbrug.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om 1. skoleperiode  

 og bekendtgørelse om eksamensordning for erhvervsuddannelser  

 (eksamensbekendtgørelsen) samt de regler, som Undervisnings- og  

 Forskningsministeriet i øvrigt fastsætter i medfør af  

 erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem  

 skoleundervisning og praktikuddannelse opnår kompetence inden for det valgte  

 speciale som jordbrugsassistent, dyreassistent, jordbrugsmaskinfører eller  

 fiskeassistent.
 Uddannelsens varighed og struktur m.v.
 § 4.  Uddannelsen varer 3 år og 8 måneder.
Stk. 2.  Elever, der indleder uddannelsen på skole,  

 begynder med 1. skoleperiode på 20 uger, efterfulgt af 2. skoleperiode på  

 ligeledes 20 uger.
For elever, der er fyldt 18 år, kan praktikuddannelse  

 træde i stedet for 1. skoleperiode, jf. erhvervsuddannelseslovens § 10, stk.  

 3.
 Stk. 3.  For elever, der indleder uddannelsen i  

 praktikvirksomheden, træder praktikuddannelse i stedet for 1. skoleperiode.
§ 5.  Skoleundervisningen inkl. 1. skoleperiode varer  

 70 uger.
Skoleundervisning veksler med praktikuddannelse som vist i figuren  

 og som anført nedenfor:
---------------------------------------------------- ---------------------------------------------------- Fritagelse for dele af uddannelsen § 6.  Gennemførelse af 2. skoleperiode i  

 skovbrugsuddannelsen giver fritagelse for 2. skoleperiode i  

 landbrugsuddannelsen.
 Stk. 2.  Elever, som kan dokumentere teoretisk eller  

 praktisk erfaring inden for jordbrugsområdet, kan efter ansøgning fritages  

 for dele af landbrugsuddannelsen i overensstemmelse med § 7 i  

 hovedbekendtgørelsen.
 Stk. 3.  Fritagelse for dele af uddannelsen kan i øvrigt  

 ske efter §§ 8 og 9 i hovedbekendtgørelsen.
Uddannelsens mål og indhold § 7.  Den uddannede inden for landbrugsuddannelsen kan  

 selvstændigt varetage et arbejdsområde inden for landbrugsområdet efter givne  

 instruktioner og udføre alle de arbejdsprocesser, der normalt forekommer  

 inden for den branche, som specialet retter sig imod.
Uddannelsen bidrager  

 endvidere til den uddannedes personlige udvikling og forståelse af samfundet  

 og dets udvikling samt til at give den uddannede grundlag for efter- og  

 videreuddannelse.
Stk. 2.  Den uddannede i specialet jordbrugsassistent  

 kan selvstændigt varetage pasning af en produktionsgren i en  

 landbrugsvirksomhed med animalsk- eller planteproduktion, herunder styring af  

 produktion i mark og stald i kortere perioder.
Jordbrugsassistenten har  

 kendskab til bygningers indretning og til landbrugsvirksomheders regnskab og  

 økonomi.
Stk. 3.  Den uddannede i specialet dyreassistent kan  

 varetage pasning og pleje af dyr i virksomheder med forsøgs- og  

 laboratoriedyr, i dyreparker, zoologiske haver eller hestestutterier efter  

 valg af specialefag.
Dyreassistenten har indsigt i og kendskab til dyrs  

 reproduktion herunder fodring og udarbejdelse af foderplaner samt kendskab  

 til de vigtigste krav til bygningers miljømæssige indretning herunder  

 klimastyring, staldteknik og bygningsvedligeholdelse og til virksomheders  

 regnskab.
 Stk. 4.  Den uddannede i specialet jordbrugsmaskinfører  

 kan på forsvarlig vis betjene og vedligeholde maskiner og redskaber, som  

 normalt forekommer i en større landbrugsvirksomhed eller på en maskinstation.  

 Jordbrugsmaskinføreren har kendskab til planteproduktion, herunder  

 jordbehandling, gødskning, plantebeskyttelse og høst, samt de miljømæssige  

 påvirkninger af natur og dyr og kendskab til regnskab, økonomi og  

 kundebetjening.
Stk. 5.  Den uddannede i specialet fiskeassistent kan  

 varetage daglig pasning af havbrug, dambrug eller recirkulerede  

 produktionsanlæg.
Fiskeassistenten har kendskab til fiskenes ernæringsbehov,  

 krav til vandkvalitet og til brug og vedligeholdelse af tekniske  

 installationer i forbindelse med fiskeproduktion, samt til regnskab og  

 økonomi.
Skoleundervisningen § 8.  Skoleundervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på at give eleverne fornødne generelle og  

 specielle kvalifikationer, herunder at give eleverne forudsætninger for at  

 varetage de funktioner uddannelsen tager sigte på.
Undervisningen skal  

 samtidig give forudsætninger for at den uddannede ved efter- og  

 videreuddannelse kan udbygge sine kvalifikationer.
Undervisningen skal  

 endvidere bidrage til elevernes personlige udvikling og forståelse af  

 samfundet og dets udvikling.
 § 9.  Skoleundervisningen efter 1. skoleperiode varer  

 50 uger og omfatter grundfag, områdefag, specialefag og valgfag med følgende  

 fordeling på skoleperioder og vejledende uddannelsestid i uger:
-------------------------------------------------------------------- -------------------------------------------------------------------- Stk. 2.  Mål og øvrige rammer for undervisningens  

 indhold samt vejledende uddannelsestid for de enkelte grundfag og valgfag  

 følger reglerne for disse fag.
 Stk. 3.  Skolen fastsætter inden for rammerne i §§ 10 og  

 11 i overensstemmelse med § 15 i hovedbekendtgørelsen det nærmere indhold af  

 undervisningen.
 § 10.  Undervisningen i områdefag har følgende mål og  

 øvrige rammer for indhold:
Eleven skal kunne bestå den i henhold til færdselslovens § 62 krævede  

 prøve for opnåelse af kørekort til traktor.
Undervisningen omfatter følgende  

 discipliner:
 b)Praktiske øvelser med traktor og vogn.
 Undervisningen indeholder i alle skoleperioder både praktisk og  

 teoretisk arbejde, som skal sikre, at eleven får en bred indsigt i  

 plantebeskyttelse og omfatter følgende discipliner:
Eleven skal opnå kendskab til dyr og grundlæggende kendskab til fodring,  

 formering, pasning, håndtering og pleje, og grundlæggende kendskab til stalde  

 og staldteknik.
Undervisningen omfatter både praktisk og teoretisk arbejde  

 inden for følgende discipliner:
 Eleven skal opnå grundlæggende kendskab til plantedyrkning, navngivning og  

 identifikation af de mest almindelige kulturplanter, træer og buske, samt til  

 kulturplanternes vækstforløb herunder planteernæring, kulturvedligeholdelse,  

 jordbundslære, jordbehandling, sygdomme og skadedyr og til høst.  

 Undervisningen indeholder både praktisk og teoretisk arbejde og omfatter  

 følgende discipliner:
 Eleven skal opnå kendskab til betjening og vedligeholdelse af traktorer  

 og markredskaber i en alsidig landbrugs- og skovbrugsvirksomhed på en  

 fagteknisk og sikkerhedsmæssigt korrekt måde, samt til almindeligt  

 forekommende håndværktøj og håndtering heraf på forsvarlig vis.  

 Undervisningen omfatter både praktisk og teoretisk arbejde inden for følgende  

 discipliner:
Eleven skal opnå indsigt i, kendskab til og forståelse for virksomhedens  

 regnskaber, herunder beregning af nøgletal og analyse af bedriftens stærke og  

 svage sider.
Eleven skal opnå kendskab til finansieringsmuligheder,  

 budgetteringsprincipper og investeringsberegninger.
Undervisningen omfatter  

 følgende discipliner:
§ 11.  Undervisningen i specialet jordbrugsassistent  

 forudsætter, at Stk. 2.  Undervisningen i specialet dyreassistent  

 forudsætter, at Stk. 3.  Undervisningen i specialet jordbrugsmaskinfører  

 forudsætter, at eleven vælger specialefagene maskiner 1 og maskiner 2.
Stk. 4.  Undervisningen i specialet fiskeassistent  

 forudsætter, at § 12.  Undervisningen i specialefag har følgende mål  

 og øvrige rammer for indholdet:
Eleven skal opnå indsigt i og kendskab til de forskellige akvakulturer og  

 til dambrugs- og havbrugsdrift samt til drift af recirkulerede anlæg, således  

 at eleven kan varetage daglig pasning af hav- og dambrug.
Eleven skal opnå  

 indsigt i fiskesygdomme, ernæringslære og vandkvalitet samt vedligeholdelse  

 af marinemotorer og nødstrømsanlæg.
Undervisningen omfatter praktisk og  

 teoretisk arbejde inden for følgende discipliner:
Eleven skal opnå indsigt i den biologiske viden, der har betydning for  

 forsøgsdyrs adfærd, fodring, sygdomme, reproduktion, pasning, håndtering,  

 aflivning, anvendelse m.v. samt opnå indsigt i og færdigheder af praktisk og  

 teknisk art i forhold, som har væsentlig betydning for forsøgsdyrs pasning og  

 pleje.
Eleven skal opnå kendskab til de sikkerhedsforhold, der vedrører såvel  

 mennesker som dyr, og skal kunne anvende sin viden og sine færdigheder til  

 pasning og styring af en besætning samt til deltagelse i fornyelsesprocesser.  

 Undervisningen omfatter praktisk og teoretisk arbejde inden for følgende  

 discipliner:
Eleven skal opnå indsigt i den biologisk viden, der har betydning for  

 hestes adfærd, fodring, sygdomme, reproduktion, avl, pasning, håndtering,  

 anvendelse m.v. og opnå indsigt i og færdigheder af praktisk og teknisk art  

 vedrørende hestens pasning og pleje.
Eleven skal opnå kendskab til de  

 sikkerhedsforhold, der vedrører såvel mennesker som dyr, og skal kunne  

 anvende sin viden og sine færdigheder til pasning og styring af en  

 hestebesætning samt til deltagelse i fornyelsesprocesser.
Undervisningen  

 omfatter praktisk og teoretisk arbejde inden for følgende discipliner:
Eleven skal opnå indsigt i den biologiske viden, der har betydning for  

 kvægs fodring, reproduktion, avl, sygdomme, adfærd, pasning, håndtering og  

 anvendelse m.v., og opnå indsigt i og udbyggede færdigheder af praktisk og  

 teknisk art i forhold, som har betydning for malkning, fodring, pasning og  

 pleje af køer og kalve.
Eleven skal opnå kendskab til sikkerhedsforhold, der  

 vedrører såvel mennesker som dyr, og blive i stand til at anvende sin viden  

 og sine færdigheder til pasning og styring af en besætning, samt til  

 deltagelse i fornyelsesprocesser.
Undervisningen omfatter praktisk og  

 teoretisk arbejde inden for følgende discipliner:
Eleven skal opnå indgående indsigt i den biologiske viden, der har  

 betydning for kvægs adfærd, sygdomme, reproduktion, pasning, anvendelse m.v.  

 og opnå indgående indsigt i og udbyggede færdigheder af praktisk og teoretisk  

 art i forhold om kvægs pasning og pleje.
Eleven skal opnå kendskab til de  

 sikkerhedsforhold, der vedrører såvel mennesker som dyr, og blive i stand til  

 at anvende sin viden og sine færdigheder til pasning og styring af en  

 besætning, samt til deltagelse i udviklingsprocesser i kvægproduktionen.
 Kvæg 2 indeholder de samme discipliner som kvæg 1, men indholdet af  

 emnerne er en fortsættelse af indholdet fra kvæg 1.
Eleven skal blive fortrolig med betjening og vedligeholdelse af  

 almindeligt forekommende maskiner og værktøjer i en specialiceret  

 landbrugsvirksomhed eller maskinstation på en fagteknisk og sikkerhedsmæssigt  

 korrekt måde og opnå kendskab til maskiner og redskaber til brug for dyrkning  

 og høst af almindeligt forekommende afgrøder og specialafgrøder samt opnå  

 forståelse for korrekt kundebetjening.
Undervisningen omfatter praktisk og  

 teoretisk arbejde inden for følgende discipliner:
Eleven skal være fortrolig med betjening og vedligeholdelse af værktøj og  

 maskiner i en specialiceret landbrugsvirksomhed eller maskinstation samt  

 almindeligt forekommende gravnings- og jordflytningsmaskiner, som findes i  

 disse virksomheder.
Eleven skal opnå kendskab til betjening af almindeligt  

 kommunikationsanlæg.
Undervisningen omfatter praktisk og teoretisk arbejde  

 inden for følgende discipliner:
Gassvejsning.
Simpel lodning.
Eleven skal opnå indsigt i den biologiske viden der har betydning for  

 pelsdyrs fodring, pasning, håndtering, sundhed, adfærd, reproduktion, avl,  

 opstaldning, skindbehandling m.v. og færdigheder af praktisk og teoretisk  

 art, som har væsentlig betydning for pelsdyrs pasning og pleje samt  

 skindbehandling.
Eleven skal opnå kendskab til sikkerhedsforhold, der  

 vedrører såvel mennesker som dyr, og blive i stand til at anvende sin viden  

 og sine færdigheder til pasning og styring af en pelsdyrfarm samt til  

 deltagelse i fornyelsesprocesser.
Undervisningen omfatter praktisk og  

 teoretisk arbejde inden for følgende discipliner:
 Eleven skal opnå kendskab til planteproduktion, således at eleven efter  

 instruktion kan varetage pasning og planlægning af planteproduktionen i en  

 specialiseret landbrugsvirksomhed på en fagteknisk og sikkerhedsmæssigt  

 korrekt måde og opnå indsigt i efterbehandling og opbevaring af afgrøder.  

 Undervisningen omfatter praktisk og teoretisk arbejde inden for følgende  

 discipliner:
Eleven skal opnå indsigt i og kendskab til dyrkningsbetingelser for de  

 mest almindelige specialafgrøder (grønsager) herunder krav til klima,  

 jordbund, ernæring og lagringsforhold, således at eleven selvstændigt kan  

 styre et kulturforløb.
Eleven skal desuden opnå kendskab til sorteringsregler  

 og afsætningsforhold og til de mest almindeligt brugte specialmaskiner,  

 herunder maskiner til kulturetablering, pasning, høst og  

 produktionsbehandling samt lagring.
Undervisningen omfatter praktisk og  

 teoretisk arbejde inden for følgende discipliner:
Eleven skal opnå indsigt i den biologiske viden, der har betydning for  

 svins adfærd, fodring, sygdomme, reproduktion, avl, pasning, håndtering,  

 anvendelse m.v. og indsigt i og færdigheder af praktisk og teoretisk art,  

 samt i forhold, som har væsentlig betydning for svins pasning og pleje.  

 Eleven skal opnå kendskab til de sikkerhedsforhold, der vedrører såvel  

 mennesker som dyr, og kunne anvende sin viden og sine færdigheder til pasning  

 af en besætning samt til deltagelse i udviklingsprocesser inden for  

 svineproduktion.
Faget omfatter praktisk og teoretisk arbejde inden for  

 følgende discipliner:
Eleven skal opnå indgående indsigt i den biologiske viden, der har  

 betydning for svins adfærd, sygdomme, reproduktion, pasning, anvendelse m.v.  

 og opnå indgående indsigt i og udbygge færdigheder af praktisk og teknisk art  

 i forhold, som har væsentlig betydning for svins pasning og pleje.
Eleven  

 skal opnå kendskab til de sikkerhedsforhold, der vedrører såvel mennesker som  

 dyr, og blive i stand til at anvende sin viden og sine færdigheder til  

 pasning og styring af en besætning samt til deltagelse i udviklingsprocesser  

 i svineproduktionen.
Undervisningen indeholder de samme discipliner som Svin  

 1, men det faglige indhold af emnerne er en fortsættelse af indholdet fra  

 Svin 1.
Eleven skal opnå indsigt i den biologiske viden, der har betydning for  

 repræsentative zoodyrs adfærd, fysiologi, anatomi, reproduktion, avl,  

 sygdomme, pasning, håndtering, fodring m.v. og tilegne sig færdigheder af  

 praktisk og teknisk art vedrørende hold af zoodyr.
Eleven skal opnå  

 forståelse for de zoologiske havers formål og opgave og kunne anvende sin  

 viden og sine færdigheder til pasning og styring af dyreholdet samt til  

 deltagelse i fornyelsesprocesser.
Undervisningen omfatter praktisk og  

 teoretisk arbejde inden for følgende discipliner:
Praktikuddannelsen § 13.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål, jf. § 7.
 § 14.  Målet med praktikuddannelsen er at sætte eleven  

 i stand til at udføre de praktiske arbejdsfunktioner, som er en forudsætning  

 for opfyldelsen af den samlede målbeskrivelse.
 § 15.  Eleven skal i praktikuddannelsen udføre normalt  

 forekommende arbejdsopgaver inden for landbrugsområdet.
 Stk. 2.  Praktiktiden afvikles i virksomheder godkendt  

 af Det faglige Fællesudvalg for Landbrug.
 Stk. 3.  Praktikuddannelsen og skoleundervisningen skal  

 tilrettelægges således, at eleven sikres beskæftigelse med henblik på  

 opnåelse af færdigheder i de arbejdsfunktioner m.v., der har været omfattet  

 af det eller de forudgående og følgende skoleophold i overensstemmelse med  

 skolens undervisningsplan på en sådan måde, at skoleundervisning og  

 praktikuddannelse understøtter og supplerer hinanden på en hensigtsmæssig  

 måde og udgør et sammenhængende forløb.
Lokale retningslinjer vedrørende praktikuddannelsen § 16.  Efter Det faglige Fællesudvalg for Landbrugs  

 bestemmelse kan det lokale uddannelsesudvalg fastsætte nærmere vejledende  

 retningslinjer om praktikuddannelsens gennemførelse for skolens elever, jf. §  

 17, stk. 3, i hovedbekendtgørelsen.
Praktikuddannelsens afslutning § 17.  Når praktiktiden i en virksomhed er afsluttet  

 eller afbrydes af et skoleophold, udsteder praktikvirksomheden en  

 praktikerklæring i overensstemmelse med § 24 i hovedbekendtgørelsen.
I  

 erklæringen anføres, om eleven har gennemført praktiktiden i overensstemmelse  

 med praktikreglerne, samt om eleven har særligt behov med hensyn til  

 skoleundervisning.
 Stk. 2.  Det faglige Fællesudvalg for Landbrug  

 udfærdiger i overensstemmelse med § 24, stk. 4, i hovedbekendtgørelsen  

 blanketter til brug for udarbejdelse af praktikerklæringer, jf. stk. 1.  

 Skolen udleverer blanketterne til praktikvirksomhederne.
 Bedømmelse og uddannelsesbeviser m.v.
Uddannelsesbevis § 18.  Ved uddannelsens afslutning udsteder Det  

 faglige Fællesudvalg for Landbrug et uddannelsesbevis til eleven som  

 dokumentation for, at eleven har opnået kompetence inden for det valgte  

 speciale som jordbrugsassistent, dyreassistent, jordbrugsmaskinfører eller  

 fiskeassistent, jf. § 3.
 Stk. 2.  Uddannelsesbeviset udstedes, når skolebevis er  

 udstedt, jf. § 19, og afsluttende praktikerklæring er udstedt, jf. § 17.
 Stk. 3.  I uddannelsesbeviset, der affattes i  

 overensstemmelse med § 29 i hovedbekendtgørelsen, skal angives uddannelsens  

 betegnelse, jf. § 1, stk. 1.
 Stk. 4.  Det faglige Fællesudvalg for Landbrug opbevarer  

 fortegnelse over udstedte uddannelsesbeviser i 20 år.
Skolebevis § 19.  Når alle skoleperioder er gennemført, udsteder  

 skolen et skolebevis, hvis Stk. 2.  Skolebeviset skal indeholde oplysning om  

 resultatet af skolens samlede bedømmelse.
Skolens samlede bedømmelse er et  

 gennemsnit af samtlige karakterer fra alle skoleperioder omsat til 5-trins  

 skalaen, jf. § 23.
 Stk. 3.  Hvis betingelsen i stk. 1, nr. 1-3, ikke er  

 opfyldt, udstedes skolebevis først, når skolen ud fra en samlet bedømmelse  

 vurderer, at eleven, eventuelt efter supplerende undervisning, opfylder  

 målene for skoleundervisningen.
 Stk. 4.  Hvis betingelserne for udstedelse af skolebevis  

 ikke er opfyldt, jf. stk. 1, udsteder skolen en skolevejledning, jf. § 22,  

 stk. 3.
 Stk. 5.  Hvis en elev ophører med skoleundervisningen,  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
 Eksamensbeviser m.v.
§ 20.  Senest ved afslutningen af sidste skoleperiode  

 udsteder skolen eksamensbevis for de grundfag eller valgfag, som er afsluttet  

 med eksamen.
Hvis et fag ikke er afsluttet med eksamen, giver skolen ved  

 uddannelsens afslutning eleven bevis for den gennemførte undervisning med  

 angivelse af en karakter, som er udtryk for elevens standpunkt.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning,  

 hvis eleven anmoder om det, bevis for den gennemgåede undervisning.
Skolens bedømmelse § 21.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
Stk. 2.  Formålet med den løbende bedømmelse er at  

 konstatere elevens standpunkt samt at vejlede ved konstateret manglende viden  

 og færdighed.
Bedømmelsen skal give udtryk for, om elevens standpunkt er i  

 overensstemmelse med målene for de enkelte fag.
Bedømmelsen baseres på  

 teoretiske opgaveløsninger, på elevens medvirken i og udbytte af forskellige  

 praktiske opgaver og foretages løbende i alle de fag, der er indeholdt i  

 uddannelsen, for derved at give udtryk for en samlet vurdering af eleven.
 Stk. 3.  Formålet med skolens bedømmelse i sidste  

 skoleperiode i uddannelsen er endvidere at bidrage til grundlaget for  

 udstedelse af skolebevis, jf. § 19, stk. 1.
Skolevejledning § 22.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde  

 oplysning om elevens standpunkt ved skoleperiodens afslutning.
Stk. 3.  Efter sidste skoleperiode udsteder skolen kun  

 en skolevejledning, hvis betingelserne for udstedelse af skolebevis, jf. §  

 19, stk. 1 eller 4, ikke er opfyldt.
Skolen kan dog udstede en  

 skolevejledning efter sidste skoleperiode med angivelse af elevens eventuelle  

 behov for supplerende oplæring i praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse, udstedes skolevejledning kun til eleven.
Karakterskala § 23.  Ved karaktergivning i grundfag anvendes  

 13-skalaen, jf. beskrivelsen i eksamensbekendtgørelsen.
 Stk. 2.  Ved karaktergivning i områdefag og specialefag  

 samt til angivelse af elevens udbytte af den samlede undervisning anvendes  

 følgende karakterskala, idet alene en af de anførte betegnelser uden tal  

 anføres:
Særdeles tilfredsstillende svarende til: 11 og 13 i 13-skalaen Meget tilfredsstillende svarende til: 9 og 10 i 13-skalaen Tilfredsstillende svarende til: 7 og 8 i 13-skalaen Mindre tilfredsstillende svarende til: 6 i 13-skalaen Ikke tilfredsstillende svarende til: 00 - 5 i 13-skalaen.
 Stk. 3.  Med hensyn til valgfag, henvises vedrørende  

 bedømmelsesformer og karaktergivning til reglerne for disse fag.
Afsluttende bedømmelse § 24.  Skolen afholder eksamen i følgende grundfag:
 Stk. 2.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 3.  I områdefag og specialefag giver skolen ved  

 afslutningen af den sidste skoleperiode en standpunktskarakter i forhold til  

 slutmålene for undervisningen i disse fag på grundlag af en helhedsvurdering.
 Stk. 4.  For valgfag foretages bedømmelse efter reglerne  

 om disse fag.
Ikrafttrædelses- og overgangsbestemmelser § 25.  Bekendtgørelsen træder i kraft den 1. januar  

 1991.
 Stk. 2.  Elever, der har gennemført efg-basisuddannelsen  

 på jordbrugsområdet efter den 1. januar 1988, er fritaget for 2.  

 skoleperiode.
