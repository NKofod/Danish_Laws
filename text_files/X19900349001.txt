 Feriedagpenge kan ikke kræves tilbagebetalt med hjemmel i § 86, stk.
1, hvis betingelserne for at modtage feriedagpengene bortfalder, efter  

 at beløbet er modtaget.
Feriedagpengene kan i så fald kræves tilbagebetalt  

 efter den almindelige retsgrundsætning om bristende forudsætninger.
 Metalarbejdernes Arbejdsløshedskasse har ved skrivelse af 17. august 1989  

 oversendt en afgørelse af 29. juni 1989, ifølge hvilken De, jf.  

 arbejdsløshedsforsikringslovens § 86, stk. 1, skal tilbagebetale brutto kr.  

 9.336,00, som De uberettiget har modtaget i feriedagpenge.
 Arbejdsløshedskassen har endvidere indstillet, at De idømmes 480 timers  

 effektiv karantæne for tilsidesættelse af Deres ubetingede oplysningspligt  

 over for arbejdsløshedskassen, jf. arbejdsløshedsforsikringslovens § 87, stk.  

 1.
 De har ikke anket arbejdsløshedskassens afgørelse inden den givne  

 ankefrist.
 Det fremgår af sagen, at De begærede feriedagpenge for perioden fra  

 den 2. maj 1989 til den 5. juni 1989, og at De fik udbetalt  

 feriedagpengene af arbejdsløshedskassen den 14. april 1989.
 Det fremgår videre af sagen, at De på dagpengekortet for perioden  

 fra den 1. maj 1989 til den 14. maj 1989 (uge 18 og 19) oplyste, at De  

 tirsdag den 9. maj 1989 påbegyndte lønarbejde, og at De ifølge  

 Inspektoratet for y har været ansat i z i tiden fra tirsdag den 16. maj 1989  

 til den 8. september 1989.
 Arbejdsløshedskassen har oplyst, at De den 1. juli 1989 blev slettet som  

 medlem af arbejdsløshedskassen med virkning fra den 1. maj 1989 på grund af  

 kontingentrestance.
AFGØRELSE Det fremgår af arbejdsløshedsforsikringslovens § 78, stk. 2, at et medlem,  

 der undlader at betale medlemsbidrag rettidigt, slettes af  

 arbejdsløshedskassen med virkning fra det tidspunkt, indtil hvilket medlemmet  

 har betalt bidrag.
 Da De på tidspunktet for feriens afholdelse ikke var medlem af  

 arbejdsløshedskassen og således ikke opfyldte betingelserne i  

 arbejdsløshedsforsikringslovens § 75 h, finder direktoratet, at samtlige  

 feriedagpenge, ifølge det af kassen oplyste brutto kr. 11.670,00, udbetalt  

 for perioden fra den 2. maj 1989 til den 5. juni 1989, skal tilbagebetales af  

 Dem.
 Direktoratet begrunder sin afgørelse med, at forudsætningerne for  

 udbetaling af feriedagpengene er bristede på grund af Deres sletning for  

 kontingentrestance.
 Direktoratet finder efter omstændighederne, herunder at De på  

 dagpengekortet oplyste, at De var kommet i beskæftigelse, at der ikke er  

 grundlag for at pålægge Dem en sanktion i henhold til  

 arbejdsløshedsforsikringslovens § 87.
 Direktoratet ændrer således arbejdsløshedskassens afgørelse, både for så  

 vidt angår tilbagebetalingsbeløbet og sanktionen.
 Direktoratets afgørelse kan inden fire uger efter afgørelsens modtagelse  

 indbringes for Arbejdsmarkedets Ankenævn, jf. § 99, stk. 1, i lov om  

 arbejdsformidling og arbejdsløshedsforsikring mv.
 Klagen skal sendes til Direktoratet for Arbejdsløshedsforsikringen,  

 Finsensvej 78, 2000 Frederiksberg, der snarest videresender klagen til  

 ankenævnet sammen med sagens akter og direktoratets eventuelle bemærkninger.
 P.D.V.
 E.B.
