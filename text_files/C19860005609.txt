Indledning Byfornyelsesloven indeholder regler, der har til formål at sikre beboernes  

 medindflydelse, når bygningsforanstaltninger foreslås gennemført.
Her skal  

 særlig nævnes reglerne om beboernes adgang til at nedlægge veto overfor  

 påtænkte bygningsforanstaltninger.
Disse bestemmelser har til formål at  

 sikre, at de forskellige foranstaltninger udføres efter en grundig dialog og  

 i et tæt samspil mellem de involverede parter.
Erfaringen viser, at moderne bekvemmeligheder f.eks. bad, der er en  

 selvfølge i nybyggeriet, ofte i det ældre byggeri kan møde en vis modstand  

 fra beboere, der ikke har været vant hertil.
Indretningen af sådanne  

 bekvemmeligheder kan uden skade udsættes, til beboerne måtte ønske dem.  

 Omvendt kan samfundsmæssige interesser tale for, at andre foranstaltninger  

 umiddelbart gennemføres, f.eks. er der en almen interesse i, at den ældre  

 boligmasse holdes i forsvarlig stand og ikke nedslides, så en senere  

 nedrivning bliver påkrævet.
 For de forbedringer, der skal gennemføres af en privat ejer, opererer  

 byfornyelsesloven med 1) den kollektive vetoret, hvor et flertal af lejerne  

 kan modsætte sig visse forbedringer, 2) den individuelle vetoret, hvor den  

 enkelte beboer kan modsætte sig visse forbedringer, der alene vedrører den  

 pågældendes bolig, og 3) ejerveto.
I dette cirkulære vil reglerne om gennemførelse af byfornyelses- eller  

 boligforbedringsarbejder efter opfordring, herunder de nærmere forhold om  

 lejernes/beboernes og ejernes vetoret, blive gennemgået.
Reglerne fremgår af  

 §§ 19-21, § 23 a og § 24 i byfornyelsesloven (lov nr. 300 af 9. juni 1982 om  

 byfornyelse og boligforbedring med de ændringer, der følger af lov nr. 136 af  

 13. april 1983 og lov nr. 246 af 6. juni 1985, jfr. lovbekendtgørelse nr. 342  

 af 10. juli 1985). Disse lovbestemmelser er optrykt i bilag 1.
 De vigtigste ændringer som følge af lov nr. 246 af 6. juni 1985 er:
 Reglerne om vetoret finder anvendelse, hvad enten kommunalbestyrelsen har  

 truffet en byfornyelsesbeslutning efter kapitel II eller  

 boligforbedringsbeslutning efter kapitel III.
De nævnte regler omhandler alene tilfælde, hvor foranstaltningerne kan  

 udføres af ejeren af en enkelt ejendom.
For ejendomme, som kommunen skal råde  

 over til byfornyelse, gælder vetoretten efter loven ikke.
Boligstyrelsen har  

 i medfør af lovens § 31 udstedt en bekendtgørelse herom, jfr. bilag nr. 2.  

 Der er nærmere redegjort for reglerne i cirkulærets afsnit 8.
 Opmærksomheden henledes i øvrigt på, at boligstyrelsen i samarbejde med  

 Kommunernes Landsforening er ved at udarbejde informationsmateriale bl.a. om  

 reglerne for samarbejde mellem ejere og lejere, når der skal udarbejdes  

 projekt til udførelse af byfornyelses- og boligforbedringsarbejder.
 Cirkulæret indeholder følgende afsnit og punkter:
 Der er i cirkulæret henvist til følgende andre cirkulærer:
 Boligstyrelsens cirkulære nr. 57 af 11. maj 1983 om  

 byfornyelsesbeslutningers indhold.
 Boligstyrelsens cirkulære nr. 15 af 30. januar 1985 om afhjælpning af  

 sundheds- og brandfarlige forhold i boliger og opholdsrum. (Revideret  

 cirkulære udsendes i 1986).
 Boligstyrelsens cirkulære om offentlig støtte til byfornyelse og  

 boligforbedring.
Den kollektive vetoret (§ 19, stk. 5) 1.1. Hvilke foranstaltninger kan kommunalbestyrelsen påbyde? Proceduren vedrørende gennemførelse af byfornyelses- eller  

 boligforbedringsbeslutninger, hvor arbejderne påregnes gennemført af en  

 privat ejer er beskrevet i afsnit 3.
 Har et flertal af lejerne skriftligt fremsat indsigelser imod ejerens  

 projekt eller dele heraf, kan foranstaltningerne kun fremmes efter påbud.  

 Kommunalbestyrelsens påbud efter lovens § 19, stk. 5, kan herefter alene  

 omfatte:
a.
Foranstaltninger til opfyldelse af de i § 3, stk. 1, nr. 3, nævnte  

 normer.
b.
Foranstaltninger til afhjælpning af sundhedsfare og brandfare, jfr. §  

 70.
c.
Foranstaltninger, der er af almen betydning for områdets forbedring  

 eller for bygningens forbedring.
d.
Foranstaltninger til sikring af bygningens senere forbedring i  

 forbindelse med de øvrige forbedringsarbejder.
e.
Foranstaltninger, som et flertal af lejerne ikke har fremsat indsigelse  

 imod.
1.2. Generelle bemærkninger Der er ikke i dette cirkulære opstillet en udtømmende liste over, hvilke  

 foranstaltninger kommunalbestyrelsen kan påbyde, og som hermed er undtaget  

 fra vetoretten.
Der er derimod redegjort for de kriterier, der bør lægges  

 vægt på ved afgørelsen af, om der er vetoret, og der er ved eksempler  

 redegjort for, hvilke foranstaltninger der kan nedlægges veto imod.  

 Kommunalbestyrelsen må således ofte foretage en konkret vurdering af, i  

 hvilket omfang vetoretten kan gøres gældende.
Dette gælder navnlig karakteren  

 og omfanget af foranstaltninger af almen betydning for området eller  

 bygningen, se nedenfor.
Vetoretten er først og fremmest en ret for beboerne til at modsætte sig,  

 at visse foranstaltninger, som er fastsat i selve byfornyelses- og  

 boligforbedringsbeslutningen, f.eks. installation af bad, bliver gennemført.  

 Gør et flertal af beboerne indsigelse imod disse foranstaltninger, kan  

 kommunalbestyrelsen ikke give påbud om, at de skal gennemføres.
Derimod har  

 kommunalbestyrelsen mulighed for at lade foranstaltningerne gennemføre hos  

 det eventuelle mindretal, som ikke har gjort indsigelse herimod, se pkt. 1.  

 3. d.
Der kan endvidere være tale om, at beboerne nok ønsker  

 foranstaltningerne gennemført, men at et flertal af dem ikke er enige i den  

 løsning, som er foreslået i ejerens projekt.
Her kan beboerne nedlægge veto  

 imod selve projektet, og ejeren må derfor - eventuelt efter først at have  

 udarbejdet et nyt forslag - ved forhandling med beboerne få afklaret på  

 hvilken måde, foranstaltningerne herefter ønskes gennemført.
Dernæst giver vetoretten ved de foranstaltninger, som kommunalbestyrelsen  

 kan påbyde gennemført efter § 19, stk. 5, beboerne mulighed for at modsætte  

 sig, at foranstaltningerne gennemføres på et niveau, som ligger væsentligt ud  

 over, hvad der kan anses for nødvendigt.
Der kan her være tale såvel om valg  

 af løsning, f.eks. udskiftning i stedet for reparation, som materialevalg.  

 Det er kommunalbestyrelsen, som ud fra et konkret skøn over ejendommens  

 beliggenhed og tilstand skal afgøre, om en foranstaltning er nødvendig.
Ved  

 vurderingen heraf må det lægges til grund, at foranstaltningen må skønnes at  

 være påkrævet for at afhjælpe de konstaterede mangler.
Det fremgår af  

 bemærkningerne til det oprindelige byfornyelseslovforslag, at et påbud imod  

 lejerflertallets ønske alene kan omfatte foranstaltninger af almen betydning  

 for området, f.eks. indførelse af kollektiv varmeforsyning eller en påkrævet  

 opretning af en bygning, hvorved et fortsat forfald kan standses.
Dette  

 indebærer, at den forventede restlevetid af bygningen må sammenholdes med det  

 niveau, som foranstaltningerne ønskes gennemført på.
Selvom f.eks.  

 udskiftninger eller fornyelser ud fra almene økonomiske betragtninger ville  

 være det mest hensigtsmæssige, kan sparsomme reparationer måske være  

 tilstrækkelige til at opfylde kravet om nødvendige foranstaltninger, såfremt  

 et flertal af beboerne i den konkrete situation peger på dette.
For at undgå situationer, hvor der nedlægges veto imod væsentlige dele af  

 ejerens projekt, anbefales det, så vidt muligt at få afklaret disse spørgsmål  

 ved en principbeslutning før projekteringen går i gang.
Se nærmere afsnit 3.
I boligstyrelsens cirkulære nr. 57 af 11. maj 1983 om  

 byfornyelsesbeslutningers indhold er der gjort rede for lovens § 7, hvori er  

 nævnt de foranstaltninger, som kan tages med i en byfornyelsesbeslutning.  

 Endvidere gennemgås i cirkulære nr. 57 de normer i § 3, som en  

 beboelsesejendom må opfylde for at være tidssvarende.
Det er i lovens § 3,  

 stk. 3, præciseret, at disse normer er et maksimum for, hvad  

 kommunalbestyrelsen kan træffe beslutning om.
Det fremgår af lovens § 19, stk. 5, og § 20, at kommunalbestyrelsen kan  

 give påbud, og kommunalbestyrelsen må således selv afgøre, om den ønsker at  

 fremme foranstaltningerne ved at meddele et påbud.
Følgen af et kollektivt  

 veto kan derfor blive, at ingen af de foranstaltninger, der er omfattet af  

 beslutningen, bliver gennemført.
En undtagelse er dog § 19, stk. 5, nr. 2 om  

 kondemnable forhold.
Beboerne kan ikke nedlægge veto mod sådanne  

 foranstaltninger, og kommunalbestyrelsen kan ikke træffe beslutning om  

 afhjælpning af kondemnable forhold efter kapitel VIII, medmindre der  

 foreligger nærliggende fare, jfr. § 5, stk. 3. Derfor må kommunalbestyrelsen  

 meddele påbud om afhjælpning af kondemnable forhold.
 Der vil ikke i dette cirkulære blive redegjort nærmere for de enkelte  

 normer, idet man henviser til cirkulæret om byfornyelsesbeslutningers  

 indhold.
1.3. Foranstaltninger efter § 19, stk. 5, nr. 1-5 a.
Foranstaltninger til opfyldelse af de normer, der er nævnt i § 3,  

 stk. 1, nr. 3 Det fremgår af denne bestemmelse, at bygningen skal have sædvanlige  

 tidssvarende opvarmningsmuligheder i overensstemmelse med  

 varmeforsyningsplanlægningen, jfr. kapitlerne 2 og 3 i lov om varmeforsyning.  

 Normen er nærmere omtalt i pkt. 5 i cirkulæret om byfornyelsesbeslutningers  

 indhold.
b.
Foranstaltninger til afhjælpning af sundhedsfare og brandfare, jfr.  

 § 70 i kapitel VIII om kondemnering m.v. af sundheds- eller brandfarlige  

 opholdsrum Ved skønnet over, om benyttelsen af boliger og opholdsrum er forbundet med  

 sundhedsfare, skal der efter § 70 navnlig tages hensyn til, om de pågældende  

 boliger eller opholdsrum væsentligt afviger fra et eller flere af de  

 mindstekrav, som er nævnt i § 70, stk. 3 og 4. Som eksempler på afhjælpning  

 af sådanne forhold kan nævnes etablering af selvstændigt wc i den enkelte  

 bolig og fjernelse af udvendige køkkenafløb.
Ved skønnet over, om personer, som opholder sig i en bygning, udsættes for  

 brandfare, skal der især tages hensyn til byggemåden og indretningen af de  

 enkelte lejligheder og rum samt adgangsforholdene.
Bestemmelserne er nærmere  

 omtalt i cirkulære nr. 15, afsnit 1.2. og 1.3.
c.
Foranstaltninger, der er af almen betydning for områdets forbedring  

 eller for bygningens forbedring Som nævnt ovenfor vil det kunne bero på kommunens konkrete vurdering, om  

 en foranstaltning kan anses for at være af almen betydning og herunder,  

 hvorledes foranstaltningerne efter høring af beboerne bedst kan søges  

 gennemført i den enkelte ejendom.
 Foranstaltninger vil som udgangspunkt være af almen betydning for områdets  

 forbedring, når de ikke blot vedrører den enkelte bygning og boligerne i  

 denne, men har sammenhæng med de øvrige foranstaltninger, der skal  

 gennemføres i byfornyelsesområdet.
 Foranstaltninger vil ligeledes som udgangspunkt være af almen betydning  

 for en bygnings forbedring, såfremt de er nødvendige for at hindre  

 ejendommens fortsatte forfald, det vil navnlig sige den nødvendige udvendige  

 istandsættelse af bygningen på tag, vinduer og facader, jfr. hvad der er  

 anført herom under 1.2.
 Foranstaltninger af almen betydning for områdets eller bygningens  

 forbedring kan dog ikke gå ud over, hvad der er indeholdt i  

 kommunalbestyrelsens beslutning og maksimum herfor er som nævnt normerne i  

 lovens § 3.
c.1. Eksempler Som eksempler på foranstaltninger, der er af almen betydning, og som der  

 ikke kan nedlægges veto imod, kan nævnes:
- Nedrivning af bestående bebyggelse.
Normalt vil det dog være nødvendigt  

 at råde over de bygninger, som skal nedrives.
Der er dog intet i vejen for,  

 at ejeren selv kan stå for nedrivning af mindre bygninger.
Det vil som regel  

 heller ikke være nødvendigt at råde over ejendommen som helhed, hvis kun en  

 del af bebyggelsen skal nedrives, f.eks. side- eller baghuse.
Der henvises  

 nærmere til afsnit 9 i cirkulære nr. 57.
 - Tilpasning af den resterende bebyggelse, f.eks. retablering af gavle.
 Bestemmelser i såvel lokalplan som byfornyelsesbeslutning om:
 - Afhjælpning af andre ulemper eller særlige arkitektoniske eller  

 kulturhistoriske krav til udformningen af ombygnings- og forbedringsarbejder.
 - Krav om ændret anvendelse af en bygning eller dele heraf med henblik på  

 at fremskaffe egnede lokaler til de erhvervsvirksomheder, der kan tilgodese  

 bydelens forsyning med servicefunktioner.
 - Krav til en bygnings konstruktive forhold som eksempelvis tagdækning,  

 vinduer, døre og ydre facadedele samt krav til facadebehandling og andre ydre  

 vedligeholdelsesarbejder (§ 3, stk. 1, nr. 1 og 5). Beboerne har dog  

 indflydelse på niveauet for disse foranstaltninger, jfr. dette afsnits 1.2.
 Som eksempler på foranstaltninger, der kan nedlægges veto imod, kan  

 nævnes:
 - Bad.
 - Varmt vand.
 - Håndvask på eksisterende wc.
 - Lydisolering mellem de enkelte lejemål.
 - Krav til de enkelte lejligheder, dvs. navnlig størrelse og standard for  

 beboelsesrum og køkkener.
 - Forskellige varmeisoleringsmæssige foranstaltninger (§ 3, nr. 4),  

 herunder indvendig ydervægsisolering og montering af forsatsrammer på  

 eksisterende vinduer og døre.
 - Krav om, at den enkelte ejendoms ubebyggede arealer bl.a. gennem  

 beplantning skal være gjort egnede til ophold, i det omfang, disse arealer  

 ikke skal indgå i fællesarealerne. (§ 3, nr. 6).
 Dog gælder den tidligere nævnte mindstegrænse, at kondemnable forhold skal  

 afhjælpes.
Vetoretten kan endvidere i visse tilfælde være begrænset i forhold til  

 byggeloven.
Denne lov finder anvendelse ved ombygninger eller andre  

 forandringer i bebyggelse, som er væsentlige i forhold til bestemmelser i  

 loven eller bygningsreglementerne.
Foranstaltninger som kommunalbestyrelsen  

 således kan kræve gennemført efter byggeloven, kan der ikke nedlægges veto  

 imod.
c.2. Sammenlægning af lejligheder Et særligt forhold i relation til foranstaltninger af almen betydning, er  

 sammenlægning af lejligheder.
I lovens § 7, stk. 2, er der hjemmel til, at  

 kommunalbestyrelsen i byfornyelsesbeslutningen kan forlange visse  

 bestemmelser i lokalplanen opfyldt, herunder sammenlægning af lejligheder.
Spørgsmålet om, hvorvidt der kan nedlægges veto mod en bestemmelse om  

 sammenlægning af lejligheder, afhænger af, med hvilken begrundelse  

 bestemmelsen herom er taget med i lokalplanen.
Er sammenlægningen nødvendig  

 for at opnå hensigtsmæssigt indrettede lejligheder i forbindelse med  

 gennemførelse af andre foranstaltninger, f.eks. installation af badeværelse i  

 små lejligheder, kan der - efter boligstyrelsens opfattelse - nedlægges veto  

 herimod.
Der vil i disse situationer normalt også kunne nedlægges veto imod  

 selve den foranstaltning, som gør sammenlægningen nødvendig.
Som nævnt er  

 mindstegrænsen dog afhjælpning af kondemnable forhold.
Det betyder, at der  

 ikke vil kunne nedlægges veto, hvis sammenlægningen f.eks. er begrundet i, at  

 lejligheden er eensidig eller, at der skal etableres selvstændigt wc.
 Er bestemmelsen om sammenlægning i lokalplanen derimod begrundet i, at man  

 - ud fra almene hensyn til områdets forbedring - f.eks. ønsker en større  

 variation af lejlighedsstørrelser, der modsvarer planlægningen for områdets  

 forsyning med institutioner og friarealer, trafikbetjening og serviceudbud,  

 kan der efter boligstyrelsens opfattelse ikke nedlægges veto.
I de her omhandlede tilfælde er det således en forudsætning for, at der i  

 en byfornyelsesbeslutning kan træffes bestemmelse om sammenlægning af  

 lejligheder, at det af lokalplanen fremgår, at sammenlægningen er af almen  

 betydning for områdets forbedring og at der er en konkret sammenhæng mellem  

 bestemmelsen om sammenlægning og de mål for områdets forbedring, som i øvrigt  

 er opstillet.
Det vil ikke være tilstrækkeligt, at målene for forbedring af  

 området er udtrykt i helt generelle vendinger.
d.
Foranstaltninger til sikring af bygningens senere forbedring i  

 forbindelse med de øvrige forbedringsarbejder Efter denne bestemmelse kan der gives påbud om, at der i forbindelse med  

 de øvrige påbudte forbedringsarbejder skal udføres de basisinstallationer,  

 som skal bruges ved en senere gennemførelse af de forbedringsarbejder, som  

 der er nedlagt veto imod, f.eks. bad eller nyt køkken.
Endvidere kan det være  

 nødvendigt at udføre basisinstallationerne, såfremt der skal gennemføres  

 forbedringsarbejder hos det mindretal af beboerne, som ikke har nedlagt veto  

 herimod.
Det fremgår af bemærkningerne til det seneste lovforslag, at det  

 forhold, at der er nedlagt kollektivt veto, ikke udelukker, at  

 kommunalbestyrelsen - udover § 19, stk. 5, foranstaltninger - kan tillade, at  

 arbejder, som er indeholdt i projektet, gennemføres hos det eventuelle  

 mindretal af lejere, som ikke har gjort indsigelser.
Sådanne foranstaltninger  

 kan endvidere gennemføres i den enkelte bolig i det omfang, lejeren anmoder  

 herom, uanset om han tidligere har gjort indsigelse.
Endelig kan tilsvarende  

 foranstaltninger gennemføres i den enkelte bolig, når denne bliver ledig.
Basisinstallationer kan f.eks. være ventilationskanaler, diverse  

 el-installationer, rørgennemføringer til koldt og varmt vand samt  

 gennemføring af faldstammer med eventuelle grene.
Der kan dog ikke i  

 forbindelse med disse rørgennemføringer stilles krav om f.eks. støbning af  

 vådfast gulv og gulvafløb i de lejligheder, hvor der ikke samtidig skal  

 installeres badeværelser.
Kommunalbestyrelsen bør ved vurderingen af, om der bør gennemføres  

 basisinstallationer, lægge vægt på, om investeringen hertil er økonomisk  

 forsvarlig.
Det kan være afgørende herfor, hvor mange af ejendommens  

 lejligheder, der - enten i forbindelse med udførelsen af  

 basisinstallationerne eller indenfor en rimelig tid - kan forventes at  

 tilslutte sig disse installationer.
Gennemførelse af basisinstallationer i en  

 lejlighed, hvor der ikke sker samtidig tilslutning af badeværelse eller  

 køkken, forøger ikke lejlighedens brugsværdi og vil derfor i almindelighed  

 ved udlejningsejendomme være rent tabsgivende, indtil tilslutning sker.
Gennemførelse af basisinstallationer i tilfælde, hvor samtlige  

 moderniseringer først skal ske på et senere tidspunkt, vil således belaste  

 ombygningsregnskabet for ejendommen med tabsgivende udgifter, ligesom  

 installationen kan vise sig at være spildt, såfremt moderniseringen af  

 ejendommen senere ønskes gennemført på en anden måde end oprindeligt  

 forudsat, f.eks. gennem sammenlægning af lejligheder.
Kommunalbestyrelsen bør  

 således være meget tilbageholdende med at påbyde basisinstallationer til brug  

 for badeværelse og køkken, hvis der ikke er udsigt til en tilslutning inden  

 for en rimelig tidshorisont, og dermed mulighed for at betragte investeringen  

 som forbedringsudgift, som giver grundlag for en lejeforhøjelse.
e.
Foranstaltninger, som et flertal af lejerne ikke har fremsat indsigelse  

 imod Formålet med bestemmelsen er at præcisere, at selv om der er nedlagt  

 kollektivt veto imod visse foranstaltninger, kan et påbud - udover de  

 foranstaltninger, der er nævnt i nr. 1-4 - også omfatte foranstaltninger, som  

 et flertal af lejerne kan tilslutte sig.
Det kan f.eks. tænkes, at et flertal  

 af lejerne ikke ønsker bad installeret, men godt kan tilslutte sig, at  

 køkkenerne fornyes.
Der er med bestemmelsen især sigtet på den situation, hvor der, samtidig  

 med at der nedlægges veto overfor visse foranstaltninger, er flertal for  

 andre foranstaltninger.
Bestemmelsen kan imidlertid også anvendes, såfremt  

 der på et senere tidspunkt viser sig et flertal for at gennemføre  

 foranstaltninger, som der tidligere er nedlagt veto imod.
Opstår denne  

 situation indenfor det tidsrum, kommunalbestyrelsen har påregnet til at  

 gennemføre byfornyelsesbeslutningen, er det boligstyrelsens opfattelse, at  

 foranstaltningerne kan gennemføres efter et påbud efter § 19, stk. 5, nr. 5,  

 fra kommunalbestyrelsen på grundlag af den oprindelige  

 byfornyelsesbeslutning.
Der er således tale om en trinvis gennemførelse af  

 den oprindelige beslutning, og det er efter lovens bestemmelser ikke  

 nødvendigt med en ny beslutning.
Går der imidlertid længere tid fra byfornyelsesbeslutningen er truffet,  

 vil forudsætningerne ofte have ændret sig så meget, herunder ejendommens  

 tilstand, at det vil være hensigtsmæssigt med en ny beslutning.
Da der er  

 tale om gennemførelse af forbedringsarbejder for den enkelte ejendom, er det  

 tilstrækkeligt med en boligforbedringsbeslutning efter lovens § 33, stk. 1.  

 Det er kommunalbestyrelsen som udfra en vurdering i det konkrete tilfælde må  

 afgøre hvilken fremgangsmåde, der vil være den mest hensigtsmæssige.
Den individuelle vetoret Selvom et flertal af lejerne ikke har fremsat indsigelse mod forskellige  

 foranstaltningers gennemførelse, er der mulighed for, at den enkelte lejer  

 kan hindre, at visse foranstaltninger gennemføres.
 Har et mindretal af lejerne fremsat indsigelser imod projektet, og  

 omfatter indsigelserne arbejder, der alene vedrører den enkelte lejlighed,  

 anses indsigelserne som et krav fra den pågældende lejer om udsættelse af den  

 del af arbejdet, der alene vedrører lejerens lejlighed, indtil lejligheden  

 bliver ledig ved fraflytning, jfr. bestemmelserne i § 19, stk. 6.
 Uanset om en lejer modsætter sig en sådan forbedring, kan  

 kommunalbestyrelsen dog give påbud om, at de foranstaltninger, som er nævnt i  

 § 19, stk. 5, nr. 1 (sædvanlige tidssvarende opvarmningsmuligheder) og 2  

 (afhjælpning af sundheds- og brandfare), og eventuelt fornødne  

 foranstaltninger til sikring af boligens senere forbedring, skal gennemføres  

 i forbindelse med de øvrige foranstaltninger i bygningen  

 (basisinstallationer).
Det fremgår heraf, at den enkelte lejer eksempelvis kan forlange  

 indretning af badeværelse eller ombygning af køkken udsat.
Lejeren kan  

 derimod ikke modsætte sig installation af radiatorer, rørføring, der er  

 nødvendig for, at der kan installeres bad i andre lejligheder og senere i den  

 pågældende lejlighed, samt faldstammer, diverse el-installationer,  

 ventilationskanaler m.v.
En lejer kan heller ikke modsætte sig  

 lejlighedssammenlægninger, idet disse ikke alene vedrører den pågældendes  

 bolig.
 Det er omtalt i de følgende afsnit, at den individuelle vetoret gælder for  

 lejeren i en udlejningsejendom, jfr. § 19, stk. 6, beboeren af egen  

 ejerlejlighed, og andelshaveren, der bor i egen lejlighed, jfr. § 19 a samt  

 lejeren i en »blandet« ejendom, jfr. § 19 b.
Procedure Indledende procedure 3.1. Opfordring/frist Lovens § 19, stk. 1, omhandler den fremgangsmåde, som kommunalbestyrelsen  

 og en ejer skal følge, inden et ombygningsprojekt kan påbegyndes.
Hvis  

 byfornyelses- eller boligforbedringsarbejderne kan udføres af ejeren af den  

 enkelte ejendom, skal kommunalbestyrelsen opfordre ejeren til inden for en  

 passende frist at fremkomme med et projekt til udførelse af de  

 foranstaltninger, der er bestemt i byfornyelses- eller  

 oligforbedringsbeslutningen.
Bygninger, der er opdelt i ejerlejligheder, skal  

 følge procedurereglerne i lovens §§ 19-24 og ikke reglerne i §§ 25 ff, om  

 foranstaltninger, der forudsætter fælles gennemførelse af flere ejere, som  

 f.eks. gårdanlæg.
3.2. Ledsagende materiale Kommunalbestyrelsens opfordring til ejeren om udførelse af  

 forbedringsarbejder skal ledsages af et eksemplar af byfornyelses- eller  

 boligforbedringsbeslutningen, af oplysning om reglerne for offentlig støtte  

 til gennemførelse af beslutningen, samt af reglerne om erstatningsboliger og  

 økonomisk støtte til betaling af husleje og boligindskud m.v., jfr. § 10,  

 stk. 2. Ved udlejningsejendomme skal meddelelsen endvidere indeholde  

 oplysning om reglerne i § 19, stk. 3-6, og ved andre ejendomme om reglerne i  

 § 19 a og § 19 b.
3.3. Underretning af lejerne Lejerne i de pågældende ejendomme skal af kommunalbestyrelsen have samme  

 underretning som ejerne.
Meddelelsen til lejerne kan ske ved afgivelse til  

 postvæsenet af adresseløse forsendelser til omdeling.
Videre procedure 3.4. Ejendommens status Den videre procedure er herefter forskellig efter ejendommens status som  

 udlejningsejendom, ejendomme opdelt i ejerlejligheder og private  

 andelsboliger, hvor samtlige lejligheder bebos af ejerne/andelshaverne samt  

 ejendomme, hvor enkelte lejligheder er udlejet (»blandede  

 ejendomme«).
3.5. Udlejningsejendomme 3.5.1. Ejers pligter Ved udlejningsejendomme skal ejeren skriftligt orientere lejerne i  

 ejendommen, inden et projekt fremsendes til kommunalbestyrelsen.
Da vetoreglerne indebærer, at lejerne kan modsætte sig udførelse af en del  

 arbejder, kan boligstyrelsen anbefale, at samarbejdet mellem på den ene side  

 kommune og ejer/lejere og på den anden side mellem ejer og lejere indledes så  

 tidligt som muligt med henblik på at få afklaret ejers og lejeres stilling  

 til gennemførelsen af de foranstaltninger, der er nævnt i byfornyelses- eller  

 boligforbedringsbeslutningen.
På den måde kan unødig projektering undgås.
En del af de arbejder, der er angivet i byfornyelses- eller  

 boligforbedringsbeslutningen, kan gennemføres på forskellig måde.
F.eks. kan  

 der etableres bademulighed ved udvidelse af eksisterende wc, ved indretning i  

 et eksisterende kammer, ved inddragelse af køkkentrappe osv.
Sådanne  

 løsninger vil alle være i overensstemmelse med beslutningen.
Før der  

 foretages nærmere projektering, bør ejere og lejere derfor drøfte problemerne  

 igennem og træffe en principbeslutning om udførelsesmåden.
 I lovens § 19, stk. 3, er de forskellige krav til orienteringen nærmere  

 omhandlet.
3.5.2. Omfang af orientering Orienteringen skal indeholde:
3.5.3. Ejendomme med beboerrepræsentation Er der i medfør af lejeloven - eller ved almennyttige selskaber i medfør  

 af boligbyggeriloven valgt henholdsvis beboerrepræsentanter eller  

 afdelingsbestyrelse for ejendommen, skal orienteringen tillige gives dem, og  

 de skal have adgang til at udtale sig over ejerens projekt til opfyldelse af  

 kommunalbestyrelsens beslutning inden for den nævnte frist på 6 uger.
Det  

 påhviler beboerrepræsentanterne eller afdelingsbestyrelsen at fremsende  

 eventuelle bemærkninger fra lejerne til ejeren sammen med deres egne  

 eventuelle bemærkninger inden udløbet af 6-ugers fristen.
3.5.4. Ejendomme uden beboerrepræsentation Her kan lejerne - enten hver især eller i fællesskab - gøre indsigelse mod  

 projektet over for ejeren.
Også her skal 6-ugers fristen overholdes.
3.5.5. Ejers underretningspligt Ejeren skal underrette kommunalbestyrelsen om de skriftligt fremsatte  

 indsigelser.
Underretningspligten gælder, uanset om der er flertal blandt  

 lejerne for projektets gennemførelse, ligesom pligten også gælder indsigelser  

 fra erhvervslejere.
3.5.6. »Sammenkobling« af individuelt og kollektivt veto Der er ved den senest gennemførte ændring af loven sket en  

 »sammenkobling« af bestemmelserne om kollektivt veto, hvor et  

 flertal af lejerne modsætter sig visse foranstaltninger, og individuelt veto,  

 hvor den enkelte beboer kan modsætte sig visse forbedringer, der alene  

 vedrører den pågældendes bolig.
Dette indebærer, at lejerne kun skal  

 fremsætte eet sæt indsigelser.
Baggrunden for den gennemførte ændring er, at der ikke oprindeligt i loven  

 var regler om, på hvilket tidspunkt et individuelt veto senest skulle  

 fremsættes.
Navnlig af hensyn til projektering og gennemførelse af arbejderne  

 er det fundet hensigtsmæssigt på et tidligt tidspunkt at få klarlagt, hvilke  

 lejere der ønsker arbejderne udsat i tilfælde af, at der ikke nedlægges  

 kollektivt veto.
3.5.7. Fremgangsmåde i praksis Hvis et flertal af lejerne har fremsat indsigelser mod projektet eller  

 dele heraf, betragtes dette som kollektivt veto, og kommunalbestyrelsens  

 påbud efter § 19, stk. 5, kan kun omfatte de foranstaltninger, der er nævnt i  

 nr. 1-4.
 Er der nedlagt kollektivt veto, udelukker det ikke, at kommunalbestyrelsen  

 - udover nævnte foranstaltninger i § 19 - kan tillade, at arbejder, som er  

 indeholdt i projektet, gennemføres hos det eventuelle mindretal, som ikke har  

 gjort indsigelser.
 Er der kun indsigelser fra et mindretal af lejerne, vil det være  

 hensigtsmæssigt, at kommunen undersøger og får afklaret, eventuelt ved at  

 tage kontakt med den enkelte lejer, om den enkelte indsigelse skal betragtes  

 som krav om udsættelse af arbejderne (individuelt veto). Om kommunens  

 mulighed for hos flertallet af lejerne at give påbud ud over de  

 foranstaltninger, der er nævnt i § 19, stk. 5, henvises til lovens § 19, stk.  

 5, nr. 5, jfr. punkt 1.3.e. (Foranstaltninger, som et flertal af lejerne ikke  

 har fremsat indsigelse imod).
3.5.8. Fordele Sammenfattende kan fordelene ved den nævnte fremgangsmåde opregnes  

 således: For lejerne er det enklere at gøre brug af vetoretten, idet de kun  

 skal fremsætte eet sæt indsigelser.
Vetobestemmelserne er samtidig udformet  

 således, at forbedringsarbejderne i den enkelte sag kan gennemføres i størst  

 mulig overensstemmelse med ejers og lejers ønsker.
Tidsmæssigt vil samtlige indsigelser foreligge, før projektet skal  

 fremsendes til godkendelse.
Kommunens administrative arbejde med  

 indsigelserne kan nok blive mere krævende i første omgang, men til gengæld  

 vil problemerne kunne afklares på een gang.
Kommunen vil herefter kunne  

 afslutte sagsbehandlingen med projektet og samtidig have taget stilling til  

 både hvilke arbejder, der skal gennemføres, og i hvilke lejligheder, såvel  

 under hensyntagen til den kollektive som den individuelle vetoret.
3.5.9. Beregning af lejerflertal Lejerflertallet beregnes på grundlag af antallet af lejemål i ejendommen,  

 idet der ses bort fra ejerens lejlighed, hvis han selv bor i ejendommen.  

 Erhvervslejemål medregnes dog kun, for så vidt angår de dele af projektet,  

 som vedrører disse.
Da der for erhverv typisk i forbindelse med byfornyelse  

 eller boligforbedring kun foretages udvendige arbejder, ligesom en  

 erhvervslejer ikke kan modsætte sig gennemførelse af forskellige  

 basisinstallationer, får den individuelle vetoret i praksis ingen betydning  

 for erhvervslejemål.
Lejligheder, der ikke er udlejet, ses der bort fra.
Endvidere ses der bort  

 fra lejligheder, hvor der er indgået tidsbegrænsede lejeaftaler med henblik  

 på rømning ved byfornyelsesforanstaltningers gennemførelse.
Ved fremlejemål  

 har lejeren, der har indgået lejekontrakten - og ikke fremlejetageren -  

 indsigelsesretten.
Dog kan kontraktunderskriveren give fuldmagt til  

 fremlejetageren.
3.5.10. Individuelt veto Selvom et flertal af lejerne ikke har fremsat indsigelse mod forskellige  

 foranstaltningers gennemførelse, er der fortsat en vis mulighed for den  

 enkelte lejer for at hindre foranstaltningers gennemførelse.
 Har et mindretal af lejerne fremsat indsigelser imod projektet, og  

 omfatter indsigelserne arbejder, der alene vedrører de enkelte lejligheder,  

 anses indsigelserne som et krav fra den pågældende lejer om udsættelse af den  

 del af arbejdet, der alene vedrører lejerens lejlighed, indtil lejligheden  

 bliver ledig ved fraflytning, jfr. bestemmelserne i § 19, stk. 6. For så vidt  

 angår omfanget af individuelt veto samt forskellige eksempler henvises til  

 afsnit 2.
3.6. Ejendomme, opdelt i ejerlejligheder og andelsboliger, hvor samtlige  

 lejligheder bebos af ejerne/andelshaverne (§ 19 a) 3.6.1. Kollektivt veto finder ikke anvendelse I andre ejendomme end udlejningsejendomme - ejendomme opdelt i  

 ejerlejligheder eller ejendomme, der ejes af en privat andelsboligforening -  

 hvor samtlige lejligheder bebos af ejerne/andelshaverne, finder reglerne i §  

 19, stk. 3-5, om kollektivt veto, ikke anvendelse.
Ejendommens kompetente  

 forsamling forudsættes derfor at tage stilling til, om kommunalbestyrelsens  

 opfordring efter § 19, stk. 1, til at fremkomme med et projekt, skal følges.
 Ved ejendomme opdelt i ejerlejligheder kan det være hensigtsmæssigt, at  

 kommunen - udover at rette opfordring til de enkelte ejere, som  

 kommunalbestyrelsen er pligtig til ifølge loven - tillige retter henvendelse  

 til ejerforeningen.
Ved ejendomme, der ejes af en privat andelsboligforening, må kommunen -  

 udover at rette opfordring til andelsboligforeningen ved bestyrelsen -  

 tillige rette henvendelse til de enkelte andelshavere.
Andelshavere  

 ligestilles således med lejere.
3.6.2. Den kompetente forsamling Det vil fremgå af vedtægterne for ejerforeningen eller den private  

 andelsboligforening, hvad der forstås ved den kompetente forsamling.
Efter  

 boligstyrelsens normalvedtægt - som der ikke er krav om at følge - for en  

 ejerforening, oprettet i medfør af lov om ejerlejligheder, er  

 generalforsamlingen øverste myndighed, som bl.a. kan træffe beslutning om  

 væsentlig forandring af fælles bestanddele.
Ejerne på generalforsamlingen kan  

 herefter træffe beslutning om, hvorvidt kommunalbestyrelsens opfordring om at  

 lade udarbejde et projekt skal følges.
Foranstaltninger, som vedrører den  

 enkelte bolig, f.eks. indlæggelse af bad, falder dog uden for  

 generalforsamlingens kompetence - sammenhold her med den individuelle vetoret  

 (afsnit 2). Om beslutningen skal træffes ved stemmeflerhed efter  

 fordelingstal, jfr. normalvedtægtens § 1, stk. 3, eller om en vedtagelse af  

 beslutningen kræver, at 2/3 af de stemmeberettigede såvel efter antal som  

 efter fordelingstal stemmer derfor - jfr. normalvedtægtens § 1, stk. 4 -  

 afhænger af projektets karakter og omfang.
For ejendomme, som tilhører private andelsboligforeninger, må spørgsmålet  

 om kompetence på samme måde afhænge af vedtægterne for foreningen.  

 Boligstyrelsen har ved bekendtgørelse nr. 24 af 21. januar 1981 udarbejdet en  

 normalvedtægt for private andelsboligforeninger.
Normalvedtægten har alene  

 vejledende karakter.
Efter § 24, stk. 1, i normalvedtægten er foreningens  

 højeste myndighed generalforsamlingen.
Efter normalvedtægtens § 26, stk. 2,  

 kræver beslutninger om væsentlige forandringer af fællesbestanddele  

 kvalificeret flertal på generalforsamlingen.
Reguleringen af forholdet mellem  

 andelsboligforeningen og dens medlemmer er i øvrigt omhandlet i punkterne  

 8-10 i boligstyrelsens cirkulære nr. 12 af 21. januar 1981 om  

 andelsboligforeninger og andre boligfællesskaber.
3.6.3. Individuelt veto I ejendomme som nævnt i punkt 3.6. kan den enkelte beboer derimod forlange  

 visse nærmere foranstaltninger, der alene vedrører den pågældendes bolig  

 (indviduelt veto), udsat, til han fraflytter eller sælger ejerlejligheden  

 eller andelen.
Uanset om en beboer modsætter sig en sådan forbedring, kan  

 kommunalbestyrelsen give påbud om, at foranstaltninger efter § 19, stk. 5,  

 nr. 1 og 2, og eventuelt fornødne foranstaltninger til sikring af boligens  

 senere forbedring, gennemføres i forbindelse med de øvrige foranstaltninger i  

 bygningen.
 For så vidt angår eksempler henvises til afsnit 2.
3.6.4. Frist Krav om udsættelse af arbejder, der alene vedrører den pågældendes bolig,  

 skal efter § 19 a, stk. 2, fremsættes over for kommunen inden 6 uger efter,  

 at den kompetente forsamling har vedtaget at efterkomme kommunens opfordring  

 til at udarbejde projekt, jfr. § 19, stk. 1. Kommunen kan herefter lade  

 fremsatte krav om udsættelse af arbejder indgå i behandlingen af det  

 fremsendte projekt.
Da den enkelte beboer kan være udeblevet fra det  

 besluttende møde, er det i denne forbindelse vigtigt, at den pågældende - af  

 foreningens bestyrelse, ejerforening, administrator eller andre - får  

 underretning om den beslutning, som den kompetente forsamling har truffet.
3.6.5. Eenfamiliehuse Der er i 3.6. set bort fra eenfamiliehuse, hvor den individuelle vetoret  

 ikke har selvstændig betydning.
3.7. Almennyttige boligselskaber Disse selskaber kan være organiseret på forskellig måde (som selvejende  

 selskab, garantiselskab eller andelsboligforening). Organisationsformen  

 fremgår af lov om boligbyggeri, de i medfør heraf fastsatte regler samt  

 vedtægterne.
På samme måde må spørgsmålet om kompetence afhænge af, hvad  

 vedtægterne bestemmer, jfr. 3.6.2. Beboerne er beskyttet af såvel den  

 kollektive som den individuelle vetoret, jfr. afsnit 1 og 2.
I tilknytning hertil skal man henlede opmærksomheden på boligbyggerilovens  

 § 15, stk. 9, 1. punktum, stk. 10 og stk. 11. Det fremgår heraf, at  

 afdelingsbestyrelsen kan beslutte, at der i afdelingen skal udføres rimelige  

 moderniseringsarbejder eller kollektive anlæg, såfremt afdelingsbestyrelsen  

 samtidig tiltræder den lejeforhøjelse, der er nødvendig til gennemførelse  

 heraf.
Afdelingsbestyrelsens beslutninger herom skal godkendes på et  

 afdelingsmøde.
Endelig godkendelse af sådanne beslutninger skal dog ske ved  

 urafstemning blandt afdelingens boligtagere, såfremt den påregnede  

 lejeforhøjelse overstiger 15 pct. af den gældende årsleje, og mindst 1/4 af  

 afdelingsmødets stemmeberettigede deltagere fremsætter krav herom.
 Endelig fremgår det, at selskabets ledelse ikke uden samtykke fra  

 afdelingsmødet kan gennemføre de omhandlede arbejder, medmindre  

 kommunalbestyrelsen meddeler påbud herom.
3.8. »Blandede« ejendomme (§ 19 b) 3.8.1. Kollektivt veto finder anvendelse på udlejede lejligheder I andre ejendomme end udlejningsejendomme - ejendomme opdelt i  

 ejerlejligheder eller ejendomme, der ejes af en privat andelsboligforening -  

 og hvor enkelte lejligheder er udlejet (»blandede« ejendomme),  

 finder § 19, stk. 2-5, om kollektivt veto tilsvarende anvendelse på de  

 lejligheder, der er udlejet.
Der henvises nærmere til afsnit 1.
 Baggrunden for bestemmelsen er, at lejerne - som det er hovedsigtet i  

 lejelovgivningen - bør have samme beskyttelse som lejere i »rene«  

 udlejningsejendomme.
3.8.2. Beregning af flertal Ved opgørelsen af indsigelser kunne der i disse »blandede«  

 ejendomme imidlertid opstå situationer, som kunne forekomme urimelige, idet  

 ganske få lejere havde mulighed for at nedlægge veto og dermed hindre  

 gennemførelsen af et projekt, som støttes af de øvrige beboere.
Eksempelvis  

 består en ejendom af 10 ejerlejligheder, hvoraf de 8 er solgt og bebos af  

 ejerne.
De resterende 2 lejere tænkes imidlertid at rejse indsigelse overfor  

 ejeren mod projektets gennemførelse.
Herefter kunne alene nogle mere  

 begrænsede foranstaltninger efter § 19, stk. 5, fremmes efter påbud fra  

 kommunalbestyrelsen.
For at undgå disse situationer er der derfor gennemført  

 regler om, at et projekt kun kan blive forkastet, såfremt et flertal af  

 beboerne - uanset ejer/lejerstatus - har fremsendt indsigelse imod projektet.  

 Selvom det ikke udtrykkeligt fremgår af bestemmelsen, må erhvervslejemål  

 efter boligstyrelsens opfattelse medregnes, for så vidt angår de dele af  

 projektet, som vedrører erhvervslejemålene, jfr. 3.5.9.
3.8.3. Individuelt veto Også i »blandede« ejendomme kan den enkelte beboer forlange  

 visse nærmere foranstaltninger udsat, til han fraflytter eller sælger boligen  

 (individuelt veto). Det er således i § 19 b bestemt, at § 19, stk. 6, finder  

 tilsvarende anvendelse for samtlige lejligheder i ejendommen (uanset den  

 pågældendes status som ejer, andelshaver eller lejer).
Der henvises til det tidligere anførte vedrørende omfang af og frist for  

 fremsættelse af individuelt veto.
For så vidt angår underretning af  

 henholdsvis ejerforening og de enkelte andelshavere henvises til punkt 3.6.1.
Påbud efter § 19, stk. 5 eller § 20 4.1. Kommunalbestyrelsens påbud efter § 20 (Ejerveto) Har en ejer ikke fremsendt projekt efter § 19, stk. 1, inden for den  

 frist, kommunalbestyrelsen har fastsat, kan kommunalbestyrelsen give ejeren  

 påbud om at gennemføre kommunalbestyrelsens beslutning.
Påbuddet kan kun  

 omfatte foranstaltninger som nævnt i § 19, stk. 5, nr. 1-4. (Ejerveto).  

 Bestemmelsen er efter den seneste lovændring formuleret således, at den kun  

 omfatter det forhold, at ejeren ikke har fremsendt projekt.
Det er endvidere  

 præciseret, at et påbud kun kan omfatte de begrænsede foranstaltninger, som  

 er nævnt i § 19, stk. 5, nr. 1-4. Der henvises nærmere til cirkulærets afsnit  

 1. Det er således alene de mere begrænsede foranstaltninger, som kan  

 gennemføres, svarende til de foranstaltninger, der kan gennemføres, når  

 lejerne har nedlagt kollektivt veto.
Det er forudsat, at kommunalbestyrelsen  

 meddeler ejeren påbud om at udarbejde og fremsende projekt inden for en  

 frist, fastsat af kommunalbestyrelsen.
Påbud i tilfælde af kollektivt veto  

 meddeles i medfør af § 19, stk. 5.
4.2. Underretning (§ 21) Påbud efter § 19, stk. 5 og § 20, skal meddeles ejeren ved anbefalet brev,  

 jfr. § 21. Panthavere, hvis rettigheder fremgår af tingbogen, skal tillige  

 underrettes om påbuddet.
Samtidig med underretningen til ejere og panthavere skal lejerne i  

 udlejningsejendomme - og på samme måde i de »blandede« ejendomme -  

 underrettes om de meddelte påbud.
Meddelelser til lejerne kan ske ved  

 adresseløse forsendelser.
 Hvis et påbud indebærer, at boliger må rømmes, skal lejerne ligeledes  

 orienteres om reglerne for at opnå erstatningsboliger og økonomisk støtte til  

 betaling af husleje, boligindskud m.v.
 Påbud skal indeholde orientering efter reglerne i § 19, stk. 3 og 4. Der  

 henvises nærmere til punkt 3.5.2.-4. samt afsnit 6. Da påbud kun må omfatte  

 den type arbejder - jfr. 4.1. - som lejerne ikke kan nedlægge veto imod, kan  

 kommunen imidlertid forlange de påbudte arbejder gennemført uanset  

 lejerindsigelser, men lejernes indsigelser vil kunne medføre, at kommunen  

 ændrer indstilling.
4.3. Økonomiske betingelser for at meddele påbud (§ 23) Ved beboelsesejendomme med udlejningslejligheder eller andelslejligheder  

 kan kommunalbestyrelsen efter § 23, stk. 1, kun meddele påbud efter kapitel  

 II, såfremt det må antages, at ombygningen eller forbedringen vil medføre en  

 forøgelse af bebyggelsens leje- og brugsværdi, der svarer til udgifterne ved  

 den pågældende foranstaltning, eller kommunalbestyrelsen giver tilsagn om  

 ydelse af særlig støtte i form af afdragsbidrag efter reglerne i § 62. Ved  

 beregningen af bebyggelsens leje- og brugsværdi skal der tages hensyn til det  

 rentebidrag, der kan opnås efter reglerne i kapitel VII.
Der henvises i denne  

 forbindelse til afsnit III og IV i boligstyrelsens cirkulære om offentlig  

 støtte til byfornyelse og boligforbedring m.v.
Ved ejerboliger og ejendomme, der ikke indeholder beboelse, kan  

 kommunalbestyrelsen - efter § 23, stk. 2 - i almindelighed kun meddele påbud,  

 såfremt det må antages, at ombygningen eller forbedringen vil medføre en  

 forøgelse af bebyggelsens leje- og brugsværdi, der svarer til udgifterne ved  

 den pågældende foranstaltning.
Der skal således ikke tages hensyn til  

 rentebidrag, fordi det normalt bortfalder ved ejerskifte.
Godkendelse og gennemførelse af projekt 5.1. Projektets godkendelse Ejeren indsender projekt, bilagt eventuelle indsigelser, til  

 kommunalbestyrelsen inden for den frist, som kommunalbestyrelsen har fastsat  

 i forbindelse med opfordringen til ejeren om at fremkomme med et projekt i  

 medfør af § 19 eller efter påbud i medfør af § 20, stk. 1.
 Kommunalbestyrelsen tager herefter stilling til, om den - bl.a. på  

 grundlag af de medsendte indsigelser - kan godkende projektet helt eller  

 delvis.
 Samtidig med godkendelsen af projektet fastsætter kommunalbestyrelsen  

 efter § 22 en passende frist for at gennemføre foranstaltningerne.
Der henvises i øvrigt til afsnit IV i boligstyrelsens nævnte cirkulære om  

 offentlig støtte til byfornyelse og boligforbedring.
Heri er bl.a. gennemgået  

 reglerne for tilsagn om offentlig støtte, støtteberettigede arbejder og  

 udgifter m.m.
5.2. Trinvis gennemførelse af foranstaltninger Kommunalbestyrelsens adgang til at godkende trinvis gennemførelse af et  

 projekt er nævnt i § 22, stk. 1, og denne adgang gælder alle foranstaltninger  

 og uanset om der er meddelt påbud.
En ejer kan - eventuelt efter anmodning  

 fra ejendommens beboere - søge om tilladelse til en trinvis gennemførelse.  

 Kommunalbestyrelsen har ikke pligt til at give ejeren en sådan tilladelse.  

 Der henvises nærmere til afsnit 1.3.e. (Foranstaltninger, som et flertal af  

 lejere ikke har fremsat indsigelse imod).
5.3. Selvhjælpshandlinger Kommunalbestyrelsen kan efter § 22, stk. 2, lade foranstaltninger udføre  

 for ejerens regning, hvis disse ikke gennemføres inden for den fastsatte  

 frist.
Har ejeren ikke inden for den fastsatte frist fremsendt projekt efter  

 påbud, jfr. § 20, kan kommunalbestyrelsen endvidere lade udarbejde et projekt  

 samt gennemføre foranstaltningerne for ejerens regning.
 Kommunen har således - for at kunne sikre gennemførelsen af  

 forbedringsarbejder - adgang til at foretage selvhjælpshandlinger i alle de  

 tilfælde, hvor en ejer ikke efterkommer en opfordring eller fremmer de  

 foranstaltninger, som skal gennemføres.
 Der kan være tale om arbejder, som ikke gennemføres efter, at projektet er  

 godkendt eller det forhold, at ejeren ikke fremsender projekt efter påbud.
5.4. Ekspropriation Gennemføres foranstaltningerne ikke inden for de fastsatte frister, kan  

 kommunalbestyrelsen efter § 22, stk. 3, forlange, at private tilhørende  

 grunde og bygninger helt eller delvis skal afstås mod erstatning, når det vil  

 være af væsentlig betydning for gennemførelsen af foranstaltningerne.
I en besvarelse af et spørgsmål fra folketingets boligudvalg i forbindelse  

 med forberedelsen af det oprindelige byfornyelseslovforslag i 1980 blev det  

 bl.a. oplyst, at ekspropriationsadgangen efter denne bestemmelse må antages  

 at få et meget begrænset anvendelsesområde.
I særlige tilfælde kan det  

 imidlertid være nødvendigt at ekspropriere ejendommen i stedet for, at  

 kommunalbestyrelsen udfører foranstaltningerne for ejerens regning, jfr.  

 5.3., f.eks. fordi ejeren lægger fysiske hindringer i vejen for  

 kommunalbestyrelsens selvhjælpshandlinger eller genudlejer lejligheder, der  

 er blevet rømmet af hensyn til gennemførelsen af foranstaltningerne.
Som  

 yderligere eksempel kan nævnes, at en ejendoms prioriteringsforhold kan være  

 af en sådan karakter, at kommunen ikke skønner, at det efter § 58 vil være  

 rimeligt at yde garanti for lån.
Hvis der ikke foreligger sådanne særlige  

 tilfælde, er det normalt ikke af væsentlig betydning for gennemførelsen af  

 foranstaltningerne, at ejendommen eksproprieres, og kommunalbestyrelsen må i  

 stedet gå frem efter § 22, stk. 2, om selvhjælpshandlinger.
Ændrede forhold.
Klage.
Strafbestemmelser 6.1. Ændrede forhold Vetoretten, eventuelt kombineret med andre forhold, kan betyde så  

 omfattende ændringer i de forudsætninger, der oprindeligt var grundlaget for  

 kommunalbestyrelsens beslutning, at kommunalbestyrelsen reelt må træffe en ny  

 beslutning.
I så fald begynder proceduren forfra.
 Det må omvendt forudsættes, at opfølgning af foranstaltninger, der f.eks.  

 har været udsat som følge af individuelt veto, og som gennemføres ved  

 fraflytning, ikke kræver ny beslutning.
6.2. Klage Efter lovens § 24 kan kommunalbestyrelsens beslutninger bl.a. efter §§ 19,  

 stk. 3-6, 19 a, 19 b, 20, 22, stk. 1-2, af ejeren eller mindst 1/4 af de  

 lejere i ejendommen, der berøres af afgørelsen, indbringes for  

 byfornyelsesnævnet.
Det bemærkes, at kommunalbestyrelsens afgørelse af  

 spørgsmål om den individuelle vetoret berører den enkelte lejer i ejendommen,  

 og den enkelte lejer er således klageberettiget med hensyn til  

 kommunalbestyrelsens afgørelse af, om en lejer har den individuelle vetoret.
 Kommunalbestyrelsen skal underrette de klageberettigede om de  

 beslutninger, der kan påklages efter § 24, stk. 1. Underretningen skal  

 indeholde oplysning om klageadgang og klagefrist, jfr. § 80, stk. 1. Efter  

 denne bestemmelse skal indbringelse af sager for byfornyelsesnævnet ske  

 skriftligt inden 6 uger efter, at klageren har fået meddelelse om den  

 beslutning, der påklages.
Kommunalbestyrelsens beslutninger om ekspropriation efter lovens § 22,  

 stk. 3, kan påklages til boligministeren (boligstyrelsen) af ejeren og andre,  

 hvis rettigheder over ejendommen fremgår af tingbogen eller, som  

 kommunalbestyrelsen er bekendt med, jfr. § 51. Klagen skal være indgivet  

 inden 4 uger efter, at beslutningen er meddelt den pågældende.
Der henvises  

 nærmere til lovens § 53.
6.3. Strafbestemmelser Den, som ikke orienterer lejerne og eventuelle beboerrepræsentanter, som  

 angivet i § 19, stk. 3 og 4 og § 33, stk. 5, eller ikke underretter  

 kommunalbestyrelsen om lejernes indsigelser som angivet i § 19, stk. 5 og §  

 33, stk. 5, straffes med bøde, jfr. § 88, stk. 1, nr. 1 og 2.
 Er overtrædelsen begået af et aktieselskab, anpartsselskab, andelsselskab  

 eller lignende, kan bødeansvar pålægges selskabet som sådant.
Forbud mod gennemførelse af forbedringer i  

 medfør af lov om leje 7.1. Indholdet af forbuddet Når en ejer af udlejede beboelseslejligheder har gennemført et projekt  

 efter byfornyelseslovens §§ 19-23, kan forbedringer først gennemføres efter  

 lov om leje eller lov om midlertidig regulering af boligforholdene 5 år efter  

 dette projekts færdiggørelse.
Forbuddet gælder dog kun forbedringer ud over  

 de foranstaltninger, der er omtalt i § 19, stk. 5, nr. 1-4 og ikke  

 vedligeholdelsesarbejder, som ikke udløser lejeforhøjelser.
Foranstaltninger  

 efter § 19, stk. 1-4, som kommunalbestyrelsen kan give påbud om, men ikke er  

 blevet gennemført i forbindelse med projektet efter byfornyelsesloven, kan  

 ejeren derfor gennemføre efter lov om leje eller lov om midlertidig  

 regulering af boligforholdene.
Der er i så fald ikke mulighed for offentlig  

 eller kommunal støtte efter byfornyelsesloven.
7.2. Formålet med § 23 a Formålet med bestemmelsen i § 23 a er at sikre, at en udlejer, hvis  

 ejendom helt eller delvis er blevet istandsat med støtte efter  

 byfornyelsesloven, herefter ikke skal kunne få gennemført  

 moderniseringsforanstaltninger - f.eks. indretning af bad i ejendommen -  

 efter reglerne i lov om leje eller lov om midlertidig regulering af  

 boligforholdene.
Der skal i denne forbindelse peges på, at der ikke i disse  

 love er regler om adgang for beboerne til at nedlægge veto.
7.3. Hvornår og hvor længe gælder forbuddet? Forbuddet mod at anvende reglerne om gennemførelse af forbedringer i  

 lejeloven eller boligreguleringsloven er - navnlig af administrative grunde -  

 alene knyttet til den omstændighed, at et projekt er gennemført efter  

 reglerne i byfornyelsesloven.
Fristen på 5 år er den samme frist som i § 25, stk. 3, i lov om  

 midlertidig regulering af boligforholdene.
Det fremgår af denne bestemmelse,  

 at lejerne i en ejendom, hvor udlejeren ikke har ejet ejendommen i mindst 3  

 år, kan forlange, at en forbedring ikke iværksættes, før der er forløbet  

 indtil 5 år efter udlejerens erhvervelse af ejendommen.
7.4. Undtagelser Der er gjort undtagelse fra forbuddet i nedennævnte situationer, hvor der  

 ikke er mulighed for offentlig eller kommunal støtte efter byfornyelsesloven.
 Det fremgår heraf, at et flertal af lejerne inden for nævnte 5-årige  

 periode ikke kan kræve foranstaltninger, som f.eks. bad, gennemført i den  

 enkelte bolig, hvor lejeren fortsat må være beskyttet af den individuelle  

 vetoret.
 For ejendomme, hvor enkelte lejligheder er udlejet, jfr. § 19 b, er det i  

 sidstnævnte situation, for så vidt angår foranstaltninger uden for boligen,  

 efter loven en betingelse, at ikke blot et flertal af lejerne, men af  

 samtlige beboere ønsker nævnte foranstaltninger gennemført.
Særlige ejendomme 8.1. »Råde-over« ejendomme Efter lovens § 7, stk. 3, skal kommunalbestyrelsen i  

 byfornyelsesbeslutningen angive de ejendomme, som det er nødvendigt for  

 kommunen at råde over, det vil sige, at kommunen overtager ejendommen enten  

 ved køb eller ekspropriation.
Beboerne i disse ejendomme har efter lovens  

 bestemmelser ikke vetoret.
I boligstyrelsens cirkulære nr. 57 af 11. maj 1983 om  

 byfornyelsesbeslutningers indhold er der i punkt 9 nærmere redegjort for,  

 hvornår det må anses for nødvendigt for kommunalbestyrelsen at råde over en  

 ejendom til forbedring.
Der ses i det følgende bort fra ejendomme, som det er  

 nødvendigt at råde over med henblik på nedrivning, hvor beboerne i følge  

 sagens natur ikke har vetoret.
Det er et generelt udgangspunkt, at det  

 normalt vil være nødvendigt at råde over en ejendom, hvis den skal ombygges  

 gennemgribende, hvorimod f.eks. istandsættelsesarbejder eller andre mindre  

 indgribende arbejder typisk vil kunne udføres af den private ejer selv.
I  

 vurderingen af, om der er tale om gennemgribende foranstaltninger, indgår, om  

 det er nødvendigt at genhuse beboerne, samt om arbejderne er meget  

 bekostelige eller medfører et ikke ubetydeligt ombygningstab.
I  

 tvivlstilfælde vil der kunne lægges vægt på den enkelte private ejers  

 tilkendegivelse og muligheder for at gennemføre arbejderne ved vurderingen  

 af, om en ejendom bør anføres som en »råde-over« ejendom i  

 byfornyelsesbeslutningen.
 Bl.a. fordi den enkelte private ejers tilkendegivelse af muligheden for at  

 gennemføre arbejderne indgår i vurderingen, er der ikke nogen objektiv  

 afgrænsning af, hvornår der kan rådes over en ejendom, og beboernes interesse  

 i og behov for vetoret kan derfor variere i forskellige »råde-over«  

 ejendomme.
 Det findes bedst i overensstemmelse med lovens intentioner om at give  

 beboerne medindflydelse på byfornyelsen, at beboerne i »råde-over«  

 ejendomme får en retsstilling, som - under hensyn til ovenfor nævnte forhold  

 - i videst mulig udstrækning svarer til den stilling, beboerne har i  

 almindelige udlejningsejendomme, hvor ejeren efter opfordring fremkommer med  

 et projekt.
Boligstyrelsen har i medfør af lovens § 31 i en bekendtgørelse (bilag 2)  

 fastsat bestemmelser om lejeres ret til at modsætte sig  

 byfornyelsesforanstaltninger (kollektiv/individuel vetoret) i ejendomme, som  

 kommunalbestyrelsen råder over.
Herefter har lejerne vetoret, såfremt:
 Det bemærkes, at ejendomme, som kommunen skal råde over, får status som  

 udlejningsejendomme fra det tidspunkt, hvor kommunen erhverver ejendommen.  

 Dette gælder f.eks. ejendomme, der er opdelt i ejerlejligheder eller  

 andelsboliger.
 Den omstændighed, at tidligere beboere, der er blevet anvist en  

 erstatningsbolig i forbindelse med ombygning eller forbedring af ejendommen,  

 efter lovens § 14, stk. 2, skal tilbydes en lejlighed, når arbejderne er  

 gennemført, er efter bekendtgørelsen uden betydning for, om der kan nedlægges  

 veto i »råde-over« ejendomme.
De lejere i en »råde-over« ejendom, som efter bestemmelserne i  

 den ovenfor nævnte bekendtgørelse ikke har vetoret, har dog en vis  

 beskyttelse, idet der under visse betingelser er klageadgang til  

 byfornyelsesnævnet.
Kommunalbestyrelsens beslutning om at gennemføre et  

 forbedringsprojekt for en »råde-over« ejendom kan således efter  

 lovens § 24, stk. 2, af mindst en fjerdedel af de lejere i ejendommen, der  

 berøres af beslutningen, indbringes for byfornyelsesnævnet inden klagefristen  

 på 6 uger.
Efter boligstyrelsens opfattelse skal der i denne sammenhæng ses  

 bort fra lejere, der blivende får anvist en erstatningsbolig.
Dette gælder,  

 uanset om lejerne rent faktisk har fået anvist erstatningsboligen inden  

 nævnte 6 uger.
Lejligheder, der ikke er udlejet, ses der bort fra.
Endvidere  

 ses der bort fra lejligheder, hvor der er indgået tidsbegrænsede lejeaftaler  

 med henblik på rømning ved byfornyelsesforanstaltningers gennemførelse.
Af  

 hensyn til lejernes klageadgang og vetoret henstilles det, at  

 kommunalbestyrelsen underretter de lejere, det er nødvendigt at genhuse  

 herom, senest samtidig med, at de underrettes om forbedringsprojektet.
8.2. Andre ejendomme, som kommunen overtager I punkt 8.1. er det fremhævet, at en ejendom for at være en  

 »råde-over« ejendom, skal være anført som sådan i selve  

 byfornyelsesbeslutningen.
Ejendomme, som kommunen overtager eller erhverver  

 efter § 22, stk. 3, eller § 52, efter at en byfornyelses- eller  

 boligforbedringsbeslutning er truffet, er derfor ikke »råde-over«  

 ejendomme i relation til vetoretten.
Af § 22, stk. 3, fremgår, at  

 kommunalbestyrelsen - hvis der ikke gennemføres foranstaltninger inden for de  

 fastsatte frister - kan forlange, at private tilhørende grunde og bygninger  

 helt eller delvis skal afstås mod erstatning, når det vil være af væsentlig  

 betydning for gennemførelsen af foranstaltningerne. § 52 bestemmer, at ejeren  

 kan forlange hele ejendommen overtaget af kommunen mod erstatning i tilfælde,  

 hvor der forlanges overtagelse af en del af en ejendom eller af rettigheder  

 knyttet til denne og den tilbageblivende del af ejendommen vil få en sådan  

 form, beliggenhed eller beskaffenhed i øvrigt, at den ikke mere vil kunne  

 anvendes som selvstændig ejendom med den hidtil gjorte brug.
For disse ejendomme er der derfor i nævnte bekendtgørelse (bilag 2)  

 fastsat regler om, at der gælder samme betingelser som for ejendomme, hvor  

 ejeren udfører forbedringsarbejdet efter opfordring.
Reglerne i § 19, stk.  

 2-6, finder herefter anvendelse, og lejerne har derfor mulighed for at  

 nedlægge såvel kollektivt som individuelt veto.
Som ovenfor anført får en  

 ejendom karakter af udlejningsejendom fra det tidspunkt, hvor kommunen  

 erhverver ejendommen, uanset om ejendommen på erhvervelsestidspunktet var  

 opdelt i ejerlejligheder eller var ejet af en andelsboligforening.
Dette  

 gælder også, selvom der ikke er tale om en »råde-over« ejendom.
8.3. Kommunale ejendomme Træffes der en bevarende byfornyelsesbeslutning for en ejendom, som  

 kommunen ejer, men som den ikke har overtaget i medfør af bestemmelserne i  

 byfornyelsesloven, må det - ud fra samme kriterier som gælder for ejendomme i  

 privat eje - angives i beslutningen, om det er nødvendigt for  

 byfornyelsesarbejdernes gennemførelse, at der »rådes over«  

 ejendommen, eller at arbejderne udføres særskilt af den enkelte ejendoms  

 ejer.
I relation til vetoretten indtræder de regler, som ville være gældende,  

 hvis ejendommen havde været privat ejet.
Træffer kommunalbestyrelsen en boligforbedringsbeslutning efter lovens  

 kap.
III, fremgår det af § 33, stk. 5, at §§ 19-24 finder anvendelse.
Dette  

 gælder uanset, om ejendommen ejes af kommunen.
