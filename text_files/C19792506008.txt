 Bilag:KVARTALSOPGØRELSE over samtaleindtægter m.v. vedrørende  

 mønttelefoner, form. 1347(79), vare nr. 575.182.
FORMÅL 1. Bestemmelsen har til formål at fastsætte de nærmere  

 bestemmelser for administration af mønttelefoner på forsvarets  

 etablissementer.
Bestemmelsen fastsættes således i tilknytning til de  

 kommandantskabsforvaltende myndigheders forvaltning af lokale permanente  

 telekommunikationsanlæg.
MØNTTELEFONER GENERELT 2. Ved mønttelefoner forstås i nærværende bestemmelser  

 telefoner, fra hvilke opkald og samtale kan finde sted efter forudbetaling af  

 samtaleafgiften ved indkast af det fornødne antal mønter i den tilhørende  

 møntboks.
 Mønttelefoner udlejes af teleadministrationerne på særligt fastsatte  

 abonnementsvilkår.
 Installationen består af et telefonapparat og en møntboks, som opstilles  

 samlet på brugsstedet, og et på centralen anbragt udstyr til registrering af  

 værdien af de i møntboksen indkastede mønter.
 Herudover kan tegnes abonnement på telefonskabe af teleadministrationernes  

 model.
OPSTILLING 3. Mønttelefoner opstilles på forsvarets  

 etablissementer i det omfang, værnscheferne m.fl. skønner det påkrævet og  

 hensigtsmæssigt, bl.a. under hensyn til, at tilstedeværelsen af mønttelefoner  

 er en velfærdsmæssig foranstaltning.
 Såfremt en mønttelefon ikke benyttes i rimeligt omfang, bør der eventuelt  

 træffes foranstaltning til dens nedlæggelse.
 En mønttelefon bør opstilles således, at mulighederne for upåagtet hærværk  

 mod den eller misbrug af den bliver ringe som muligt.
Opstillingsstedet bør være frit velbelyst, og eventuelle afskærmninger bør  

 udføres som glaspartier.
Ledningsinstallationen bør beskyttes med robuste  

 materialer og bør så vidt muligt udføres skjult.
 De nærmere enkeltheder ved opstillingen fastlægges i samråd med Forsvarets  

 Bygningstjeneste og vedkommende teleadministration.
PASNING 4. Pasningen af mønttelefoner påhviler normalt de  

 kommandantskabesforvaltende myndigheder og omfatter tømning af møntboksen  

 samt eftersyn og renholdelse af mønttelefonanlægget og det eventuelle  

 telefonskab.
Såfremt der er tegnet abonnement på telefonskab, må der drages  

 omsorg for, at følgende særlige abonnementsvilkår opfyldes: - At fejl ved og  

 beskadigelse af skabene meldes til den pågældende teleadministration, -at  

 fornøden udskiftning af belysningslegemer finder sted, - at skabene vaskes og  

 renholdes, og at ruderne poleres, - at skabene ikke benyttes til reklame.
UDSKIFTNING OG TØMNING AF MØNTSKUFFE 5. Der anvendes alene møntskuffer, der kan plomberes.
 Anskaffelse af de plomberbare møntskuffer, som plomberes ved myndighedens  

 foranstaltning inden anbringelse i møntboksen, finder sted ved en af  

 teleadministrationen anvist leverandør.
Plombetang til plombering af møntskufferne opbevares i regnskabsførerens  

 pengeskab.
Møntskuffen mærkes med nummeret på den mønttelefon, hvortil den  

 ønskes anvendt, således at forvekslinger undgås.
Den fyldte møntskuffe udskiftes efter behov, dog mindst een gang om ugen,  

 med en tom plomberet skuffe.
Nøglen til skuffen opbevares ved  

 kommandantskabet, der har ansvaret for korrekt ud- og tilbagelevering af  

 nøglen i forbindelse med tømning.
Udskiftning kan foretages af een person,  

 idet der til denne funktion fortrinsvis bør anvendes værnepligtigt personel  

 fra en af servicefunktionerne, regnskabskontor, sekretariat, velfærdskontor  

 eller andet.
Den således udtagne fyldte plomberede møntskuffe afleveres  

 snarest efter og så vidt muligt samme dag direkte til regnskabsføreren  

 (kassereren) til optælling i overværelse enten af den person, der afleverer  

 skuffen eller af en person fra regnskabskontoret.
Regnskabskontoret meddeler  

 sædvanlig kvittering for indbetaling, og det optalte beløb føres herefter af  

 vedkommende regnskabspligtige myndighed til indtægt i kassebogen i  

 overensstemmelse med »Kontoplan for forsvaret samt  

 konteringsbestemmelser m.v.« (indtægtskonto -- 43.91). Såfremt  

 aflevering af den fyldte møntskuffe til regnskabskontoret ikke er mulig  

 umiddelbart efter udskiftningen, påhviler opbevaringen af den fyldte skuffe  

 kommandantskabet.
OPGØRELSE OVER SAMTALEINDTÆGTER 6. Ved kommandantskabets foranstaltning udfyldes og  

 føres OPGØRELSER OVER SAMTALEINDTÆGTER (bilag) for hver mønttelefon.
På denne  

 opgørelse, der omfatter en 3 måneders periode, som fastsættes afhængig af den  

 på kvartalsregningen anførte aflæsningsdato for debiterede samtaler, noteres  

 udover såvel dato for udskiftning af møntskuffe som dato for aflevering af  

 fyldt plomberet møntskuffe til regnskabskontoret, de for den enkelte  

 mønttelefon optalte beløb, jf. den herved af regnskabskontoret meddelte  

 kvittering.
OPGØRELSE OVER SAMTALEINDTÆGTER benyttes til regningskontrol, jf.  

 efterfølgende afsnit samt til kontrol af regnskab over den enkelte  

 mønttelefon.
Opgørelsen afsluttes kvartalsvis og vedlægges det månedsregnskab  

 i hvilket udgift til drift af mønttelefon afholdes, medens genpart af  

 opgørelsen opbevares i 2 år ved myndigheden til brug ved eventuel revision af  

 regnskabet vedrørende den pågældende mønttelefon.
EFTERSYN AF MØNTTELEFONANLÆG OG EVT.
FEJLMELDING 7. Eftersyn af mønttelefonanlægget foretages efter  

 behov og altid i forbindelse med tømningen af møntboksen; det påses herunder,  

 om alle anlæggets forskellige dele er i orden.
Konstateres der mangler ved eller skader på dele af selve telefonanlægget,  

 lukkes det eventuelle telefonskab, og et skilt med tekst »Telefonen er i  

 uorden« ophænges på skabet/telefonapparatet.
Fejlmelding afgives til  

 teleadministrationen.
Såfremt der under fejlretningen opstår mistanke om, at manglerne eller  

 skaderne kan være opstået som følge af misbrug af telefonen, forholdes som i  

 punkt 9 anført.
I modsat fald fjernes skiltningen, og det eventuelle  

 telefonskab genåbnes, når fejlretningen er tilendebragt og skaderne og  

 manglerne afhjulpet.
REGNING FOR MØNTTELEFONER 8. Regninger for mønttelefoner udsendes normalt af  

 teleadministrationerne kvartalsvis og er opdelt i: Abonnementafgifter (faste  

 lejeafgifter) for det på regningen angivne kvartal - samtaleafgifter  

 (tællerdeb. samtaler) for en periode på 3 måneder, der er afsluttet 3 - 5  

 uger før regningens udsendelse - diverse afgifter omfattende  

 oprettelsesafgifter m.m., som normalt vil være særskilt specificeret.
 De af teleadministrationerne opkrævede samtaleafgifter udgør 80% af det  

 beløb, som er registreret indkastet i møntboksen i den pågældende  

 afregningsperiode ifølge de på centralen anbragte mønttællere.
 Før en regning vedrørende en mønttelefon anvises til betaling, skal den  

 sammenholdes med og noteres på OPGØRELSE OVER SAMTALEINDTÆGTER, og det skal  

 herunder normalt vise sig, at det beløb, der i afregningsperioden er  

 indkommet gennem møntboksen er indkommet gennem møntboksen, er ca. 25% højere  

 end det af teleadministrationen som samtaleafgift opkrævede beløb.  

 Konstateres et sådant overskud ikke, og afvigelsen ikke kan forklares efter  

 drøftelse med teleadministrationen, må man regne med, at telefonen har været  

 misbrugt i afregningsperioden, og der forholdes som i punkt 9 anført.
 Regningsbeløbet føres af vedkommende regnskabspligtige myndighed til  

 udgift i overensstemmelse med »Kontoplan for forsvaret samt  

 konteringsbestemmelser m.v.« (udgiftskonto -- 10.55).
MISBRUG 9. Når det konstateres eller formodes, at en  

 mønttelefon har været misbrugt, afgives til pågældende teleadministration  

 skriftlig anmodning om midlertidig lukning af telefonen og en gennemgang af  

 installationerne med henblik på konstatering af fremgangsmåden ved udøvelsen  

 og fremsættelse af forslag til foranstaltning, som kan hindre misbrug  

 fremover.
Samtidig bør af myndigheden iværksættes en undersøgelse med henblik  

 på at klarlægge misbrugets art og omfang og mulighederne for at identificere  

 den (de) person(er), som har forøvet misbruget.
På grundlag af undersøgelsernes resultat træffes bl.a. bestemmelse om,  

 hvilke foranstaltninger der kan og bør iværksættes med henblik på at undgå  

 yderligere misbrug.
Når disse foranstaltninger er iværksat, afgives til  

 pågældende teleadministration skriftlig anmodning om genåbning af telefonen  

 samt i en kortere tid at lade teleadministrationens personale foretage såvel  

 tømning som tællerkontrol.
 De af teleadministrationens personale indsamlede mønter vil efter hver  

 tømning kunne afleveres mod kvittering, og beløbet føres til indtægt som  

 anført i punkt 5. Teleadministrationen vil opkræve de i forbindelse med  

 lukning og senere genåbning af telefonen, undersøgelser,  

 installationsændringer og assistance med den regnskabsmæssige kontrol  

 forbundne udgifter i overensstemmelse med gældende forskrifter eller efter  

 regning, og disse udgifter afholdes af den lokale myndighed og konteres som  

 angivet i punkt 8.
 Såfremt det ikke har været muligt at hindre hyppige misbrug af en  

 mønttelefon, bør telefonen nedlægges.
