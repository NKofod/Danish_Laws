Fremsat den 10. maj 2007 af  

 udenrigsministeren (Per Stig Møller) Forslag til folketingsbeslutning Om  

 det danske bidrag i Irak til den multinationale sikringsstyrke mv.
Med virkning fra 1. juli 2007 meddeler Folketinget sit  

 samtykke til en ændring af det danske militære bidrag til den multinationale  

 sikringsstyrke i Irak frem til 31. december 2007. Med virkning fra 1. juli  

 2007  

 meddeler Folketinget endvidere sit samtykke til en videreførelse af et dansk  

 militært bidrag i Irak til den multinationale sikringsstyrkes  

 træningsindsats,  

 til NATOs træningsindsats, samt til beskyttelse af civilt dansk  

 personel og  

 ejendom Bemærkninger til beslutningsforslaget I.
Det internationale samfund yder på grundlag af FNs  

 Sikkerhedsrådsresolution 1546 af 8. juni 2004 og FNs  

 Sikkerhedsrådsresolution  

 1723 af 28. november 2006 samt efter anmodning fra den irakiske regering  

 støtte  

 til de politiske og økonomiske reformer i Irak og til opretholdelse af  

 sikkerhed i landet.
I resolution 1546 (2004) bekræftede FNs Sikkerhedsråd sin  

 bemyndigelse til den multinationale sikringsstyrke i Irak og fastlagde  

 styrkens  

 mandat.
Resolution 1546 (2004) indeholdt endvidere en appel til FNs  

 medlemsstater om at yde bidrag til sikringsstyrken, herunder med militære  

 styrker, for at imødekomme det irakiske folks behov for stabilitet og  

 sikkerhed, humanitær assistance og genopbygning samt støtte til FNs  

 tilstedeværelse i landet.
Resolution 1723 (2006) har karakter af en »roll over«  

 resolution, hvilket betyder, at de dele af resolution 1546 (2004), som  

 vedrører  

 den multinationale sikringsstyrkes mandat og opfordringen til FNs  

 medlemsstater,  

 fortsat er gældende indtil den 31. december 2007. Knyttet til resolution 1723  

 (2006) er breve fra den irakiske premierminister og USAs  

 udenrigsminister til  

 formanden for FNs Sikkerhedsråd.
Det fastslås i resolution 1723 (2006),  

 at en  

 gennemgang af mandatet skal finde sted efter anmodning fra den irakiske  

 regering  

 og under alle omstændigheder senest den 15. juni 2007, samt at mandatet vil  

 ophøre tidligere, såfremt den irakiske regering anmoder herom.
 Af begge de til Sikkerhedsrådsresolution 1723 (2006)  

 knyttede breve fremgår, at der mellem Iraks regering og den multinationale  

 sikringsstyrke er opnået enighed om tre fælles mål: 1) irakisk overtagelse af  

 opgaverne vedr. rekruttering, træning, udrustning og bevæbning af de irakiske  

 sikkerhedsstyrker, 2) irakisk overtagelse af kommandoen og kontrollen over de  

 irakiske sikkerhedsstyrker samt 3) overdragelse af sikkerhedsansvaret til den  

 irakiske regering.
II.
Den samlede internationale militære tilstedeværelse i  

 Irak finder sted på grundlag af samtykke fra den irakiske regering.
Det  

 folkeretlige grundlag for den multinationale sikringsstyrkes tilstedeværelse  

 i  

 Irak udgøres således af den irakiske regerings anmodning og bemyndigelsen i  

 FNs Sikkerhedsrådsresolution 1546 (2004) og FNs  

 Sikkerhedsrådsresolution 1723  

 (2006). Det folkeretlige grundlag for NATOs træningsmission i Irak er  

 en  

 anmodning fra den irakiske regering.
 Det danske bidrag til den multinationale sikringsstyrke i  

 Irak vil  som alle øvrige styrker - være undergivet folkeretten,  

 herunder den  

 humanitære folkeret.
III.
Den multinationale sikringsstyrkes opgaver er  

 uændrede, jf.
FNs Sikkerhedsrådsresolution 1546 (2004) og de  

 dertilhørende  

 breve fra den daværende irakiske premierminister og USAs daværende  

 udenrigsminister  

 til formanden for FNs Sikkerhedsråd, ligesom Sikkerhedsrådets  

 bemyndigelse til  

 at anvende alle nødvendige foranstaltninger, herunder brug af væbnet magt,  

 til  

 at bistå med opretholdelse af stabilitet og sikkerhed i landet, herunder  

 bekæmpelse af terrorisme, står ved magt.
 Den multinationale sikringsstyrke har p.t. deltagelse af  

 Albanien, Armenien, Australien, Azerbajdjan, Bosnien, Bulgarien, Danmark, El  

 Salvador, Estland, Georgien, Japan, Kazakhstan, Letland, Litauen, Makedonien,  

 Moldova, Mongoliet, Polen, Rumænien, Singapore, Slovakiet, Storbritannien,  

 Sydkorea, Tjekkiet, Ukraine og USA.
IV.
I overensstemmelse med folketingsbeslutning B 139 af  

 30. maj 2006 udgør det nuværende samlede danske militære bidrag ca. 440  

 personer.
Det nuværende danske bidrag til sikringsstyrken udgøres af en  

 bataljon  

 på ca. 400 personer, som indgår i den britiske brigade, der er underlagt den  

 britisk-ledede division i det sydøstlige Irak, 5 personer udsendt til  

 varetagelse  

 af stabsfunktioner i den polsk-ledede division i det centrale sydlige Irak  

 samt  

 2 personer til den multinationale sikringsstyrkes militære træningsenhed  

 (CMATT).  

 I bataljonen indgår pt. ca. 30  

 specialstyrker, der ultimo april 2007 ekstraordinært blev udsendt med henblik  

 på at imødegå en konkret trussel mod den danske lejr.  

 Herudover består  

 det danske militære bidrag i Irak af pt.  

 12  

 personer ved NATOs træningsmission i Irak og pt. 20 personer, som er  

 uddannede i personbeskyttelse, og som er udsendt med henblik på beskyttelse  

 af den danske repræsentation i Bagdad og de dertil udsendte diplomater samt  

 den danske styringsenhed i Basra og de dertil knyttede udsendte civile  

 rådgivere.
Endelig stiller Danmark et C-130 fly og pt.  

 34  

 tilknyttede personer til rådighed for FNs bistandsmission i Irak  

 (UNAMI) i perioden indtil 30. juni 2007. Flyet er stationeret i Kuwait.  

 Mandatet for det samlede nuværende danske militære bidrag i Irak gælder  

 således frem til den 30. juni 2007.
V.
Regeringen finder det vigtigt, at Danmark fortsat bidrager til den  

 multinationale sikringsstyrke i Irak, hvis tilstedeværelse understøtter den  

 stadigt skrøbelige politiske transitionsproces såvel som den økonomiske  

 genopbygningsproces.
Samtidig finder regeringen, at det i lyset af de  

 forbedrede irakiske militære kapaciteter er relevant at justere det danske  

 militære bidrag til sikringsstyrken således, at der bliver tale om et bidrag,  

 der bedst muligt passer til den rolle, de multinationale styrker i  

 Basra-provinsen forventes at skulle varetage fremover.
I det sydlige Irak er ansvaret for sikkerheden i tre af de fire provinser,  

 der indgår i den britisk-ledede multinationale divisions ansvarsområde,  

 overdraget til de lokale myndigheder.
Det drejer sig om provinserne Al  

 Muthanna, Dhi Qar og Maysan.
I Basra-provinsen, hvor den danske bataljon er  

 placeret, er det forventningen, at sikkerhedsansvaret vil blive overdraget  

 til de irakiske myndigheder i andet halvår af 2007.
Regeringen finder på den baggrund, og efter aftale med den irakiske regering,  

 at den danske bataljon på ca. 400 personer fortsat skal deltage operativt i  

 den multinationale sikringsstyrke indtil den 1. august 2007. Hjemtagning af  

 bataljonen vil blive forberedt og delvist iværksat i løbet af juli måned med  

 endelig afslutning i august.
Regeringen finder, at Danmark fra 1. august 2007  

 og frem til senest 31. december 2007 skal stille fire Fennec  

 observationshelikoptere til rådighed for den multinationale sikringsstyrke i  

 Irak med tilhørende piloter og støttepersonel, i alt op til ca. 55 personer,  

 således at der kontinuerligt rådes over to operative helikoptere.  

 Helikopterne vil  

 alene være udstyret med våben til selvbeskyttelse for besætningen og  

 helikopteren.  

 Bidraget kan bl.a. bistå FN i forbindelse med de kommende valghandlinger i  

 det tilfælde, at koalitionen yder bidrag i så henseende, og løse  

 observationsopgaver både dag og nat, herunder levere informationer til de  

 britiske styrker i Sydirak, samt gennemføre mindre transportopgaver.  

 Observation er en væsentlig del af koalitionens opgave i forbindelse med  

 koalitionens mere tilbagetrukne rolle i det sydøstlige Irak.
 Såfremt en konkret trussel mod danske styrker eller civilt  

 personel fortsat gør det påkrævet at træffe særlige sikkerhedsmæssige  

 foranstaltninger, vil det ekstraordinært udsendte mindre bidrag på ca. 30  

 personer  

 i form af specialister, herunder egentlige specialstyrker, blive opretholdt  

 indtil afslutningen af den danske bataljons operative virke den 1. august  

 2007.
 Regeringen finder endvidere, at det danske bidrag på 5  

 personer til den polsk-ledede division skal afvikles i forbindelse med  

 afslutningen af bataljonens operative virke den 1. august 2007, idet bidraget  

 vurderes at have tilført divisionen den ønskede merværdi.
Regeringen finder ligeledes, at det danske bidrag til koalitionens  

 træningsindsats, der omfatter bl.a.
Multinational Security Transition Command  

   

 Iraq (MNSTC-I), Multinational forces  Iraq (MNF-I) og Multinational  

 Corps  

 (MNC-I), skal styrkes.
Fsva.
Danmarks bidrag til NATOs træningsmission  

 i Irak  

 agter regeringen at fastholde et signifikant bidrag til missionen.
Endvidere finder regeringen, at støtte til det civile  

 genopbygningsarbejde fortsat skal være en vigtig opgave for forsvaret, idet  

 denne støtte er en forudsætning for den styrkede civile indsats i Bagdad.
En  

 del af forsvarets opgave vil derfor være  under hensyntagen til  

 sikkerhedssituationen  at levere den tilstrækkelige beskyttelse til de  

 danske  

 udsendte diplomater tilknyttet den danske repræsentation i Bagdad samt de op  

 til 10 udsendte civile rådgivere tilknyttet repræsentationens nye  

 rådgiverkontor i Bagdad for hermed at sikre bevægelsesfriheden og med henblik  

 på at understøtte og facilitere en styrket civil indsats i Bagdad.
Med  

 henblik  

 herpå opretholdes udsendelsen af et fornødent antal soldater uddannede i  

 personbeskyttelse, p.t. 20 mand, til Irak.
Personbeskyttelsesholdene vil i  

 lyset af flytningen af tyngdepunktet i den danske indsats fra Basra til  

 Bagdad  

 fremover alle være placeret i Bagdad.
Nærmere betingelser for forsvarets  

 bidrag  

 i denne forbindelse vil blive aftalt mellem Udenrigsministeriet og  

 Forsvarsministeriet.
Det samlede danske styrkebidrag vil frem til 1. august 2007  

 udgøre  

 op til  

 ca.  

 440 personer.
Fra 1. august 2007 til 31. december 2007 vil det samlede danske  

 styrkebidrag udgøre maksimalt 100 personer.
Bidraget vil herefter bestå af op  

 til 45 personer til træningsindsatserne og personbeskyttelseshold i Bagdad og  

 vil blive videreført indtil videre.
VI.
Den civile danske indsats i Irak styrkes ved at flytte  

 tyngdepunktet for den danske indsats fra Basra til kapacitetsopbygning i  

 Bagdad  

 henover foråret 2007. Indsatserne i Bagdad forankres frem til og med 2008 i  

 et  

 teknisk rådgiverkontor med op til 10 rådgivere under den danske ambassade.  

 Dermed imødekommes behovet for en styrket kapacitetsopbygningsindsats over  

 for  

 de centrale myndigheder i Bagdad.
Gennemførelsen af  

 kapacitetsopbygningsaktiviteter ventes at blive vanskeliggjort af  

 sikkerhedssituationen.
Alle danske rådgivere ventes at være ude af  

 Basra-provinsen inden udgangen af august 2007.
 Regeringen har foreslået, at der afsættes 90 mio. kr. til  

 konsolidering af de dansk-finansierede genopbygningsaktiviteter i Irak.
Rigspolitiets rådgiverindsats i Bagdad styrkes også i takt  

 med, at polititræningsopgaverne i Basra afsluttes.
Der ventes fortsat udsendt  

 op til 11 danske politirådgivere til hhv.
Bagdad og Basra, med øget fokus på  

 Bagdad  

 og nedjustering i Basra.
I første omgang ventes op til 6 politirådgivere  

 placeret i Bagdad.
Såfremt der skal fastholdes danske politirådgivere i  

 Basra-provinsen efter udgangen af juli 2007, forudsætter dette en aftale med  

 Storbritannien angående sikkerhed og logistik.
Politirådgivere i Bagdad, der  

 ikke er tilknyttet rådgiverkontoret, vil skulle beskyttes af koalitionens  

 polititræningsmission (CPATT).
Ifølge FNs Flygtningehøjkommissariat UNHCR er der nu  

 omkring 2 mio. irakiske flygtninge i regionen omkring Irak.
UNHCR oplyser, at  

 der befinder sig ca. 750.000 flygtninge i Jordan og ca. 1,2 mio. i Syrien.  

 Der  

 er endvidere mere end 1,9 mio. internt fordrevne inden for Iraks egne  

 grænser.  

 730.000 af disse har forladt deres hjem i 2006. Fordrivelse sker inden for  

 alle  

 samfundsgrupper: rig og fattig, arbejdere og intellektuelle, voksne og børn,  

 mænd og kvinder, samt alle religiøse grupper.
Regeringen ønsker, at Danmark  

 skal yde betydelig støtte til beskyttelse af de fordrevne irakere.
Der anvendes yderligere 100 mio. kr. i 2007 til  

 nærområdeindsatsen for internt fordrevne i Irak og flygtninge i nabolandene.  

 De  

 100 mio. kr. fordeles således, at ca. 30 mio. kr. vil gå til fortsættelse af  

 nærområdeindsatser i Irak, mens de resterende ca. 70 mio. kr. vil blive  

 anvendt  

 til indsatsen for beskyttelse af irakiske flygtninge i nabolandene.
UNHCR og  

 Dansk Flygtningehjælp vil være hovedpartnere m.h.p. beskyttelse af fordrevne  

 og  

 flygtede irakere i Syrien, Jordan, Libanon, Egypten, Tyrkiet og Irak.  

 Herudover  

 vil fokus være på tilvejebringelse af mere varige løsninger for de irakere,  

 der  

 vender tilbage til især det nordlige Irak.
Indsatserne vil omfatte  

 aktiviteter  

 til selvhjælp.
 Regeringen er indstillet på at afsætte op til 100  

 mio. kr. til indsatser for irakiske flygtninge og internt fordrevne i  

 2008.
VII.
Indsættelse af det danske militære bidrag i Irak er  

 forbundet med risiko.
Forsvarets Efterretningstjeneste har afgivet følgende  

 trusselsvurdering for Irak:
»Truslen fra angreb mod danske styrker, herunder  

 terrortruslen, er høj i det sydlige og meget høj i det centrale Irak.
Truslen  

 fra civile uroligheder i det sydlige og centrale Irak vurderes at være høj,  

 mens truslen fra sabotage og undergravende virksomhed mod danske styrker  

 vurderes at være middel.
Truslen mod luftfartøjer i irakisk luftrum varierer  

 fra lav til høj, afhængigt af flyvehøjde og område.
Spionage mod koalitionen, herunder den danske styrke i  

 Basra-provinsen, foretages primært af irakiske oprørsgrupper, kriminelle  

 organisationer, visse militser og stammer samt udenlandske  

 efterretningstjenester.
Truslen fra spionage mod de danske styrker i Irak  

 vurderes at være høj.
Truslen fra biologiske og kemiske kampstoffer er lav, mens  

 truslen fra terrorgruppers egenfremstillede biologiske og kemiske giftstoffer  

 vurderes at være middel.
Den er dog i det centrale Irak høj for anvendelse af  

 kommerciel klorgas.
Truslen mod danske enheder i form af organiseret  

 kriminalitet, der også kan omfatte gidseltagning, vold og brug af håndvåben,  

 vurderes at være middel.« VIII.
Forsvarets personel vil under udsendelsen være  

 omfattet af forsvarets særlige erstatnings- og godtgørelsesordning.
Status  

 for  

 forsvaret personel vil under udsendelsen være reguleret af den reviderede  

 »Coalition  

 Provisional Authority Order number 17 (revised)« af 27. juni 2004.
IX.
Da dele af det danske militære bidrag vil indgå i en  

 indsats, hvor der kan blive tale om anvendelse af militære magtmidler,  

 forelægges sagen for Folketinget under henvisning til Grundlovens § 19, stk.  

 2.
Regeringen foreslår, at Folketinget med virkning fra 1.  

 juli 2007 meddeler sit samtykke til en ændring af sammensætningen af det  

 danske  

 militære bidrag til den multinationale sikringsstyrke i Irak med en bataljon  

  og til at opretholde et mindre bidrag på ca. 30 personer  

 i form af specialister, herunder egentlige specialstyrker, såfremt en konkret  

 trussel mod danske styrker eller civilt personel fortsat gør det påkrævet at  

 træffe særlige sikkerhedsmæssige foranstaltninger -  

 frem til 1. august  

 2007 og herefter med et helikopterbidrag med tilhørende piloter og  

 støttepersonel, i alt op til 55 personer, frem til senest 31. december 2007.  

 Regeringen foreslår endvidere, at Folketinget med virkning fra 1. juli 2007  

 meddeler sit samtykke til en videreførelse af et dansk militært bidrag på i  

 alt  

 op til 45 personer til koalitionens træningsindsats, til NATOs  

 træningsmission  

 i Irak samt til beskyttelse af civilt dansk personel i landet.
Det samlede  

 bidrag vil fra 1. august 2007 til 31. december 2007 således ikke overstige  

 100  

 personer og efter 1. januar 2008 ikke overstige 45 personer.
 Regeringen vil løbende vurdere det danske bidrags  

 sammensætning med henblik på at sikre en effektiv opgavevaretagelse.
 Såfremt det skulle vise sig hensigtsmæssigt at justere  

 Danmarks militære bidrag i Irak væsentligt, eller såfremt der skulle ske en  

 væsentlig ændring af opgavernes karakter eller det folkeretlige grundlag for  

 den multinationale sikringsstyrkes tilstedeværelse, vil regering rådføre sig  

 med Det Udenrigspolitiske Nævn herom eller om nødvendigt på ny forelægge  

 sagen  

 for Folketinget.
X.
De samlede merudgifter i 2007 forbundet med omlægningen  

 af det danske bidrag i Irak til den multinationale sikringsstyrke mv. beløber  

 sig til ca. 135 mio. kr., der afholdes inden for den ramme, der er afsat til  

 forsvarets internationale aktiviteter på finanslovens § 35.11.26.10.  

 Merudgifter forbundet med forsvarets internationale operationer.
