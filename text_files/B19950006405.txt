 I medfør af § 68, stk. 1, i lov om boligbyggeri, jf. lovbekendtgørelse nr.  

 484 af 7. juni 1994 fastsættes følgende:
 § 1.  Reglerne i denne bekendtgørelse gælder for  

 kollegier, der i perioden fra 1. april 1946 til 31. december 1977 har fået  

 tilsagn om statsstøtte til opførelse efter byggestøtte-, kollegiestøtte-,  

 eller boligbyggerilovgivningen.
 § 2.  Udlændinge, der er nævnt i bistandslovens § 134  

 a, stk. 1, nr. 1, 2 og 7 har i indtil 18 måneder efter opnået  

 opholdstilladelse samme fortrinsret som unge uddannelsessøgende til de  

 kollegier, der er nævnt i § 1.
 § 3.  Personer som nævnt i § 2, der modtager  

 undervisning med henblik på at bestå Dansk Prøve 2, er berettiget til at opnå  

 bolig på de kollegier, der er nævnt i § 1.
 § 4.  Bekendtgørelsen træder i kraft den 4. februar  

 1995.
 Stk. 2.  Boligstyrelsens bekendtgørelse nr. 105 af 10.  

 marts 1987 ophæves.
