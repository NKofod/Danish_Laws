Bemærkninger til de enkelte bestemmelser OVERENSKOMST Kap. 1. Overenskomstens område Kap. 2. Løn mv.
Løn Lønanciennitet Kap. 3. Pension Kap. 4. Lønfradrag Kap. 5. Udbetaling af løn Kap. 6. Tillæg Kap. 7. Arbejdstid mv.
Normal arbejdstid Deltid Overarbejde Kap. 8. Ferie Kap. 9. Ansættelsesvilkår Kap. 10. Udgiftsdækkende ydelser Befordringsgodtgørelse samt time- og dagpenge Kap. 11. Tjenestefrihed Kap. 12. Andre bestemmelser Funktionærbolig Diskretionspligt Medlemskab af arbejdsløshedskasse Efteruddannelse Forhandlingsregler Kap. 13. Ikrafttræden og opsigelse BILAG 1. Aftale om teknisk rådighedstjeneste BILAG 2. Lønoversigt pr. 1. april 1987 Cirkulære 1. Finansministeriet og Foreningen af  

 Værkstedsfunktionærer i Jernindustrien i Danmark har den 15. juli 1987  

 indgået vedlagte overenskomst, der træder i stedet for overenskomst af 17.  

 juli 1986.
Med det formål at gøre overenskomsten lettere tilgængelig for brugerne er  

 der foretaget en sproglig revision af en række bestemmelser, og  

 bestemmelsernes rækkefølge er blevet ændret.
I de tilfælde, hvor  

 bestemmelsernes indhold er blevet ændret, er det markeret ved streger i  

 margenen. Ændringer af sproget og lign. er derimod ikke markeret.
Bemærkninger til de enkelte bestemmelser Til kap. 6. Tillæg 2. ad § 7 Tillæggene i både stk. 1 og 2, reguleres i overensstemmelse med de for  

 tjenestemænd gældende regler.
Tillægget på sluttrin ydes både til ansatte efter § 2 A og B.
Tillægget  

 udgør pr. 1. april 1987 765,93 kr. årligt.
 Tillæg ydet i henhold til stk. 2, som måtte blive ledige i  

 overenskomstperioden, f.eks. på grund af en medarbejders fratræden eller  

 overgang til andet arbejde, vil kunne genanvendes fra det tidspunkt, da  

 tillægget er blevet ledigt, efter aftale mellem Forskningscenter Risø og  

 repræsentanten for værkstedsfunktionærerne.
 Til kap. 7. Arbejdstid mv.
 3. ad § 8, stk. 2.
 Indføres en opsparingsordning, udløser arbejde op til 40 timer den enkelte  

 uge ikke krav på godtgørelse (betaling eller afspadsering) for overarbejde.
 Frihed opspares under fravær på grund af sygdom, men ikke under ferie.
 Eventuelle tvivlsspørgsmål vedrørende overenskomsten forelægges for  

 Finansministeriet.
Finansministeriet Lønnings- og pensionsdepartementet Den 15. juli 1987 P.
M.
V.
 E.B.
Henriette Sartvin OVERENSKOMST FOR VÆRKSTEDSFUNKTIONÆRER VED FORSKNINGSCENTER RISØ Kap. 1. Overenskomstens område § 1.  Overenskomsten gælder for værkstedsfunktionærer,  

 der som værkførere og forvaltere ansættes ved Forskningscenter Risø.
 Stk. 2.  Tjenestemænd og pensionerede tjenestemænd fra  

 staten, folkeskolen, folkekirken, kommuner og statsfinansierede eller  

 koncessionerede virksomheder og andre, der oppebærer understøttelse eller  

 egenpension fra en pensionsordning, hvortil det offentlige har ydet bidrag,  

 samt personer, der er fyldt 70 år, er ikke omfattet af overenskomsten.
 Kap. 2. Løn mv.
Løn § 2.  Værkførere aflønnes svarende til nedennævnte  

 skalatrin (stedtillægssats IV), der alle er to-årige, i den for perioden 1.  

 april 1987 - 31. marts 1989 for tjenestemænd gældende lønjusteringsaftale:
 skalatrin 24, 26, 27, 28, 29, 30 og 31.
 skalatrin 15, 16, 18, 19, 20, 22, 23, 25 og 26.
Lønanciennitet § 3.  Ancienniteten regnes normalt efter det antal år,  

 den pågældende har været beskæftiget som værkstedsfunktionær i og uden for  

 Forskningscenter Risø's tjeneste, og således at ancienniteten afrundes opad  

 til et helt antal måneder.
 Stk. 2.  Hvis forholdene taler derfor, kan der mellem  

 Finansministeriet og værkstedsfunktionærforeningen træffes aftale om  

 fastsættelse af anciennitet efter andre regler.
Kap. 3. Pension § 4.  Som bidrag til værkstedsfunktionærens  

 pensionering betaler Forskningscenter Risø 7 pct. af den i § 2, stk. 1,  

 nævnte løn.
Endvidere tilbageholder Forskningscenter Risø i  

 værkstedsfunktionærens løn et beløb på 7 pct. af samme løn.  

 Pensionsbidragene, der indbetales til en under forsikringsrådets tilsyn  

 stående pensionskasse eller forsikringsmæssig pensionsordning, anvendes til  

 at sikre den ansatte en løbende livsvarig alderspension eller invalidepension  

 samt efter den pågældendes død den eventuelle efterladte ægtefælle en løbende  

 livsvarig ægtefællepension.
Endvidere skal pensionsbidragene anvendes til  

 efter den ansattes pensionering eller død at sikre eventuelle børn hver en  

 løbende børnepension.
 Værkstedsfunktionærforeningen anviser, hvilken pensionskasse eller hvilket  

 selskab bidragene skal indbetales til.
Stk. 2.  Kan en værkstedsfunktionær, der ansættes efter  

 nærværende overenskomst, ikke opnå en under hensyn til sin alder  

 tilfredsstillende pensionsordning, kan der træffes aftale om tilbageholdelse  

 af et ekstraordinært pensionsbidrag over en nærmere fastsat periode.
Dette  

 ekstraordinære bidrag indbetales i overensstemmelse med reglerne i stk. 1.
 Stk. 3.  Der tilkommer ud over nævnte pensionsbidrag  

 ikke værkstedsfunktionæren nogen ret til pension eller understøttelse fra  

 staten på grundlag af ansættelsesforholdet.
Kap. 4. Lønfradrag § 5.  I alle tilfælde, hvor den ansatte er fraværende  

 fra tjenesten enkelte dage under omstændigheder, hvor der skal foretages  

 lønfradrag, foretages sådant lønfradrag med 1/2028 (pr. 1. september 1988:  

 1/1976 og pr. 1. september 1990: 1/1924), af årslønnen pr. fraværstime.  

 Tilsvarende beregningsmåde anvendes i tilfælde, hvor der bliver tale om  

 lønberegning for enkelte dage, f.eks. ved til- og fratræden på andre  

 tidspunkter end ved en normal lønudbetalingsperiodes påbegyndelse eller  

 afslutning.
Kap. 5. Udbetaling af løn § 6.  Lønnen udbetales månedsvis bagud.
Kap. 6. Tillæg § 7.  Til ansatte på sluttrin ydes et tillæg pa 689,78  

 kr. i årligt grundbeløb (oktober 1984 niveau). Tillægget forhøjes pr. 1.  

 april 1988 med 507,36 kr. i årligt grundbeløb (oktober 1984 niveau).
 Stk. 2.  Ved ansættelse i en stilling, der i  

 arbejdsmæssig, administrativ, kvalifikationsmæssig eller anden henseende  

 indtager en sådan særstilling, at den ikke omfattes af de almindelige  

 forudsætninger for nedenstående lønninger mv., træffes der mellem  

 Finansministeriet og værkstedsfunktionærforeningen speciel aftale om tillæg  

 til lønnen og eventuelle andre vilkår.
 Kap. 7. Arbejdstid m.v.
Normal arbejdstid § 8.  Den normale ugentlige arbejdstid er 39 timer.  

 Pr. 1. september 1988 nedsættes denne til 38 timer og pr. 1. september 1990  

 til 37 timer.
 Stk. 2.  Hvis der lokalt er enighed herom, kan  

 arbejdstidsnedsættelse fra 40 timer ugentlig opspares til hele fridage til  

 senere afvikling.
Deltid § 9.  Deltidsansættelse med forholdsmæssig løn vil  

 kunne finde sted efter aftale mellem overenskomstens parter.
Overarbejde § 10.  Overarbejde bør så vidt muligt undgås.
Såfremt  

 overarbejde alligevel forekommer, bør det fortrinsvis afspadseres.
 Stk. 2.  Såfremt afspadsering undtagelsesvis ikke finder  

 sted, ydes der overtidsbetaling med 1/2028 (fra 1. september 1988: 1/1976 og  

 fra 1. september 1990: 1/1924) af årslønnen med tillæg af 50 pct.
 Stk. 3.  Ved afspadsering ydes fritid af samme varighed  

 som det præsterede overarbejde med tillæg i fritid svarende til den i stk. 2  

 nævnte procentsats.
 Kap. 8. Ferie.
§ 11.  De efter nærværende overenskomst ansatte  

 værkstedsfunktionærer er omfattet af den til enhver tid gældende ferielov,  

 idet de dog i stedet for det i lovens § 14, stk. 1, omhandlede ferietillæg  

 oppebærer en særlig feriegodtgørelse på 1 1/2 pct.
Godtgørelsen beregnes af  

 samtlige de i optjeningsåret oppebårne indkomstskattepligtige beløb for  

 tjenstligt arbejde, men der bortses fra løn, der er udbetalt under ferie, og  

 fra udbetalt feriegodtgørelse.
Kap. 9. Ansættelsesvilkår § 12.  Hvor intet andet er anført i overenskomsten,  

 gælder funktionærlovens regler.
Kap. 10. Udgiftsdækkende ydelser Befordringsgodtgørelse samt time- og dagpenge § 13.  Der tilkommer på tjenesterejser og ved  

 udstationering værkstedsfunktionærer befordringsgodtgørelse samt time- og  

 dagpenge efter de til enhver tid for statens tjenestemænd gældende regler og  

 satser.
Indtil 1. april 1988 får den ansatte time- og dagpenge efter sats B.
 Kap. 11. Tjenestefrihed.
 § 14.  Der tilkommer værkstedsfunktionærer fridage og  

 tjenestefrihed efter de for tjenestemænd gældende regler.
Kap. 12. Andre bestemmelser Funktionærbolig § 15.  Såfremt der til en stilling er knyttet  

 funktionærbolig, og det af tjenstlige grunde er nødvendigt, at denne bebos af  

 værkstedsfunktionæren, er den pågældende pligtig at indflytte i boligen, idet  

 lejevilkårene fastsættes ved aftale mellem Forskningscenter Risø og den  

 ansatte under hensyntagen til det almindelige lejeniveau for tilsvarende  

 boliger på vedkommende sted.
Diskretionspligt § 16.  Værkstedsfunktionæren skal iagttage tavshed med  

 hensyn til de forhold, som han i medfør af sin stilling bliver bekendt med,  

 og hvis hemmeligholdelse ifølge sagens natur er påkrævet eller bliver ham  

 foreskrevet af hans foresatte.
Tavshedspligten ophører ikke ved fratrædelse  

 fra Forskningscenter Risø.
Medlemskab af arbejdsløshedskasse § 17.  Der antages fortrinsvis værkstedsfunktionærer,  

 der er medlem af en statsanerkendt arbejdsløshedskasse.
 Efteruddannelse mv.
 § 18.  Til værkstedsfunktionærer, ansat efter  

 nærværende overenskomst, kan der ydes tjenestefrihed efter Ministeriet for  

 statens lønnings- og pensionsvæsens cirkulæreskrivelse af 23. juni 1971 om  

 deltagelse i uddannelseskurser for det i staten og folkekirken ansatte  

 personale.
 Forhandlingsregler.
 § 19.  Forhandling om ny overenskomst, efter at  

 overenskomsten er opsagt, optages snarest og senest 1 måned efter, at  

 begæring om forhandling er fremsat.
Stk. 2.  Den mellem Dansk Arbejdsgiverforening og  

 Landsorganisationen i Danmark den 31. oktober 1973 indgåede hovedaftale med senere ændringer finder tilsvarende anvendelse på  

 nærværende overenskomstområde.
Kap. 13. Ikrafttræden og opsigelse § 20.  Overenskomsten har virkning fra 1. april 1987  

 og kan af parterne opsiges med 3 måneders skriftlig varsel til en 31. marts  

 dog tidligst 31. marts 1989.
 Stk. 2.  Overenskomstens bestemmelser om arbejdstidens  

 længde og placering mv. (§ 8), kan dog tidligst opsiges til 31. marts 1991.
 Stk. 3.  Aflønningen af værkstedsfunktionærer sker fra  

 det tidspunkt, da en opsigelse af overenskomsten får gyldighed, og indtil ny  

 overenskomst indgås - på grundlag af den på overenskomstens sidste  

 gyldighedsdag gældende lønjusteringsaftale for statens tjenestemænd.
K ø b e n h a v n, den 15. juli 1987 FORENINGEN AF VÆRKSTEDSFUNKTIONÆRER I JERNINDUSTRIEN I DANMARK John Jørgensen FINANSMINISTERIET P.
M.
V.
 E.B.
Henriette Sartvin Bilag 1 AFTALE I tilknytning til overenskomst af dags dato er der mellem  

 Finansministeriet og Foreningen af Værkstedsfunktionærer i Jernindustrien i  

 Danmark aftalt følgende vedrørende betaling for deltagelse i den ved  

 Forskningscenter Risø etablerede tekniske radighedstjeneste:
 § 1.  Værkstedsfunktionærer, ansat i henhold til  

 overenskomsten mellem Finansministeriet og Foreningen af  

 Værkstedsfunktionærer i Jernindustrien i Danmark, kan som tjenestepligt  

 pålægges at deltage i den ved Forskningscenter Risø etablerede tekniske  

 rådighedstjeneste efter nærmere af Risøs ledelse fastsatte retningslinier.
 § 2.  Rådighedsvagten, der dækker samtlige timer uden  

 for normal arbejdstid, indebærer, at medarbejderen har pligt til at møde på  

 opkald inden for 30 minutter.
 § 3.  For deltagelse i rådighedsvagten ydes - under  

 forudsætning af rådighedsforpligtelsens ligelige fordeling på 5 medarbejdere  

 - et årligt vederlag, der udgør 1g.424,88 kr. i grundbeløb pr. 1. oktober  

 1984.
 Tillægget reguleres som tjenestemænds særlige tillæg i henhold til § 14, i  

 aftale af 27. marts 1987 mellem Finansministeriet og tjenestemændenes  

 centralorganisationer om justering af tjenestemandslønninger mv.
Stk. 2.  Såfremt deltagerantallet i  

 rådighedsvagtordningen for en periode af mindst 1 måneds varighed nedsættes  

 under 5, og nedsættelsen ikke er begrundet i de øvrige deltageres sygdom, ferie eller andet fravær, hvorunder den  

 pågældende oppebærer hel eller delvis løn (inkl. rådighedstillæg), fordeles  

 det (de) herved ledigblivende tillæg i vakanceperioden blandt de  

 tilbageværende deltagere.
 Stk. 3.  Såfremt deltagerantallet i  

 rådighedsvagtordningen forøges ud over 5, reduceres tillægget  

 forholdsmæssigt.
§ 4.  For effektivt arbejde under rådighedsvagten ydes  

 erstatningsfrihed af tilsvarende længde som tilkaldet.
Tidspunktet for  

 afviklingen aftales mellem forsøgsanlægget og værkstedsfunktionæren.
 § 5.  Nærværende aftale er gældende fra 1. april 1987  

 og kan af hver af parterne opsiges med 3 måneders skriftligt varsel til en  

 31. marts, dog tidligst 31. marts 1991.
København, den 15. juli 1987 FORENINGEN AF VÆRKSTEDSFUNKTIONÆRER I JERNINDUSTRIEN I DANMARK John Jørgensen FINANSMINISTERIET P.
M.
V.
 E.B.
