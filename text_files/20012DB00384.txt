Betænkning afgivet af Skatteudvalget den  

 24. april 2002 Betænkning over Forslag til folketingsbeslutning om  

 etablering af kompetenceopsparingsordninger for arbejdstagere [af Ole M.
Nielsen (KRF) m.fl.] 1. Udvalgsarbejdet Beslutningsforslaget blev fremsat den 24. januar 2002 og  

 var til 1. behandling den 26. februar 2002. Beslutningsforslaget blev efter  

 1. behandling henvist til behandling i Skatteudvalget.
Møder Udvalget har behandlet beslutningsforslaget i 6  

 møder.
2. Indstillinger og politiske bemærkninger Et flertal (udvalget med undtagelse af KRF)  

 indstiller beslutningsforslaget til forkastelse.
 Dansk Folkeparti bemærker, at Dansk Folkeparti ser  

 positivt på beslutningsforslaget, men da det ikke fremgår klart  

 af beslutningsforslaget, hvad der skal ske med det arbejdsgiverbetalte  

 beløb, hvis arbejdstageren, før arbejdstageren gennemgår  

 kompetenceudvikling, overgår til førtidspension, dør  

 eller får andet arbejde, kan Dansk Folkeparti ikke støtte  

 beslutningsforslaget.
Enhedslisten bemærker, at Enhedslisten er enig i, at  

 det er meget vigtigt at sikre efteruddannelse og kompetenceudvikling for  

 alle.
Dette forslag medvirker imidlertid ikke nødvendigvis til dette.  

 Med den udformning, beslutningsforslaget har, vil det betyde, at der gives  

 skattesubsidier til opsparingsordninger, som aftales mellem den enkelte  

 medarbejder og virksomhedens ledelse.
 Der er stor sandsynlighed for, at der kun aftales  

 sådanne ordninger med medarbejdere, som ledelsen i forvejen havde  

 tænkt sig skulle have mulighed for efteruddannelse, ligesom muligheden  

 for at udnytte sådanne opsparingsordninger jo er betydelig  

 større for medarbejdere med en høj indtægt end for de  

 lavtlønnede grupper.
 En sådan ordning virker derfor ikke særlig  

 rimelig, når vi ved, at det ikke mindst er de ufaglærte grupper  

 på arbejdsmarkedet, der har svært ved at få efteruddannelse  

 og kompetenceudvikling.
 Enhedslisten mener, at virksomhederne selv har et stort  

 ansvar for at sikre efteruddannelse og kompetenceudvikling til medarbejderne.  

 Derfor er det oplagt at satse på flere rettigheder og muligheder for  

 medarbejderne gennemført i forbindelse med overenskomstforhandlingerne  

 eller gennem lovgivning.
Det kan naturligvis være nødvendigt, at  

 staten går ind og giver tilskud til dette formål, men det skal  

 ikke ske gennem skattesubsidier.
Enhedslisten mener, at ressourcer til dette  

 formål skal afsættes på en sådan måde, at vi er  

 sikre på, at de går til de grupper og de formål, vi  

 ønsker at støtte.
 Et mindretal i udvalget (KRF) indstiller  

 beslutningsforslaget til vedtagelse uændret.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Sven Buhrkall (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Colette L.
Brix (DF)  Mikkel Dencker (DF)  

 Charlotte Dyremose (KF)  

  Else Theill Sørensen (KF)  

  Ole M.
Nielsen (KRF)  Erik Mortensen (S)  

  Henrik Sass Larsen (S)  Jacob Buksti (S)  

 Jens Peter Vernersen (S) fmd.  

  Morten Bødskov (S)  Aage Frandsen (SF)  

  Anders Samuelsen (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende B 59 Bilagsnr.
