Klage  

 over utilstrækkelig behandling i forbindelse med fødsel (kejsersnit) Patientklagenævnet fandt ikke grundlag for at kritisere  

 jordemoderen for hendes behandling af patienten den 10. april 2001 og lagde  

 herved vægt på, at jordemoderen ankom den 10. april 2001 kl. 7.45 til  

 fødegangen med henblik på vurdering af, hvorvidt fødslen skulle sættes i gang  

 på grund af bækkensmerter.
Jordemoderen vurderede udfra den objektive  

 undersøgelse, at fosterets hovedet stod fast i bækkenindgangen, samt skønnede  

 fosteret til 3600 g.
Jordemoderen påsatte CTG-overvågning, og beskrev denne  

 som  

 et aktivt foster, men med indskrænket kurve uden accelationer.
Videre fremgår  

 det, at jordemoderen kontaktede overlægen, der ordinerede vaginalscanning og  

 herefter genovervågning med CTG.
Nævnet lagde endvidere vægt på, at  

 jordemoderen under forløbet ikke havde mistanke om forekomst grønt  

 fostervand.  

 Nævnet oplyste i den forbindelse, at en jordemoder har pligt til at henvise  

 til  

 lægeundersøgelse ved afvigelser fra det normale fødselsforløb.
 Patientklagenævnet fandt grundlag for at kritisere  

 overlægen for hans behandling af patienten den 10. april 2001, idet overlægen  

 burde have sikret, at det kejsersnit der blev ordineret kl. 11.40 blev udført  

 omgående.
Nævnet lagde vægt på, at patienten den 10. april 2001  

 fik foretaget en CTG-undersøgelse, der viste nedsat variabilitet, og at  

 overlægen ordinerede livmoderstimulerende drop samt overvågning af barnets  

 tilstand gennem fastsættelse af elektroder på barnets skalp.
CTG-kurven var  

 imidlertid stadig ikke tilfredsstillende, og kl. 11.40 ordinerede overlægen  

 akut kejsersnit.
Nævnet lagde endvidere vægt på, at barnet ifølge journalen  

 blev forløst kl. 12.49 ved kejsersnit.
