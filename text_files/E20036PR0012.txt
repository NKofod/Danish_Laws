Folketingets Ombudsmands kompetence omfatter efter ombudsmandsloven  

 statsforvaltningen og kommunalforvaltningen og råd og nævn som  

 skatteankenævn, Landsskatteretten og Ligningsrådet.
Alle sager på  

 ToldSkats område er således omfattet af Ombudsmandens kontrol.
Klage til Ombudsmanden skal være indgivet senest 1 år efter afgørelsens  

 dato.
Fristen gælder, uanset om adressaten først bliver bekendt med  

 afgørelsen senere.
 Klage til Ombudsmanden har ikke opsættende virkning i relation til  

 opkrævning og frister for domstolsprøvelse.
 Hvis der i særlovgivningen er en lovhjemlet adgang til at klage til en  

 anden administrativ myndighed på området, er det en betingelse for klage  

 til Ombudsmanden, at denne adgang er udnyttet.
 Ombudsmanden kan tage en sag op af egen drift.
Ombudsmandens opgave er at bedømme, om der er begået fejl eller  

 forsømmelser, eller om der i øvrigt er handlet i strid med gældende ret i  

 form af ulovlig forvaltningsvirksomhed, urimelige afgørelser eller  

 manglende overholdelse af krav til sagsbehandlingen.
Fx påtaler  

 Ombudsmanden ofte langsommelig sagsbehandling.
Ombudsmandens kontrol består i en adgang til at kritisere og evt.  

 henstille at sagen genoptages.
Endelig kan Ombudsmanden henstille til  

 Justitsministeriet at give klageren fri proces for domstolene.
Ved fejl af  

 større betydning skal Ombudsmanden give meddelelse til Folketingets  

 Retsudvalg og vedkommende minister, henholdsvis vedkommende  

 kommunalbestyrelse.
