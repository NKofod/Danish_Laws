 Ret til dagpenge fra kommunen, da anmeldelsesskemaet var modtaget i  

 kommunen på ugedagen - onsdag den ll. juli l990 - regnet fra l.
 fraværsdag - onsdag den 4. juli l990.
 SAGSFREMSTILLING:
 Kommunen traf afgørelse om, at lønmodtageren ikke havde krav på dagpenge i  

 forbindelse med en sygeperiode fra onsdag den 4. juli til og med fredag den  

 6. juli l990, da anmeldelse er sket for sent, og dispensation ikke kan finde  

 sted, da kommunen tidligere har gjort lønmodtageren bekendt med  

 anmeldelsesfristen efter dagpengelovens § 6, stk. 2, hvorefter  

 sygdomstilfælde skal anmeldes til kommunen senest en uge efter l. fraværsdag.
 Lønmodtageren har oplyst, at han efter at have sygemeldt sig og været hos  

 lægen igen kontaktede firmaet for at få tilsendt et dagpengeskema.
Arbejdsgiveren havde da oplyst, at han ikke havde dagpengeskemaer  

 liggende.
Det skulle lønmodtageren selv fremskaffe.
 Pågældende rekvirerede et skema fra kommunen, udfyldte det og bad  

 arbejdsgiveren udfylde sin del om mandagen den 9. juli l990, hvor han  

 genoptog arbejdet.
Arbejdsgiveren udfyldte skemaet den 9. juli l990. Pågældende hentede først  

 skemaet den 10. juli og afsendte det samme dag.
Forvaltningen har modtaget  

 skemaet onsdag den ll. juli.
 Lønmodtageren har anført, at det må være afleveret rettidigt tirsdag, når  

 l. sygedag var en onsdag.
 AFGØRELSE:
 Dagpengeudvalget har på sit møde den 22. oktober l990 truffet den  

 afgørelse, at der er ret til dagpenge fra kommunen for perioden 4. juli til  

 og med 6. juli l990, idet anmeldelse til kommunen må anses for at være  

 foretaget rettidigt, jf. dagpengelovens § 6, stk. 2.
 Udvalget har ved afgørelsen lagt vægt på, at anmeldelsesskema blev  

 modtaget på ugedagen regnet fra 1. fraværsdag.
 Dagpengeudvalget ændrer således kommunens afgørelse.
