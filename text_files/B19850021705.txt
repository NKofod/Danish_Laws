 I medfør af lov nr. 220 af 26. april 1973 om kød m.m., lov nr. 217 af 16.  

 juni 1958 om slagtning, forhandling, udførsel og indførsel af fjerkræ m.v.,  

 som ændret senest ved lov nr. 532 af 13. december 1972 samt under henvisning  

 til Kommissionens direktiv af 12. april 1983 om undtagelser fra Rådets  

 direktiv 77/99/EØF for visse produkter, der indeholder andre levnedsmidler,  

 og hvis procentvise indhold af kød eller kødprodukter er minimalt  

 (83/201/EØF), fastsættes følgende:
 § 1.  I denne bekendtgørelse fastsættes, hvilke af  

 bestemmelserne i bekendtgørelse nr. 307 af 29. juni 1979 om udførsel af  

 kødprodukter, der ikke kræves opfyldt for de af bekendtgørelsen omfattede  

 produkter.
 § 2.  Bekendtgørelsen omfatter produkter med højst 10  

 vægtprocent af iblandet kød eller kødprodukter i forhold til den brugsklare  

 færdigvare efter tilberedningen ifølge fabrikantens brugsanvisning.
 § 3.  Den i § 2, stk. 1, i landbrugsministeriets  

 bekendtgørelse af 29. juni 1979 nævnte ansøgning om autorisation skal for de  

 virksomheders vedkommende, som af kødprodukter kun agter at fremstille  

 sådanne som nævnt i § 2, indsendes gennem Fiskeriministeriets Industritilsyn  

 eller Statskontrollen med mejeriprodukter og æg m.m., såfremt virksomhedens  

 øvrige produktion omfatter fiskeriprodukter henholdsvis mejeriprodukter, og i  

 øvrigt gennem veterinærdirektoratet.
 Stk. 2.  Fra Fiskeriministeriets Industritilsyn  

 henholdsvis Statskontrollen med mejeriprodukter og æg m.m. videresendes  

 ansøgningen med den pågældende styrelses indstilling om autorisation til  

 veterinærdirektoratet, som efter forhandling med pågældende styrelse  

 foretager indstilling til landbrugsministeriet om autorisation.
 § 4.  For godkendelse af virksomheder, som fremstiller  

 de i § 2 omhandlede produkter fastsættes følgende:
 1.Bestemmelserne i kapitel I i bilag A til bekendtgørelse nr. 307 af 29.  

 juni 1979 gælder kun for den del af virksomheden, hvor fersk kød eller  

 kødprodukter modtages, opbevares, håndteres og iblandes de i § 2 omhandlede  

 produkter, og hvor disse produkter forarbejdes og opbevares.
 2.a) Veterinærdirektoratet kan fastsætte, at de i kapitel I, punkt 1,  

 litra a), nr. i), i bilag A til bekendtgørelse nr. 307 af 29. juni 1979  

 omhandlede kølerum ikke kræves, i tilfælde af at fabrikanten udelukkende  

 anvender de i samme bekendtgørelses § 1, litra e) nævnte fuldstændigt  

 behandlede produkter til fremstilling af de i § 2 omhandlede produkter. b)  

 Såfremt det ikke har skadelige virkninger for det ferske kød og  

 kødprodukterne, kan veterinærdirektoratet bestemme, at der ikke kræves  

 særskilte lokaler til de processer, der udføres ifølge kapitel I, punkt 2,  

 litra a)-e), g) og h) i bilag A til bekendtgørelse nr. 307 af 29. juni 1979.  

 c) Undtagelserne i litra a) og b) gælder kun for den del af virksomheden, der  

 fremstiller de i § 2 omhandlede produkter.
3. Hvis virksomheden også fremstiller andre  

 levnedsmidler, der ikke indeholder kød eller kødprodukter, kan de i kapitel  

 I, punkt 1, litra c), e), i), l), n) og o), i bilag A til bekendtgørelse nr.  

 307 af 29. juni 1979 omhandlede lokaler og de i litra f), g), h) og k)  

 omhandlede anlæg, der er påkrævet for de i § 2 omhandlede produkter, være  

 fælles med de lokaler og anlæg til fremstilling af andre levnedsmidler, der  

 ikke indeholder kød eller kødprodukter.
Tilsynsmyndigheden skal sikres adgang  

 til disse lokaler og anlæg.
 4. Tallet 8 efterfulgt af en bindestreg, dvs. 8-, skal  

 anføres foran autorisationsnummeret for virksomheden eller de dele af  

 virksomheden, der godkendes i henhold til denne bekendtgørelse.
 5. For de i § 2 omhandlede produkter, der er  

 fremstillet på virksomheder, der fuldt ud opfylder bestemmelserne i  

 bekendtgørelse nr. 307 af 29. juni 1979, kan foran autorisationsnummeret  

 anføres talet 8 efterfulgt af en bindestreg, dvs. 8-.
§ 5.  For de i § 2 omhandlede produkter gælder  

 bestemmelserne i kapitel IV i bilag A til bekendtgørelse nr. 307 af 29. juni  

 1979; for så vidt angår anvendelsen af pkt. 23, fastsætter tilsynsmyndigheden  

 dog de tidsrum, i hvilke kontrollen skal gennemføres.
Tilsynsmyndigheden  

 tager derfor hensyn til de tidsrum, i hvilke fersk kød og kødprodukter og de  

 i § 2 omhandlede produkter indleveres, opbevares, håndteres og tilvirkes i  

 virksomhederne, og kontrollen gælder kun for den del af virksomheden, der er  

 godkendt i henhold til denne bekendtgørelse.
 Stk. 2.  Fabrikanten skal underrette tilsynsmyndigheden  

 om, hvornår fersk kød eller kødprodukter og de i § 2 omhandlede produkter  

 indleveres, opbevares, håndteres og tilvirkes i hans virksomhed.
 § 6.  Det i § 6, stk. 1, nr. 10, omhandlede certifikat  

 og den i § 9, stk. 1, i bekendtgørelse nr. 307 af 29. juni 1979 omhandlede  

 passerseddel kræves ikke for virksomheder, som fremstiller de i § 2  

 omhandlede produkter, når virksomhederne for disse varer anvender en  

 mærkning, hvor tallet 8 efterfulgt af en bindestreg, dvs. 8-, er anført foran  

 virksomhedens autorisationsnummer.
 Stk. 2.  Uanset bestemmelsen i stk. 1, skal der udstedes  

 certifikat ved eksport til tredielande, såfremt der stilles krav herom.
§ 7.  Tilsynet med overholdelsen af de i henhold til  

 denne bekendtgørelse gældende bestemmelser føres af den myndighed, som i  

 øvrigt fører tilsyn med den pågældende virksomhed.
Samme myndighed varetager  

 de øvrige opgaver og beføjelser, som i øvrigt påhviler embedsdyrlægen.
 Stk. 2.  Veterinærdirektoratet er efter aftale med den i  

 stk. 1 nævnte myndighed også berettiget til at foretage tilsyn med  

 virksomheden, når dens øvrige produktion omfatter fiskeprodukter eller  

 mejeriprodukter.
 § 8  Uanset § 10 i bekendtgørelse nr. 307 af 29. juni  

 1979 kan oprindelses- og sundhedscertifikater, som ikke giver specifik  

 oplysning om det i produktet indeholdte kød eller kødprodukt, udover at det  

 hidrører fra en af landbrugsministeriet autoriseret virksomhed, udstedes af  

 den i § 7, stk. 1, nævnte myndighed.
 Stk. 2.  Andre attestationer vedrørende kød- og  

 kødproduktindholdet kan af veterinærdirektoratet tillades afgivet af den i §  

 7, stk. 1, nævnte myndighed.
 § 9.  Overtrædelse af bestemmelserne i denne  

 bekendtgørelse straffes med bøde.
 § 10.  Bekendtgørelsen træder i kraft den 1. juni  

 1985.
