Spørgsmål om gyldighed af en  

 samtykkeerklæring  

 Opfordring til anlæggelse af retssag År 1997, den 16. januar afsagde  

 Patentankenævnet (Grønning-Nielsen, Hans Chr.
Thomsen,  

 Warnich-Hansen) følgende KENDELSE i sagen j.nr.
V 15/94:	Klage fra Camiceria Pancaldi & B.
S.p.A.
Italien, v/Patentbureauet Budde, Schou & Co.
A/S over Patentdirektoratets afgørelse af 24. januar 1994 vedrørende gyldigheden af varemærkeregi- strering VR 1482/1993 for LE CRAVATTE DI PANCALDI S.r.l, Italien, v/Hofman-Bang & Boutard, Lehmann & Ree A/S.
 Den 15. november 1990 indleverede LE CRAVATTE DI PANCALDI  

 S.r.l., Italien, v/Lehmann & Ree A/S, en ansøgning om registrering  

 af varemærket VITALIANO PANCALDI (figurmærke) for nærmere  

 angivne varer i klasserne 8, 9, 11, 14, 16, 18, 19, 20, 21, 24, 25, 27 og 34.
 Varemærket blev registreret den 19. februar 1993.  

 Den 24. marts 1993 blev registreringen offentliggjort i Dansk  

 Varemærketidende.
Ved skrivelse af 21. maj 1993 nedlagde klageren, Camiceria  

 Pancaldi & B.
S.p.A, Italien, v/Budde, Schou & Co.
A/S, i  

 medfør af varemærkelovens ? 23 indsigelse mod registreringens gyldighed.
 Som begrundelse for indsigelsen anførtes:
"....Indsigelsen støttes på indsigers danske  

 varemærkeregistreringer VR 2259/68 PANCALDI & B VR 1986/83 PANCALDI & B der omfatter alle varer i klasse 3 og 25 tillige med  

 nærmere specificerede varearter i klasse 18 og 34.
 I den forbindelse kan vi oplyse, at der p.t. verserer en  

 retssag i Italien mellem anmelder og indsiger med henblik på at  

 få annulleret den aftale og de samtykkeerklæringer, der blev  

 udstedt i 1989.
På denne baggrund skal vi høfligst anmode om,  

 at den endelige registrering af VR 1482/93 VITALIANO PANCALDI stilles i bero  

 på udfaldet af nævnte retssag." I skrivelse af 26. juli 1993 anførte  

 mærkeindehaver som følger:
 "Under henvisning til Direktoratets skrivelse af 25. maj  

 1993 skal vi herved anmode om, at den indsigelse, der er nedlagt den 21. maj  

 1993 af Camiceria Pancaldi & B S.p.A., og registreringen af VITALIANO  

 PANCALDI <fig> fremmes.
Den med vor skrivelse af 14. januar 1992 fremsendte  

 samtykkeerklæring udspringer af en gyldig og bindende aftale, der er  

 indgået imellem Camiceria Pancaldi & B.
S.p.A. og Le Cravatte di  

 Pancaldi S.r.l.
Camiceria Pancaldi & B.
S.p.A.'s samlede goodwill er  

 for nylig blevet solgt til Pri.Mola S.p.A., der er sagsøger i den  

 italienske retssag.
Sidstnævnte firma vil ikke anerkende den  

 foreliggende gyldige sameksistensaftale.
En berostillelse af den endelige registrering af  

 mærket VITALIANO PANCALDI <fig>, indtil udfaldet af den  

 italien-ske retssag kendes, kan ikke accepteres af vore klienter.
Det er ikke  

 usædvanligt, at italienske retssager kan vare op til 10 år, og  

 det ville være urimeligt, om vore klienter skulle afvente endelig  

 registrering af deres mærke på baggrund af en konkurrents  

 "fortrydelse" af en indgået aftale.
På denne baggrund henstiller vi, at registreringen  

 af VITALIANO PANCALDI <fig> fremmes, og indsigelsen afvises." Klageren oplyste i skrivelse af 4. oktober 1993 til  

 afklaring af navneforholdene følgende:
"De to danske varemærkeregistreringer VR 2259 1968  

 og VR 1086 1983 PANCALDI & B. indehavedes oprindeligt af Camiceria  

 Pancaldi & B.
S.p.A.
De to registreringer blev i 1991 overdraget til  

 Scotlan S.r.l., der derefter ændrede navn til Camiceria Pancaldi &  

 B S.r.l.
 Det oprindelige indehaverfirma Camiceria Pancaldi & B.  

 S.p.A. ændrede sideløbende hermed navn til Pri.Mola S.p.A.
 Såfremt der i den foreliggende sag ønskes  

 fremlagt dokumentation for de stedfundne ændringer, anmoder vi om at  

 blive gjort bekendt hermed, hvorefter sådan dokumentation umiddelbart  

 vil blive fremsendt.
Som det fremgår af den med vor indsigelsesskrivelse  

 af 24. maj 1993 indleverede kopi af stævning i den italienske retssag,  

 er retsforholdet mellem ansøgerfirmaet LE CRAVATTE DI PANCALDI S.r.l.  

 og indsigerfirmaet, Camiceria Pancaldi & B.
S.r.l./Pri.Mola S.p.A.  

 følgende:
Samtidig med afgivelsen af samtykke til registrering af LE  

 CRAVATTE DI PANCALDI S.r.l.'s varemærke i Danmark indgik parterne en  

 aftale vedrørende brugen af de respektive mærker.  

 Forhandlingerne blev ført og aftalerne indgået af Mr.
Arnaldo  

 Boschi på vegne Camiceria Pancaldi & B.
S.p.A.
Ikke blot var sidstnævnte direktør i  

 interessekonflikt ved indgåelsen af de omtalte aftaler, men den  

 indgåede aftale er også senere brudt fra LE CRAVATTE DI PANCALDI  

 S.r.l.'s side.
Disse forhold må være fuldt ud kendte for LE  

 CRAVATTE DI PANCALDI S.r.l.
På denne baggrund har vor klient anmodet om, at  

 aftalen og samtykkeerklæringen må blive kendt ugyldig.
At  

 retssagen i Italien kan trække ud bør ikke have indflydelse  

 på varemærkesagen i Danmark.
Det væsentlige i denne  

 sammenhæng må være, at den eventuelle endelige registrering  

 af det ansøgte mærke må være retslig gyldig.  

 På baggrund af sædvanlig praksis henstiller vi derfor, at  

 sagsbehandlingen stilles i bero i den foreliggende sag, indtil udfaldet af  

 retssagen i Italien foreligger." Mærkeindehaveren henviste i skrivelse af 7. december  

 1993 til sin skrivelse af 26. juli 1993 og anførte endvidere:
"Det er ikke korrekt, at Mr.
Arnaldo Boschi var i  

 interessekonflikt, da han underskrev den omstridte samtykkeerklæring.  

 Mr.
Boschi var igennem mange år én af Camiceria Pancaldi &  

 B.
S.p.A.'s direktører og havde ingen interesser i firmaet Le Cravatte  

 di Pancaldi S.r.L.
I øvrigt blev varemærkeaftalen underskrevet  

 af en helt anden direktør hos Camiceria Pancaldi & B.
S.p.A. -  

 nemlig Ms.
Bottazzi Albertina Pancaldi, hvilket viser, at aftalen var et  

 klart udtryk for Camiceria Pancaldi & B.
S.p.A.'s vilje på  

 daværende tidspunkt.
Vi vedlægger kopi af aftalens forside til  

 orientering.
Det er ikke korrekt, at Le Cravatte di Pancaldi  

 S.r.L. senere har brudt varemærkeaftalen.
Tværtimod har Le  

 Cravatte di Pancaldi S.r.L. genanmeldt varemærket VITALIANO  

 PANCALDI <fig> i flere lande, herunder i Danmark, i overensstemmelse  

 med aftalen.
Indsigerne, Pri.Mola S.p.A. der har erhvervet de  

 varemærker, der tilhørte firmaet Camiceria Pancaldi & B.  

 S.p.A. og den dertil hørende goodwill, var fuldt ud beviste om, at  

 aftalen med Le Cravatte di Pancaldi S.r.L. var en del heraf.
De nye  

 indehavere har imidlertid med fuldt overlæg ignoreret den eksisterende  

 varemærkeaftale og bevidst undladt at opfylde deres forpligtelser i  

 henhold til aftalen.
De nye indehavere har anlagt sag i Italien i et  

 forsøg på at befri sig fra den gyldigt indgåede aftale.  

 Efter vores opfattelse er det yderst betænkeligt, hvis et konkurrerende  

 firma, her Pri.
Mola S.p.A., sal "belønnes" for en sådan  

 adfærd ved at kunne skade konkurrenters, her vore klienters,  

 varemærkerettigheder i Danmark.
Vi anmoder høfligst Direktoratet om at afvise  

 indsigelsen og stadfæste registreringen af VR 01.482 1993 VITALIANO  

 PANCALDI <fig>." Patentdirektoratet traf afgørelse i sagen den 24.  

 januar 1994 og afviste indsigelsen med følgende begrundelse:
"De har under indsigelsen alene påstået den  

 endelige registrering af det foreliggende mærke stillet i bero på  

 udfaldet af en retssag, der verserer i Italien.
Det skal hertil  

 bemærkes, at det forhold, som direktoratet kan tage stilling til i  

 forbindelse med en nedlagt indsigelse ifølge varemærkelovens  

? 23 er registreringens gyldighed.  

 I den foreliggende sag skal direk- toratet således vurdere, om  

 registreringen er foretaget i overensstemmelse med bestemmelserne i  

 varemærkeloven.
Under behandlingen af den ansøgning, der  

 førte til registreringen af det foreliggende varemærke, blev der  

 indsendt en erklæring om, at indehaveren af varemærkerne  

 registreret under VR 2259 1968 og VR 1086 1983, som var fundet til hinder for  

 registreringen, meddelte samtykke til det ansøgte mærkes  

 registrering.
Erklæringen blev lagt til grund for den videre behandling  

 af sagen, således at betingelserne i varemærkeloven for at antage  

 mærket til registrering hermed ansås for opfyldt.
På  

 registreringstidspunktet forelå således en i forhold til  

 varemærkeloven gyldig registrering.
Retsdokumenterne fra Italien viser, at parterne ved  

 domstolene søger løst visse privatretlige konflikter omkring  

 nogle samarbejdsaftaler.
Retssagen vedrører ikke direkte  

 spørgsmålet om den danske registrerings gyldighed.
Der er  

 således ikke grundlag for at den endelige registrering af det  

 foreliggende varemærke stilles i bero på udfaldet af retssagen i  

 Italien.
Da der på registreringstidspunktet forelå en i forhold  

 til varemærkeloven gyldig registrering, vil den foreliggende  

 registrering ikke kunne erklæres ugyldig i medfør af  

 varemærkelovens ? 23 og  

 således ikke kunne udslettes i medfør af lovens ? 33. Den nedlagte indsigelse kan således  

 ikke tages til følge.
Det bemærkes, at spørgsmålet om,  

 hvorvidt de nævnte privatretlige konflikter vil kunne indebære en  

 ophævelse af den foreliggende gyldige registrering, henhører  

 under domstolene." Denne afgørelse har klageren ved skrivelse af 23.  

 marts 1994 indbragt for Patentankenævnet med påstand om, at  

 direktoratets afgørelse omgøres.
 I ankebegrundelsen anfører klageren:
"Ankebegrundelse Det ansøgte mærke er forveksleligt med  

 klagerens danske varemærkeregistreringer VR 2259 1968 PANCALDI & B VR 1086 1983 PANCALDI & B, der omfatter alle varer i klasserne 3 og 25 tillige med  

 nærmere specificerede varearter i klasserne 18 og 34.
Den i sin tid meddelte samtykkeerklæring bør  

 anses for uvirksom, idet den i sin tid blev afgivet på falske  

 forudsætninger, hvorom der nu verserer en retssag i Italien.
Retssagen  

 i Italien vedrører også spørgsmålet om  

 samtykkeerklæringen i Danmark...." Efter at have fået bevilget flere  

 fristforlængelser til indsendelse af uddybende ankebegrundelse, udtalte  

 klageren i skrivelse af 24. april 1995:
 "Idet vi henviser til tidligere korrespondance i den  

 foreliggende sag, skal vi herved oplyse, at vi fra vor italienske ordregiver  

 har fået oplyst, at der ikke er sket nogen yderligere udvikling i den i  

 Italien verserende retssag.
 Som tidligere oplyst forventes retssagen ikke afsluttet  

 før end 1997.
På baggrund af det ovenfor anførte henstiller  

 vi, at Patentankenævets afgørelse må blive truffet  

 på basis af det for Patentdirektoratet fremlagte materiale og  

 oplysninger." I skrivelse af 24. juli 1995 har mærkeindehaver  

 anført:
 "Under henvisning til appellantens skrivelse af 24. april  

 1995 har vi noteret os, at denne ønsker ankesagen afgjort på  

 baggrund af det materiale og de oplysninger, der blev fremlagt for  

 Patentdirektoratet.
Ovennævnte giver os ikke anledning til yderligere  

 bemærkninger." Ankenævnet har behandlet sagen på sit  

 møde den 8. oktober 1996.
For klageren (indsiger) mødte cand.jur.
Inge-Lise  

 Persson, der forelagde sagen.
 Indklagede (mærkeindehaveren) gav ikke  

 møde.
 Ankenævnet skal udtale:
 Klageren påstår, at klageren - og ikke LE  

 CRAVATTE DI PANCALDI S.r.l. - har ret til mærkebestanddelen "Pancaldi"  

 i det foreløbigt registrerede varemærke for en del af de  

 foreløbigt registrerede varearter, idet klageren gør  

 gældende, at samtykkeerklæringen af 22. november 1989 blev  

 opnået under sådanne omstændigheder, at den er ugyldig, og  

 at samtykkemodtageren var vidende herom.
 Klageren har dokumenteret, at der om dette  

 spørgsmål verserer en retssag i Italien.
 På denne baggrund finder Ankenævnet  

 spørgsmålet tvivlsomt og finder, at Patentdirektoratet  

 bør benytte den mulighed, som hjemles i varemærkelovens ? 21, stk. 1, til at opfordre indsigeren  

 til at anlægge retssag her i landet om spørgsmålet inden  

 en nærmere angiven frist.
 Ankenævnet ophæver derfor Patentdirektoratets  

 afvisning af indsigelsen og tilbagesender sagen til Patentdirektoratet til  

 fortsat behandling.
 Herefter bestemmes:
 Den påklagede afgørelse ophæves, og  

 sagen tilbagesendes til Patentdirektoratet til fortsat behandling.
