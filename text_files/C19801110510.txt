På adoptionsnævnets møde med samtlige adoptionssamråd og socialcentre på  

 Klarskovgård den 29. august 1979 var et af hovedemnerne anvendelse af  

 psykiatriske og psykologiske undersøgelser i adoptionssager.
Der henvises  

 herom til den udsendte beretnings side 26 - 42. Spørgsmålet har siden været  

 drøftet i nævnet, der herefter kan meddele følgende vejledende  

 retningslinier:
Retningslinierne for disse undersøgelser som beskrevet i betænkning III  

 fra adoptionsudvalget (side 56 - 59) er som udgangspunkt fortsat gældende.
En  

 undersøgelse ved psykolog kan dog efter omstændighederne gå forud for eller  

 eventuelt erstatte psykiatrisk/børnepsykiatrisk undersøgelse under  

 forudsætning af, at beslutning herom er foretaget efter kvalificeret  

 vurdering udfra den enkelte sag.
Beslutningen træffes enten af samrådet eller  

 på en konference i socialcentret med 0deltagelse af sagkyndige konsulenter  

 som speciallæger i psykiatri/børnepsykiatri og, så vidt muligt, tillige  

 psykologer.
Opmærksomheden henledes på, at en psykologs medvirken i den almindelige  

 sociale forundersøgelse ikke betragtes som en psykologisk undersøgelse.
Man  

 skal endvidere henstille, at der i hvert enkelt tilfælde nøje skelnes mellem  

 en samtale hos psykolog og en egentlig psykologisk undersøgelse, hvor  

 resultatet bygger på såvel samtale som anvendelse af specielt psykologisk  

 materiale . Det anførte udelukker ikke, at en psykolog, der alene er anmodet  

 om at foretage en samtale, foretager en egentlig psykologisk undersøgelse,  

 hvis psykologen under samtalen skønner dette nødvendigt.
 Nævnet forudsætter, såvel når der er tale om samtale som om egentlig  

 psykologisk undersøgelse, at dette omfatter begge ansøgere, og at det udføres  

 af en klinisk psykolog med den nødvendige erfaring i samtaler med og  

 vurdering af forældre og børn samt erfaring med familiearbejde.
 Det væsentligste i en psykologisk erklæring må fortsat være psykologens  

 beskrivelse af ansøgerne, men nævnet har efter de seneste overvejelser af  

 spørgsmålet ikke indvendinger imod, at en egentlig psykologisk undersøgelse -  

 men i reglen ikke en samtale - afsluttes med en konklusion, der eventuelt  

 indeholder psykologens vurdering af ansøgernes egnethed som adoptanter.
 P.N.V.
Hornslet Til samtlige adoptionssamråd og socialcentre.
