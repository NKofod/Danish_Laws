Konkrete afgørelser vedr. § 10 fra ÅB 2005 VI (N.j.nr. 11-02337-2004) Ansøger, en 28-årig mand, søgte erstatning i forbindelse med et slagsmål i Frederikshavn, som ansøger selv var en del af.
Til politiets afhøringsrapport oplyste ansøger, at han ønskede en bestemt forsvarsadvokat tilkaldt, og at han ikke ønskede bistand fra nogen anden.
Den ønskede advokat havde kontor i København og kunne derfor ikke forventes at komme til stede under afhøringen i Frederikshavn.
Herefter nægtede ansøger at udtale sig.
Endvidere nægtede ansøger at underskrive blanketten vedrørende anmodning om bistandsadvokat, ligesom ansøger nægtede at give samtykke til indhentning af lægelige oplysninger vedrørende sine skader.
Først i forbindelse med domsforhandling af sagen 3 måneder senere, afgav ansøger forklaring om forholdet.
