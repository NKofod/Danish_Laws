En ansøger, der modtog hjælp efter bistandslovens § 42, fik bevilget  

 hjælp i forbindelse med flytning til en anden bolig.
Hjælpen var ydet som  

 halvt lån og halvt tilskud, jfr. bistandslovens § 42.
 Ankestyrelsen fandt, at hjælpen burde være ydet i henhold til  

 bistandslovens §§ 40, stk. 1 og 47, stk. 1. Tilbagebetaling efter disse  

 bestemmelser kunne kun ske efter reglerne i lovens §§ 25 - 27.
 Tilbagebetalingspligten forsåvidt angik halvdelen af den ydede hjælp  

 var derfor med rette ophævet af amtsankenævnet.
 REDEGØRELSE FOR SAGEN:
En ansøger, der havde påbegyndt en pædagoguddannelse i august 1980, fik  

 fra august 1982 bevilget hjælp efter bistandslovens § 42 til færdiggørelsen  

 af uddannelsen.
Hjælpen blev ydet som halvt lån og halvt tilskud.
 I perioden fra 20. oktober 1982 til 14. april 1983 fik ansøgeren bevilget  

 ialt 11.234 kr. til betaling af indskud og etablering i ny lejlighed,  

 flytteudgifter samt istandssættelse af ansøgerens tidligere lejlighed.  

 Hjælpen blev ydet som halvt lån og halvt tilskud.
 AFGØRELSEN, DER KLAGES OVER:
Amtsankenævnet pålagde det sociale udvalg at ophæve  

 tilbagebetalingspligten for så vidt angik halvdelen af den hjælp - 11.234 kr.  

 - , som ansøgeren havde modtaget til indskud, etablering, flytteudgifter og  

 fraflytningsregning.
Nævnet lagde vægt på, at hjælpen burde være ydet  

 ansøgeren i henhold til bistandslovens §§ 40, stk. 1, og 47, stk. 1, og at  

 tilbagebetalingen af sådanne ydelser udelukkende kunne ske efter reglerne i  

 bistandslovens §§ 25 - 27.
 KLAGEN TIL ANKESTYRELSEN:
 Sagen blev anket af det sociale udvalg.
 LOVGRUNDLAG:
 Bistandsloven, §§ 25 - 27 og §§ 40, stk. 1, 42 og 47.
 ANKESTYRELSENS AFGØRELSE:
 Ankestyrelsen finder, at den hjælp, der er ydet ansøgeren til indskud,  

 etablering, flytteudgifter og fraflytningsregning, burde være ydet i henhold  

 til bistandslovens §§ 40, stk. 1, og 47, stk. 1. Tilbagebetaling af hjælp  

 efter disse bestemmelser kan kun ske efter reglerne i lovens §§ 25 - 27.
 Ankestyrelsen tiltræder således amtsankenævnets afgørelse, hvorved nævnet  

 har pålagt det sociale udvalg at ophæve tilbagebetalingspligten, for så vidt  

 angår halvdelen af den hjælp, der er ydet til ovennævnte formål.
