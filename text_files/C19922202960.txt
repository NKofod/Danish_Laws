(Til alle lærerseminarier og visse  

 kommuner) Med virkning fra 1. august 1992 indføres der med den nye læreruddannelse  

 en ny praktikordning for de lærerstuderende.
Den nye praktikordning giver seminarierne en større selvbestemmelse og  

 fleksibilitet i - og ansvar for - tilrettelæggelse af praktikken.
Dette  

 gælder f.eks. både med hensyn til praktikholdenes størrelse og placeringen af  

 praktikken i studieforløbet.
Læreruddannelsesloven ophæver begrebet faste øvelsesskoler og indfører en  

 almindelig pligt for enhver offentlig og privat skole med statstilskud til at  

 stille sig til rådighed for gennemførelse af praktikken.
Samtidig er  

 begrebene time-/semesterugepraktik og periodepraktik bortfaldet.
 En så markant ændring af praktikordningen har nødvendiggjort en  

 tilsvarende fornyelse af reglerne for vederlæggelse af praktikopgaverne.  

 Undervisningsministeriet har derfor udarbejdet en ny arbejdsbeskrivelse for  

 praktiklærere og praktikskoleinspektører, og efter forhandling mellem  

 ministeriet og Lærernes Centralorganisation er der indgået to nye aftaler om  

 honoreringen af opgaverne mv.
 Ændringerne på området skal også ses i lyset af de aftaler for folkeskolen  

 om arbejdstid, klassificering etc., der træder i kraft i 1993, og som bl.a.  

 indebærer, at folkeskolelærernes forpligtelser opgøres i arbejdstimer og ikke  

 som hidtil i undervisningstimer.
 De nye praktikaftaler er struktureret således, at vederlagsaftalen i det  

 væsentlige regulerer de fremadrettede forhold under den nye læreruddannelse,  

 mens øvelsesskolelæreraftalen primært regulerer vilkårene for de særligt  

 klassificerede øvelsesskolelærere og afviklingen af praktikken under den  

 gamle læreruddannelse.
 Ved beregningen af praktikaftalernes økonomiske konsekvenser er det lagt  

 til grund, at praktikken i den nye læreruddannelse på det 4-årige forløb  

 normalt omfatter ca. 300 praktiktimer, ca. 60 vejledningstimer og ca. 40  

 undervisningstimer: alle timer af 45 minutters varighed.
 Det er også lagt til grund, at praktik- og vejledningstimerne normalt  

 afvikles med ca. 3 studerende pr. hold og undervisningstimerne med 10-20  

 studerende pr. hold.
 De indgåede praktikaftaler af 6. juli 1992 og arbejdsbeskrivelsen af 11.  

 juni 1992 er vedlagt som bilag.
 I det følgende gennemgår vi en række af de nye bestemmelser om  

 vederlæggelse af praktik såvel under den nye læreruddannelse som under  

 afløbet af den hidtidige uddannelse.
I.
Aftale af 6. juli 1992 om tillæg mv. til tjenestemænd for  

 varetagelse af lærerstuderendes praktik i folkeskolen. (Vederlagsaftalen) Aftalens område Ad. §§ 1 og 9.
Aftalen, der træder i kraft den 1. august 1992 (jf. § 10), omfatter  

 praktik under den nye læreruddannelse.
Bestemmelsen i § 9 omfatter særlige  

 vilkår for øvelsesskolelærere.
Praksisdel Ad. § 2.
 Vederlaget pr. praktiktime ydes som penge, nemlig 19 kr. (i grundbeløb)  

 pr. studerende for hver 45 minutter.
 Vederlaget dækker også praktiklærerens bedømmelse af de studerende.
 Ad. § 3.
Det er forudsat, at de studerende får mulighed for at deltage i  

 praktiklærerens opgaver ud over undervisning.
Der ydes ikke særskilt vederlag  

 til praktiklæreren for de studerendes deltagelse i disse øvrige opgaver, men  

 læreren kan i vejledningstimerne med de studerende forberede og efterbehandle  

 deltagelsen i disse skoleopgaver, jf. punkt 1.3. i arbejdsbeskrivelsen.
Det er ikke forudsat, at praktiklærerne skal forberede sig specifikt til  

 vejledning af de lærerstuderende.
Der ydes derfor alene vederlag for  

 vejledning, der foregår i samvær med de studerende.
 Der betales for en arbejdstime (60 minutter) pr. vejledningstime, idet der  

 for hver 45 minutters vejledning af praktikhold beregnes yderligere 15  

 minutter, som dækker lærerens opgaver med kontakt til se minariet, hvis  

 tidsmæssige omfang ikke kan opgøres konkret.
 Praktiklæreres vejledning af lærerstuderende og kontakt med seminariet  

 vederlægges pr. arbejdstime med sats II (uden forberedelse) i  

 Finansministeriets timelønscirkulære.
 For praktiklærere, som er omfattet af arbejdstidsaftalen for lærere m.fl.  

 i folkeskolen (dvs. lærere, for hvem mindst 30% af arbejdstiden er afsat til  

 undervisning og forberedelse) ydes vederlaget som både tid og penge.
Vederlaget beregnes som differencen mellem beløbet for en arbejdstime  

 efter timelønssats II og betalingen for en lærerarbejdstime, beregnet efter  

 lærerens løntrin tillagt faste tillæg på udbetalingstidspunktet.
Eksempelvis  

 medregnes klassificeringstillæg og undervisningstillæg, mens engangsvederlag  

 og ulempeydelse ikke medregnes.
 Eksempel:
 Læreren aflønnes efter løntrin 26, stedtillægsområde 3, uden faste tillæg.  

 Tidspunket er 1. august 1992, og løngrundlaget er statens lønninger.
 For praktiklærervirksomhed, som udføres af personer, der er omfattet af  

 arbejdstidsaftalen for ledere m.fl. i folkeskolen, udbetales hele vederlaget.
Teoridel Ad. § 4.
 Praktiklæreres undervisning af lærerstuderende på teorihold vederlægges  

 pr. undervisningslektion med sats II i Finansministeriets timelønscirkulære.
Vederlaget ydes ligesom vederlaget i henhold til § 3 som både tid og  

 penge.
Da forberedelsestiden efter timelønssats II er 60 minutter, og der  

 indregnes 2 arbejdstimer i arbejdstidsopgørelsen for hver lektion, beregnes  

 beløbet som følger:
 Vederlaget for 1 undervisningslektion udgør differencen mellem beløbet for  

 en lektion (incl. forberedelse) efter timelønssats II og betalingen for to  

 lærerarbejdstimer, beregnet efter lærerens løntrin tillagt faste tillæg (jf.  

 ovenfor ad § 3) på udbetalingstidspunktet.
 Eksempel:
 Læreren aflønnes efter løntrin 26, stedtillægsområde 3, uden faste tillæg.  

 Tidspunket er 1. august 1992, og løngrundlaget er statens lønninger.
 For praktiklærervirksomhed, som udføres af personer, der er omfattet af  

 arbejdstidsaftalen for ledere m.fl. i folkeskolen, udbetales hele vederlaget.
Ledelses- og koordineringsopgaver Ad. § 5.
Det er skolelederens ansvar, at opgaverne, der er beskrevet i  

 arbejdsbeskrivelsens punkt 5.1. til 5.3., udføres forsvarligt.
Derfor vil  

 skolelederen sammen med souschefen altid have opgaver i forbindelse med  

 afvikling af praktik.
Vederlag for disse opgaver ydes som en løbende  

 betaling, jf. § 5, stk. 2 og 5.
 Lærere, der i henhold til stk. 3. har fået delegeret ledelses- og  

 koordineringsopgaver, vederlægges for opgaverne med både tid og penge på  

 samme måde som efter § 3.
Omregning løntimer - arbejdstimer Ad. § 8.
 Omregningen er udelukkende en teknisk omregning mellem løntimer og  

 arbejdstimer.
Særlige forhold for øvelsesskolelærere Ad. § 9.
 Der opretholdes en forpligtelse for lærere klassificeret som  

 øvelsesskolelærere i lønramme 18/24/28 til at varetage praktik uden vederlag  

 både efter den nye læreruddannelse og den hidtidige uddannelse.
 Øvelsesskolelærere i lønramme 18/26 med midlertidigt særligt tillæg på  

 3.700 kr. i årligt grundbeløb (jf. § 3 i aftale af 30. oktober 1989 om  

 klassificering af stillinger som øvelsesskolelærer ...) har kun denne  

 forpligtelse i undervisningsåret 1992/93.
 Det forudsættes ved varetagelse af praktik efter den hidtidige  

 læreruddannelse, at semesterugepraktik fortrinsvis varetages af  

 øvelsesskolelærere i lønramme 18/24/28 eller i lønramme 18/26 med  

 midlertidigt særligt tillæg på 3.700 kr.
 Det forudsættes videre, at fortrinsvis praktiklærere i lønr. 13/24 (pr. 1.  

 april 1993 lønr. 15/26) varetager periodepraktik, mens de kun undtagelsesvis  

 varetager semesterugepraktik.
Hvis en øvelsesskolelærer ikke har mulighed for at opfylde  

 praktikforpligtelse med semesterugepraktik, udfyldes forpligtelsen med  

 periodepraktik efter hidtidig praksis.
Forpligtelsen kan også udfyldes med  

 praktik efter den nye praktikordning.
 Øvelsesskolelærere, som varetager ny praktik ud over deres forpligtelse  

 vederlægges efter reglerne i §§ 2 - 5.
II.
Aftale af 6. juli 1992 om løn- og arbejdstidsforhold m.v. for  

 øvelsesskolelærere m.fl.
Aftalens område Ad. §§ 1, 2 og 9.
 Aftalen, der træder i kraft den 1. august 1993, bortset fra § 2, der  

 træder i kraft den 1. april 1993 (§ 9), omfatter praktik under afviklingen af  

 den hidtidige læreruddannelse og særlige vilkår for øvelsesskolelærerne.
Lønforhold Ad. § 2.
 Øvelsesskolelærere, der er varigt klassificeret i lønrammeforløbene  

 18/24/28 og 18/26, bevarer som en personlig ordning deres klassificering.
 Tillægget på 3.600 kr. i årligt grundbeløb til varigt udnævnte  

 øvelsesskolelærere indføres i forbindelse med ændringer i lønvilkårene for de  

 øvrige lærere m.fl. i folkeskolen pr. 1. april 1993.
 Ad. §§ 3 og 4.
Bestemmelserne viderefører den hidtidige vederlæggelse til  

 folkeskolelærere og -inspektører for opgaver i forbindelse med praktik.
Dog  

 ændres lærernes vederlag pr. skemalagt praktiktime fra 120 kr. til 60 kr.
 Tillæg til inspektører vil som følge af det dalende antal studerende efter  

 den hidtidige uddannelse gradvist bortfalde.
Arbejdstid Ad. § 5.
 Aftalerne fra marts 1992 om arbejdstid for ledere og lærere i den  

 kommunale folkeskole og i Københavns Kommunale Skolevæsen træder i kraft den  

 1. august 1993.
Omregning løntimer - arbejdstimer Ad. § 6.
 Omregningen er udelukkende en teknisk omregning mellem arbejdstimer og  

 løntimer.
III.
Medregning i arbejdstiden Ved opgørelse af en praktiklærers arbejdstid efter 1. august 1993 indgår  

 praktikopgaverne i forbindelse med vejlednings- og praktikundervisningstimer  

 i tiden afsat til andre opgaver end undervisning og forberedelse,  

 »Ø-tid«, jf. § 3 i aftalen om arbejdstid pr. 1. august 1993 for  

 lærere i folkeskolen.
 Lærerstuderendes deltagelse i undervisning af skoleelever ændrer ikke ved,  

 at disse timer indgår i arbejdstiden som »U-tid«.
Med venlig hilsen Kirsten M.
Danielsen fuldmægtig Bilag 1 AFTALE MELLEM UNDERVISNINGSMINISTERIET OG LÆRERNES CENTRALORGANISATION  

 OM TILLÆG MV.
TIL TJENESTEMÆND FOR VARETAGELSE AF LÆRERSTUDERENDES PRAKTIK I  

 FOLKESKOLEN I henhold til § 45, stk. 2, i lov nr. 291 af 18. juni 1969 om tjenestemænd  

 i staten, folkeskolen og folkekirken med senere ændringer aftales følgende:
 § 1. Tjenestemænd i folkeskolen, der varetager lærerstuderendes praktik i  

 henhold til lov nr. 410 af 6. juni 1991 om uddannelse af lærere til  

 folkeskolen, vederlægges efter følgende regler:
Praksisdel § 2. Der ydes et vederlag pr. praktiktime (undervisning af elever med  

 deltagelse af lærerstuderende) på 19 kr. for hver deltagende lærerstuderende.
Stk. 2. Vederlag efter stk. 1 ydes for lektioner af 45 minutters  

 varighed.
Lektioner af anden varighed omregnes til enheder af 45 minutter,  

 hvorefter vederlaget beregnes.
 § 3. Vejledning af lærerstuderende og kontakt med seminariet vederlægges  

 pr. medgået arbejdstime med sats II (uden forberedelse) i Finansministeriets  

 cirkulære af 3. oktober 1991 om timelønnet undervisning, jf. dog stk. 2.
Stk. 2. For tjenestemænd omfattet af arbejdstidsaftalen for lærere m.fl.  

 i folkeskolen indgår arbejdstimerne i opgørelsen af deres arbejdstid.
Den  

 overskydende del af vederlaget udbetales.
Teoridel § 4. Undervisning af lærerstuderende vederlægges pr. lektion med sats II  

 i Finansministeriets cirkulære af 3. oktober 1991 om timelønnet undervisning.
Stk. 2. For tjenestemænd omfattet af arbejdstidsaftalen for lærere m.fl.  

 i folkeskolen indgår lektionerne i opgørelsen af deres arbejdstid med 2  

 arbejdstimer for hver undervisningslektion.
Den overskydende del af  

 vederlaget udbetales.
Ledelses- og koordineringsopgaver § 5. Varetagelse af den enkelte skoles ledelses- og koordineringsopgaver  

 i forbindelse med praktikken vederlægges med 5 kr. pr. praktiktime (jf. § 2)  

 og pr. undervisningstime (jf. § 4) for hver deltagende studerende.
Stk. 2. Beløb op til 12.000 kr. årligt samt 2/5 af overskydende beløb ud  

 over 12.000 kr. ydes som tillæg til skolens leder og souschef.
Skolens leder  

 fastlægger fordelingen under hensyn til opgavefordelingen.
Stk. 3. 3/5 af beløb ud over 12.000 kr. årligt ydes som vederlag til  

 lærere m.fl. ved skolen, der under ansvar over for lederen varetager  

 ledelses- og koordineringsopgaver.
Lærerne vederlægges pr. fastsat  

 arbejdstime med sats II (uden forberedelse) i Finansministeriets cirkulære af  

 3. oktober 1991 om timelønnet undervisning.
Stk. 4. For tjenestemænd omfattet af arbejdstidsaftalen for lærere m.fl.  

 i folkeskolen indgår arbejdstimerne i deres årlige arbejdsforpligtelse.
Den  

 overskydende del af vederlaget udbetales.
 Stk. 5. For tjenestemænd omfattet af arbejdstidsaftalen for ledere m.fl.  

 i folkeskolen udbetales tillægget/vederlaget.
Feriegodtgørelse § 6. Til udbetalte beløb efter §§ 2 - 5 ydes der særlig feriegodtgørelse  

 på 1,5 pct.
Regulering § 7. Alle beløb i denne aftale er anført i grundbeløb niveau 1. oktober  

 1984.
Overgangsbestemmelser § 8. I undervisningsåret 1992-93 medregnes vejledning af lærerstuderende  

 mv., jf. § 3, stk. 2, i årsopgørelsen med 0,67 løntime for hver arbejdstime.
 Stk. 2. I undervisningsåret 1992-93 medregnes undervisning af  

 lærerstuderende, jf. § 4, stk. 2, i årsopgørelsen med 1,33 løntime pr.  

 lektion.
Praktikforpligtelse for tjenestemænd i lr. 18/24/28 og i lr.  

 18/26 § 9. Tjenestemænd i lr. 18/24/28 er forpligtede til uden vederlag at  

 varetage både praktik- og vejledningstimer efter §§ 2 og 3 samt praktiktimer,  

 herunder konferencetimer, efter den hidtidige læreruddannelse i følgende  

 samlede omfang i hvert af undervisningsårene Stk. 2. Tjenestemænd i lr. 18/26 med midlertidigt særligt tillæg på 3.700  

 kr., er i undervisningsåret 1992-93 forpligtede til uden vederlag at varetage  

 både praktik- og vejledningstimer efter §§ 2 og 3 samt praktiktimer, herunder  

 konferencetimer, efter den hidtidige læreruddannelse i et samlet omfang af  

 mindst 168 timer.
Ikrafttræden § 10. Aftalen har virkning fra den 1. august 1992 og kan opsiges  

 skriftligt af parterne med 3 måneders varsel, dog tidligst til den 31. marts  

 1993.
Bilag 2 AFTALE MELLEM UNDERVISNINGSMINISTEIRIET OG LÆRERNES  

 CENTRALORGANISATION OM LØN- OG ARBEJDSTIDSFORHOLD M.V.
FOR ØVELSESSKOLELÆRERE  

 M.FL.
 I henhold til § 45, stk. 2, i lov nr. 291 af 18. juni 1969 om tjenestemænd  

 i staten, folkeskolen og folkekirken med senere ændringer aftales følgende:
Aftalens område § 1. Aftalen omfatter øvelsesskolelærere, der er ansat i stillinger  

 klassificeret i lr. 18/24/28 eller lr. 18/26, samt andre tjenestemænd i  

 folkeskolen, der varetager opgaver i forbindelse med praktik i henhold til  

 lovbekendtgørelse nr. 334 af 4. juli 1985 om uddannelse af lærere til  

 folkeskolen.
Lønforhold § 2. Til tjenestemænd ansat i stillinger som øvelsesskolelærer  

 klassificeret i lr. 18/24/28 ydes et årligt tillæg på 3.600 kr.
Stk. 2. Til tjenestemænd ansat i stillinger som øvelsesskolelærer  

 klassificeret i lr. 18/26 ydes et årligt tillæg på 3.600 kr.
Efter 2 år på  

 slutløn i lønramme 26 (skalatrin 38) ydes yderligere et årligt tillæg på  

 2.900 kr.
 Stk. 3. Tjenestemænd i lr. 18/24/28 er forpligtede til uden vederlag at  

 varetage praktik i det omfang, som fremgår af § 9 i aftale af 6. juli 1992 om  

 tillæg mv. til tjenestemænd for varetagelse af lærerstuderendes praktik i  

 folkeskolen.
 § 3. Varetager tjenestemænd i stillinger som lærer/overlærer i lr.  

 15/21/26 semesterugepraktik efter den hidtidige læreruddannelse, ydes der et  

 vederlag pr. skemalagt praktiktime på 60 kr.
Stk. 2. Varetager tjenestemænd i lr. 15/21/26 periodepraktik efter den  

 hidtidige læreruddannelse, ydes der et vederlag pr. praktiktime (incl.  

 konferencetimer) på 60 kr.
Herudover ydes der et vederlag pr. konferencetime  

 i periodepraktikken, som udgør årslønnen på skalatrin 36 (stedtillægssats 0)  

 divideret med 999.
§ 4. Til skoleinspektøren og viceskoleinspektøren ved en fast kommunal  

 øvelsesskole ydes der tilsammen et særligt tillæg.
Tillægget, der alene ydes  

 for studerende under den hidtidige læreruddannelse udgør følgende beløb:  

 Antal studerende Stk. 2. Det samlede tillæg efter stk. 1 fordeles med 1/4 til  

 viceskoleinspektøren og 3/4 til skoleinspektøren.
 Stk. 3. Til skoleinspektøren ydes der et tillæg på 3,06 kr. pr.  

 periodepraktiktime i den hidtidige læreruddannelse.
Arbejdstid § 5. Tjenestemænd ansat i lr. 18/24/28 eller lr. 18/26 er omfattet af  

 aftaler om arbejdstid for ledere og lærere i den kommunale folkeskole og  

 Københavns Kommunale Skolevæsen.
Indregning af praktiktimer § 6. Ved varetagelse af semesterugepraktik efter den hidtidige  

 læreruddannelse indregnes 1 praktiktime med børn i arbejdsforpligtelsen med  

 2,25 arbejdstime, og 1 konferencetime med 3,15 arbejdstime.
 Stk. 2. Når tjenestemænd i lr. 18/24/28 eller i lr. 18/26 varetager  

 periodepraktik efter den hidtidige læreruddannelse, indregnes 1  

 konferencetime i arbejdsforpligtelsen med 1,5 arbejdstime.
Overtimer § 7. Tjenestemænd ansat i stillinger som øvelsesskolelærer klassificeret  

 i lr. 18/24/28 eller lr. 18/26 er omfattet af protokollat om overtimer og  

 undertimer pr. 1. august 1993, indgået i tilknytning til aftaler om  

 arbejdstid for ledere og lærere i den kommunale folkeskole og Københavns  

 Kommunale Skolevæsen.
Regulering § 8. Alle beløb i denne aftale er anført i grundbeløb niveau 1. oktober  

 1984.
Ikrafttræden § 9. Aftalen træder i kraft den 1. august 1993, idet dog § 2 træder i  

 kraft den 1. april 1993.
 Stk. 2. Aftalen kan opsiges skriftligt af parterne med 3 måneders varsel.
 § 10. Følgende aftaler ophæves den 1. august 1993:
 - Aftale af 30. oktober 1989 mellem Finansministeriet og Lærernes  

 Centralorganisation om klassificering af stillinger som øvelses- skolelærere  

 samt tillæg til tjenestemænd ved faste øvelsesskoler.
 - Aftale af 30. oktober 1989 mellem Finansministeriet og Lærernes  

 Centralorganisation om tillæg til tjenestemænd for varetagelse af  

 lærerstuderendes praktik ved supplerende øvelsesskoler.
 - Aftale af 30. oktober 1989 mellem Finansministeriet og Lærernes  

 Centralorganisation om løn- og andre ansættelsesvilkår under  

 åremålsansættelse som øvelsesskolelærere i lr. 18/24/28 ved faste kommunale  

 øvelsesskoler.
 - Aftale mellem Undervisningsministeriet og Lærernes Central- organisation  

 af 30. oktober 1989 med senere ændring om tjenestetid for øvelsesskolelærere  

 m.fl.
 - Aftale mellem Undervisningsministeriet og Lærernes Central- organisation  

 af 30. oktober 1989 om aflønning af samt afvikling af overtimer og undertimer  

 for øvelsesskolelærere m.fl.
