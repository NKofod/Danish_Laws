 I tilslutning til finansministeriets cirkulære af 24. august 1981 har  

 direktoratet ved skrivelse af 17. maj 1984 (j.nr. 17-5-78) fastsat nærmere  

 regler om vilkår for tjenestefrihed til organisationsarbejde for tjenestemænd  

 i kriminalforsorgen.
 Efter disse regler skal indberetning om ydet tjenestefrihed til  

 varetagelse af organisationsarbejde med tjenestestedets attestation indsendes  

 til direktoratet på blanket dfk 141 inden den 5. i den følgende måned.
 Da det er konstateret, at ikke alle tjenestesteder har indsendt sådanne  

 indberetninger, skal direktoratet herved indskærpe, at indberetning om ydet  

 tjenestefrihed skal indsendes i alle tilfælde, hvor en tjenestemand har  

 udført organisationsarbejde for personalegrupper uden for eget tjenestested.  

 Indberetningspligten gælder således også lokale tillidsrepræsentanter i det  

 omfang organisationsarbejdet ikke udføres på eget tjenestested som led i det  

 daglige arbejde, men hvor den lokale tillidsrepræsentant fx deltager i  

 kongresser, delegationsmøder, hovedbestyrelsesmøder, bestyrelsesmøder,  

 forretningsudvalgsmøder m.v.
 Vedrørende afgrænsningen af hvilket fravær, der skal medregnes ved  

 indberetningen henvises i øvrigt til direktoratets skrivelse af 17. maj 1984.
 E.B.
Erik Bang Kriminalforsorgens anstalter, afdelinger og pensioner samt arresthusene.
