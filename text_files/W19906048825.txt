Tilladelse til 5 landmænds anpartserhvervelse af en landbrugsejendom  

 på ca. 14 ha med henblik på fælles drift.
Erhvervelsen var i overensstemmelse  

 med en i mellemtiden udstedt bekendtgørelse, der på nærmere betingelser åbner  

 mulighed for erhvervelse i sameje mellem ejerne af de ejendomme, der omfattes  

 af den fælles drift.
De har i skrivelse af 27. december 1989 (Deres j.nr. 1101) på vegne  

  Niels Bodilsen, Gert Erik Jensen, Jan Andersen, Tommy St.
Hansen,  

 og Alex Laustsen påklaget den af Jordlovsudvalget i skrivelse af 1. december  

 1989 trufne afgørelse, hvorved der meddeltes afslag på ansøgning om  

 tilladelse til anpartserhvervelse efter § 18a i landbrugsloven  

 (Landbrugsministeriets bekendtgørelse nr. 504 af 17. juli 1989) af  

 landbrugsejendommen matr. nr. 8 a Tulstrup By,  Alsønderup.
 Ejendommen er af areal 14,1025 ha.
 Jordbrugsdirektoratet har i skrivelse af 27. december 1989 meddelt  

 tilladelse til, at Deres klienter forpagter ejendommen.
 Jordlovsudvalget har begrundet sin afgørelse med, at lovens § 18a ikke  

 åbner mulighed for den ansøgte anpartserhvervelse.
De anfører i Deres klageskrivelse, at erhververne har til hensigt at  

 etablere en egentlig fælles drift af ejendommen.
Denne er ikke egnet til  

 selvstændig drift på grund af uhensigtsmæssig arrondering og det begrænsede  

 areal i forhold til mælkekvoten.
Erhververne har alle behov for en udvidelse  

 af deres produktion.
De oplyser, at der ikke blandt naboerne er behov for  

 suppleringsjord, hvilket er bekræftet af jordbrugskommissionen.
 Jordlovsudvalget har ved oversendelse til ministeriet af Deres  

 klageskrivelse udtalt, at der ikke ses at være fremkommet nye oplysninger,  

 der kan begrunde en ændret afgørelse, hvorfor det indstilles, at afgørelsen  

 af 1. december 1989 fastholdes.
 Om ansøgerne er bl.a. oplyst følgende:
Niels Bodilsen ejer i forvejen halvdelen af landbrugsejendommen matr.  

 nr. 5 a Bastrup By, Uggeløse m.fl. af areal 76,1 ha, som han driver sammen  

 med sin far.
Ejendommen er beliggende 19,2 km fra den erhvervede ejendom.
Erik Gert Jensen ejer to landbrugsejendomme under sammenlægning, matr.  

 nr. 7 e m.fl.
Freerslev By, Nørre Herlev og matr. nr. 5 c m.fl. smst. af et  

 samlet areal på 53,9 ha beliggende 9,6 km fra den erhvervede ejendom.
Jan Andersen har indtil 1995 forpagtet sine forældres landbrugsejendom  

 matr. nr. 13 a m.fl.
Uggeløse By, Uggeløse af areal 32,2 ha beliggende 16,6  

 km fra den erhvervede ejendom.
Tommy St.
Hansen ejer landbrugsejendommen matr. nr. 3 a m.fl.
Strø  

 By, Strø af areal 32,1 ha og er medejer af matr. nr. 10 a smst., af areal  

 29,8 ha.
Bedriften er beliggende 9,8 km fra den erhvervede ejendom.
 Alex Laustsen ejer landbrugsejendommen matr. nr. 1 c Jordhøj by,  

  Slangerup af areal 23,6 ha beliggende 15,5 km fra den erhvervede ejendom.
 Alle erhververne opfylder efter det oplyste betingelserne i  

 landbrugslovens § 16, stk. 1, om alder, statsborgerskab, uddannelse og egen  

 drift.
 Landbrugsministeriet finder ikke grund til at kritisere Jordlovsudvalgets  

 afgørelse af 1. december 1989, som var i overensstemmelse med det dagældende  

 regelgrundlag.
Der er imidlertid tale om et landbrugsfællesskab, som opfylder  

 betingelserne i § 1 i Landbrugsministeriets bekendtgørelse nr. 809 af 15.  

 december 1989 om landbrugsfællesskaber. (Et eksemplar af bekendtgørelsen  

 vedlægges.) Ifølge bekendtgørelsens § 5, kan deltagerne i et landbrugsfællesskab  

 meddeles tilladelse til erhvervelse i sameje af de ejendomme, der omfattes af  

 den fælles drift, hvis mindst en deltager opfylder betingelserne for  

 personlig erhvervelse.
Erik Gert Jensen vil efter sammenlægningen af sine to  

 landbrugsejendomme opfylde betingelserne i landbrugslovens § 16, stk. 3, for  

 personlig erhvervelse af den i sameje erhvervede ejendom.
Bekendtgørelsen er først trådt i kraft den 1. januar 1990, og tilladelse i  

 medfør af denne gives i overensstemmelse med det nye administrative system af  

 den regionale jordbrugskommission.
Landbrugsministeriet finder imidlertid at  

 kunne dispensere i medfør af landbrugslovens § 18a, stk. 6, i  

 overensstemmelse med bekendtgørelsens principper.
Der meddeles således tilladelse til den ansøgte erhvervelse på betingelse  

 af, -at samejet alene opretholdes, sålænge driftsfællesskabet fortsættes, jf.  

 ovennævnte bekendtgørelses § 5, stk. 1, -at ændringer i deltagerkredsen eller en deltagers indtræden som ejer  

 eller medejer af anden landbrugsejendom herefter kun sker efter tilladelse  

 fra den regionale jordbrugskommission, og -at der inden 4 uger fra dato hertil og til den regionale  

 jordbrugskommission indsendes kopi af skriftlig overenskomst mellem deltagerne i overensstemmelse med  

 bekendtgørelsens § 3.
 Det forhold at tilladelsen er betinget er ikke til hinder for lysning af  

 skøde uden frist, jf. landbrugslovens § 26, stk. 2.
Der meddeles Niels Bodilsen, Erik Gert Jensen, Jan Andersen, Tommy  

  St.
Hansen og Alex Laustsen tilladelse til erhvervelse i lige sameje af  

 landbrugsejendommen matr. nr. 8 a Tulstrup By,  Alsønderup.
 Jordbrugsdirektoratet og den regionale jordbrugskommission for  

  Frederiksborg amt samt Hillerød kommune og retten i Hillerød er herfra  

 underrettet om ovenstående.
 P.M.V.
 e.b.
