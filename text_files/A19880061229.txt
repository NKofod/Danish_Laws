 Herved bekendtgøres lov om afgift af benzin, jf.  

 lovbekendtgørelse nr. 484 af 15. juli 1986, med de ændringer, der følger af §  

 19 i lov nr. 925 af 19. december 1986 og lov nr. 700 af 12. november 1987.
Afgiftspligtigt vareområde, afgiftens størrelse og afgiftspligtens  

 indtræden § 1.  Der svares en afgift til statskassen af benzin  

 efter følgende satser:
a. af blyholdig benzin (blyindhold over 0,013 g pr. liter) 370 øre pr. liter b. af blyfri benzin (blyindhold højst 0,013 g pr. liter) 333 øre pr. liter2) Stk. 2.  Der svares ikke yderligere afgift af blyfri  

 benzin, der efter afgiftsberigtigelse blandes med afgiftsberigtiget blyholdig  

 benzin.
 Stk. 3.  En blanding af benzin og andre varer er  

 afgiftspligtig som benzin, hvis blandingen er anvendelig til drift af  

 motorkøretøjer.
 § 2.  Ved indførsel fra udlandet af afgiftspligtig  

 benzin svares afgiften ved indførselen, medmindre varerne indføres efter § 5  

 af en virksomhed, der er registreret efter § 3.
 Stk. 2.  Ved fremstilling her i landet af afgiftspligtig  

 benzin svares afgiften ved varernes udlevering fra fremstillingsvirksomheden  

 efter reglerne i § 7, medmindre varerne efter § 5 tilføres en virksomhed, der  

 er registreret efter § 3.
 Stk. 3.  For afgiftspligtig benzin, der efter § 5  

 indføres af eller tilføres en registreret virksomhed, svares afgiften efter  

 reglerne i § 7 ved virksomhedens udlevering af varerne.
Registrerede virksomheder § 3.  Virksomheder, der fremstiller afgiftspligtig  

 benzin, skal registreres hos toldvæsenet.
 Stk. 2.  Andre virksomheder, der afsætter benzin til  

 videresalg eller fordeler benzin til detailudsalgssteder, kan registreres hos  

 toldvæsenet, når virksomheden til opbevaring af afgiftspligtig benzin råder  

 over tankanlæg, der tilsammen har en kapacitet på mindst 1000 m3.
 Stk. 3.  Til de registrerede virksomheder udstedes et  

 bevis for registreringen.
 § 4.  Registrerede virksomheders produktionsanlæg samt  

 tanke og andre anlæg til indpumpning, behandling, opbevaring, udlevering m.v.  

 af benzin, hvoraf afgiften ikke er berigtiget, skal være godkendt af  

 toldvæsenet.
 Stk. 2.  Godkendelse og registrering kan tilbagekaldes,  

 hvis anlæggene anvendes eller indrettes på en sådan måde, at toldvæsenets  

 kontrol efter § 17 ikke kan udføres på rimelig måde.
 Stk. 3.  Detailsalgsanlæg og tankvogne kan ikke  

 godkendes efter stk. 1.
 § 5.  Registrerede virksomheder er berettiget til,  

 uden at afgiften er berigtiget, fra udlandet at indføre og fra andre  

 registrerede virksomheder at få tilført afgiftspligtig benzin.
Afgiftsperiode og opgørelse af den afgiftspligtige mængde § 6.  Afgiftsperioden er måneden.
 § 7.  Registrerede virksomheder skal opgøre den  

 afgiftspligtige mængde for en afgiftsperiode som den mængde afgiftspligtig  

 benzin, der er udleveret fra virksomhedens godkendte anlæg.
 Stk. 2.  Som tidspunkt for udleveringen kan anses  

 faktureringstidspunktet, såfremt faktureringen sker snarest efter leverancens  

 afslutning.
 Stk. 3.  Opgørelsen specificeres efter regler, som  

 fastsættes af toldvæsenet.
 § 8.  I den afgiftspligtige mængde, opgjort efter § 7,  

 fradrages:
Afgiftsfritagelse og afgiftsgodtgørelse § 9.  Skatteministeren kan fritage for eller godtgøre  

 afgiften af benzin, der af virksomheder, som er registreret efter  

 merværdiafgiftsloven, eller af offentlige institutioner anvendes til Stk. 2.  Skatteministeren kan endvidere fritage for  

 eller godtgøre afgiften af benzin til drift af Stk. 3.  Skatteministeren kan fastsætte regler for  

 afgiftsfritagelse eller afgiftsgodtgørelse efter stk. 1 og 2, herunder om  

 farvning og denaturering af benzin, og betinge afgiftsfriheden af et årligt  

 mindsteforbrug.
 Stk. 4.  Skatteministeren kan fastsætte regler om  

 afgiftsfritagelse for benzin, der leveres til de i toldlovens § 22 nævnte  

 diplomatiske repræsentationer, internationale institutioner m.v. samt de  

 hertil knyttede personer.
 Stk. 5.  Virksomheder, der ikke er registreret efter §  

 3, kan af toldvæsenet meddeles bevilling til afgiftsgodtgørelse for  

 leverancer af afgiftspligtig benzin i samme omfang som nævnt i § 8.
Afgift af benzin, der indføres fra udlandet § 10.  Afgiften af benzin, som skal berigtiges ved  

 indførselen, afregnes efter reglerne i toldlovens kap. 8.
Stk. 2.  Toldvæsenet kan indrømme afgiftsfritagelse for  

 benzin, der Regnskabsbestemmelser § 11.  Registrerede virksomheder skal føre regnskab  

 over tilgang, beholdning, udlevering og svind i virksomheden af  

 afgiftspligtig benzin.
Virksomheder, som fremstiller afgiftspligtig benzin,  

 skal endvidere føre regnskab over tilgangen af varer, som anvendes til  

 fremstillingen.
Stk. 2.  Toldvæsenet fastsætter nærmere regler om de  

 registrerede virksomheders Stk. 3.  De registrerede virksomheder skal opbevare  

 regnskabsmateriale, herunder fakturaer, fakturakopier og opgørelser, i 5 år  

 efter regnskabsårets udløb.
Afregning af afgiften § 12.  Registrerede virksomheder skal efter udløbet af  

 hver måned og senest den 15. i den følgende måned til toldvæsenet angive  

 mængden af de varer, hvoraf virksomheden skal betale afgift, jf. § 7 og § 8.  

 Angivelsen skal være underskrevet af virksomhedens ansvarlige ledelse.
 Stk. 2.  Afgives angivelsen ikke inden udløbet af den  

 nævnte frist, kan toldvæsenet inddrage registreringen af virksomheden, indtil  

 den manglende angivelse er toldvæsenet i hænde.
 § 13.  Afgiften for en måned skal indbetales til  

 toldvæsenet inden udgangen af den følgende måned.
 Stk. 2.  Betales afgiften ikke rettidigt, skal der  

 betales 1,3 pct. i månedlig rente for hver påbegyndt måned fra sidste  

 rettidige indbetalingsdag, dog mindst 10 kr.
 Stk. 3.  Skatteministeren fastsætter regler for  

 afgiftens indbetaling.
 § 14.  Toldvæsenet kan pålægge en virksomhed, der ikke  

 betaler afgiften rettidigt, at afgive angivelse for kortere perioder end 1  

 måned.
 Stk. 2.  Toldvæsenet kan endvidere pålægge en  

 virksomhed, der ikke betaler afgiften rettidigt, en kortere betalingsfrist  

 end den, som er nævnt i § 13, stk. 1, og kræve, at der stilles sikkerhed for  

 afgiftens betaling.
 § 15.  Betales forfalden afgift ikke senest den 14.  

 dag efter betalingsfristens udløb, kan toldvæsenet inddrage registreringen af  

 virksomheden, indtil de forfaldne afgifter og eventuelle renter er betalt.
 Stk. 2.  Er der efter § 14 sket forkortelse af  

 afgiftsperioden eller betalingsfristen, og betales afgiften ikke rettidigt,  

 kan registreringen inddrages straks efter betalingsfristens udløb.
 § 16.  Såfremt det konstateres, at en virksomhed har  

 afgivet urigtig angivelse til toldvæsenet, således at virksomheden har betalt  

 for lidt i afgift, afkræves virksomheden det skyldige beløb til betaling  

 senest 14 dage efter påkrav.
 Stk. 2.  Kan størrelsen af det afgiftsbeløb, som  

 påhviler virksomheden, ikke opgøres på grundlag af virksomhedens regnskaber,  

 kan toldvæsenet foretage en skønsmæssig ansættelse af afgiftstilsvaret.  

 Afgørelsen skal indeholde oplysning om den i stk. 3 nævnte klageadgang.
Stk. 3.  Afgørelser efter stk. 2 kan af virksomheden  

 indbringes for det i § 22 omhandlede nævn.
Begæring om indbringelse for  

 nævnet skal være fremsat over for toldvæsenet senest 4 uger efter, at  

 virksomheden er gjort bekendt med afgørelsen.
 Stk. 4.  Betales afgiften i de i stk. 1 og 2 nævnte  

 tilfælde ikke rettidigt, skal der betales 1,3 pct. i månedlig rente for hver  

 påbegyndt måned fra den 1. i den måned, i hvilken beløbet skal betales af  

 virksomheden, dog mindst 10 kr.
Kontrolbestemmelser § 17.  Toldvæsenet er berettiget til at foretage  

 eftersyn af de virksomheder, der omfattes af loven, og til at efterse  

 virksomhedernes varebeholdninger, forretningsbøger og øvrige  

 regnskabsmateriale samt korrespondance m.v.
 Stk. 2.  Virksomhedernes indehavere og de i  

 virksomhederne beskæftigede personer skal yde toldvæsenet fornøden vejledning  

 og hjælp ved foretagelsen af de i stk. 1 nævnte eftersyn.
 Stk. 3.  Det i stk. 1 nævnte materiale skal på  

 toldvæsenets begæring udleveres eller indsendes til toldvæsenet.
 Stk. 4.  Erhvervsdrivende skal på begæring meddele  

 toldvæsenet oplysninger om deres indkøb af afgiftspligtig benzin til  

 virksomheden.
 Stk. 5.  Toldvæsenet er berettiget til at foretage  

 eftersyn af varebeholdninger og regnskaber m.v. hos de i stk. 4 omhandlede  

 virksomheder.
 Stk. 6.  I virksomheder og institutioner, der anvender  

 afgiftsfritaget benzin, jf. § 9, kan toldvæsenet foretage eftersyn såvel af  

 beholdninger af denne benzin som af andre benzinbeholdninger.
 § 18.  Offentlige myndigheder skal på begæring meddele  

 toldvæsenet enhver oplysning til brug ved registrering af og kontrol med  

 virksomheder, der omfattes af loven.
 Stk. 2.  Politiet yder toldvæsenet bistand efter regler,  

 der fastsættes efter forhandling mellem skatteministeren og  

 justitsministeren.
 § 19.  Skatteministeren kan fastsætte bestemmelser om  

 kontrolforanstaltninger, der er nødvendige til lovens gennemførelse.
Straffebestemmelser § 20.  Med bøde straffes den, der forsætligt eller  

 groft uagtsomt:
 Stk. 2.  I forskrifter, der udstedes i medfør af loven,  

 kan der fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
 Stk. 3.  Den, der begår en af de nævnte overtrædelser  

 med forsæt til at unddrage statskassen afgift, straffes med bøde, hæfte eller  

 fængsel indtil 2 år.
 Stk. 4.  For overtrædelser, der begås af aktieselskaber,  

 anpartsselskaber, andelsselskaber eller lignende, kan der pålægges selskabet  

 som sådant bødeansvar.
 § 21.  Skønnes en overtrædelse ikke at ville medføre  

 højere straf end bøde, kan skatteministeren eller den, han bemyndiger dertil,  

 tilkendegive den pågældende, at sagen kan afgøres uden retslig forfølgning,  

 såfremt han erkender sig skyldig i overtrædelsen og erklærer sig rede til  

 inden for en nærmere angivet frist, der efter begæring kan forlænges, at  

 betale en i tilkendegivelsen angivet bøde.
 Stk. 2.  Med hensyn til den i stk. 1 nævnte  

 tilkendegivelse finder bestemmelsen i retsplejeloven om indhold af  

 anklageskrift i politisager tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelse inddrevet eller afsonet, bortfalder videre forfølgning.
Stk. 4.  Når sager om de i § 20 nævnte overtrædelser  

 indbringes for domstolene, behandles de som politisager.
Retsmidlerne i  

 retsplejelovens kapitler 72 og 73 kan anvendes i samme omfang som i  

 statsadvokatsager.
Andre bestemmelser § 22.  Det nævn, der er nedsat efter § 37 i  

 merværdiafgiftsloven, træffer den endelige administrative afgørelse af:
 § 23.  For betaling af afgift efter loven hæfter den,  

 der som ejer, forpagter eller lignende driver virksomheden for egen regning.
 § 24.  Såfremt benzin, der efter § 9 er fritaget for  

 afgift, anvendes til andet formål end det, hvortil varen er bestemt, kan  

 toldvæsenet inddrage vedkommendes adgang til at købe afgiftsfritaget benzin.
Stk. 2.  Farvningspræparater eller denatureringsmidler,  

 der er tilsat i henhold til bestemmelser, der er fastsat efter § 9, stk. 3,  

 må hverken helt eller delvis fjernes.
Den, der helt eller delvis fjerner  

 tilsatte farvningspræparater eller denatureringsmidler, skal svare afgift af  

 varerne.
 Stk. 3.  Den, der overdrager, erhverver, tilegner sig  

 eller anvender benzin, hvoraf der ikke er betalt afgift, som skulle have  

 været betalt efter denne lov, skal betale afgift af varerne.
Stk. 4.  Afgiften afkræves til betaling senest 14 dage  

 efter påkrav.
Tilsvarende gælder, hvis en virksomhed har modtaget et for  

 stort beløb i godtgørelse efter § 9.
 Stk. 5.  Betales afgiften eller den for meget udbetalte  

 godtgørelse ikke rettidigt, skal der betales 1,3 pct. i månedlig rente for  

 hver påbegyndt måned fra den 1. i den måned, i hvilken beløbet skal betales  

 af virksomheden, dog mindst 10 kr.
 § 25.  Der må ikke uden tilladelse fra  

 skatteministeren indføres benzin af samme eller lignende farve som den  

 benzin, der er tilsat farvestof m.v. som betingelse for afgiftsfritagelse,  

 jf. § 9, stk. 3.
 Stk. 2.  Skatteministeren kan forbyde, at der indføres  

 eller forhandles benzin, der indeholder sådanne stoffer, at den kan  

 forveksles med benzin, der er farvet eller denatureret, jf. § 9, stk. 3.
§ 26.  Med udlandet sidestilles med hensyn til  

 bestemmelserne i denne lov Færøerne og Grønland samt Københavns Frihavn.
Der  

 svares dog afgift af benzin, der forbruges i Københavns Frihavn, medmindre  

 der af toldvæsenet er meddelt bevilling til afgiftsfritagelse eller  

 afgiftsgodtgørelse til de formål, som er nævnt i § 9.
 § 26 a.  Skatteministeren kan fastsætte bestemmelser  

 om adgangen til at klage over afgørelser efter denne lov.
 Stk. 2.  Ministeren kan bestemme, at afgørelser, der er  

 truffet af Direktoratet for Toldvæsenet, ikke kan indbringes for højere  

 administrativ myndighed, jf. dog § 22.
Stk. 3.  Ministeren kan på eget initiativ tage en  

 afgørelse, der er truffet af toldvæsenet, op til nærmere undersøgelse og  

 afgørelse.1) Overgangs- og ikrafttrædelsesbestemmelser § 27.  Loven træder i kraft den 1. januar 1983.
Stk. 2-3. (Udeladt) § 28.  Skatteministeren kan fastsætte de fornødne  

 regler til gennemførelse af loven og herunder fastsætte de nødvendige  

 overgangsbestemmelser.
 § 29.  Loven gælder ikke for Færøerne og Grønland.
Skatteministeriet, den 14. oktober 1988 Anders Fogh Rasmussen / Jan Lyager Olsen 1) Lov nr. 925 af 19. december 1986 (indsættelse af § 26 a) trådte i kraft  

 den 1. januar 1987.
 2) Lov nr. 700 af 12. november 1987 (nedsættelse af afgiften af blyfri  

 benzin) trådte i kraft den 1. december 1987.
