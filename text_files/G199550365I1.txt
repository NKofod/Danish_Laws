Formålet med registeret er at fremskaffe oplysninger til brug for behandlingen af patienter ved de tilsluttede institutioner samt til brug for psykiatrisk forskning.
Endvidere anvendes registeret til sygehusplanlægning på såvel overordnet, lokalt og regionalt samt til patientafregning mellem amtskommunerne.
Personkreds: Registeret må kun indeholde oplysninger om personer, der er eller har været til undersøgelse/behandling på landets psykiatriske afdelinger og institutioner samt tilhørende ambulant virksomhed, psykiatrisk afdeling ved Landssygehuset i Torshavn samt psykiatrisk afdeling på Dronning Ingrids Hospital i Nuuk, begge inklusive ambulant virksomhed.
 Ikrafttrædelsesdato: 01/01/1995. Erstatter tidligere forskrifter.
