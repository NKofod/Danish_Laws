Arbejdsministeriet tiltrådte direktoratets afgørelse om at arbejdet  

 med vognene skulle tilrettelægges og udføres forsvarligt.
De ansatte skal  

 instrueres om de risici der er forbundet med arbejdet med vognene.
 Arbejdsministeriet har i dag skrevet således til A Amt:
 »Ved skrivelser af 29. oktober og 9. november 1990 og 8. januar 1991  

 med bilag har A Amt, Sygehusforvaltningen, klaget over Direktoratet for  

 Arbejdstilsynets afgørelse af 15. oktober 1990 om tilrettelæggelse af  

 rengøringsarbejdet herunder specielt om anvendelse af håndbetjente  

 rengøringvogne på Sygehus B.
 Klagens indhold.
 Til støtte for klagen anføres bl.a. følgende:
Arbejdet med rengøringsvognene er ikke sundhedsskadeligt.
Kombineret med  

 en fyldestgørende instruktion viser erfaringerne fra andre sygehuse og  

 institutioner, at vognene fungerer til rengøringsassistenternes fulde  

 tilfredshed og uden helbredsskadelige virkninger.
 Arbejdstilsynets vedvarende afvisning af fejlbetjeningsproblematikken, som  

 efter sygehusforvaltningens og de tilknyttede teknikeres vurderinger er den  

 helt afgørende årsag til problemerne på Sygehus B.
 Afprøvnings- og måleprocedurerne ved testningen af de forbedrede vogne  

 efterlader tvivl om, hvorvidt Arbejdstilsynet bruger samme måleprocedure som  

 selskabet C, ligesom der er en betydelig forskel på de forskellige målinger,  

 Arbejdstilsynet har gennemført.
 Direktoratet har ikke overholdt forvaltningslovens regler om partshøring,  

 idet man i det endelige påbud af 15. oktober 1990 har lagt oplysninger til  

 grund for afgørelsen, som sygehusforvaltningen ikke tidligere har været  

 præsenteret for og derfor ikke har kunnet forholde sig til.
 Det har gennem hele sagen undret sygehusforvaltningen, at en vogn, som  

 benyttes i mange tusind eksemplarer i resten af landet med accept af de  

 derværende sikkerhedsorganisationer, pludselig på et enkelt sygehus kan give  

 anledning til massive anmeldelser af arbejdsbetingede lidelser.
 Det understøtter i forvaltningens øjne antagelsen om, at opfølgningen af  

 den nødvendige instruktion om brug af vognen ikke er sket, hvor det ligeledes  

 har undret, at direktoratet/kredsen kategorisk har afvist en  

 forbedret/fornyet instruktion som et brugbart initiativ.
Sygehusforvaltningen har ikke på noget tidspunkt fået forevist anmeldelser  

 eller uddrag af disse.
Det har derfor været meget vanskeligt at forholde sig  

 detaljeret til de konkrete klager over vognene.
 Sygehusforvaltningen har gennem hele forløbet erkendt, at det lokale  

 sikkerhedsudvalg på Sygehuset B ikke blev inddraget ved indkøb af vognene.  

 Det er blevet understreget, at fællesindkøb gør det vanskeligt at inddrage  

 alle de lokale sikkerhedsudvalg, men sygehusforvaltningen er opmærksom på, at  

 der nødvendigvis må findes en for sikkerhedsorganisationerne  

 tilfredsstillende løsning på dette problem.
 Forvaltningen finder, at Arbejdstilsynet i sin sagsbehandling har forholdt  

 sig meget overfladisk til det problem, der ligger i budgetmæssigt at skulle  

 udskifte 400-500 rengøringsvogne på sygehusene i amtet.
Arbejdstilrettelæggelsen og arbejdsmiljøet må nødvendigvis sættes i  

 relation til de omkostninger, der er forbundet med arbejdsprocessen.
Derfor  

 har sygehusforvaltningen tidligere tilkendegivet, at der ved vurderingen af  

 fx tekniske hjælpemidler må indgå en sondring mellem, hvornår et hjælpemiddel  

 er sundhedsmæssigt forsvarligt, og hvornår det er optimalt.
 Supplerende til klagen bemærkes følgende:
 At sygehusforvaltningen hele tiden har erkendt, at der på Nyborg Sygehus  

 ikke har været en tilstrækkelig instruktion og opfølgning af denne om brugen  

 af rengøringsvognene.
Amtet har netop som fået bevilget midler til ansættelse af en  

 ergonomi-konsulent, som udelukkende skal have til opgave at bistå personalet  

 på amtets sygehuse med at forebygge skader i forbindelse med udførelse af  

 forskelligt arbejde.
I første fase ved at instruere rengøringsassistenterne  

 på Sygehuset B om den konkrete brug af rengøringsvogne.
 Sagsforløb.
Arbejdsministeriet har sendt klagen til udtalelse i Direktoratet for  

 Arbejdstilsynet.
Det fremgår af udtalelsen og af sagen i øvrigt, at  

 Arbejdstilsynet kreds XX amt den 23. februar 1988 afgav påbud om, at arbejdet  

 skulle tilrettelægges og udføres således, at unødig fysisk belastning samt  

 uhensigtmæssige arbejdsstillinger eller bevægelser undgås.
Desuden blev det  

 påbudt, at der ved rengøringsarbejdet skulle anvendes tekniske hjælpemidler i  

 den udstrækning, der er mulighed herfor.
 Kredsen vejledte om, at der fandtes 2 typer rengøringsvogne, hvoraf den  

 fodbetjente er den ergonomisk bedste, samt at der, for at undgå unødige  

 fysiske belastninger, skal tages hensyn til dette ved indkøb af vogne.
 I afgørelse af 22. januar 1990 meddeler direktoratet, at direktoratet  

 forventer, at der vil blive udviklet en teknisk foranstaltning, der reducerer  

 belastningerne ved brug af den håndbetjente rengøringsvogn, denne  

 foranstaltning skal være indført på samtlige håndbetjente rengøringsvogne på  

 B Sygehus senest den 1. juni 1990. I den mellemliggende periode må hver  

 rengøringsassistent kun benytte håndbetjente vogne ved gulvrengøring 1 1/2  

 time om dagen.
 I afgørelse af 15. oktober 1990 meddeler direktoratet, at ovennævnte frist  

 er sat i bero, fordi produktudviklingen af rengøringsvognene ikke er gået så  

 hurtigt som forventet.
Direktoratet meddeler endvidere, at det påbydes amtets sygehusforvaltning  

 at sikre, at rengøringsarbejdet på Sygehuset B planlægges, tilrettelægges og  

 udføres således, at sundhedsskadelige og unødige fysiske belastninger samt  

 uhensigtmæssige stillinger - eller bevægelser undgås.  

 Sikkerhedsorganisationen skal inddrages i planlægning, tilrettelæggelse og  

 opfølgning.
Endvidere påbydes amtet at sikre, at de ansatte er instrueret om  

 de risici, der er forbundet med rengøring, og hvorledes disse kan forebygges,  

 samt modtage oplæring i brug af tekniske hjælpemidler, samt en for arbejdet  

 relevant arbejdsteknik således, at arbejdet kan tilrettelægges og udføres  

 sikkerheds- og sundhedsmæssigt fuldt forsvarligt.
 Direktoratet gav følgende vejledning i hvordan påbuddet kunne opfyldes:
 Den håndbetjente rengøringsvogn erstattes med et andet teknisk  

 hjælpemiddel, f.eks. en fodbetjent.
 Rengøringsnormen nedsættes.
 Arbejdet med gulvmopning tilrettelægges passende varieret, med et andet  

 arbejde eller pauser, der sikrer de anvendte muskler og sener passende  

 restitution.
 Det fremgår af direktoratets udtalelse til sagen, at rengøringsarbejde er  

 belastende for bevægeapparatet, og at der i det konkrete tilfælde er tale om,  

 at arbejdet er tilrettelagt og udført således, at de ansatte udsættes for  

 sundhedsskadelige belastninger.
Arbejdstilsynets kreds XX Amt har til direktoratet oplyst, at kredsen i  

 løbet af en 3-årig periode har modtaget 64 anmeldelser af konstaterede eller  

 formodede arbejdsbetingede bevægeapparatskader relateret til  

 rengøringsarbejdet.
Anmeldelserne kommer fra flere sygehuse i amtet, men  

 størsteparten er fra Odense Sygehus (48 anmeldelser) og B Sygehus har 8  

 anmeldelser.
 Der er angivet følgende arbejdsforhold som årsag til anmeldelserne:  

 pressearbejde, mobbearbejde, tungt og monotont arbejde og øget arbejdspres.  

 Der kan registreres en tidsmæssig sammenhæng mellem rengøringsvognens  

 gradvise indførelse og stigningerne i anmeldelserne.
Kredsen og direktoratet har gjort forvaltningen opmærksom på, at den  

 håndbetjente vogn er meget belastende for håndled, albue og skulder ved  

 presning af moppen.
Pressen betjenes med en hånd, ryggen er sidebøjet og  

 vredet, hvorved der sker en asymmetrisk belastning af arm, skulder og ryg.  

 Samtidig vrides moppeskaftet ud til siden med den anden hånd.
Det er direktoratets opfattelse, at et asymmetrisk pressetryk på minimum  

 200N (ca. 20 kg) er sundhedsskadeligt, når det gentages ofte, idet  

 rengøringsarbejde (mopning) i sig selv er belastende for bevægeapparatet med  

 deraf følgende risiko for skader.
Direktoratet har bl.a. vejledt om, at et  

 nedadrettet tryk med en hånd ikke bør overstige 50N (ca. 5 kg).
 Direktoratet har endvidere vejledt om, at friktionen mellem moppe og gulv  

 bør reduceres, at moppen bør være lettere samt at moppeskaftet skal kunne  

 vrides inden for vognens bredde, dvs. vinkelret på vognen.
Angående spørgsmålet om instruktion er direktoratet fortsat af den  

 opfattelse, at instruktionen skal tage udgangspunkt i de konkrete forhold og  

 den praktiske udførelse af arbejdet.
En teoretisk instruktion givet under  

 optimale tids- og arbejdsforhold afspejler ikke i fornødent omfang de  

 ansattes arbejdsvilkår.
 Direktoratet har ingen kommentarer til det af forvaltningen fremsendte  

 program for introduktionskursus, som er udarbejdet af selskabet XX- service.  

 Direktoratet har ikke tidligere fået forevist skriftligt materiale vedrørende  

 instruktion, og det foreliggende er dateret juni 1990, hvorfor det ikke er  

 muligt at vurdere, om instruktionen er ændret/forbedret i forhold til  

 tidligere.
 Direktoratet har endvidere anført, at valg af tekniske hjælpemidler skal  

 passe til forholdene samt de personer, der skal anvende dem, idet det  

 bemærkes, at rengøringsvognene er indkøbt, uden at sikkerhedsorganisationerne  

 har været inddraget.
 Sikkerhedsgruppen for rengøringspersonalet på B Sygehus finder, at den  

 fodbetjente rengøringsvogn bedst opfylder de arbejdsmiljømæssige hensyn.  

 Supplerende har direktoratet oplyst, at den fodbetjente vogn blev anvendt på  

 B Sygehus, før rengøringsarbejdet blev omlagt via XX-service, at moppen er  

 lettere og trækkraften for at føre moppen over gulv er ca. det halve af  

 trækkraften for moppen på den håndbetjente vogn.
 Angående bemærkningerne om, at der er tilfredshed med rengøringsvognene på  

 andre sygehuse i amtet, bemærker direktoratet, at det ikke ændrer ved det  

 forhold, at der p.t. er 64 anmeldelser af konstaterede/formodede  

 bevægeapparatskader.
Med hensyn til validiteten af kredsens undersøgelse og de fremkomne  

 måleresultater er det direktoratets opfattelse, at kredsens undersøgelse  

 giver et dækkende billede af rengøringsassistenternes praktiske anvendelse af  

 vognen.
Det fremgår af kredsens undersøgelse »Måling af  

 hånd/armbelastning« af 25. maj 1990, at et let og langsomt tryk kan  

 bringe pressen i bund med en lavere kraft end et hurtigt og hårdt tryk, men  

 at der herved også er en større restvandmængde i moppen.
De målte værdier er  

 derfor et udtryk for den kraft, som rengøringsassistenten finder er nødvendig  

 for, at moppen kan tørre gulvet effektivt.
Direktoratet finder, at det er korrekt, at kredsen har lagt 30N til de  

 målte værdier, idet dynamometret har været nulstillet i udgangsposition og  

 dermed ikke måler den ekstra kraft i nedadgående retning, som dets egenvægt  

 udgør.
Det bemærkes, at 200N er den mindste belastning, som kredsen målte ved  

 undersøgelsen.
 Angående spørgsmålet om rengøringsnormer er det direktoratets opfattelse,  

 at de af forvaltningen fremsendte arbejdsplaner hverken be- eller afkræfter  

 dette spørgsmål, idet det ikke fremgår, hvor meget gulvrengøring den enkelte  

 rengøringsassistent udfører.
Direktoratet har på intet tidspunkt antaget, at der anvendes en fast  

 rengøringsnorm, men har ved skrivelse af den 15. august 1990 fra et andet  

 sygehus i amtet fået oplyst, at 1,5 times rengøring med gulvaskesystemet  

 svarer til ca. 450 (m2) gulvrengøring, hvilket svarer til en rengøringsnorm  

 på 300 (m2) i timen.
Af skrivelsen frembar det, at oplysningen stammer fra et  

 brev, hvori Sygehusforvaltningen meddeler, hvor mange (m2) en husassistent må  

 vaske med den håndbetjente rengøringsvogn, og direktoratet har ikke fundet  

 grundlag for at betvivle rigtigheden heraf.
 Direktoratet beklager, at forvaltningen finder, at direktoratet har  

 tilsidesat forvaltningslovens regler om partshøring, idet det dog bemærkes,  

 at spørgsmålet om høj eller lav rengøringsnorm ikke har haft indflydelse på  

 udformningen af selve afgørelsen, som er et (generelt) funktionspåbud, hvor  

 nedsættelse af rengøringsnormen indgår som en del af metodevejledningen.
Det frembar af afgørelsen af 15. oktober 1990, at selskabet C ved  

 produktudvikling af rengøringsvognen ikke har opnået den af direktoratet  

 angivne standard inden for den fastsatte frist.
Arbejdstilsynet modtog stadig  

 mange anmeldelser af arbejdsbetingede lidelser, og direktoratet var derfor  

 nødsaget til at afgive et nyt påbud.
 Angående forvaltningens ønske om at blive gjort bekendt med indholdet af  

 anmeldelserne bemærker direktoratet, at direktoratet ikke er bekendt med, at  

 forvaltningen tidligere har fremsat et officielt ønske herom.
 Direktoratet finder i øvrigt ikke, at det burde være nødvendigt for, at  

 forvaltningen kan forholde sig detaljeret til klagerne, idet Arbejdstilsynet  

 har redegjort for, hvori de sundhedsskadelige belastninger består, samt  

 vejledt om hvordan de sundhedsskadelige belastninger kan reduceres.
 Med hensyn til det af forvaltningen anførte om udskiftning af 400-500  

 rengøringsvogne, samt at der må sondres mellem, hvornår et hjælpemiddel er  

 forsvarligt eller optimalt, kan det oplyses, at Arbejdstilsynet ikke har  

påbudt udskiftning af vognene, men at det alene indgår som et af flere  

 metodeforslag til opfyldelse af funktionspåbudet, idet det er direktoratets  

 vurdering, jf. tidligere, at et tryk på 200N er sundhedsskadeligt, når det  

 gentages ofte, hvorved der ikke er tale om en forsvarlig anvendelse.
 Direktoratet finder det positivt, at Amtet påregner at ansætte en  

 ergonomikonsulent, som skal bistå personalet på de fynske sygehuse med at  

 forebygge skader i forbindelse med udførelse af forskelligt arbejde.
 Direktoratet finder, at det er et tiltag med henblik på opfyldelse af den  

 del af direktoratets påbud, som omhandler instruktionen af de ansatte.
For så vidt angår den øvrige del af påbudet har forvaltningen oplyst, at  

 rengøringsassistenterne ikke har gulvrengøring i det omfang, som direktoratet  

 har antaget, samt at arbejdet er varieret tilrettelagt.
Under forudsætning  

 heraf finder direktoratet, at direktoratets vejledning om nedsættelse af  

 rengøringsnormen og en mere varieret tilrettelæggelse af arbejdet allerede er  

 udført praksis.
Tilbage udestår således alene spørgsmålet om rengøringsvognen.
Her kan  

 direktoratet som supplerende vejledning foreslå, at der i overgangsperioden  

 indtil vognene er udskiftet eller selskabets C's produktudvikling kan opfylde  

 direktoratets funktionskrav, som der tidligere er vejledt om, sættes en  

 ekstra og lettere moppe på vognen, som alene skal bruges til aftørring af  

 gulve, idet antallet af presninger af moppen herved reduceres.
 Arbejdsministeriet har efter Arbejdsmiljørådets indstilling fået fremsendt  

 »Rapport vedrørende ergonomi, gennemgang af renhedsgradssystemet på B  

 Sygehus«.
Arbejdsministeriet har sendt rapporten til udtalelse i Arbejdstilsynet med  

 henblik på at vurdere, om rapporten indeholder noget nyt, der bør indgå i  

 klagesagen.
Rapporten har ikke givet anledning til ændring i direktoratets  

 indstilling.
 Arbejdsmiljørådets indstilling.
 Klagen har i henhold til arbejdsmiljølovens § 66, stk. 1, nr. 4, været  

 forelagt Arbejdsmiljørådet, der har udtalt, at det bemærkes, at de kommunale  

 arbejdsgivere grundlæggende mener, at sagen burde have været løst lokalt.
 De kommunale arbejdsgivere hæfter sig ved, at Amtet har fulgt påbudet ved  

 at reducere rengøringsnormen, variere arbejdet og ved at forbedre  

 instruktionen gennem ansættelse af en ergo-konsulent, og kan på denne  

 baggrund støtte klageren.
 DA, de statslige arbejdsgivere, Landbrugsrådet og SALA støtter de  

 kommunale arbejdsgivere.
 De kommunale arbejdsgivere oplyser endvidere, at A Amt er indstillet på at  

 løse problemet med de gamle rengøringsvogne, så snart direktoratet har  

 godkendt en prototype.
 Direktoratet bemærker hertil, at Arbejdstilsynet ikke typegodkender  

 rengøringsvogne.
 LO støtter direktoratets indstilling og mener, at A Amt må indkøbe  

 rengøringsvogne i samarbejde med sikkerhedsorganisationen for at forebygge  

 fremtidige arbejdsskader.
 AC, FTF, Arbejdslederne og formanden støtter ligeledes direktoratets  

 indstilling.
 Arbejdsministeriets afgørelse.
 Arbejdsministeriet skal i den anledning meddele, at man med hjemmel i  

 Arbejdsministeriets bekendtgørelse nr. 323 af 7. juli 1983 om arbejdets  

 udførelse, § 4, § 10 og § 17 tiltræder direktoratets afgørelse af 15. oktober  

 1990, således at det påbydes A Amtskommune, Sygehusforvaltningen, at sikre,  

 at rengøringsarbejdet på B Sygehus planlægges, tilrettelægges og udføres  

 således, at sundhedsskadelige og unødige fysiske belastninger undgås samt  

 uhensigtmæssige stillinger - eller bevægelser undgås.  

 Sikkerhedsorganisationen skal inddrages i planlægning, tilrettelæggelse og  

 opfølgning.
 Arbejdsministeriet skal endvidere meddele, at man med hjemmel i lov nr.  

 681 af 23. december 1975 om arbejdsmiljø, jf. lov bekendtgørelse nr. 646 af  

 18. december 1985 § 17 tiltræder direktoratets afgørelse af 15. oktober 1990,  

 hvorefter det påbydes A Amtskommune, Sygehusforvaltningen at sikre, at de  

 ansatte er instrueret om de risici, der forbundet med rengøring, og hvorledes  

 disse kan forebygges, samt modtager oplæring i brug af tekniske hjælpemidler,  

 samt en for arbejdet relevant arbejdsteknik således, at arbejdet kan  

 tilrettelægges og udføres sikkerheds- og sundhedsmæssigt fuldt forsvarligt.
 Arbejdsministeriet skal i den forbindelse bemærke, at A Amtskommune efter  

 det oplyste har opfyldt instruktionspligten i henhold til sidst nævnte påbud.
 Arbejdsministeriets begrundelse.
 Der er i afgørelsen lagt vægt på, at der fortsat bliver indgivet  

 anmeldelser for formodede arbejdsbetingede lidelser relateret til  

 håndbetjente rengøringsvogne.
Herudover er der lagt vægt på, at pressetrykket/kraftforbruget ved  

 anvendelse af omhandlede håndbetjente rengøringsvogne, uanset valg af metode,  

 er betydeligt større end det sundhedsmæssigt forsvarlige niveau på 50 N.
Det er således ikke muligt, som af klageren påstået at  

 instruere sig ud af problemet.
 Efterkommelse og tilbagemelding.
