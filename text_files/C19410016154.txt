 Justitsministeriet har fra Overlægen ved et Sindssygehospital modtaget  

 Forespørgsel om, hvorvidt en personlig umyndiggjort Patient kan fremsætte  

 Begæring om Udskrivning fra Sindssygehospital i Henhold til § 9 i Lov Nr. 118  

 af 13. April 1938 om sindssyge Personers Hospitalsophold.
 Justitsministeriet har i den Anledning med Bemærkning, at nævnte Lovs § 9,  

 1. Stk., nævner Patienten selv, og at hverken Loven eller dens Forarbejder  

 giver Hjemmel for en indskrænkende Fortolkning, hvilket heller ikke vilde  

 være stemmende med Lovens Formaal, udtalt, at en personlig umyndiggjort  

 Patient efter Justitsministeriets Formening selv kan fremsætte Begæring om  

 Udskrivning, men at Værgens Erklæring over Begæringen da bør indhentes.
