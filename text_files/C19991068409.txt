Kundgørelse om bistand til  

 identifikation af omkomne I henhold til justitsministeriets bemyndigelse er der  

 under rigspolitichefen oprettet et beredskab med henblik på at yde  

 bistand til identifikation af omkomne.
1.	Identifikationsberedskabets opgaver Identifikationsberedskabet er oprettet med henblik  

 på, at en ekspertgruppe (ID-gruppen) kan yde assistance til politiet og  

 andre myndigheder ved identifikation af omkomne, navnlig i tilfælde  

 hvor flere er omkommet, og ofrene ikke umiddelbart kan identificeres, f.eks.  

 ved havari af skib eller luftfartøj.
Udsættes en skandinavisk rutemaskine for havari  

 eller kapring, vil der i samarbejde mellem SAS og rigspolitichefens  

 eftersøgningstjeneste snarest muligt blive udarbejdet en liste,  

 omfattende besætning og de passagerer, hvis identitet kan konstateres  

 på grundlag af forudbestillinger og billetter afleveret ved  

 ombordstigning.
Listen vil omgående blive meddelt vedkommende  

 politikreds.
2.	Administration Rigspolitichefen træffer afgørelse om  

 ID-gruppens sammensætning og træffer aftale med retsmedicinere,  

 retsodontologer, andre sagkyndige og teknisk personale om tilknytning til  

 beredskabet, herunder om hvem der indtræder som faste medlemmer af  

 ID-gruppen, og hvem der udpeges som suppleanter.
 Rigspolitichefen udarbejder en instruks til medlemmerne af  

 identifikationsberedskabet.
 Rigspolitichefen træffer bestemmelse om udsendelse  

 af ID-gruppen, udpeger lederen af gruppen, anskaffer det nødvendige  

 udstyr og træffer foranstaltninger til uddannelse af  

 identifikationsberedskabets medlemmer.
 Rigspolitichefens eftersøgningstjeneste er  

 sekretariat for beredskabet.
3.	ID-gruppens sammensætning ID-gruppen sammensættes normalt således:
1 leder, der polititjenestemand, 1 retsmediciner, 1 retsodontolog, 1 polititjenestemand fra rigspolitichefens  

 eftersøgningstjeneste.
 Derudover efter behov personale fra teknisk afdeling og  

 centralbureauet for identifikation, samt personale til bistand for  

 retsmedicineren og retsodontologen.
4.	Assistance til opgaver i udlandet Rigspolitichefen træffer bestemmelse om assistance  

 til identifikationsopgaver i udlandet.
 Private, der retter henvendelse til politiet med anmodning  

 om identifikation af omkomne i udlandet, bør henvises til  

 udenrigsministeriet.
5.	Assistance til opgaver i Danmark Begæring om assistance kan fremsættes af  

 vedkommende politimester (politidirektøren), i almindelig kontortid  

 direkte til sekretariatet og uden for almindelig kontortid rettes henvendelse  

 til rigspolitichefen afd.
E, telexkontoret, der formidler kontakt til  

 sekretariatet.
Politimesteren (politidirektøren) har ansvaret for  

 løsningen af de foreliggende opgaver.
Politimesteren  

 (politidirektøren) instruerer i fornødent omfang ID-gruppens  

 leder om tilrettelæggelsen af arbejdet og stiller de nødvendige  

 faciliteter til rådighed for ID-gruppen.
 Politimesteren (politidirektøren) træffer  

 bestemmelse om, hvornår undersøgelsesarbejdet med henblik  

 på identifikation skal ophøre.
ID-gruppen fører rapport over sine  

 undersøgelser med angivelse af, hvilke fund der er gjort.
Ved  

 identifikation anføres, hvilke kriterier identifikationen bygger  

 på.
Der udfærdiges identifikationsrapport til den stedlige  

 myndighed.
