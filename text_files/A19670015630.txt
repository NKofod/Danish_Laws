 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
 § 1.  Efter forhandling med det udenrigspolitiske nævn  

 kan der ved kgl. anordning træffes sådanne forholdsregler, som Danmark i  

 medfør af De Forenede Nationers pagt er forpligtet til at iværksætte til  

 gennemførelsen af beslutninger, der er truffet af sikkerhedsrådet i  

 overensstemmelse med art. 41, jfr. art. 39, i pagtens kapitel VII.
 Stk. 2.  Forholdsreglerne kan omfatte danske  

 statsborgere, der opholder sig uden for den danske stat.
 § 2.  Loven træder i kraft ved bekendtgørelsen i  

 Lovtidende.
 Givet på Christiansborg slot, den 10.  

 maj 1967.
 Under Vor Kongelige Hånd og Segl.
 FREDERIK R.
\J.O.
Krag.
