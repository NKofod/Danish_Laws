Klage  

 over tvangsbehandling med Cisordinol med henblik på overgang til Cisordinol  

 Depot op til 500 mg pr. uge Det lokale Psykiatriske Patientklagenævn godkendte beslutningen  

 om tvangsmedicineringen, men tilsidesatte beslutningen vedrørende  

 depotbehandling.
Nævnet fandt, at tvangsbehandlingen opfyldte kravet om  

 mindst  

 indgribende foranstaltning og lagde vægt på, at patienten var forsøgt  

 motiveret  

 til frivillig antipsykotisk behandling gennem 6 dage forud for beslutningen  

 om  

 tvangsbehandling.
Endelig fandt nævnet ud fra en konkret vurdering, at  

 tvangsbehandling med depot ikke opfyldte kravet om mindst indgribende  

 behandlingsform.
Sundhedsvæsenets Patientklagenævn tiltrådte afgørelsen  

 fra Det lokale Psykiatriske Patientklagenævn, men fandt dog, at grundlaget  

 for  

 at indlede tvangsbehandling med depotmedicin var til stede.
Nævnet oplyste,  

 at  

 det af § 5 i den dagældende bekendtgørelse om tvangsbehandling, fiksering,  

 tvangsprotokoller m.v. på psykiatriske afdelinger, fremgår, at  

 depotpræparater  

 i videst muligt omfang bør undgås.
Det var nævnets opfattelse, at tvangsmedicinering med  

 depotmedicin sædvanligvis er en mere indgribende foranstaltning end  

 tvangsmedicinering med et tilsvarende præparat med almindelig virkningstid,  

 men  

 nævnet fandt imidlertid ud fra en konkret vurdering, at Cisordinol i  

 depotform  

 i dette tilfælde opfyldte kravet om mindst indgribende behandlingsform på det  

 tidspunkt, hvor beslutningen om tvangsbehandling blev truffet.
Nævnet lagde  

 herved vægt på, at patienten efter nævnets opfattelse fik usædvanligt udtalte  

 infiltrationer i sædemuskulaturen i forbindelse med de daglige injektioner,  

 og  

 at han oplyste, at han følte sig ødelagt af de daglige injektioner.
Nævnet  

 fandt det herefter godtgjort, at daglige injektioner ville være forbundet med  

 vedvarende daglig fysisk gene for patienten.
