Handelsværdi pr. 19/5-93 - Handelsværdi pr. 19-5 1993, - Unoterede anparter Reference: ABL § 4, jf. § 19, stk. 3, i lov nr. 421 af 25/6 1993 om  

 ændring af ABL og forskellige andre skattelove.
 LV 1994 S.G. 2.4.4.2.5.
 Spørgsmål:
Kan handelsværdien på anparterne i Holdingselskabet X ApS pr.  

 19. maj 1993 ansættes til kurs 34.750? Svar:
Nej.
Kursen kan ansættes til 22.800.
 Se i øvrigt sagsfremstilling og begrundelse.
 Holdingselskabet X ApS med en anpartskapital på nom. 80.000 kr. er  

 etableret i 1989 af anpartshaverne A (51 pct.), B (24,5 pct.) og C (24,5  

 pct.). Ejerkredsen og ejerforholdet er uændret og selskabets anparter  

 har således ikke været handlet siden stiftelsen.
 Holdingselskabet X ApS ejer 100 pct. af aktiekapitalen i et andet selskab  

 samt ejendommene, hvorfra datterselskabet driver sin virksomhed.
 Koncernens aktivitet er handels- og ingeniørvirksomhed omfattende  

 varetagelsen af primært udenlandske producenters markedsføring,  

 service og produktsupport på det industrielle og institutionelle  

 marked.
 Der anmodes om godkendelse af en handelsværdi på anparterne  

 på i alt kr. 27.800.000 opgjort på baggrund af den fremtidige  

 indtjening, svarende til en kurs på anparterne på 34.750.
 Til sammenligning har revisor opgjort selskabets skattemæssige indre  

 værdi pr. 31. maj 1993 til kr. 18.252.653.
 Revisor har indregnet en goodwill på kr. 10.431.000 beregnet med  

 udgangspunkt i SD-cirkulære 1988-17 af 24. marts 1988 (gammel  

 metode).
 Revisor har anført, at en likviditetsbaseret metode vil være  

 den teoretisk mest korrekte, men på grund af det besvær og den  

 usikkerhed, der vil være med fremskaffelse af et tilstrækkeligt  

 data grundlag, er der anvendt en indtjeningsbaseret metode.
Den anvendte »capitalized earnings value« metode er en tilbagediskontering  

 af den fremtidige normale indtjening.
Modellens variable elementer er  

 normalindtjeningen og diskonteringsfaktoren.
På grund af den usikkerhed, der er forbundet med budgetter og  

 prognoser for de kommende år, har man undladt at inddrage disse i det  

 vægtede gennemsnit af normalindtjeningen.
I foråret 1993 blev der  

 budgetteret med et overskud på 5.209.000 kr. før skat i  

 datterselskabet for regnskabsåret 1993/94. Efter disse  

 forudsætninger er normalindtjeningen opgjort til 3.890.000 kr.  

 før selskabsskat.
Der er anvendt en diskonteringsfaktor før skat på 14 pct. i  

 beregningen af selskabets handelsværdi.
Denne er opgjort med  

 udgangspunkt i renten på en passiv investering i obligationer (pr. 19.  

 maj 1993). Den passive investeringsrente er forhøjet med tillæg  

 for driftsrisikoen ved aktieinvesteringer (2,0) og tillæg for den lave  

 omsættelighed for unoterede aktier (2,8).
 På baggrund heraf er selskabets handelsværdi opgjort til  

 27.785.000 kr. (3.890.000 kr./14 pct.) svarende til en kurs på  

 anparterne på 34.750.
 En bank, har med bemærkning om, at man ikke har gennemgået de  

 bagved liggende talmæssige sammenhænge, endsige regnskaber for  

 holdingselskabet, erklæret sig enig i de betragtninger, der ligger bag  

 revisors opstilling af handelsværdi begrundet i fremtidig  

 indtjening.
 Ligningsmyndigheden, har oplyst følgende omkring skattekurs  

 på baggrund af sidste regnskab før 19. maj 1993,  

 regnskabsmæssig indre værdi for de seneste 3 regnskabsår  

 før 19. maj 1993 (herunder regnskabsstatus 1/6 1993), og  

 skattemæssige indre værdi for samme år, og bemærket,  

 at de anførte tal for skatteåret 1994/95 (regnskabsår 1.  

 juni 1992-31.maj 1993) er beregnet af selskabets revisor, idet  

 ligningsmyndigheden ikke har haft mulighed for at verificere  

 angivelserne:
Skatteår Skattekurs regnskabs mæssigt indre værdi skattemæssig indre værdi 1991/92 5 1.528.835 kr.
 - 829.149 kr.
1992/93 5 2.798.983 kr.
 - 510.113 kr.
1993/94 2920 5.652.368 kr.
 4.300.458 kr.
1994/95 9777 8.690.805 kr.
 8.209.769 kr.
Ligningsmyndigheden er enig med revisor i, at der bør beregnes en  

 samlet koncerngoodwill for at kursen kan fastsættes korrekt.
Goodwill  

 kan efter ligningsmyndighedens opfattelse ansættes som beregnet af  

 revisor.
Der tages dog det forbehold, at der endnu ikke er foretaget en  

 ligningsmæssig behandling af skatteåret 1994/95, der  

 således indgår i beregningen udelukkende med revisors  

 angivelser.
 På grundlag af den af revisor beregnede skattemæssige indre  

 værdi på 7.821.600 kr. pr. 31. maj 1993, kan der beregnes en  

 kurs, som følger:
(10.430.000 kr. + 7.821.600 kr.) x 100 = 22.814, 80.000 kr.
 eller nedrundet til 22.800.
 Ligningsmyndigheden er imidlertid ikke enig i, at selskabets værdi  

 beregnes som den kapital, der skal til for, med en af revisor valgt  

 diskonteringsfaktor, at give en forrentning, svarende til en af revisor  

 beregnet, vægtet normalindtjening.
 Formueskattekursen er ifølge kurslisten følgende:
 1. januar 1991:
100 1. januar 1992:
5 1. januar 1993:
5 1. januar 1994:
2920 Det fremgår af selskabets vedtægter at dets anpartshavere ved  

 overgang af anparter har forkøbsret i forhold til deres besiddelse af  

 anparter i selskabet til den kurs, der bevisligt kan opnåes fra en  

 seriøs tilbudsgiver uden for anpartshavernes kreds, dog maksimalt til  

 en kurs svarende til anparternes indre værdi.
Såfremt en  

 anpartshaver ikke ønsker at gøre brug af sin forkøbsret,  

 fordeles dennes andel forholdsmæssigt mellem de øvrige  

 anpartshavere i forhold til deres besiddelse af anparter i selskabet.
 Mellem selskabet og dets tre anpartshavere er indgået en  

 anpartshaveroverenskomst hvoraf det fremgår at ved enhver  

 overførelse herunder overdragelse, gave m.v., af en anpartshavers  

 anparter har de øvrige anpartshavere forkøbsret, indbyrdes  

 forholdsmæssigt, til samtlige anparter tilhørende den  

 pågældende (først tilbydende) anpartshaver til en kurs,  

 der svarer til anparternes handelsværdi.
Selskabets statsautoriserede revisor fastsætter anparternes  

 handelsværdi, hvorved der tages udgangspunkt i det senest aflagte  

 reviderede årsregnskab og derefter foretages reguleringer for skjulte  

 reserver, goodwill og eventuelle forpligtelser, der ikke fremgår af  

 regnskabet.
Ved fastsættelse af goodwill tages udgangspunkt i  

 selskabets tre sidst aflagte årsregnskaber samt en vurdering af  

 selskabets fremtidsudsigter.
 Told- og Skatteregionen har udtalt sig i overensstemmelse med  

 ligningsmyndighedens udtalelse i sagen.
 Ligningsrådet finder på baggrund af det i sagen oplyste, at  

 selskabets handelskurs pr. 19. maj 1993, med respekt af den  

 ligningsmæssige behandling af regnskabstallene, kan ansættes til  

 22.800, som udtryk for anparternes indre værdi.
 Det tilføjes, at handelsværdien pr. 19/5-1993 alene vil kunne  

 anvendes for personlige anpartshavere, der ikke er  

 værnsaktionærer pr. 18/5 1993 og under forudsætning af, at  

 anparterne afhændes efter mindst 3 års ejertid.
