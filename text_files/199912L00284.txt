Fremsat den 26. april 2000 af  

 sundhedsministeren (Sonja Mikkelsen) Forslag til Lov om ændring af lov om  

 apoteksvirksomhed (Sygehusapoteker) § 1 I lov om apoteksvirksomhed, jf. lovbekendtgørelse nr. 657 af 28.  

 juli 1995 som ændret ved § 31 i lov nr. 386 af 22. maj 1996,  

 § 1 i lov nr.1228 af 27. december 1996, § 6 i lov nr. 224 af 25.  

 marts 1997 og lov nr. 1042 af 23. december 1998, foretages følgende  

 ændringer:
 1. Efter § 56 indsættes:
»§ 56 a.
Sygehusapoteker kan for offentlige og  

 private virksomheder og institutioner udføre opgaver, der naturligt og  

 hensigtsmæssigt knytter sig til et sygehusapoteks virksomhed.
Stk. 2. Sygehusapoteket skal opkræve betaling for at  

 udføre de i stk. 1 nævnte opgaver.
Betalingen skal mindst  

 dække omkostningerne ved at udføre den enkelte opgave.  

 Sundhedsministeren kan fastsætte nærmere regler herom, herunder  

 regler om omkostningskalkulationen i forbindelse med udførelsen af den  

 enkelte opgave.
 Stk. 3. Lægemiddelstyrelsen kan i særlige  

 tilfælde fritage et sygehusapotek for pligten til at opkræve  

 betaling efter stk. 2.«.
 2. I § 72, stk. 1, nr. 1, ændres »eller  

 § 41, stk. 1 og 2,« til: »§ 41, stk. 1 og 2, eller  

 § 56 a, stk.1 og 2,«.
§ 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger Sygehusapotekerne har på en række  

 områder udviklet en særlig ekspertise, som med apotekerlovens  

 nuværende regulering af sygehusapotekernes virksomhedsområde ikke  

 kan komme private virksomheder og offentlige institutioner, der ikke er  

 omfattet af sygehusapotekernes virksomhedsområde, til gode.  

 Formålet med lovforslaget er at åbne mulighed for, at private og  

 offentlige virksomheder og institutioner gennem samarbejde med et  

 sygehusapotek kan drage nytte af denne særlige ekspertise.
 Apotekerlovens § 56 regulerer udtømmende de  

 opgaver, der kan varetages af et sygehusapotek eller en sygehusapoteksfilial.  

 Efter bestemmelsen kan et sygehusapotek fremstille magistrelle  

 lægemidler, lægemidler for hvilke der er udstedt en  

 markedsføringstilladelse, samt andre varer end lægemidler  

 såfremt den pågældende vare anvendes i sundheds- og  

 sygeplejen på sygehuse.
 Herudover kan sygehusapoteket i kraft af dets  

 funktionsmæssige indplacering i sygehuset som nævnt i  

 bemærkningerne til forslag til lov om apoteksvirksomhed  

 (Folketingstidende 1983-84, Tillæg A sp. 2493) varetage  

 rådgivnings- og kontrolfunktioner i relation til sygehusets  

 afdelinger.
Efter § 57, stk. 2, kan farmaceutiske  

 specialiteter kun søges godkendt til fremstilling på  

 sygehusapotek af Amternes Lægemiddelregistreringskontor I/S.
For  

 lægemidler, der søges godkendt efter den 1. januar 1985, kan der  

 efter lovens § 56, stk. 1, nr. 4, kun udstedes en  

 markedsføringstilladelse til Amternes  

 Lægemiddelregistreringskontor I/S, såfremt det  

 pågældende lægemiddel helt eller fortrinsvist er bestemt  

 til at anvendes til sygdomsbehandling på sygehuse.
 Efter den gældende lovs § 55, stk. 1, kan  

 et sygehusapotek alene levere lægemidler og andre varer til sygehuse og  

 andre institutioner, der er omfattet af sygehuslovens § 3.  

 Sundhedsministeren kan dog herudover meddele et sygehusapotek tilladelse til  

 at levere lægemidler og andre varer til statsinstitutioner.
 For at sygehusapotekernes særlige ekspertise kan  

 komme private virksomheder til gode foreslås det med lovforslagets  

 § 1, nr. 1, at der gives sygehusapoteker adgang til at udføre  

 opgaver for private og offentlige virksomheder og institutioner,  

 såfremt varetagelsen af den pågældende opgave knytter sig  

 naturligt til et sygehusapoteks virksomhed.
Efter den foreslåede bestemmelse vil et  

 sygehusapotek eksempelvis kunne foretage analyser af råvarer til  

 lægemiddelfremstilling, herunder emballage, og af færdigt  

 fremstillede lægemidler for private og offentlige virksomheder.
Et  

 sygehusapotek vil endvidere kunne fremstille lægemidler i  

 lønarbejde for en privat virksomhed, ligesom sygehusapoteket vil kunne  

 foretage færdigkonfektionering og dosispakning af lægemidler, der  

 skal indgå i en klinisk afprøvning samt fremstille de  

 placebopræparater, der skal indgå i afprøvningen.
Et  

 sygehusapotek vil endvidere kunne rådgive private og offentlige  

 virksomheder og institutioner i relation til de opgaver, sygehusapoteket  

 udfører for virksomheden, samt i øvrigt inden for  

 områder, hvor den pågældende rådgivningsvirksomhed  

 knytter sig naturligt til sygehusapotekets virksomhed.
Et sygehus vil kun kunne udføre en opgave for  

 private og offentlige virksomheder og institutioner, såfremt opgaven  

 naturligt knytter sig til et sygehusapoteks virksomhed.
Et sygehusapotek kan  

 derfor eksempelvis ikke påtage sig analyse af kosmetiske produkter  

 eller veterinære lægemidler eller produktion af veterinære  

 lægemidler eller andre produkter til dyr.
Et sygehusapotek vil  

 endvidere ikke kunne påtage sig forskning i og udvikling af et nyt  

 lægemiddel for en privat virksomhed, jævnfør herved, at et  

 sygehusapotek efter apotekerlovens § 56, stk. 1, nr. 4, kun kan  

 fremstille et lægemiddel, der efter den 1. januar 1985 er godkendt til  

 fremstilling på sygehusapotek, såfremt det pågældende  

 lægemiddel helt eller fortrinsvist er bestemt til at anvendes til  

 sygdomsbehandling på sygehuse.
Det er endvidere en forudsætning for varetagelsen af  

 en opgave for private eller offentlige virksomheder og institutioner, at  

 varetagelsen af opgaven kan ske inden for sygehusapotekets eksisterende  

 kapacitet.
Påtager et sygehusapotek sig for en privat eller offentlig  

 virksomhed at udføre en opgave, som den private eller offentlige  

 virksomhed kun kunne udføre, hvis den var i besiddelse af en  

 lægemiddelvirksomhedsgodkendelse fra Lægemiddelstyrelsen efter  

 lægemiddellovens § 8, kræver sygehusapotekets udførelse af  

 opgaven også Lægemiddelstyrelsens godkendelse efter  

 lægemiddellovens § 8.
Efter den foreslåede ny § 56 a, stk. 2,  

 skal et sygehusapotek opkræve betaling for varetagelsen af opgaver, der  

 udføres efter den foreslåede bestemmelse for private og  

 offentlige.
Betalingen for hver enkelt opgave skal mindst dække de  

 udgifter, der for sygehusapoteket er forbundet med at løse  

 opgaven.
 Det foreslås samtidigt, at sundhedsministeren  

 bemyndiges til at fastsætte nærmere regler om sygehusapotekets  

 prisfastsættelse, herunder regler om opgørelsen af de  

 omkostninger, der er forbundet med udførelsen af den enkelte opgave.  

 Det vil i de kommende regler blive fastsat, at kalkulationen af  

 sygehusapotekets samlede omkostninger ved udførelse af en opgave for  

 en privat eller offentlig virksomhed eller institution skal omfatte:
a)	alle de direkte omkostninger, der er forbundet med  

 opgavevaretagelsen, f.eks. løn incl. pensionsbidrag og andre  

 løndele samt over- og merarbejde, tjenesterejser, materialer og  

 specielt anskaffet apparatur, og b)	alle de indirekte omkostninger, der er forbundet med  

 opgavevaretagelsen, f.eks. indirekte lønomkostninger, andel af  

 fællesomkostninger til f.eks. ledelse, administration, husleje, udstyr,  

 udvikling m.v. og lovpligtige forsikringer, pensionsforpligtelser,  

 forrentning af driftskapital, forrentning og afskrivning af  

 anlægsværdier samt beregnede omkostninger for faciliteter i  

 øvrigt, der er stillet til rådighed ved opgavevaretagelsen.
Efter det foreslåede stk. 3 kan sygehusapoteket  

 dog i særlige tilfælde med Lægemiddelstyrelsens godkendelse  

 undlade at opkræve betaling.
Dette kan f.eks. være i forbindelse  

 med varetagelse af mindre opgaver for nødhjælpsorganisationer i  

 katastrofesituationer, eller i en situation, hvor det vil være ubilligt  

 at opkræve betaling.
Efter den gældende lovs § 58, stk. 1, skal  

 sygehusapotekerne udarbejde regnskabsoplysninger efter regler fastsat af  

 sundhedsministeren.
Efter bestemmelsen i § 58, stk. 1, vil der  

 blandt andet kunne fastsættes regler om, at der skal aflægges  

 særskilt regnskab for udgifter og indtægter ved virksomhed, der  

 udføres i medfør af den foreslåede bestemmelse til ny  

 § 56 a.
Økonomiske og administrative konsekvenser for det offentlige Forslaget vil ikke have økonomiske og  

 administrative konsekvenser for staten.
Det er Sundhedsministeriets vurdering, at den med  

 lovforslagets § 1, nr. 1, foreslåede adgang for sygehusapoteker  

 til at udføre opgaver for offentlige og private virksomheder og  

 institutioner kun vil blive benyttet i et begrænset omfang.
Da  

 sygehusapoteket skal opkræve en betaling for udførelsen af en  

 opgave for en offentlig eller privat virksomhed, der mindst dækker de  

 udgifter, der er forbundet med varetagelsen af den pågældende  

 opgave, vil lovforslaget ikke medføre merudgifter for amtskommunerne  

 og Københavns og Frederiksberg Kommuner.
Det skønnes, at  

 lovforslaget kun i meget begrænset omfang vil indebære en  

 nettoindtægt for amtskommunerne og Københavns og Frederiksberg  

 Kommuner.
Lovforslaget vil ikke have administrative konsekvenser af betydning  

 for amtskommunerne og Københavns og Frederiksberg Kommuner.
Økonomiske og administrative konsekvenser for erhvervslivet Som nævnt er det Sundhedsministeriets vurdering, at  

 private virksomheder kun i meget begrænset omfang vil indgå  

 aftale med et sygehusapotek om udførelse af opgaver for virksomheden.  

 For enkelte virksomheder, der har et specielt behov for eksempelvis  

 fremstilling af et lægemiddel i mindre partier til brug i en klinisk  

 afprøvning eller for udførelse af særlige analyser, som  

 hensigtsmæssigt udføres af et sygehusapotek, kan det være  

 en lettelse at kunne indgå aftale med et sygehusapotek om  

 udførelse af de pågældende opgaver.
Miljømæssige konsekvenser Forslaget har ingen miljømæssige  

 konsekvenser.
Forholdet til EU-retten Forslaget har ikke EU-retlige aspekter.
Vurdering af konsekvenser af  

 lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Amtskommunerne får mulighed for at opnå  

 nettomerindtægt af beskeden størrelse Ingen Administrative konsekvenser for stat, kommuner og  

 amtskommuner Ingen Kravene til amtskommunernes regnskabsaflæggelse for  

 sygehusapotek vil øges Økonomiske konsekvenser for erhvervslivet For specielt mindre virksomheder kan det være en  

 økonomisk fordel at lade sygehusapoteket udføre en opgave, hvor  

 alternativet er, at virksomheden selv udfører opgaven.
Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget har ikke EU-retlige aspekter.
Bemærkninger til de enkelte  

 bestemmelser Til § 1 Der henvises i det hele til de almindelige  

 bemærkninger.
Til § 2 Loven træder i kraft dagen efter  

 bekendtgørelsen i Lovtidende.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om apoteksvirksomhed, jf. lovbekendtgørelse nr. 657 af 28.  

 juli 1995 som ændret ved § 31 i lov nr. 386 af 22. maj 1996,  

 § 1 i lov nr.1228 af 27. december 1996, § 6 i lov nr. 224 af 25.  

 marts 1997 og lov nr. 1042 af 23. december 1998, foretages følgende  

 ændringer:
 § 54. Sygehusapoteker og sygehusapoteksfilialer kan oprettes  

 af staten, en amtskommune og Hovedstadens Sygehusfællesskab.
 § 55. Et sygehusapotek og en sygehusapoteksfilial kan levere  

 lægemidler og andre varer til sygehuse og institutioner, der er  

 omfattet af bestemmelsen i sygehuslovens § 3.
 Stk. 2. Sundhedsministeren kan meddele sygehusapoteker og  

 sygehusapoteksfilialer tilladelse til at levere lægemidler og andre  

 varer til statsinstitutioner.
 § 56. Sygehusapoteker kan fremstille:
1)	magistrelle lægemidler, 2)	de i § 57, stk. 1, nævnte lægemidler,  

 såfremt disse af registreringsindehaveren er anmeldt til  

 Lægemiddelstyrelsen inden den 1. januar 1987 til fortsat fremstilling  

 på sygehusapotek, 3)	farmaceutiske specialiteter, der inden den 1. januar 1985 er  

 registreret i henhold til § 15 i lov om lægemidler til  

 fremstilling på sygehusapotek, 4)	farmaceutiske specialiteter, der efter den 1. januar 1985 godkendes  

 til fremstilling på sygehusapotek, såfremt de  

 pågældende lægemidler helt eller fortrinsvis er bestemt til  

 at anvendes til sygdomsbehandling på sygehuse, og 5)	andre varer, der anvendes i sundheds- og sygeplejen på  

 sygehusene.
 Stk. 2. De i stk. 1 nævnte lægemidler og  

 andre varer kan forhandles til andre sygehusapoteker.
 Stk. 3. De i stk. 1 nævnte lægemidler kan  

 forhandles til apoteker, medmindre tilsvarende farmaceutiske specialiteter  

 fremstilles og markedsføres af andre end sygehusapoteker.
 1. Efter § 56 Indsættes:
»§ 56 a.
Sygehusapoteker kan for offentlige og private  

 virksomheder og institutioner udføre opgaver, der naturligt knytter  

 sig til et sygehusapoteks virksomhed.
Stk. 2. Sygehusapoteket skal opkræve betaling for at  

 udføre de i stk. 1 nævnte opgaver.
Betalingen skal mindst  

 dække omkostningerne ved at udføre den enkelte opgave.  

 Sundhedsministeren kan fastsætte nærmere regler herom, herunder  

 regler om omkostningskalkulationen i forbindelse med udførelsen af den  

 enkelte opgave.
 Stk. 3. Lægemiddelstyrelsen kan i særlige  

 tilfælde fritage et sygehusapotek for pligten til at opkræve  

 betaling efter stk. 2, stk.«.
 § 72. Medmindre højere straf er forskyldt efter den  

 øvrige lovgivning, straffes med bøde den, der:
1)	overtræder §§ 1-3, § 3 a, stk. 1, § 11,  

 § 12, stk. 2, § 13, § 14, § 31, stk. 1, 2 og 3,  

 1. pkt., eller § 41, stk. 1 og 2, 1. I § 72, stk. 1, nr. 1, ændres » eller  

 § 41, stk. 1 og 2,« til: »§ 41, stk. 1 og 2, eller  

 § 56 a, stk. 1 og 2,«.
§ 2 Stk. 1. Loven træder i kraft dagen efter  

 bekendtgørelsen i Lovtidende.
