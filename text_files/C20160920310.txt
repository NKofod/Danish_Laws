Cirkulæreskrivelse om aftale mellem Forsvarsministeriets Personalestyrelse og Forsvarsarbejdernes Landsorganisation om udlån af arbejdstøj Under henvisning til Organisationsaftale for Håndværkere i Staten af 5. september 2013 aftales følgende:
§ 1. Dækningsområde Aftalen omfatter arbejdstøj til civile håndværkere, som tidligere hjemlet i § 3 i Aftale mellem Forsvarets Personeltjeneste og Forsvarsarbejdernes Landsorganisation om funktionstillæg og udlån af arbejdstøj af 11. maj 2006.
§ 2. Udlån af arbejdstøj Tjenestestedet er pligtig til at udlåne hensigtsmæssigt arbejdstøj i fornødent omfang.
§ 3. Ikrafttræden og opsigelse af aftalen Aftalen har virkning fra den 1. januar 2016 og kan af hver af parterne opsiges med 3 måneders varsel til en 31. marts dog tidligst 31. marts 2018. Samtidigt ophæves følgende aftaler:
 1. Aftale mellem Forsvarets Personeltjeneste og Forsvarsarbejdernes Landsorganisation om funktionstillæg og udlån af arbejdstøj af 11. maj 2006.
 2. Aftale mellem Forsvarets Personeltjeneste og Forsvarsarbejdernes Landsorganisation om individuelt kvalifikationstillæg ved Værksted Danmark Øst af 28. februar 2007.
