Bekendtgørelse  

 om finansiering af bygnings- og boligregistret (BBR) og bemyndigelse til  

 Kommune Holding A/S I medfør af § 1, stk. 3, og § 1 a, stk. 1, 5 og 6, i lov  

 om bygnings- og boligregistrering, jf. lovbekendtgørelse nr. 767 af 12.  

 september 2002, som ændret ved § 1 i lov nr. 1429 af 21. december 2005,  

 fastsættes:
Kapitel 1 Bemyndigelse § 1.  

  

 Kommune Holding A/S bemyndiges til at etablere, drive og udvikle et  

 landsdækkende register med oplysninger om bygnings- og boligforhold samt  

 tekniske anlæg m.v. (BBR). Det er en betingelse for bemyndigelsen, at Kommune  

 Holding A/S er en selvstændig juridisk enhed, der ejes 100 pct. af KL.
 Stk. 2.  

  

 Den i stk. 1  

 nævnte bemyndigelse udløber den 31. december 2012.
 Stk. 3.  

  

 Erhvervs- og  

 Byggestyrelsen er dataansvarlig myndighed.
Kapitel 2 Selskabets opgaver § 2.  

  

 Erhvervs- og Byggestyrelsen anviser, hvilke etablerings-, drifts- og  

 udviklingsopgaver, Kommune Holding A/S skal udføre på BBR-området.  

 Beslutninger  

 om anvisning af nye opgaver, herunder videreudvikling og finansiering,  

 træffes  

 af Erhvervs- og Byggestyrelsen efter forhandling med KL.
§ 3.  

  

 De  

 nærmere betingelser vedrørende Kommune Holding A/S udførelse af den  

 bemyndigede opgave reguleres ved kontrakt mellem KL og Kommune Holding A/S på  

 den ene side og Erhvervs- og Byggestyrelsen på den anden side.
Efter nærmere  

 anvisninger fra Erhvervs- og Byggestyrelsen har Kommune Holding A/S ansvaret  

 for etablering, drift og udvikling af ét centralt register med landsdækkende  

 BBR  

 -data  

 og med online adgang for samtlige kommuner.
 Stk. 2.  

  

 Registret skal  

 etableres og driftsafvikles, således at den offentlige anvendelse og  

 integration  

 af  

 BBR  

 -data i administrative systemer og  

 opgaveløsninger m.v. fortsat kan finde sted i samme omfang, som det sker ved  

 denne bekendtgørelses ikrafttræden, jf. dog § 4, stk. 4.
§ 4.  

  

 Kommune Holding A/S har ansvaret for, at  

 BBR  

 opbygges som et selvstændigt system med standardiserede snitflader bygget på  

 en  

 moderne IT-platform med anvendelse af web-teknologi.
Systemet skal følge  

 Ministeriet for Videnskab, Teknologi og Udviklings anbefalinger til  

 it-arkitektur og it-standarder (de fælles offentlige OIO standarder),  

 herunder standarder  

 for dataudveksling i OIOXML, således at der sikres en systemuafhængig adgang  

 til BBR.
 Stk. 2.  

  

 Der skal  

 etableres specielt udviklede snitflader direkte til det Centrale  

 Personregister, Matriklen og det Fælleskommunale Ejendomsdatasystem, herunder  

 Københavns Kommunes Ejendomsdatasystem.
 Stk. 3.  

  

 I  

 etableringsfasen skal Kommune Holding A/S særligt drage omsorg for følgende:
 1)  

 	  

 Udarbejde kravspecifikation  

 for it-systemet på grundlag af Erhvervs- og Byggestyrelsens retningslinjer.  

 Kravspecifikationen skal godkendes endeligt af Erhvervs- og Byggestyrelsen.
 2)  

 	  

 Etablere og varetage  

 kontrakter og øvrige aftaler om etablering og drift af BBR.
 3)  

 	  

 Etablere  

 administrative og systemmæssige kontrolrutiner, der sikrer mod fejl i  

 forbindelse med opdatering og drift af BBR.
 4)  

 	  

 Afrapportere  

 månedligt til Erhvervs- og Byggestyrelsen om udviklingen i etableringen af  

 BBR.
 5)  

 	  

 Udregne fordelingen  

 af de kommunale bidrag for perioden 1. juli 2007 til 31. december 2008 efter  

 principperne angivet i § 8, stk. 2, og meddele dette til hver kommune senest  

 den 15. august 2006. Dette sker det første år ved en foreløbig meddelelse,  

 suppleret af en endelig udmelding, når de nøjagtige etableringsudgifter  

 kendes.
Stk. 4.  

  

 Kommune Holding  

 A/S skal etablere et interface, der leverer BBR-data til det eksisterende  

 BBR-system hos KMD A/S.
Kommune Holding A/S skal opretholde dette interface  

 sammen med det eksisterende BBR-system indtil den 1. juli 2010.
§ 5.  

  

 Kommune Holding A/S skal som ordregivende myndighed foranledige, at Kommune  

 Holding A/S opgaver vedrørende BBR, der vil kunne udføres af eksterne  

 leverandører, med passende mellemrum sendes i udbud efter de EU-udbudsretlige  

 regler,  

 der gælder for offentligretlige organer.
Kommune Holding A/S er ansvarlig for  

 at udarbejde udbudsmateriale og afholder alle udgifter i forbindelse med  

 udbud.
 Stk. 2.  

  

 Opgaver, der er  

 fundet uegnede til udbud, kan udføres internt af Kommune Holding A/S.
§ 6.  

  

 Kommune Holding A/S skal sikre, at den enkelte kommune har fri og uhindret  

 adgang til at ajourføre kommunens egne data.
Samtlige kommuner skal gives fri  

 og uhindret adgang til at forespørge og udtrække data fra det landsdækkende  

 BBR  

 til brug for løsning af kommunens forvaltningsopgaver.
 Stk. 2.  

  

 Kommune Holding  

 A/S skal sikre, at det er teknisk muligt, at eksterne parter kan forespørge  

 og  

 udtrække data fra BBR samt ajourføre specifikke felter heri.
 Stk. 3.  

  

 Kommune Holding  

 A/S skal efter anmodning vederlagsfrit levere arkivversioner af BBR samt  

 dokumentation til Statens Arkiver i henhold til arkivlovens til enhver tid  

 gældende retningslinjer.
 Stk. 4.  

  

 Kommune Holding  

 A/S skal efter anmodning vederlagsfrit levere udtræk af registret til  

 Danmarks  

 Statistik samt til Erhvervs- og Byggestyrelsen.
Stk. 5.  

  

 Kommune Holding  

 A/S skal sikre løbende vederlagsfrie dataleverancer til Socialministeriets  

 byfornyelses- og boligstøttesystemer samt gennem snitfladerne nævnt i § 4,  

 stk.  

 2. Herudover skal et årligt landsdækkende udtræk vederlagsfrit leveres til  

 Socialministeriet og Skat.
Kommune Holding A/S skal sikre, at det årlige  

 udtræks form lever op til modtagernes krav.
 Stk. 6.  

  

 Kommune Holding  

 A/S skal levere data til den Offentlige InformationsServer (OIS) samt til  

 offentlige myndigheder m.v. efter regler fastsat af Erhvervs- og  

 Byggestyrelsen.
Kapitel 3 Finansiering af BBR § 7.  

  

 Etablering af BBR sker på Kommune Holding A/S regning og ansvar.  

 Etableringsudgifterne dækkes over 5 år via driften, jf. §§ 8-10.
§ 8.  

  

 Driften, udviklingen og vedligeholdelsen af BBR finansieres fuldt ud af  

 årlige  

 bidrag fra kommunerne.
I det omfang, der i medfør af lov om bygnings- og  

 boligregistrering er fastsat regler om vederlag for dataleverancer, skal  

 vederlag,  

 som Kommune Holding A/S modtager i medfør heraf, dog tillige indgå i denne  

 finansiering.
Stk. 2.  

  

 Hver kommune  

 indbetaler bidrag til Kommune Holding A/S efter en fordelingsnøgle, hvor  

 summen  

 af antal bygninger og antal enheder i den enkelte kommune ved kalenderårets  

 begyndelse er den enkelte kommunes fordelingstal i forhold til landets øvrige  

 kommuner.
I årets første kvartal skal Kommune Holding A/S udarbejde og  

 udmelde  

 fordelingen af de enkelte kommuners bidrag for det følgende kalenderår.
Stk. 3.  

  

 Dataudveksling  

 imellem kommunerne og det centrale BBR er inkluderet i kommunernes årlige  

 bidrag.
Kommunerne betaler således ikke særskilt for indberetning,  

 sagsbehandling, administration, datakontrol, udlevering af oplysninger m.v.
 § 9.  

  

 De  

 kommunale bidrag efter § 8 må ikke benyttes til andet end til drift og  

 udvikling  

 af BBR.
 Stk. 2.  

  

 Kommune Holding  

 A/S kan ikke skabe fortjeneste på opgaver omfattet af bemyndigelsen.
 Stk. 3.  

  

 De samlede  

 kommunale bidrag til Kommune Holding A/S må ikke overstige de nødvendige  

 omkostninger, der er forbundet med driften, vedligeholdelsen og udviklingen  

 af  

 BBR.
Stk. 4.  

  

 Kommune Holding  

 A/S kan oparbejde en samlet arbejdskapital på op til 20 pct. af den samlede  

 årlige kommunale finansiering.
Overstiger arbejdskapitalen det tilladte  

 niveau,  

 skal de kommunale bidrag sænkes tilsvarende det efterfølgende regnskabsår.
Et  

 eventuelt driftsunderskud må selskabet dække ved optagelse af lån frem til  

 næste regnskabsår, hvor den kommunale finansiering opreguleres tilsvarende.
Kapitel 4 Regnskab, revision og tilsyn § 10.  

  

 Konkurrencefordele fra bemyndigelsen efter § 1, stk. 1, samt fra  

 opgaveløsninger efter §§ 2-6 må ikke anvendes i forbindelse med øvrige  

 konkurrenceudsatte aktiviteter.
Kommune Holding A/S eventuelle øvrige  

 aktiviteter skal være klart adskilt såvel økonomisk som opgave- og  

 driftsmæssigt  

 fra BBR-området.
Kommune Holding A/S eventuelle kommercielle ydelser må  

 kun anvende  

 data fra it-systemets offentligt tilgængelige grænseflade.
Kommune Holding  

 A/S  

 opererer på dette område på samme markedsvilkår som andre it-virksomheder.
 § 11.  

  

 Kommune Holding A/S økonomi, drift og opgaveløsning i øvrigt er, for så  

 vidt  

 angår den bemyndigede opgave, underlagt tilsyn fra Erhvervs- og  

 Byggestyrelsen.  

 Tilsynet omfatter alle Kommune Holding A/S aktiviteter, der vedrører  

 BBR.
Stk. 2.  

  

 Kommune Holding  

 A/S skal være opbygget på en sådan måde, at aktiviteterne omkring BBR er  

 tydeligt adskilt fra den øvrige virksomhed.
Selskabets økonomi, opgaveløsning  

 og grænsefladerne mellem de BBR-relaterede opgaver og selskabets øvrige  

 aktiviteter skal være umiddelbart gennemsigtige for Erhvervs- og  

 Byggestyrelsen.
 § 12.  

  

 Kommune Holding A/S skal give Erhvervs- og Byggestyrelsen uhindret adgang til  

 alle oplysninger, data og dokumenter vedrørende  

 BBR.  

 Dette gælder også oplysninger om Kommune Holding A/S funktion,  

 administration  

 af udbud, kontraktstyring m.v.
Stk. 2.  

  

 Kommune Holding  

 A/S skal aflægge et detaljeret og revideret årsregnskab inden udgangen af det  

 følgende års første kvartal.
Regnskabet skal omfatte grænsefladerne mellem  

 økonomien for den bemyndigede opgave og Kommune Holding A/S øvrige  

 økonomi.  

 Revisors forpligtelser fastlægges i en revisionsinstruks.
 Stk. 3.  

  

 Kommune Holding  

 A/S skal efter Erhvervs- og Byggestyrelsens anvisninger udarbejde en årlig  

 redegørelse for arbejdet med kvalitetssikring af BBR, herunder resultater af  

 systemmæssige kontrolrutiner i det forløbne år.
Kapitel 5 Ikrafttrædelsesbestemmelser § 13.  

  

 Bekendtgørelsen træder i kraft den 8. april 2006.
 Stk. 2.  

  

 §§ 6, 8 og 9  

 træder dog først i kraft den 1. juli 2007.
