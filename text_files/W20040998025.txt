Klage  

 over at ledbåndsskade i tommelfinger blev overset Nævnet fandt grundlag for at kritisere skadestuelægen.  

 Nævnet lagde vægt på, at lægen ikke ved sine to behandlinger havde foretaget  

 en  

 vurdering eller behandling af en mulig ledbåndsskade, idet det er almindelig  

 lægefaglig praksis at undersøge, hvorvidt der er tegn på beskadigelse af  

 ledbåndene på tommelens grundled, da en læsion af disse skal ofte behandles  

 med  

 operation for at opnå et tilfredsstillende resultat.
 Nævnet fandt desuden grundlag for at kritisere den  

 overlæge på ortopædkirurgisk afdeling, der var ansvarlig for behandlingen af  

 patienten på en efterfølgende rutinemæssig røntgenkonference, eftersom denne  

 burde have foranlediget, at patienten blev indkaldt til nærmere undersøgelse  

 for mulig beskadigelse af ledbåndene i tommelfingeren.
 Nævnet lagde herved vægt på, at den foretagne  

 røntgenundersøgelse havde vist en skalformet afrivning på tommelfingersiden  

 (radialt) svarende til grundleddet (matecarpo-phalangealleddet), og at dette  

 blev konstateret af en røntgenlæge samme dag, som røntgenoptagelserne blev  

 foretaget.
