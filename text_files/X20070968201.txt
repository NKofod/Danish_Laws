Rentebyttet på renteswap omfattet af  

 kursgevinstloven Spørgsmål Vil "rentebyttet" på de beskrevne  

 swaps A, B og C være omfattet af reglerne i kursgevinstlovens § 29.
Svar Ja.
Beskrivelse af de faktiske forhold "Forespørger har indtil nu primært solgt  

 swaps til erhvervsmæssige formål.
Forespørger mærker en øget efterspørgsel på  

 swaps til private kunder.
Forespørger ønsker at efterkomme denne  

 forespørgsel, hvorfor det er vigtigt at få fastslået de skattemæssige  

 konsekvenser af dispositionerne.
Indgåelsen af swaps kan være et alternativ  

 til  

 en låneomlægning, idet swaps er billigere at etablere, samtidig med at den  

 ønskede rentebesparelse opnås.
 Forespørger ønsker klarhed over kundernes  

 beskatning ved indgåelse af swaps i stedet for omlægning af lån.
 Forespørgers gældspleje består primært af  

 renteswaps, således at kunden i stedet for at omlægge sit kreditforeningslån,  

 kan indgå en renteswap, hvilket sparer kunden for omkostningerne ved en  

 låneomlægning,  

 men samtidig opnår kunden rentebesparelsen.
 Forespørger ønsker afklaret, om den  

 "rente" der "byttes" på en swap, skal anses for en  

 kursgevinst omfattet af kursgevinstlovens § 29, eller om renten skal anses  

 for  

 en rente omfattet af statsskattelovens § 6, stk. 1 litra e.
 Swap A kan beskrives ved følgende eksempel:
Kunden tror på en rentestigning på lang sigt,  

 men et rentefald på kort sigt.
Kunden indgår derfor en 5-årig renteswap i  

 danske kroner, hvor den faste rente omlægges til en variabel rente.
 Differencen mellem den faste rente og den  

 variable rente afregnes med kunden hvert kvartal de næste 5 år - hvis ikke  

 kontrakten ophæves før udløb.
 Rentebyttet er i dette eksempel forskellen  

 mellem den faste og den variable rente.
Kunden betaler løbende renter m.v. på  

 realkreditlånet, som er i danske kroner.
Denne rente er ikke omfattet af  

 spørgsmålet.
 Swap B kan beskrives ved følgende eksempel:
 Kunden har et variabelt forrentet lån i CHF, som  

 han gerne vil have konverteret til et fastforrentet dansk lån.
Kunden indgår derfor en swapaftale med  

 Forespørger.
Kunden betaler den faste danske rente og modtager den variable  

 schweiziske rente.
Afregningen sker ved differenceafregning.
 Rentebyttet er i dette eksempel forskellen  

 mellem den variable schweiziske rente og den faste danske rente.
Kunden afregner selv afdrag, renter mv. på CHF  

 lånet.
Denne rente m.v. er ikke omfattet af spørgsmålet.
 Swap C kan beskrives ved følgende eksempel:
 Kunden har et dansk rentetilpasningslån med  

 variabel rente, kunden ønsker i stedet den noget lavere variable rente i  

 Schweiz, hvorfor han "omlægger" lånet ved hjælp af en swap.
 Kunden afregner hvert kvartal differencen mellem  

 den variable schweiziske rente og den variable danske rente.
 Rentebyttet består her i forskellen mellem den  

 variable schweiziske rente og den variable danske rente.
Kunden betaler selv den variable danske rente på  

 sit kreditforeningslån.
Denne rente er ikke omfattet af spørgsmålet." Spørgers eventuelle opfattelse ifølge  

 anmodning og bemærkninger til sagsfremstilling "Den skatteretlige rentedefinition er jf.  

 Ligningsvejledningen, Almindelig del,  


  

 A.E.1  


  

 Renteudgifter m.v:
"beløb, der er et sædvanligt periodisk  

 vederlag til kreditor - beregnet som en bestemt procentdel af den til enhver  

 tid værende gæld - for at stille kapital til rådighed", I det konkrete tilfælde bliver der udbetalt en  

  

 bestemt  

 procentdel af den til enhver tid værende gæld.
 Kapitalen stilles ikke til rådighed for  

 Forespørgers kunder og Forespørger får ikke stillet kapital til rådighed fra  

 kunden, hvorfor der ikke i det konkrete tilfælde er tale om renter omfattet  

 af  

 den skatteretlige rentedefinition.
 I kraft af at den udbetalt gevinst ikke kan  

 anses for omfattet af den skatteretlige rentedefinition, må det undersøges om  

 kursgevinsten/kurstabet er omfattet af kursgevinstloven.
 Af kursgevinstlovens § 29 fremgår det  

  

 :
"Skattepligtige omfattet af § 2, jf. § 9,  

 eller § 12 skal medregne gevinst og tab på terminskontrakter og aftaler om  

 køberetter  

 og salgsretter ved opgørelsen af den skattepligtige indkomst.
Gevinst og tab  

 medregnes efter de regler, der er angivet i dette kapitel og i kapitel  

 7." Det skal derfor afgøres, om de konkrete swaps  

 anses for omfattet af KGL § 29. Af ligningsvejledningens afsnit A.D.2.18.2  

 Kontraktstyper  

 fremgår det:
 "En swapaftale er en ubetinget gensidig  

 forpligtelse indgået på aftaledagen mellem normalt to parter om bytte af  

 f.eks  

 rente på to (reelle eller fiktive) lån eller fordringer.
 ...
 Indgår der i en swap elementer i form af terminskontrakter  

 og aftaler om købe- og salgsretter, sker beskatningen efter §§ 29-33 for  

 disse  

 elementers vedkommende.
For swaps gælder derfor, at det ved en konkret  

 vurdering af aftalen må afgøres, hvorvidt reglerne for finansielle kontrakter  

 skal anvendes i forhold til swapaftalen eller enkelte elementer i  

 denne." De enkelte dele i swapkontrakten skal derfor  

 vurderes særskilt.
 I det konkrete tilfælde skal der hvert kvartal  

 "byttes" renter, der må derfor være tale om både en købsret og en  

 salgsret, hvorfor selve swapaftalen anses for omfattet af KGL § 29. Det må  

 også  

 følge heraf, at den rente (som der er salgsret og købsret til) bliver  

 omfattet  

 af KGL § 29.
 Til underbygning heraf kan henvises til TfS  

 2006.767 SR (  


  

 SKM2006.451.SR  


  

 ),  

 hvor der foretages en nøje gennemgang af, hvornår swaps kan anses for  

 omfattet  

 af kursgevinstlovens §§ 29-32.
I afgørelsen gennemgås diverse karakteristika  

 for swaps.
I afgørelsen kommer Skatterådet til den konklusion, at de  

 beskrevne  

 renteswaps er finansielle kontrakter omfattet af kursgevinstlovens § 29. De  

 beskrevne swaps A, B og C er ligeledes renteswaps, og med de samme  

 karakteristika  

 som i TfS 2006.767 (  


  

 SKM2006.451.SR  


  

 ).
 Swap A, B og C må derfor anses for omfattet af  

 kursgevinstlovens § 29.
 I TfS 1997, 127 LSR, anses et tab på en  

 renteswap ikke for at være en renteudgift omfattet af SL § 6, stk. 1, litra  

 e,  

 men som tab på en finansiel kontrakt omfattet af den tidligere KGL §§ 8 C-  

 8 G  

 nu § 29.
Landsskatteretten udtalte, at tabet på den  

 omhandlede renteswap ikke kunne karakteriseres som en renteudgift i sædvanlig  

 forstand, dvs. vederlag for udlån af en kapital, der løbende blev beregnet  

 som  

 en procentdel af den til enhver tid værende restgæld.
Tabet var derfor ikke  

 fradragsberettiget i henhold til statsskattelovens § 6, litra, e.
Der var  

 herved henset til, at tabet var afhængigt af forskellen på  

 valutakursudviklingen mellem D-mark og lire.
Retten fandt herved, at der i  

 omhandlede swapaftale indgik elementer i form af terminskontrakter, idet der  

 i  

 henhold til aftalen ikke skulle ske udveksling af hovedstole, ligesom den  

 løbende afregning skulle ske ved differenceafregning.
Herefter fandt retten,  

 at  

 omhandlede swapaftale var en finansiel kontrakt omfattet af kursgevinstlovens  

 §§ 8 C-8G, hvorfor tabet skattemæssigt skulle behandles efter disse  

 bestemmelser.
Differenceafregningen på de beskrevne swaps A, B  

 og C vil både kunne være positiv og negativ.
Den rente, der udbetales, er  

 ikke  

 afhængig af valutakurs for swap A´s vedkommende, men for både swap B og C vil  

 der tillige med rentebyttet være en kursregulering.
 I kraft af de mange lighedspunkter mellem  

 kendelsen og de beskrevne swaps, er Forespørger af den opfattelse at  

 rentebyttet  

 vedrørende swap A, B og C er omfattet af kursgevinstlovens § 29.
Svaret på spørgsmål 1 er derfor "Ja"  

 for alle 3 kontrakttyper." SKATs indstilling og begrundelse I  


  

 SKM2006.451.SR  


  

 (TfS 2006.767 SR) har Skatterådet taget stilling til, hvorvidt en renteswap  

 skulle behandles efter kursgevinstlovens §§ 29 - 33 om finansielle  

 kontrakter.  

 I den konkrete sag blev swapen indgået for at modvirke en rentestigning på  

 kreditforeningslån.
 Det fremhæves i nævnte sag, at det er en konkret  

 vurdering, hvorvidt en swap-aftale er omfattet af kursgevinstlovens §§ 29-  

 33.  

 Momenter der kan indgå i denne vurdering er, hvorvidt der sker udveksling af  

 hovedstole og om der sker differenceafregning.
 Det som adskiller en renteswap fra en aftale om  

 ændring af renten på et lån, er, at ved indgåelse af en renteswap, så kommer  

 renteswapen til at eksistere sideløbende med en låneaftale, mens ved en  

 ændring  

 af et låns rente, så vil der kun eksistere en låneaftale med en ny rente.
 I den konkrete sag fremgår det, at swap A, B og  

 C ikke medfører nogen ændringer på kundens låneforhold (renter og afdrag m.m.  

 forbliver uændrede). Det er derfor SKATs vurdering, at swap A, B og C skal  

 behandles som selvstændige aftaler.
 Med henvisning til  


  

 SKM2006.451.SR  


  

 finder SKAT, at de i sagen nævnte renteswap (A, B og C) skal behandles efter  

 kursgevinstlovens §§ 29 - 33.
 I Ligningsvejledningen  


  

 A.E.1  


  

 fremgår det, at renter defineres som:
"Renten skal være et sædvanligt periodisk  

 vederlag til kreditor - beregnet som en bestemt procentdel af den til enhver  

 tid værende gæld - for at stille kapital til rådighed." I selve aftalen for en renteswap er der ikke  

 nogen "rigtig" hovedstol (gæld). Der er ikke ved aftalens indgåelse  

 blevet afleveret et lånebeløb til debitor.
 SKAT finder med baggrund i ovenstående, at  

 "renten der byttes" ikke er omfattet af den skatteretlige  

 rentedefinition og derfor skal behandles efter kursgevinstlovens §§ 29 -33.
 SKAT indstiller, at der svares ja til  

 spørgsmålet.
Skatterådets afgørelse og begrundelse Skatterådet tiltræder SKATs indstilling.
