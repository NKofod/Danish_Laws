Betænkning afgivet af  

 Indfødsretsudvalget den 25. marts 1999 Betænkning over Forslag til lov om indfødsrets  

 meddelelse Udvalget har behandlet lovforslaget i nogle møder  

 og har herunder stillet spørgsmål til justitsministeren, som  

 denne har besvaret skriftligt.
Disse  

 spørgsmål og ministerens svar herpå er optrykt som bilag  

 til betænkningen.
 Der er af justitsministeren og nogle mindretal stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokratiets,  

 Socialistisk Folkepartis, Det Radikale Venstres, Enhedslistens og Kristeligt  

 Folkepartis medlemmer af udvalget) lovforslaget til vedtagelse med de  

 af justitsministeren stillede ændringsforslag.
 Et mindretal (Venstres og Det Konservative  

 Folkepartis medlemmer af udvalget) indstiller lovforslaget til  

vedtagelse med de af justitsministeren og de under nr. 4 og 6 stillede  

 ændringsforslag.
 Et andet mindretal (Dansk Folkepartis og  

 Fremskridtspartiets medlemmer af udvalget) indstiller lovforslaget til  

forkastelse ved 3. behandling, men vil stemme for de stillede  

 ændringsforslag.
 En del af mindretallet (Fremskridtspartiets medlem af  

 udvalget) bemærker, at det er utilfredsstillende, at det ikke  

 længere er muligt at få en oversigt over de personer på  

 lovforslaget, som i kortere eller længere tid har modtaget enten  

 arbejdsløshedsdagpenge eller sociale ydelser eller begge dele.
 Justitsministeren har, jf. det optrykte bilag, svaret, at  

 det er uden betydning for behandlingen af ansøgninger om  

 naturalisation, om en ansøger har modtaget  

 arbejdsløshedsdagpenge eller sociale ydelser.
 Det er muligt, at det er uden betydning for ministeren og  

 regeringen, og det er muligt, at det er uden betydning for flertallet i  

 Folketinget, som groft sagt er klar til at give statsborgerskab til hvem som  

 helst, men det er bestemt ikke uden betydning for Fremskridtspartiet.
 Tværtimod er det af afgørende betydning for  

 Fremskridtspartiet at få et så fyldigt grundlag som muligt,  

 når det skal vurderes, om ansøgerne er værdige og efter  

 Fremskridtspartiets opfattelse berettiget til at opnå dansk  

 statsborgerskab.
 Det burde være en selvfølge for alle  

 Folketingets partier at sikre sig så fyldigt et grundlag som muligt.  

 Dansk statsborgerskab er ikke bare noget, som skal tildeles i flæng,  

 men skal kun tildeles efter nøje overvejelse i hvert enkelt  

 tilfælde.
Fremskridtspartiet skal beklage udviklingen.
Dette  

 gælder både udviklingen i antallet, der opnår dansk  

 statsborgerskab, og grundlaget, det sker på.
Fremskridtspartiet mener ikke, at der skal gives  

 statsborgerskab til udlændinge, som ikke har været i stand til at  

 vise, at de kan forsørge sig selv.
Fremskridtspartiet har ved  

 tidligere behandlinger af forslag om tildeling af dansk statsborgerskab  

 stillet ændringsforslag om, at udlændinge, som ikke er i stand  

 til at forsørge sig selv, skal udgå af lovforslaget.
Denne  

 mulighed eksisterer desværre ikke længere.
Det betyder samtidig,  

 at Fremskridtspartiet indstiller lovforslaget til forkastelse ved 3.  

 behandling, da vi ikke har sikkerhed for, om ansøgerne er i stand til  

 at forsørge sig selv.
Ændringsforslag Til § 1 Af	et mindretal (FP), tiltrådt af  et mindretal  

 (DF):
 1) Nr. 8, 20, 30, 42, 54, 92, 128, 134, 135, 159, 163, 188,  

 197, 226, 230, 233, 239, 266, 283, 289, 296, 357, 387, 403, 440, 441, 452,  

 459, 461, 468, 487, 499, 518, 535, 542, 563, 573, 575, 606, 608, 615, 624,  

 654, 656, 709, 736, 809, 810, 835, 860, 864, 881, 888, 894, 927, 1029, 1039,  

 1045, 1047, 1056, 1061, 1135, 1146, 1157, 1178, 1201, 1337, 1385, 1525 og  

1539 udgår.
 2) Nr. 10, 51, 91, 199, 227, 232, 234, 242, 250, 251, 316,  

 396, 419, 447, 453, 454, 458, 493, 524, 526, 574, 593, 596, 617, 629, 722,  

 766, 789, 812, 870, 879, 880, 922, 962, 965, 974, 1024, 1085, 1155, 1180,  

 1185, 1238, 1284, 1302, 1326, 1432, 1438, 1484, 1490, 1506, 1549, 1575 og  

1589 udgår.
 Af	justitsministeren, tiltrådt af udvalget:
 3) Nr. 25, 69, 103, 136, 169, 361, 549, 558, 577, 579, 581,  

 652, 741, 754, 824, 833, 1031, 1064, 1088, 1281 og 1608  

 udgår.
 Af	et mindretal (V), tiltrådt af et mindretal (KF,  

 DF og FP):
 4) Nr. 81, 171, 285, 484, 509, 545, 847, 981, 982, 1095,  

 1240, 1265 og 1444 udgår.
Til § 2 Af	et mindretal (FP), tiltrådt af et mindretal  

 (DF):
 5) Nr. 1647, 1700, 1816, 1916, 1935, 1948, 2036, 2064, 2070,  

 2076, 2078, 2121, 2155, 2157 og 2162 udgår.
 Af	et mindretal (V), tiltrådt af et mindretal (KF,  

 DF og FP):
 6) Nr. 1648 og 1853 udgår.
 Af	justitsministeren, tiltrådt af udvalget:
 7) Nr. 1713, 2011, 2024 og 2134  

 udgår.
 Af	et mindretal (FP), tiltrådt af et mindretal  

 (DF):
 8) Nr. 1793, 1828, 1894, 1934, 1986, 2023, 2039 og  

2062 udgår.
Bemærkninger Til nr. 1 og 5 Ændringsforslagene har til formål at udelukke  

 personer, der har restancer til det offentlige vedrørende skatter og  

 afgifter eller offentlig hjælp.
Det er Fremskridtspartiets opfattelse,  

 at lovgivningens ord om, at en udlænding skal vise, at han/hun kan  

»sørge for sig og sine«, må betyde, at man ikke har gæld til det  

 offentlige.
 I det hele taget bør reglerne på dette  

 område præciseres i forhold til den hidtidige regel, der  

 lægger vægt på det ganske uklare kriterium, om restancen  

 skyldes forhold, »der ikke kan lægges  

 ansøgeren til last«.
 Ændringsforslagene skal ses som et forsigtigt,  

 første skridt i retning af indførelse af ordninger på  

 dette område, der kan nedbringe antallet af tildelte  

 statsborgerskaber.
 For den danske befolkning er det overordentlig uheldigt,  

 hvis man fra regeringens og folketingsflertallets side bagatelliserer  

 betydningen af at opnå dansk statsborgerskab ved at sætte kravene  

 til ansøgerne meget lavt.
Dansk statsborgerskab må ikke blive et  

 samlebåndsprodukt, der uddeles til tusinder af ansøgere.
Dansk  

 statsborgerskab er en værdifuld gave, der kun bør tildeles til  

 en snæver kreds af mennesker, der hævet over al tvivl  

 bestræber sig for at leve i harmoni med og til gavn for det danske  

 samfund.
Ethvert samfund må værne og beskytte sig selv. Ét  

 af midlerne hertil er at udvise den største forsigtighed med tildeling  

 af statsborgerskab til fremmede.
Det er et almindeligt anerkendt princip  

 overalt i verden.
Men i Danmark er udviklingen ved at løbe helt af  

 sporet.
 De seneste år har været kendetegnet af en  

 stærkt accellererende indvandring og væsentlig stigning i  

 antallet af tildelte statsborgerskaber uden hensyn til, at dette er klart  

 stridende mod den danske befolknings ønsker og uden  

 nævneværdige, sammenhængende overvejelser om de  

 økonomiske, sociale og kulturelle konsekvenser i samfundet.
Der er imidlertid ingen tvivl om, at der er et stort og  

 voksende befolkningskrav om, at udlændingelovgivningen underkastes  

 nogle væsentlige stramninger.
Det er ikke i det lange løb  

 acceptabelt, at regeringen og det politiske etablissement er i opposition til  

 et befolkningsflertal.
Vedtagelsen af disse ændringsforslag vil sammen  

 med andre vigtige ændringsforslag betyde en tiltrængt styrkelse  

 af betingelserne for opnåelse af dansk statsborgerskab.
 Der er tale om, at 85 personer ikke lever op til dette  

 krav.
Til nr. 2 og 8 Ændringsforslagene går ud på, at  

 personer, som under deres ophold her i landet har overtrådt  

 straffeloven eller særlovgivningen, efter Fremskridtspartiets  

 opfattelse ikke skal præmieres med tildeling af dansk  

 indfødsret.
Dette synspunkt skal væsentligst ses som et led i en  

 præventiv indsats mod den stigende kriminalitet i samfundet.
For personer, der kommer som gæster i det danske  

 samfund, er der absolut ingen undskyldninger for at overtræde landets  

 love, især straffeloven.
Nok overtræder danskere straffeloven,  

 men gæster i landet skal ikke belønnes med indfødsret,  

 når de ikke vil respektere landets love.
Hvis Folketinget sender et  

 signal til alle udlændinge verden over om, at såfremt man  

 ønsker indfødsret i Danmark, må man holde sig på  

 måtten og overholde landets love, her ikke mindst straffeloven, vil det  

 virke præventivt.
Til nr. 3 og 7 Ansøgerne foreslås udtaget af lovforslaget,  

 da de pågældende ikke på nuværende tidspunkt opfylder  

 de generelle krav, som Folketinget har fastsat for naturalisation.
Til nr. 4 og 6 De personer, der er anført under de nævnte  

 numre, er alle straffet på en sådan måde og for en  

 sådan kriminalitet, at de ikke efter forslagsstillernes opfattelse  

 bør tildeles indfødsret.
Dorte Bennedsen (S) fmd.  

 Lars Kramer Mikkelsen (S)  

 Jens Peter Vernersen (S) Hugo Sørensen (S)  

 Margot Torp (S) Lotte Bundsgaard (S)  

 Pernille Frahm (SF) Henrik Svane (RV)  

 Søren Søndergaard (EL)  

 Svend Aage Jensby (V) Gyda Kongsted (V)  

 Preben Rudiengaard (V) John Vinther (KF) nfmd.   

 Frank Dahlgaard (KF) Inge Refshauge (DF)  

 Tom Behnke (FP) Ole M.
Nielsen (KRF) Centrum-Demokraterne havde ikke medlemmer i udvalget Bilag Udvalgets spørgsmål og ministerens svar  

 herpå (fortroligt bilag udeladt):
 Spørgsmål nr. 1:
Hvilke numre har inden for de sidste 6 år modtaget  

 arbejdsløshedsdagpenge i en samlet periode på 6 måneder og  

 derover? Svar:
 Som Justitsministeriet oplyste den 9. november 1998 ved  

 besvarelsen af spørgsmål nr. 1 fra Folketingets  

 Indfødsretsudvalg vedrørende forslag til lov om  

 indfødsrets meddelelse (L 39 - bilag 2), er spørgsmålet  

 om, hvorvidt en ansøger har modtaget arbejdsløshedsdagpenge,  

 uden betydning for behandlingen af ansøgninger om naturalisation, jf.  

 cirkulære nr. 132 af 3. oktober 1997 om dansk indfødsret ved  

 naturalisation.
Indfødsretskontoret har som bekendt i  

 efteråret 1998 indført et nyt edb-sagsbehandlingssystem.
Det  

 betyder, at de oplysninger, som Justitsministeriet skal bruge for at  

 afgøre, om en ansøger kan få dansk indfødsret i  

 overensstemmelse med de retningslinier, som Folketinget har fastsat for  

 naturalisation, nu bliver registreret i sagsbehandlingssystemet.
Denne registrering vil i sagens natur alene omfatte  

 oplysninger, der er relevante for sagernes behandling.
Der henvises i den  

 forbindelse til indfødsretslovens § 12, stk. 3, der lyder  

 således:
» Stk. 3. Justitsministeren kan hos skattemyndighederne og  

 andre myndigheder indhente de oplysninger, også i elektronisk form, om  

 ansøgere om dansk indfødsret og disses børn, som er  

 nødvendige for at behandle ansøgningerne.« (Fremhævet her).
 Det vil derfor ikke fremover være muligt ved  

 hjælp af edb-sagsbehandlingssystemet at fremskaffe oplysninger om,  

 hvilke numre på lovforslaget, der inden for de sidste 6 år i en  

 samlet periode på 6 måneder og derover har modtaget  

 arbejdsløshedsdagpenge.
 Justitsministeriet kan i øvrigt henholde sig til  

 besvarelsen af spørgsmål nr. 1 fra Folketingets  

 Indfødsretsudvalg vedrørende forslag til lov om  

 indfødsrets meddelelse (L 39 - bilag 2).
 Spørgsmål nr. 2:
Hvilke numre har inden for de sidste 6 år modtaget  

 sociale ydelser i en samlet periode på 6 måneder og derover? Svar:
Som Justitsministeriet oplyste den 9. november 1998 ved  

 besvarelsen af spørgsmål nr. 2 fra Folketingets  

 Indfødsretsudvalg vedrørende forslag til lov om  

 indfødsrets meddelelse (L 39 - bilag 2), er spørgsmålet  

 om,  hvorvidt en ansøger modtager eller har modtaget sociale ydelser,  

 som udgangs-punkt uden betydning for behandlingen af ansøgninger om  

 naturalisation.
Det er således alene tilbagebetalingspligtige ydelser,  

 der endnu ikke er tilbagebetalt, som har relevans ved behandlingen af  

 sagerne, jf. naturalisationscirkulærets kapitel 5.
Indfødsretskontoret har som bekendt i  

 efteråret 1998 indført et nyt edb-sagsbehandlingssystem.
Det  

 betyder, at de oplysninger, som Justitsministeriet skal bruge for at  

 afgøre, om en ansøger kan få dansk indfødsret i  

 overensstemmelse med de retningslinier, som Folketinget har fastsat for  

 naturalisation, nu bliver registreret i sagsbehandlingssystemet.
 Det er i sagens natur alene oplysninger, der er relevante  

 for sagernes behandling, som registreres, jf. indfødsretslovens § 12,  

 stk. 3.
 Det vil derfor ikke fremover være muligt ved  

 hjælp af edb-sagsbehandlingssystemet at fremskaffe  

 fyldestgørende oplysninger om, hvilke numre på lovforslaget, der  

 inden for de sidste 6 år i en samlet periode på 6 måneder  

 og derover har modtaget sociale ydelser.
 Justitsministeriet kan i øvrigt henholde sig til  

 besvarelsen af spørgsmål nr. 2 fra Folketingets  

 Indfødsretsudvalg vedrørende forslag til lov om  

 indfødsrets meddelelse (L 39 - bilag 2).
 Spørgsmål nr. 3:
Hvilke numre har inden for de sidste 6 år haft  

 gæld til det offentlige og på hvilken størrelse samt med  

 hvilken afdragsordning og er denne blevet overholdt? Svar:
Det er normalt en betingelse for at erhverve dansk  

 indfødsret ved naturalisation, at ansøgeren ikke har gæld  

 til det offentlige vedrørende offentlig hjælp eller skatter og  

 afgifter.
Hvis ansøgeren har gæld af denne karakter, skal den  

 pågældende som udgangspunkt have overholdt en betalingsordning,  

 hvorved gælden er nedbragt, for at få dansk indfødsret,  

 jf. naturalisationscirkulærets kapitel 5 og 6.
Hvis gælden er mindre end 25.000 kr., stilles der  

 efter retningslinierne som udgangspunkt krav om, at en betalingsordning skal  

 være overholdt i mindst 12 måneder.
Er gælden på  

 25.000 kr. eller derover, skal betalingsordningen være overholdt i  

 mindst 18 måneder.
Ansøgninger fra personer, hvis restancer til  

 det offentlige sammenlagt overstiger 50.000 kr., forelægges efter  

 retningslinierne altid for Folketingets Indfødsretsudvalg.
Under lovforslagets forberedelse har Justitsministeriet  

 opgjort, hvilke af de ansøgere, som er optaget på lovforslaget,  

 der har gæld til det offentlige vedrørende offentlig hjælp  

 eller skatter og afgifter.
De pågældendes numre på  

 lovforslaget fremgår af vedlagte bilag.  Disse ansøgere er  

 optaget på lovforslaget i overensstemmelse med retningslinierne i  

 naturalisationscirkulæret.
 Som følge af det nye edb-sagsbehandlingssystem vil  

 Justitsministeriet fremover søge at besvare spørgsmålet  

 ved at indhente oplysninger fra Det Centrale Fordringsregister.
 Spørgsmål nr. 4:
Hvilke numre er henholdsvis dømt og  

 eftersøgt for straffelovsovertrædelser i deres hjemlande? Svar:
 Justitsministeriet modtager normalt kun oplysninger om,  

 hvorvidt ansøgere om dansk indfødsret er dømt eller  

 eftersøgt for straffelovsovertrædelser i deres hjemlande, hvis  

 oplysningerne er registreret i Det centrale Kriminalregister.
 Justitsministeriet har ikke fra Kriminalregisteret  

 modtaget oplysninger om, at nogen af de personer, der er medtaget på  

 lovforslaget, er dømt eller eftersøgt for  

 straffelovsovertrædelser i deres hjemlande.
 Hvis der foreligger oplysninger om, at en ansøger  

 er eftersøgt for straffelovsovertrædelser i hjemlandet, vil  

 Justitsministeriet kun medtage den pågældende på et  

 lovforslag om indfødsrets meddelelse, efter at sagen har været  

 forelagt for Folketingets Indfødsretsudvalg.
