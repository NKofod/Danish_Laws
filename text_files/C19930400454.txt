Reduktion af tilsagn om tilskud Den 30. juli 1993 har Kommunedata I/S på kommunernes vegne udsendt  

 skrivelse til alle ansøgere, som i henhold til lov om statstilskud til  

 forbedringsarbejder m.v. i helårsboliger og fritidsboliger har modtaget  

 tilsagn om tilskud i perioden 1.1.1993 til 31.3.1993, men som endnu ikke har  

 anmodet om udbetaling af tilskudet.
Disse tilsagnsmodtagere anmodes om at  

 give afkald på den del af tilsagnet som ikke ønskes udnyttet.
 I den anledning skal Bygge- og Boligstyrelsen oplyse, at ekspeditionen af  

 tilsagnsnedsættelser foretages efter følgende retningslinier:
 Af hensyn til at minimere eventuelle fejlberegninger bør  

 kommunalbestyrelsen være ansøgerne behjælpelige med beregningen af  

 tilsagnsnedsættelsen.
 Vedlagte standardskema (som kopieres af kommunen) udfyldes og underskrives  

 af ansøgeren.
Den edb-mæssige behandling af tilsagnsnedsættelsen sker ved regulering af  

 det tilskudsberettigede beløb.
Der henvises til Kommunedatas brugervejledning  

 vedrørende statstilskud til forbedringsarbejder m.v. i helårsboliger og  

 fritidsboliger afsnit 2 »Ændring af indberetning« Ansøgeren modtager herefter nyt tilsagn på det ønskede reducerede beløb.  

 Datoen for afslutningen af arbejderne vil være den samme som  

 afslutningsdatoen i det oprindelige tilsagn.
Ændring af loven Den 23. juni 1993 vedtog folketinget følgende ændringer af lov om  

 statstilskud til forbedringsarbejder m.v. i helårsboliger og fritidsboliger:
Udvidelse af tilskudsrammen Lovændringen indebæreren udvidelse af tilskudsrammen for 1993 med 500  

 mill. kr. der fordeles på de eksisterende puljer således:
 Fordelingen fastsættes i bekendtgørelsen om tilskud til  

 forbedringsarbejder m.v. i helårsboliger og fritidsboliger, § 19.  

 Bekendtgørelsen erstatter bekendtgørelse nr. 230 af 26. april 1993 og træder  

 i kraft den 1. juli 1993.
 Tilskudsrammen frigives den 2. juli 1993.
 Tilskud til institutioner m.v.
 Lovændringen indebærer endvidere, at boligministeren kan fastsætte  

 bestemmelser om, i hvilket omfang tilskud kan ydes til institutioner,  

 foreninger, stiftelser m.v. som indeholder etablerede permanente  

 overnatningsmuligheder og som er godkendt i medfør af ligningslovens § 8 A,  

 samt til fredede og bevaringsværdige bygninger.
 I ovennævnte nye bekendtgørelse om tilskud til forbedringsarbejder m.v. i  

 helårsboliger og fritidsboliger, som træder i kraft den 1. juli 1993, er der  

 i §§ 13 - 15 fastsat nærmere bestemmelser om tilskud til institutioner m.v.
 Det fremgår af disse bestemmelser, at tilskud på visse betingelser kan  

 ydes til etablerede, permanente overnatningsmuligheder i ejendomme ejet af  

 foreninger, fonde, stiftelser, institutioner m.v.
 Det er en betingelse at ejeren for at kunne opnå tilskud i hvert enkelt  

 tilfælde, på ansøgningstidspunktet, er optaget i det seneste cirkulære om  

 fonde, foreninger, stiftelser, institutioner m.v. og religiøse samfund, der  

 er godkendt i henhold til ligningslovens § 8 A.
Det er endvidere en betingelse, at kommunalbestyrelsen i hvert enkelt tilfælde godkender, at de overnatningsmuligheder, hvortil der søges  

 tilskud,alene anvendes til et socialt, kulturelt eller kirkeligt formål, der  

 kan karakteriseres som almenvelgørende eller på anden måde almennyttigt.
Tilskuddet udgør 10.000 kr. pr. overnatningsmulighed pr. år.
Tilskuddet  

 beregnes iøvrigt efter § 5 i lov om statstilskud til forbedringsarbejder m.v.  

 i helårsboliger og fritidsboliger.
 Opmærksomheden henledes på, at kommunalbestyrelsen i henhold til  

 bekendtgørelsens § 15 har pligt til at kontrollere det samlede antal  

 etablerede, permanente overnatningsmuligheder i ejendommen samt det antal  

 overnatningsmuligheder, hvortil der søges tilskud.
-Tilskud til fredede og bevaringsværdige bygninger Bestemmelser om mulighederne for at opnå tilskud til fredede og  

 bevaringsværdige bygninger vil blive fastsat til ikrafttræden ca. 1. oktober  

 1993.
Reviderede ansøgningsblanketter Reviderede ansøgningsblanketter, blanket nr. 06, udsendes i uge 26 til  

 samtlige kommuner.
 Reviderede udbetalingsblanketter, blanket nr. 07, kan rekvireres hos  

 Kommuneservice, Sommerstedgade 5-7, 1718 København V, tlf. 31 22 97 25.
Pdv eb Pia Scott Hansen fuldm.
Anmodning om reduktion af tilsagn om tilskud jf. lov om statstilskud til forbedringsarbejder m.v. i helårsboliger og  

 fritidsboliger Navn ...............................................................
 Adresse ............................................................
 By, postnr.: .......................................................
anmoder herved .............................................. kommune om, at mit tilsagn om tilskud på kr. .............................
 med løbenr.: ...............
 reduceres til tilsagn om tilskud på kr. ...................
 svarende til en tilskudsberettiget udgift på kr. ...................
 ...................... d. ............  

 ......................................
