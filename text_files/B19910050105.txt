 I medfør af § 14 stk. 3 i lov nr. 408 af 13. juni 1990 fastsættes efter  

 forhandling med Københavns, Roskilde og Frederiksborg amtskommuner samt  

 Københavns og Frederiksberg kommuner følgende:
Formål § 1.  Det Storkøbenhavnske Teaterfællesskab er en  

 selvejende institution dannet i henhold til teaterlovens kap. 6 og 9 med  

 hjemsted i København og etableret af Københavns og Frederiksberg kommuner  

 samt Københavns, Frederiksborg og Roskilde amter.
 Stk. 2.  De overordnede rammer for Det Storkøbenhavnske  

 Teaterfællesskab udgøres i øvrigt af aftalen af 19. marts 1990 om Den  

 Storkøbenhavnske Teaterstøtteordning.
 Stk. 3.  Det Storkøbenhavnske Teaterfællesskab har til  

 formål at støtte driften af et antal teatre i hovedstadsområdet, det skal  

 bidrage til at dække teaterbehovet ved at opføre et alsidigt og  

 kvalitetspræget repertoire bestående af såvel ældre som nyere dramatiske  

 værker med særlig hensyntagen til værker af danske dramatikere.
 Stk. 4.  Teatrene skal som led i deres virksomhed  

 medvirke til at udvikle teaterkunsten gennem eksperimenterende virksomhed og  

 særlige initiativer.
 Stk. 5.  Det Storkøbenhavnske Teaterfællesskab varetager  

 endvidere administrationen af abonnementsordningen og tager stilling til  

 ansøgninger om optagelse i abonnements- og billetkøbsordningerne.
Finansiering § 2.  Produktionsstøtte til »Det Storkøbenhavnske  

 Teaterfællesskab« ifølge teaterlovens kap. 6 ydes med tilskud fra  

 staten, Københavns og Frederiksberg kommuner samt Københavns, Frederiksborg  

 og Roskilde amter.
 Stk. 2.  Statens tilskud fastsættes på de årlige  

 finanslove.
Stk. 3.  Det kommunale bidrag deles mellem de  

 involverede kommunale enheder på grundlag af deres indbyggeres køb af  

 billetter i henhold til abonnementsordningen (abonnement, ungdomsrabat og  

 rabatkuponer) på de producerende teatre, der er omfattet af  

 teaterstøtteordningen.
Den samlede fremkomne forbrugsstørrelse for Københavns  

 kommune, Frederiksberg kommune og Københavns amt fordeles dog ved ordningens  

 ikrafttræden mellem disse i henhold til befolkningstal.
 Stk. 4.  De i stk. 3 nævnte forbrugsstørrelser beregnes  

 på grundlag af det gennemsnitlige forbrug i de to på hinanden følgende  

 sæsoner, for hvilke de senest foreliggende reviderede regnskaber for  

 abonnementsordningen foreligger (eksempelvis vedr. budget for 1991/92:  

 sæsonerne 1987/88 og 1988/89). Den interne fordeling mellem Københavns  

 kommune, Frederiksberg kommune og Københavns amt sker på grundlag af  

 befolkningstallene opgjort pr. 1. januar i det år, hvor budgetforslaget  

 behandles af de kommunale myndigheder (eksempelvis vedr. budget for 1991/92:  

 januar-befolkningstallet i 1990).
 § 3.  Abonnementsordningen finansieres, jf.  

 teaterlovens kap. 9 ved tilskud fra staten, amtskommunerne og Københavns og  

 Frederiksberg kommuner.
 Stk. 2.  For abonnenter og unge, som har bopæl i  

 Københavns amtskommune, Københavns og Frederiksberg kommuner, ydes det  

 amtskommunale og kommunale tilskud, for så vidt angår forestillinger, der er  

 omfattet af Det Storkøbenhavnske Teaterfællesskab, i fællesskab med indbyrdes  

 fordeling efter aftale.
 Stk. 3.  Billettilskuddet fra staten ydes med faste  

 kronebeløb pr. billet solgt i henholdsvis abonnement og med ungdomsrabat samt  

 ved køb af billetter til andre forestillinger end de, der indgår i et tegnet  

 abonnement (rabatkuponsalg).
Opgaver Teaterdrift § 4.  Det Storkøbenhavnske Teaterfællesskabs virke  

 omfatter:
Abonnementsordning § 5.  Det Storkøbenhavnske Teaterfællesskab træffer i  

 henhold til teaterlovens bestemmelser om den landsdækkende abonnementsordning  

 beslutning om støtte til abonnements- og billetkøbsordningerne samt om støtte  

 til administration af ordningerne, information m.v. for teatre og andre  

 teaterinitiativer i Storkøbenhavn (hovedstadsområdet), inden for de hertil  

 afsatte bevillinger.
 Stk. 2.  De teatervirksomheder, der modager  

 produktionsstøtte af Det Storkøbenhavnske Teaterfællesskab, optages  

 principielt i ordningen.
 Stk. 3.  Ved stillingtagen til optagelse af  

 forestillinger herudover kan der - ud over økonomiske hensyn - varetages  

 kulturpolitiske hensyn, f.eks. ved at lægge vægt på, om forestillingen udgør  

 et værdifuldt supplement til de allerede udbudte forestillinger.
 Stk. 4.  Arbejdet med at udføre styrelsen for Det  

 Storkøbenhavnske Teaterfællesskabs beslutninger i forbindelse med  

 billetkøbsordningerne kan udføres ved entreprenør.
 Stk. 5.  Tilskud til teaterforeningers virksomhed -  

 såvel administration som billetkøbsstøtte - henhører som hidtil under de  

 enkelte amter.
Andre opgaver § 6.  Det Storkøbenhavnske Teaterfællesskab kan i  

 særlige tilfælde deltage i andre aktiviteter, der fremmer formålet.
 § 7.  Omfattet af produktionsstøtteordningen er,  

 indtil anden bestemmelse træffes, følgende teaterbygninger:
 Folketeatret/Hippodromen, Nørrebros Teater, Amager Scenen, Gladsaxe  

 Teater, Betty Nansen Teatret, Aveny Teatret, Østre Gasværk og ABC-Teatret.  

 Det er forudsat, at ABC -Teatret modtager en begrænset produktionsstøtte, og  

 at der til Østre Gasværk ydes produktionsstøtte til en årlig produktion.
Stk. 2.  Herudover ydes der driftsstøtte til Rialto  

 Teatret til dækning af husleje og administration/teknik med henblik på, at  

 teatret kan stilles til rådighed som spillested for blandt andre de små  

 teatres turne-forestillinger.
Der ydes endvidere driftsstøtte til Det Ny  

 Teater til dækning af husleje med henblik på at sikre bygningen, medens der  

 udarbejdes en renoveringsplan.
Det er forudsat, at der af fællesudgifterne  

 afsættes et mindre beløb til udarbejdelse af en renoveringsplan for Det Ny  

 Teater.
Indtægterne ved en eventuel udleje af Det Ny Teater til teaterformål  

 eller andre formål indgår i det samlede beløb, der af Det Storkøbenhavnske  

 Teaterfællesskab anvendes til produktionstilskud og til at sikre  

 teaterbygningerne, herunder de tekniske installationer.
Styrelsen § 8.  Det Storkøbenhavnske Teaterfællesskab ledes af  

 en styrelse, som består af 9 medlemmer, heraf 3 repræsentanter valgt af  

 Københavns Borgerrepræsentation, 1 repræsentant valgt af Frederiksberg  

 kommunalbestyrelse, 3 repræsentanter valgt af Københavns Amtsråd, 1  

 repræsentant valgt af Frederiksborg Amtsråd og 1 repræsentant valgt af  

 Roskilde Amtsråd.
Stk. 2.  Styrelsens medlemmer vælges for perioder, der  

 svarer til den kommunale valgperiode.
Styrelsesmedlemmernes mandater  

 bortfalder dog først, når nyvalg til styrelsen har fundet sted.
 Stk. 3.  Styrelsen vælger formand og næstformand af sin  

 midte.
 Stk. 4.  Styrelsesmøder afholdes mindst 2 gange i  

 budgetåret.
 Stk. 5.  Formanden er forpligtet til at indkalde til  

 styrelsesmøde, hvis mindst 1 af medlemmerne begærer det.
Stk. 6.  Styrelsens beslutninger træffes ved almindeligt  

 stemmeflertal.
For så vidt angår styrelsens budgetforslag kræves dog 2/3  

 flertal.
Styrelsen er beslutningsdygtig, når over halvdelen af medlemmerne er  

 til stede.
Formanden drager omsorg for udførelsen af styrelsens beslutninger.  

 Formanden kan på styrelsens vegne afgøre almindelige løbende sager, der ikke  

 giver anledning til tvivl.
Formanden kan endvidere afgøre sager, der ikke  

 tåler opsættelse.
Underretning om sådanne afgørelser tilgår samtidig  

 styrelsens medlemmer skriftligt.
Rådgivende organer § 9.  Styrelsen udpeger for den kommunale valgperiode  

 en teaterfaglig referencegruppe, med hvilken styrelsen mindst 1 gang årligt  

 drøfter spørgsmål af faglig karakter på de omhandlede teatre.
Gruppen kan  

 selv tage initiativ til møder med styrelsen.
 Stk. 2.  Gruppen, som består af 7 medlemmer, udpeges  

 efter indstilling fra Teaterledernes Fællesråd, Dansk Skuespillerforbund,  

 Teaterteknikerforbundet, Sceneinstruktørerne, Scenograferne, Dramatikerne og  

 det administrative personale.
 Stk. 3.  I spørgsmål vedrørende ny- og gentildeling af  

 teaterscener samt om fastsættelse af retningslinjer for tildeling af  

 billetkøbsstøtte høres Statens Teaterråd.
Styrelsens opgaver § 10.  Styrelsen handler på Det Storkøbenhavnske  

 Teaterfællesskabs vegne og påser, at institutionen drives i overensstemmelse  

 med sit formål.
 Stk. 2.  Styrelsen administrerer de tilskudsmidler, der  

 stilles til Det Storkøbenhavnske Teaterfællesskabs rådighed.
 Stk. 3.  Styrelsen har ansvaret for drift og  

 vedligeholdelse, herunder teknisk udvikling og ajourholdelse af  

 teaterbygninger, som indgår i teaterstøtteordningen.
 Stk. 4.  Tildeling af bygningsfaciliteter og  

 produktionsstøtte til en ansøger sker efter opslag og for en tidsbegrænset  

 periode, normalt på 4 år.
 Stk. 5.  Fordelingen mellem teatrene af den samlede  

 bevilling, der er til rådighed for produktionsformål, skal ske under  

 hensyntagen til de enkelte teatervirksomheders kunstneriske profil  

 (respektive målsætning), herunder det for det enkelte teaters forventede  

 indtægtsniveau.
Stk. 6.  Styrelsen tager i forbindelse med, at der  

 træffes beslutning om tilskuddets størrelse, stilling til de foreliggende  

 budgetoplysninger, herunder til forudsatte antal forestillinger og antal  

 opførelser.
Styrelsen fastsætter under hensyntagen til det repertoire, der er  

 planlagt spillet, individuelle værdibelægningsprocenter for de enkelte  

 teatre.
 Stk. 7.  Styrelsen skal gribe ind, hvis  

 kontraktbetingelserne ikke opfyldes.
 Stk. 8.  Styrelsen sørger for, at scener, som ikke har  

 et driftsselskab permanent tilknyttet, eller som midlertidigt er ledige,  

 udnyttes på bedst mulig måde, bl.a. ved udlejning til teaterformål og andre  

 formål.
 Stk. 9.  Styrelsen indsender hvert år inden den 1. marts  

 til de kommunale tilskudsydere et budget omfattende a) tilskud til  

 teaterdrift, jf. teaterlovens kap. 6, og b) tilskud til nedbringelse af  

 priserne på teaterbilletter (abonnementsordningen), jf. teaterlovens kap. 9  

 for den kommende sæson og et budgetforslag for den næstkommende sæson samt  

 budgetoverslag for den derpå følgende sæson.
Stk. 10.  Hvis en eller flere kommunale tilskudsydere  

 ikke kan acceptere budgetforslaget, skal dette meddeles senest 1. november,  

 hvorefter budgetforslaget påny skal behandles i styrelsen, som kan vedtage  

 dette forslag med et flertal på 75% målt i relation til den økonomiske andel,  

 som tilskuddene fra det amtsråd/kommunalbestyrelse, de repræsenterer, udgør  

 af den samlede kommunale tilskudsstørrelse.
På dette punkt er  

 styrelsesmedlemmerne bundet af beslutninger i denne sammenhæng truffet af det  

 amtsråd/kommunalbestyrelse, de repræsenterer.
 Stk. 11.  Oplysninger om abonnementssalget i perioden  

 frem til 1. oktober og om det samlede forventede abonnementssalg i det  

 indeværende regnskabsår indsendes til tilskudsyderne senest den 15. november.
 Stk. 12.  Styrelsen tilrettelægger selv sit arbejde,  

 herunder økonomistyringen (forretningsorden, budget og lignende).
 Stk. 13.  Styrelsen etablerer en sekretariatsfunktion,  

 der placeres efter styrelsens beslutning.
 Stk. 14.  Styrelsen godkender ledelsen og vedtægter for  

 teatervirksomheder, der drives af et selskab, en forening eller en selvejende  

 institution, som modtager produktionsstøtte.
Regnskab og revision § 11.  Regnskabsåret følger teatersæsonen og går fra  

 1. juli til 30. juni.
 Stk. 2.  Revision skal foretages af en statsautoriseret  

 revisor af en registreret revisor eller af en kommunal revision.
Stk. 3.  De reviderede regnskaber samt beretninger for  

 den forløbne teatersæson sendes senest den 15. december til de kommunale  

 tilskudsydere til godkendelse.
Regnskaberne og beretningerne sendes endvidere  

 samtidig til Kulturministeriet.
Hæftelse og tegning § 12.  For Det Storkøbenhavnske Teaterfællesskabs  

 forpligtelser hæfter alene dets aktiver, medens der ikke er nogen personlig  

 hæftelse, hverken for medlemmer af styrelsen eller andre.
Stk. 2.  Til alle forpligtelser, der påtages som led i  

 den daglige drift, kræves to underskrifter.
Styrelsens formand er på forhånd  

 bemyndiget til at afgive den ene, medens den anden - eller evt. begge  

 underskrifter - kan meddeles i overensstemmelse med prokura fra styrelsen.  

 Ved ekstraordinære dispositioner kræves underskrift af formanden tillige med  

 et andet medlem.
 Stk. 3.  De nærmere regler om Det Storkøbenhavnske  

 Teaterfællesskabs administrative forhold, herunder regler for kasse- og  

 regnskabsvæsen, kapitalforvaltning, bestemmelser om personaleforhold og de  

 nærmere kontraktvilkår for ydelse af tilskud, herunder tilskudsmodtagernes  

 forpligtelser til at afgive årsberetning og regnskab fastsættes i et af  

 styrelsen udarbejdet regulativ.
Dispositioner § 13.  Følgende dispositioner skal godkendes af  

 tilskudskommunerne:
Opløsning § 14.  Opløsning af den selvejende institution  

 »Det Storkøbenhavnske Teaterfællesskab« kan vedetages ved aftale  

 mellem tilskudsyderne eller med 4/5 flertal af styrelsen, med efterfølgende  

 godkendelse i de 5 kommunalbestyrelser/amtsråd og Kulturministeriet.
 § 15.  Ved opløsning af Det Storkøbenhavnske  

 Teaterfællesskab fordeles den selvejende institutions nettoformue mellem de  

 tilskudsydende myndigheder i samme forhold som tilskud er blevet ydet.
Ikrafttræden § 16.  Bekendtgørelsen træder i kraft den 1. august  

 1991, med virkning fra den 1. juli 1991.
Kulturministeriet, den 26. juni 1991 P.M.V.
 E.B.
