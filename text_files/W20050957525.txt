Pressenævnet  

 fandt, at  

 det var påregneligt, at  

 indlægget ville blive lagt på avisens internetside, idet dette efter det  

 oplyste altid havde været fast praksis på avisen.
Såfremt en debattør vil  

 sikre  

 sig herimod, må han i et tilfælde som det foreliggende forespørge mediet,  

 hvorvidt avisen lægges på internettet.
 Avisens  

 praksis fandtes ikke i dette tilfælde at medføre, at de enkelte dele af  

 avisen  

 bringes ude af sammenhæng, idet hele avisen samt tidligere udgaver var bragt  

 i  

 deres helhed og på overskuelig vis var at finde på samme sted på hjemmesiden.
 Pressenævnet  

 fandt derfor ikke, at Ugepressen Djursland havde tilsidesat god presseskik.
Kendelse  

 fra Pressenævnet i sag 2005-6-191 [K] har klaget til Pressenævnet over, at et af ham indsendt  

 indlæg, bragt den 22. februar 2005 i den trykte udgave af Ugepressen  

 Djursland,  

 samme uge er blevet lagt på internetsiden www.uge-pressen.dk, uden at dette  

 på  

 forhånd er blevet ham oplyst, idet han mener, at dette er i strid med god  

 presseskik.
 [K] har anført, at hans indlæg på denne måde mister sammenhængen  

 med den debat, det var en del af, og han ønsker, at indlægget fjernes fra  

 internetsiden.
Ugepressen Djursland har anført, at det ikke er muligt at fjerne  

 et enkelt indlæg, idet avisen bringes i sin helhed i pdf-format.
Avisen er  

 blevet  

 bragt på internettet i det anførte format lige siden Ugepressen Djursland  

 blev  

 oprettet i 2002. For nuværende ligger alle udgaver produceret i 2005 på den  

 pågældende internetside.
 I sagens behandling har følgende nævnsmedlemmer deltaget:
 Niels Grubbe, Finn Rowold, Lene Sarup og Kirsten Dyregaard.
 Pressenævnet udtaler:
Pressenævnet finder, at  

 det var påregneligt, at  

 indlægget ville blive lagt på avisens internetside, idet dette efter det  

 oplyste altid har været fast praksis på avisen.
Såfremt en debattør vil sikre  

 sig herimod, må han i et tilfælde som det foreliggende forespørge mediet,  

 hvorvidt  

 avisen lægges på internettet.
 Avisens praksis findes ikke i dette tilfælde at medføre, at de  

 enkelte dele af avisen bringes ude af sammenhæng, idet hele avisen samt  

 tidligere udgaver er bragt i deres helhed og på overskuelig vis er at finde  

 på  

 samme sted på hjemmesiden.
 Pressenævnet finder derfor ikke, at Ugepressen Djursland har  

 tilsidesat god presseskik.
 Afgjort den 23. august 2005.
