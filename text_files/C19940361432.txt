 Redegørelse for sagen:
 En kursist, der oplyste at være uddannet som lærer og i arbejde som  

 skoleinspektør, deltog i kurset »ETB 2-word«.
 Arbejdsformidlingen meddelte afslag på godtgørelse med henvisning til, at  

 den pågældende ikke tilhørte den personkreds, som reglerne om godtgørelse  

 sigter på.
 Afgørelse:
 Arbejdsmarkedets Ankenævn tiltrådte på møde den 30. november 1994 j. nr.  

 1994-3-683 arbejdsformidlingens afgørelse.
 Nævnet lagde til grund, at kursisten er uddannet som lærer og i arbejde  

 som skoleinspektør, og ikke er i færd med at skifte til andet erhverv.  

 Vedkommende hører derfor ikke til den målgruppe, som reglerne om godtgørelse  

 for tab af indtægt eller arbejdsmulighed sigter på.
