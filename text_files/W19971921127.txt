Omtalen i "Nyt fra Ankestyrelsen", nr. 1/97 af  

 forvaltningslovens garantier for god sagsbehandling fortsættes her med nogle  

 "fif" om aktindsigt.
Ved behandlingen af næsten 20.000 ankesager om  

 året og gennem praksisundersøgelser får Ankestyrelsen et godt indblik i, hvor  

 kommunerne og de sociale nævn i amterne har problemer med at overholde  

 minimumskravene til god sagsbehandling i forvaltningsloven (Lov nr. 571 af  

 19. december 1985 med senere ændringer), som Justitsministeriet har udsendt  

 en vejledning om i 1986.
 Loven gælder ved behandlingen af sager, hvori der er eller vil blive  

 truffet retligt bindende afgørelser af forvaltningsmyndigheder, fx kommuner,  

 børn- og unge-udvalg, sociale nævn i amterne og Ankestyrelsen.
Parter har ret til aktindsigt Enhver, der er part i en sag, hvor der er eller vil blive truffet  

 afgørelse af en forvaltningsmyndighed, kan efter forvaltningslovens § 9  

 forlange aktindsigt og at se sagens dokumenter.
Anmodningen om aktindsigt  

 skal ikke begrundes, idet det er uden betydning, hvorfor parten ønsker  

 aktindsigt.
Den eneste betingelse er, at parten ved anmodningen skal angive  

 den sag, som der ønskes aktindsigt i.
Hvis begæringen om aktindsigt fremsættes af en fuldmægtig eller hjælper  

 for parten, vil det ofte være rigtigst at kræve dokumentation for  

 fuldmagtsforholdet, medmindre begæringen fremsættes af advokater, godkendte  

 retshjælpsinstitutioner eller udøvere af erhverv, som inden for deres  

 arbejdsområde typisk optræder som partsrepræsentanter, jf pkt. 56 i Justits- ministeriets vejledning om loven.
Hvornår er man part Part i en sag er ansøgere, klagere og andre, der har en væsentlig,  

 direkte, retlig og individuel interesse i sagens afgørelse.
Hvornår en person  

 er part i en social sag giver sjældent anledning til problemer, idet de  

 fleste parter i sociale sager netop er karakteriseret ved, at de har en sag  

 under behandling hos myndigheden.
I de få tilfælde, hvor der kan være tvivl,  

 må der navnlig lægges vægt på, hvor væsentlig den pågældendes interesse i  

 sagen er, og hvor nært denne interesse er knyttet til sagens udfald.  

 Enkeltpersoner, der ikke berøres direkte og individuelt af afgørelsen, vil i  

 almindelighed ikke være parter i en sag.
Fra Ankestyrelsens praksis kan henvises til SM O-13-84, hvor en gift mand  

 efter en samlivsophævelse fandtes at have en retlig interesse i en sag om  

 hjælp, ydet efter bistandsloven til hustruen til dækning af udgifter til  

 parrets børn, da ydelsen af hjælpen havde skattemæssige konsekvenser for  

 manden; som part i sagen havde han derfor ret til aktindsigt.
I en anden sag (SM  

 D-15-94) havde en arbejdsgiver, der havde fået afslag på refusion af  

 sygedagpenge fra kommunen, som part ret til fuld aktindsigt i sagens akter,  

 herunder i en lægeerklæring om medarbejderens uarbejdsdygtighed, idet der i  

 forhold til medarbejderen ikke forelå afgørende modstående hensyn, som  

 bevirkede, at adgangen til aktindsigt burde begrænses efter lovens § 15.
 I en sag antog Justitsministeriet, at et barn, over for hvem der blev  

 iværksat hjælpeforanstaltninger uden samtykke efter bistandsloven, hvad angik  

 aktindsigt måtte anses for part i sagen om hjælpeforanstaltningerne.
 Arbejdsgivere, der skal tegne lovpligtig arbejdsskadeforsikring for deres  

 ansatte, har i forbindelse med Arbejdsskadestyrelsens og Ankestyrelsens  

 behandling af konkrete arbejdsskadesager kun adgang til aktindsigt i  

 oplysninger, der vedrører virksomhedens forhold og arbejdsmiljøet der, jf. §  

 55, stk. 1, i arbejdsskadeforsikringsloven.
Aktindsigten omfatter alle sagens dokumenter Adgangen til aktindsigt omfatter efter lovens § 10 som udgangspunkt alle  

 dokumenter - bortset fra internt arbejdsmateriale - der vedrører sagen,  

 herunder genpart af breve, der er udgået fra myndigheden.
Afgørende er, om  

 dokumenterne indgår i sagen og dermed i myndighedens beslutningsgrundlag som  

 fx lægeerklæringer o. lign.
Omfattet af aktindsigt er også notater, foretaget  

 af myndighedens medarbejdere, om faktuelle oplysninger, fx partens indtægts-  

 forhold, eller om hjemmebesøg i en sag om hjælpemidler eller boligindretning  

 efter bistandsloven, der kan have betydning for afgørelsen af sagen.
Uanset om sagsakterne konkret tillægges betydning ved afgørelsen har en  

 part som udgangspunkt ret til aktindsigt i alle sagens dokumenter, også breve  

 og indlæg i øvrigt fra parten selv.
Også tidligere sager, som fremskaffes til  

 supplering af afgørelsesgrundlaget, er normalt undergivet aktindsigt.
Ikke aktindsigt i internt arbejdsmateriale Efter forvaltningslovens § 12 omfatter retten til aktindsigt ikke  

 myndighedens interne arbejdsmateriale, dvs. dokumenter, der er udarbejdet af  

 myndigheden til eget brug ved behandlingen af sagen, brevveksling mellem en  

 kommunalbestyrelse og dennes udvalg, mellem afdelinger, enheder og andre  

 administrative organer inden for samme myndighed eller mellem disse organer  

 indbyrdes.
I tvivlstilfælde vil det ofte være et afgørende moment, om  

 dokumentet i det væsentlige alene indeholder ellerafspejler myndighedens egne  

 interne overvejelser om sagens fortsatte behandling eller afgørelse.
Dokumenter, der udarbejdes til myndighedens eget brug, fx referater,  

 notater og lignende, der ud over et resume af sagens faktum ud fra sagens  

 dokumenter ofte indeholder en eller flere medarbejderes vurdering af sagen og  

 måske forslag til afgørelse eller fortsat behandling, anses for internt  

 arbejdsmateriale, som parter normalt ikke har ret til aktindsigt i.
Derfor  

 vil vejledende vurderinger fra lægekonsulenter i en kommune eller en  

 ankeinstans sædvanligvis også være internt arbejdsmateriale, medmindre de  

 indeholder oplysninger, som konsulenten har fået efter kontakt med ansøgers  

 læge eller andre.
Også referater af møder eller andre drøftelser, der alene  

 udarbejdes til myndighedens eget brug, vil normalt være internt  

 arbejdsmateriale.
Udsættelse af sagen efter anmodning om aktindsigt Når der er bedt om aktindsigt under behandlingen af en sag, skal  

 afgørelsen af sagen efter lovens § 11 udsættes, indtil parten har haft adgang  

 til at gøre sig bekendt med sagsakterne, medmindre udsættelse vil medføre  

 overskridelse af en lovbestemt frist for afgørelsen af sagen.
Hensigten er,  

 at parten skal have adgang til at vurdere, om de oplysninger, der indgår i  

 sagen, bør suppleres eller korrigeres.
Det vil her være hensigtsmæssigt at  

 fastsætte en frist for eventuelle bemærkninger til akterne, fx "Har vi  

 ikke hørt fra Dem senest den ... vil sagen blive afgjort på det foreliggende  

 grundlag". - Hvis der anmodes om aktindsigt efter at myndigheden har  

 truffet afgørelse, skal der også gives aktindsigt; baggrunden kan fx være, at  

 parten ønsker at se sagsakterne, inden vedkom-mende tager stilling til, om  

 der er grundlag for at klage over afgørelsen.
Aktindsigt skal gives inden 10 dage Kan anmodninger om aktindsigt ikke besvares inden 10 dage efter at  

 begæringen er modtaget af myndigheden, skal parten efter lovens § 16, stk. 2  

 underrettes om grunden hertil, og om hvornår afgørelsen kan forventes at  

 foreligge.
Hvis en anmodning om aktindsigt ikke kan imødekommes fuldt ud,  

 skal afgørelsen herom begrundes, jf. forvaltningslovens § 22 og pkt. 98 i  

 Justitsministeriets vejledning fra 1986 om forvaltningsloven.
Retten til  

 aktindsigt indebærer, at parten har ret til gratis at få fotokopi af  

 sagsakterne.
Retten til aktindsigt er normalt ikke begrænset, selv om  

 antallet af sagsakter er meget stort, og måske skal skaffes tilveje fra flere  

 sager, og selv om det er ressourcekrævende for myndigheden at fremskaffe  

 kopier til parten.
Undtagelsesvis kan man henvise parten til at gennemse  

 akterne hos myndigheden.
Klageadgang over afgørelser om aktindsigt Afgørelser om aktindsigtsspørgsmål kan efter forvaltningslovens § 16, stk.  

 4, påklages særskilt til den myndighed, der er klageinstans i forhold til  

 afgørelsen af den sag, anmodningen om aktindsigt vedrører.
