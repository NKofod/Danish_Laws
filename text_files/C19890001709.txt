(Til alle kommunalbestyrelser og  

 tandlæger) I medfør af § 13 i Indenrigsministeriets bekendtgørelse nr. 858 af  

 10.december 1986 om kommunal tandpleje fastsætter Sundhedsstyrelsen hermed  

 følgende regler for kommunernes indberetning om sundhedsforhold og  

 ressourceforbrug på børne- og ungdomstandplejeområdet:
Indledning § 1.  Ifølge § 9 i Lov om tandpleje m.v. påhviler det  

 kommunalbestyrelser at foretage indberetning om virksomhed i medfør af loven.  

 Indberetningerne skal danne grundlag for den planlægning og evaluering, som  

 til stadighed vil være nødvendig med henblik på børne- og ungdomstandplejens  

 omfang og organisation.
Stk. 2.  Til dette formål kræves kendskab til bl.a. to  

 faktorer.
Den ene er den kommunale tandplejes omfang og struktur: en  

 årlig indberetning herom indsendes af kommunerne til Danmarks Statistik som  

 led i de sociale ressourcetællinger.
Den anden faktor er  

 tandsygdommenes forekomst: indberetning herom afgives årligt til  

 Sundhedsstyrelsen via Landbrugets EDB-center (LEC) af de enkelte børne- og  

 ungdomstandplejer og af praktiserende tandlæger, som behandler børn, der er  

 omfattet af tandplejeloven.
 Den kommunale tandplejes omfang og  

 struktur.
 Den sociale ressourcetælling.
§ 2.  Ved årsskiftet sender Danmarks Statistik skemaer  

 til kommunerne (den sociale ressourcetælling) med henblik på en  

 statusopgørelse af tandplejeform, antal og art af personale samt personer,  

 der er omfattet af ordningen.
Af skemaerne fremgår det hvilken dato i januar,  

 der er tællingsdato.
Oplysningerne indsendes fra kommunen til Danmarks  

 Statistik.
 Stk. 2.  Det indsendte materiale bearbejdes og  

 publiceres af Danmarks Statistik og Sundhedsstyrelsen, således at den  

 kommunale tandplejes omfang og struktur kan sammenlignes fra år til år.
Tandreguleringsbehandling § 3.  Udover de ressourcemæssige forhold i børne- og  

 ungdomstandplejen indsamles i forbindelse med den sociale ressourcetælling  

 oplysninger om omfanget af tandreguleringsbehandlinger.
Optælling heraf  

 foretages for 15-årige børn og skal afspejle, hvilke af disse, som gennem  

 skoleforløbet har modtaget tandregulering.
For at opnå en større ensartethed  

 i registreringen af disse behandlinger, anvendes efterfølgende  

 retningslinjer:
 Stk. 2.  På stamjournalen (hængemappen) skal  

 under Orto-rubrikken, nederst til venstre, anføres datoer for:
Stk. 3.  Ved påbegyndt behandling skal forstås  

 enhver behandling med fast eller aftageligt ortodontisk apparatur efter  

 påbegyndt frembrud af de permanente tænder, uanset om behandlingen foretages  

 af børnetandlæge, praktiserende tandlæge eller specialtandlæge.
Ved fast  

 apparatur forstås ethvert apparatur, uanset omfang, som involverer  

 påcementerede/pålimede bånd, brackets eller lignende.
Ved aftageligt  

 apparatur forstås enhver form for pladeapparatur eller aktivator.  

 Følgende behandlinger registreres dog ikke som ortodontiske  

 behandlinger:
 Stk. 4.  Ved afbrudt behandling skal forstås en  

 ortodontisk behandling, som afsluttes, inden behandlingsmålet er nået, uanset  

 grund.
Stk. 5.  Ved afsluttet behandling skal forstås en  

 ortodontisk behandling, som afsluttes med nået behandlingsmål.
Behandlingen  

 betragtes i denne sammenhæng som afsluttet efter den aktive behandlingsfase.
 Stk. 6.  Ved igangværende behandling forstås  

 behandlinger, som på tællingstidspunktet stadig er igang.
Tandsygdommenes forekomst Indberetningspligt og tilbagemelding § 4.  Indberetningspligten omfatter børn i alderen fra  

 7 år til og med 15 år.
Blanketterne, jfr. § 5 indsendes fra kommunerne til  

 LEC senest den 1. i hver måned med undtagelse af januar, juli og august.  

 Herved sikres, at fejlbehæftede blanketter kan nå at blive returneret til  

 kommunerne til korrektion og genindsendt til LEC inden standardårskørslen.  

 Seneste indsendelse for bilag, der skal med i standardårskørslen, er den 15.  

 december.
Stk. 2.  Kommunerne modtager hvert år i januar et sæt  

 udskrifter (standardtabeller) bestående af en kommunetotal af indberettede  

 børn.
Standardtabellerne omfatter opgørelser over de mest anvendte  

 tandsundhedsdata.
I en særskilt udsendt brugervejledning redegøres for de  

 yderligere dataudtræksmuligheder, der står til rådighed for de kommunale  

 tandplejer.
Sundhedsstyrelsen udsender opgørelser over de indsamlede  

 oplysninger på amts- og landsplan.
OCR-blanket (OCR= Optical Character Recognition) § 5.  Til optegnelse af de kliniske fund ved  

 regelmæssige systematiske undersøgelser har Sundhedsstyrelsen udarbejdet en  

 særlig blanket.
Blanketten er udformet således, at den er umiddelbart  

 anvendelig såvel ved behandlingsplanlægningen for det enkelte barn som til  

 indberetning med henblik på optisk indlæsning i et EDB-anlæg.
Indberetningen  

 af det enkelte barns status foretages ved den 1. undersøgelse i hvert  

 kalenderår.
Da mange børn undersøges mere end 1 gang om året, findes  

 blanketten i to udgaver: En dobbelt kopiblanket og en enkelt.  

 Dobbeltblanketten benyttes ved den årlige undersøgelse, hvis kliniske fund  

 indberettes, idet den øverste blanket i udfyldt stand udgør indberetningen,  

 mens den gule kopiblanket forbliver i patientjournalen til brug for  

 tandlægen.
Den røde enkeltblanket kan benyttes ved undersøgelser, hvis  

 kliniske fund ikke skal indberettes, og denne blanket forbliver ligeledes i  

 patientjournalen.
 Stk. 2.  Blanketten er en del af  

 standardjournalsystemet, og den skal således betragtes som journalbilag, der  

 er omfattet af Sundhedsstyrelsens bekendtgørelse af 25. juli 1977 om  

 tandlægers pligt til at føre ordnede optegnelser (journalføring).
Stk. 3.  Det er en afgørende forudsætning, at skriften  

 på blanketten kan identificeres af den optiske læseenhed, og at diagnostikken  

 baseres på ensartede registreringskriterier.
En udførlig vejledning herom er  

 samtidig udsendt i tilknytning til nærværende regler.
Stk. 4.  Ved indsendelse bør alle blanketter ligge ens,  

 og de må ikke foldes eller krølles.
Under den optiske læsning udskilles dels  

 ulæselige bilag dels bilag med fejl i cpr.-numre eller kommunenumre.
Disse  

 bilag sendes retur til kommunerne med anmodning om rettelse, såfremt kommunen  

 kan identificeres.
Terminal-indberetning § 6.  Såfremt en børne- og ungdomstandpleje/tandlæge  

 ønsker at foretage indberetning via en personlig computer, bør Landbrugets  

 edb-center kontaktes for nærmere information.
 Stk. 2.  Den samtidigt udsendte vejledning, som omfatter  

 beskrivelse af udfyldelse af OCR-blanketten, har tillige gyldighed for  

 indberetning via PC, idet systematikken og kriterierne er helt  

 overensstemmende.
Ikrafttrædelsesbestemmelser § 7.  Cirkulæret træder i kraft den 8. februar 1989,  

 og samtidig ophæves Sundhedsstyrelsens regler for indberetning på  

 børnetandplejeområdet af 31. juli 1977.
Sundhedsstyrelsen, 8. februar 1989 P.D.V.
