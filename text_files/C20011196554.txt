Skrivelse om metode til vurdering af arbejdsevne og  

 uddannelse i metoden (Til Socialchefer og ledere af arbejdsmarkedsafdelinger i  

 kommunerne) Med Folketingets vedtagelse af førtidspensionsreformen og de  

 øvrige initiativer i forhold til det rummelige arbejdsmarked er der skabt et  

 bedre grundlag for sammenhæng i den sociale arbejdsmarkedsrettede indsats.  

 Således er indførelsen af  

    

 arbejdsevnebegrebet som tilkendelseskriterium på førtidspensionsområdet  

 et udtryk for en fortsættelse og udvidelse af aktivlinien i socialpolitikken,  

 som samtidig skaber bedre sammenhæng i forhold til reglerne i lov om aktiv  

 socialpolitik.
Udover indførelsen af arbejdsevnekriteriet indeholder  

 førtidspensionsreformen bl.a., at der skal indføres en metode til vurdering  

 af  

 arbejdsevne.
Målet er, at sagsbehandlingen kan foregå efter fælles  

 retningslinier og med anvendelse af samme begreber ved arbejdsevnevurderingen  

 på det arbejdsmarkedsrettede område og efterfølgende i vurderingen med  

 henblik  

 på førtidspension.
Via et pilotprojekt på førtidspensionsområdet i 8 kommuner er  

 der udviklet en sagsbehandlingsmetode, som kan anvendes til beskrivelse og  

 vurdering af en borgers arbejdsevne.
Metoden udbygges nu, således at den kan  

 anvendes generelt til beskrivelse og vurdering af arbejdsevne på alle de  

 arbejdsmarkedsrettede sagsområder.
Metoden udgør derved grundlaget for et  

 mere  

 sammenhængende og kontinuerligt sagsbehandlingsforløb på tværs af sagsområder  

 i  

 kommunen.
 På grundlag af erfaringer fra de 8 kommuner og med tilslutning  

 fra Kommunernes Landsforening anbefaler Socialministeriet, at  

 sagsbehandlingsmetoden også anvendes i de sager om sygedagpenge og  

 aktivering,  

 hvor arbejdsevnen er truet.
 For at understøtte implementeringen af metode til vurdering af  

 arbejdsevne i kommunerne gennemføres der i perioden 2001-2002 en  

 efteruddannelsesindsats rettet mod de kommunale sagsbehandlere.
 Erfaringerne fra de 8 kommuner har vist, at  

 efteruddannelsesindsatsen og indførelsen af sagsbehandlingsmetoden kræver en  

 markant ledelsesmæssig opbakning i kommunerne.
Vedlagt fremsendes informationsmateriale til socialchefer og  

 ledere på arbejdsmarkedsområdet om metode til vurdering af arbejdsevne samt  

 efteruddannelsesindsatsen.
Materialet kan danne udgangspunkt for de første  

 grundlæggende overvejelser om den lokale tilrettelæggelse af indførelsen af  

 sagsbehandlingsmetoden og deltagelse i uddannelsesindsatsen.
 Af materialet fremgår bl.a. følgende:
 -  

 	  

    

 Den nye  

 sagsbehandlingsmetode er obligatorisk i sager om revalidering, fleksjob og  

 førtidspension.
 -  

 	  

    

 Det anbefales, at  

 metoden også anvendes i de sager om sygedagpenge og aktivering, hvor der er  

 tale om at arbejdsevnen er truet og derfor en vis sandsynlighed for, at der  

 senere indledes en sag om revalidering, fleksjob eller førtidspension.
 -  

 	  

    

 Omdrejningspunktet i  

 den nye sagsbehandlingsmetode er en ressourceprofil,  

    

 som er beskrevet i lovforslaget til  

 førtidspensionsreformen, jf. i øvrigt beskrivelsen fra pilotprojektet:  

 »Metode til god sagsbehandling på  

 førtidspensionsområdet  

 «.
 -  

 	  

    

 Kommunerne tilbydes  

 efteruddannelse for faglige ressourcepersoner og nærmeste ledere i efteråret  

 2001 og for sagsbehandlerne i kalenderåret 2002.
 -  

 	  

    

 Tilbuddet om  

 uddannelse gælder samtlige sagsbehandlere, der beskæftiger sig med  

 revalidering, fleksjob, førtidspension, sygedagpenge og aktivering.
 Endelig kan det tilføjes, at udgifterne til selve undervisningen  

 afholdes af Socialministeriet, men at det kan forventes, at kommunerne skal  

 betale et beløb af symbolsk karakter i forbindelse med tilmeldingen.
Ønskes der yderligere oplysning om metoden og  

 uddannelsesindsatsen, kan der rettes henvendelse til Morten Ry, Deloitte  

 Consulting på e-mail: mry@dc.com eller til Bent Nielsen, Socialministeriet på  

 e-mail dpbni@sm.dk Socialministeriet, den 13. juni 2001 Leif Sondrup og Eva Pedersen Bilag 1 Metode til vurdering af arbejdsevne og uddannelse i  

 metoden Baggrund for efteruddannelse i  

 arbejdsevnemetoden Folketinget vedtog den 3. april 2001 førtidspensionsreformen,  

 der bl.a. har til hensigt at sikre, at personer, der har en arbejdsevne som  

 muliggør en tilknytning til arbejdsmarkedet, også reelt får mulighed for at  

 bruge ressourcerne gennem et arbejde.
 Ved at indføre arbejdsevnekriteriet som tilkendelseskriterium på  

 førtidspensionsområdet ændres fokus, og det bliver helt centralt at  

 undersøge,  

 hvilke ressourcer en borger har (eller kan udvikle) med henblik på at kunne  

 varetage konkrete arbejdsfunktioner.
Dette skaber samtidig en bedre sammenhæng til reglerne i lov om  

 aktiv socialpolitik, hvor vurderingen af arbejdsevnen også er central i  

 forhold  

 til fx revalidering og fleksjob.
Som borger bør man derfor kunne opleve en  

 mere  

 sammenhængende og målrettet sagsbehandling med et vedvarende fokus på  

 specifik  

 udvikling af arbejdsevnen.
 Det er derfor en meget central del af førtidspensionsreformen,  

 at der indføres en metode for god sagsbehandling, som kan fastholde fokus på  

 udvikling af arbejdsevne og skabe grundlag for en systematisk sagsbehandling  

 ved at tydeliggøre kravene til dokumentation, beskrivelse og vurdering af  

 arbejdsevnen.
 I perioden 1998-2000 gennemførte Socialministeriet et projekt,  

 hvor der blev udviklet en metode for god sagsbehandling på  

 førtidspensionsområdet i samarbejde med 8 pilotkommuner (Greve, Vejen,  

 Viborg,  

 Brøndby, Hørsholm, Fakse, Børkop og Haderslev). Det materiale, der er  

 udviklet  

 via projektet, kan hentes på Socialministeriets hjemmeside.
Da metoden oprindeligt er udviklet på førtidspensionsområdet,  

 sker der på nuværende tidspunkt en udbygning af metoden, med henblik på at  

 den  

 skal kunne anvendes på hele det sociale arbejdsmarkedsrettede område.
Den  

 tilpassede metode kaldes  

 »Metode til  

 beskrivelse, udvikling og vurdering af arbejdsevne  

 «.
Arbejdsevnemetoden skal anvendes på revaliderings-, fleksjob- og  

 førtidspensionsområdet.
Samtidig anbefales det, at arbejdsevnemetoden også  

 anvendes i de sager på aktiverings- og sygedagpengeområdet, hvor borgerens  

 arbejdsevne er truet, og hvor der derfor er behov for en særlig indsats.
Det  

 viser erfaringer fra de 8 pilotkommuner, da en fælles metodisk tilgang på  

 tværs  

 af sagsområderne understøtter et kontinuerligt, sammenhængende og målrettet  

 sagsbehandlingsforløb.
 Der vil senere blive udstedt en bekendtgørelse om brugen af  

 metoden på de forskellige sagsområder.
For at styrke de kommunale sagsbehandleres kompetencer i forhold  

 til vurderingen af arbejdsevne skal der gennemføres en  

 efteruddannelsesindsats  

 i brugen af metoden.
Uddannelsesindsatsen bliver tilrettelagt sådan, at den  

 kan  

 være gennemført i alle landets kommuner inden 1. januar 2003, hvor  

 førtidspensionsreformen træder i kraft.
Hvad er arbejdsevnemetoden? Arbejdsevnemetoden er en sagsbehandlingsmetode, der skal  

 anvendes til at beskrive, udvikle og vurdere en borgers arbejdsevne.
Metoden  

 har til formål at understøtte et samlet sagsforløb sammen med borgeren med  

 henblik på specifikt at udvikle borgerens ressourcer i forhold til  

 arbejdsmarkedet.
Arbejdsevnemetoden forudsætter og understøtter, at borgeren  

 inddrages i sagsbehandlingen.
Sagsbehandleren og borgeren skal i fællesskab  

 arbejde målrettet med at udvikle borgerens ressourcer.
På denne måde bliver  

 der  

 lagt vægt på sagsbehandlerens rolle som professionel rådgiver og på at træffe  

 velbegrundede afgørelser.
Metoden øger retssikkerheden for borgeren.
Ud fra et  

 retssikkerhedsperspektiv skal der træffes den samme afgørelse uanset hvilken  

 sagsbehandler, der behandler sagen.
Forskelle i afgørelser skal afspejle  

 forskelle i borgerens situation og behov.
Arbejdsevnemetoden understøtter  

 dermed en kvalitetssikring af sagsbehandlingen.
Afgørelser skal være  

 velbegrundede og udtrykt i et sprog, der er forståeligt for borgeren.
 Omdrejningspunktet i metoden er en  

 »ressourceprofil  

 «.  

 Ressourceprofilen er en systematisk ramme til at beskrive og vurdere  

 borgerens  

 ressourcer, udviklingsmuligheder og barrierer.
 Metoden indeholder retningslinier for, hvordan der arbejdes  

 målrettet med udarbejdelsen af ressourceprofilen med henblik på at beskrive  

 og  

 vurdere borgerens arbejdsevne samt mulighederne for at udvikle arbejdsevnen.
 På denne måde gør metoden det muligt at opbygge et godt  

 dokumentationsgrundlag i hele udviklingsforløbet, hvilket understøtter  

 sagsbehandleren i at træffe korrekte og konsistente afgørelser på baggrund af  

 en fælles systematik for, hvordan sager beskrives og vurderes.
 En beskrivelse af metode til vurdering af  

    

 arbejdsevne vil være offentlig tilgængelig  

 fra efteråret 2001.
Hvad indeholder efteruddannelsesindsatsen? Efteruddannelsesindsatsen gennemføres i perioden frem til 1.  

 januar 2003, hvor førtidspensionsreformen træder i kraft.
Socialministeriet  

 har  

 indgået kontrakt med Deloitte Consulting, som sammen med og på vegne af  

 Socialministeriet skal stå for den overordnede styring af  

 efteruddannelsesindsatsen.
Det forventes, at Den Kommunale Højskole,  

 Forvaltningshøjskolen samt De Sociale Højskoler i samarbejde med praktikere  

 fra  

 kommunerne skal forestå selve undervisningen.
Ambitionen med uddannelses- og læringsindsatsen er at understøtte,  

 at alle landets kommuner anvender arbejdsevnemetoden for de borgere, hvor det  

 er relevant.
Tilbuddet om uddannelse gælder samtlige medarbejdere, der  

 beskæftiger sig med revalidering, fleksjob, førtidspension, sygedagpenge og  

 aktivering.
 Endvidere bliver statsamterne og Den Sociale Ankestyrelse  

 tilbudt uddannelse i arbejdsevnemetoden målrettet deres rolle som  

 ankeinstanser.
 I uddannelsen af de kommunale sagsbehandlere lægges der vægt på  

 at forankre sagsbehandlingsmetoden i kommunerne og  

    

 sikre at metoden anvendes i sagsbehandlernes  

 daglige arbejde.
For at understøtte, at der arbejdes med metoden i dagligdagen  

 uddannes et korps af  

  

 faglige  

 ressourcepersoner  

  

 . Rollen som faglig ressourceperson består i at yde faglig  

 støtte og supervision til sagsbehandlerne i den enkelte kommune.
Kommunerne  

 identificerer selv deres faglige ressourcepersoner.
Overordnet forventes der  

 én  

 faglig ressourceperson pr. 7-8 sagsbehandlere.
Dog anbefales det, at alle  

 kommuner har mindst én faglig ressourceperson.
Ressourcepersonerne deltager i et kortere kursus fra november  

 2001 og fremefter, afhængig af, hvornår efteruddannelsen gennemføres for den  

 enkelte kommunes sagsbehandlere.
Formålet med undervisningen er at uddanne de  

 faglige ressourcepersoner i metoden, deres rolle og de aktiviteter, der er  

 forbundet med denne rolle.
Endvidere er det væsentligt at skabe et netværk  

 mellem ressourcepersonerne, så de kan støtte sig til hinanden både i  

 planlægning af den lokale implementering samt i og efter uddannelses- og  

 læringsforløbet.
Derfor vil der blive afholdt faglige netværksmøder i løbet  

 af  

 år 2002, hvor de faglige ressourcepersoner kan dele deres erfaringer med  

 andre  

 kommuner.
Sagsbehandlernes  

  

 nærmeste  

 ledere  

  

 har i dagligdagen ansvar for at planlægge og organisere  

 sagsbehandlingsindsatsen.
Ansvaret for, at metoden implementeres og anvendes,  

 forankres derfor hos sagsbehandlernes nærmeste leder i kommunerne.
I  

 efteråret  

 2001 planlægges et informations/uddannelsesmøde for de nærmeste ledere.
De  

 nærmeste ledere har til opgave, i samarbejde med de faglige  

 ressourcepersoner,  

 at planlægge og varetage implementering af metoden i den enkelte kommune.
I januar 2002 igangsættes efteruddannelsesindsatsen for  

  

 sagsbehandlere  

  

 i alle landets kommuner.  

 Uddannelsesindsatsen strækker sig frem til tidspunktet for  

 førtidspensionsreformens ikrafttræden den 1. januar 2003 og skal foregå  

 lokalt/regionalt.
For sagsbehandlerne bliver uddannelsesforløbet tilrettelagt  

 som et antal dage med holdundervisning.
Mellem undervisningsdagene skal  

 sagsbehandlerne arbejde på at anvende metoden i praksis med støtte fra de  

 faglige ressourcepersoner.
Til dette arbejde udvikles et computerbaseret  

 træningsprogram, der træner metodeanvendelse på et virkelighedsnært  

 sagsforløb.
 Ved at kombinere undervisningsformer og understøtte det  

 praktiske arbejde med metoden i kommunerne opnås der en reel mulighed for, at  

 der blandt sagsbehandlerne lokalt skabes rum for faglig læring og ændring i  

 måden at arbejde på.
Hvordan IT-understøttes arbejdsevnemetoden i  

 efteruddannelsen? Erfaringerne fra det oprindelige projekt på  

 førtidspensionsområdet viser, at det er vigtigt at arbejdsevnemetoden  

 understøttes af et IT-system.
Derfor vil der i forbindelse med  

 efteruddannelsesindsatsen blive udviklet et IT-uddannelsesværktøj.
Det overordnede formål med IT-værktøjet er, at sagsbehandlerne  

 kan blive fortrolige med metodeanvendelsen.
IT-værktøjet vil derfor  

 udelukkende  

 fokusere på at træne sagsbehandleren i metodens grundelementer.
IT-værktøjet  

 skal kunne anvendes i sagsbehandlerens praktiske arbejde med metoden både  

 under  

 og efter uddannelsesindsatsen.
Hensigten er, at den enkelte sagsbehandler ved  

 brug af IT-værktøjet bliver i stand til at registrere og bearbejde relevante  

 informationer i forbindelse med sagsbehandlingen.
 For de kommuner, som ønsker at anvende deres eksisterende  

 sagsbehandlingssystemer til understøttelse af metoden, vil der i løbet af  

 sommeren blive udviklet en  

  

 opsætningsguide  

  

 ,  

 som beskriver hvilken funktionalitet, der er påkrævet for at IT-understøtte  

 uddannelsesforløbet.
Hvad er de kommunale chefer og lederes rolle? Erfaringer fra de 8 kommuner i det oprindelige projekt viser, at  

 ledergruppens synlige opbakning er helt afgørende for, hvordan  

 sagsbehandlerne  

 prioriterer arbejdet med metoden.
Derfor er det nødvendigt, at socialcheferne  

 synligt demonstrerer deres opbakning til metoden og efteruddannelsesindsatsen  

 overfor sagsbehandlernes nærmeste leder, de faglige ressourcepersoner og  

 sagsbehandlerne.
For at være forberedte på implementeringsprocessen, vil det være  

 en fordel, at det på kommunalt ledelsesniveau gennemtænkes, hvordan arbejdet  

 konkret kan organiseres lokalt, inden uddannelsesindsatsen går i gang.
Der  

 vil  

 i løbet af sommeren blive produceret en kortfattet  

  

 implementeringsvejledning  

  

 , der fortæller, hvordan arbejdet konkret  

 kan gribes an i kommunen.
Hvornår kommer der mere information? I oktober måned 2001 introduceres en hjemmeside;  

 www.socialmetode.dk hvor al relevant information samles.
Alle involverede i  

 uddannelsesindsatsen vil få adgang, og der vil blive oprettet en  

 nyhedsservice,  

 så det er muligt at følge med i hele uddannelsesforløbet.
Der vil desuden blive afholdt informationsmøder for alle  

 socialchefer i regi af de lokale kommuneforeninger og socialchefforeninger.  

 Møderne forventes afholdt i løbet af sensommeren og efteråret afhængig af  

 planlægningen i de lokale foreninger.
På informationsmøderne vil der være  

 generel information vedrørende efteruddannelsesindsatsen og  

 arbejdsevnemetoden.  

 Det vil samtidig være muligt at få svar på uafklarede spørgsmål samt modtage  

 input til, hvordan den lokale planlægning og implementeringsproces kan  

 gennemføres.
