Naturgasselskaberne markedsførte naturgassen ved anvendelse af  

 miljøargumenter som eksempelvis »Naturgas eller sur regn?» og  

 »Naturgas forurener ikke«.
Forbrugerombudsmanden indhentede en  

 udtalelse fra miljøstyrelsens energikontor, der udtalte, at påstanden om at  

 naturgas ikke forurener ikke efter deres opfattelse kunne anses for korrekt,  

 idet naturgas bl.a. bidrager til forureningen ved udslip af kvælstofoxider.
 Forbrugerombudsmanden udtalte på den baggrund, at udsagnet var i strid  

 med markedsføringslovens § 2, stk. 1.
1. I FO's beretning for 1986 var omtalt en sag vedrørende  

 Naturgasselskabernes annoncering under overskriften »Naturgas eller sur  

 regn? Frit valg! Vi har drillet naturen så meget, at regnen er blevet sur, og  

 nu får vi alt vores svovl og sod tilbage i hovedet.
Naturgassen er med til at  

 rette op på balancen, hver gang den erstatter olie«, samt »Rigtige  

 snemænd går ind for naturgas.
Flere og flere stopper oliefyret og tilslutter  

 sig naturgassen.
Det er der mange snemænd, der bliver glade for.
Så slipper  

 de for at være grå og triste på grund af svovl og sod«, og  

 »naturgas forurener ikke«.
 Ved 1986-periodens udløb var sagen endnu ikke afsluttet, men i løbet af  

 1986 havde FO til brug for sagens behandling bl.a. indhentet en udtalelse fra  

 Miljøstyrelsens Energikontor, der udtalte, at påstanden »naturgas  

 forurener ikke« efter Miljøstyrelsens opfattelse ikke kunne anses for  

 korrekt, idet naturgas bl.a. bidrager til forurening ved udslip af  

 kvælstofoxider (NOx).
 På denne baggrund udtalte FO, at udsagnet måtte anses for at være i strid  

 med markedsføringslovens § 2, stk. 1, og naturgasselskaberne bekræftede at  

 ville ophøre med at anvende udsagnet.
 (* 1) Offentliggjort i Forbrugerombudsmandens Årsberetning 1987, side 13,  

 nr. 1.
