Nr LSF 287 Forslag til Lov om aktiveringsordning for ledige på Bornholm Fremsat af arbejdsministeren (Kirkegaard) den 12. maj 1992 Vedtaget ved tredjebehandling den 17. juni 1992 Lov nr. 470 af 24/06/1920 § 1. Som en midlertidig ordning på Bornholm gives der mulighed for en frivillig aktiveringsordning, hvor ledige dagpengeberettigede medlemmer af en anerkendt arbejdsløshedskasse kan arbejde ulønnet i en privat ejet og drevet virksomhed samtidig med, at de modtager dagpenge fra arbejdsløshedskassen, jf. lov om arbejdsformidling og arbejdsløshedsforsikring m.v.
§ 2. Ordningen etableres ved aftale mellem virksomheden og  

 arbejdsformidlingen og er betinget af, at der er tale om merbeskæftigelse på  

 virksomheden i forhold til samme periode året før.
Arbejdsformidlingen kan af  

 virksomheden kræve dokumentation for, at der er tale om merbeskæftigelse ved  

 aktiveringsordningen.
 Stk. 2. Ansættelse efter aktiveringsordningen sker endvidere efter  

 forhandling med de ansatte på virksomheden.
 § 3. Ordningen omfatter medlemmer, der har været ledige i  

 sammenlagt mindst 26 uger inden for de sidste 39 uger.
 § 4. Den ledige kan ugentligt være beskæftiget i den private  

 virksomhed i det antal timer, der svarer til forholdet mellem den lediges  

 dagpenge i en uge og overenskomstmæssig løn i en uge for det pågældende  

 arbejde.
 Stk. 2. Aktiveringsperioden kan maksimalt vare 5 måneder.
 § 5. Virksomheden indtræder som arbejdsgiver over for den ledige  

 med de hertil knyttede almindelige forpligtelser.
 § 6. Arbejdsministeren kan fastsætte nærmere regler om ordningen i  

 §§ 2-5, herunder om vilkårene for ansættelsesforholdet.
 § 7. Arbejdsformidlingens afgørelser kan ikke indbringes for anden  

 administrativ myndighed.
§ 8. Arbejdsministeren fastsætter tidspunktet for lovens  

 ikrafttræden.
Loven har virkning til og med den 31. december 1993, hvor også  

 indgåede aftaler ophører med at have virkning.
Oprindeligt fremsat forslag § 1. Som en midlertidig ordning på Bornholm gives der mulighed for en frivillig aktiveringsordning, hvor ledige dagpengeberettigede medlemmer af en anerkendt arbejdsløshedskasse kan arbejde ulønnet i en privat ejet og drevet virksomhed samtidig med, at de modtager dagpenge fra arbejdsløshedskassen, jf. lov om arbejdsformidling og arbejdsløshedsforsikring m.v.
§ 2. Ordningen etableres ved aftale mellem virksomheden og  

 Arbejdsformidlingen og er betinget af, at der er tale om merbeskæftigelse på  

 virksomheden i forhold til samme periode året før.
Arbejdsformidlingen kan af  

 virksomheden kræve dokumentation for, at der er tale om merbeskæftigelse ved  

 aktiveringsordningen.
 Stk. 2. Ansættelse efter aktiveringsordningen sker endvidere efter  

 aftale med de ansatte på virksomheden.
 § 3. Ordningen omfatter medlemmer, der har været ledige i  

 sammenlagt mindst 26 uger inden for de sidste 39 uger.
 § 4. Den ledige kan ugentligt være beskæftiget i den private  

 virksomhed i det antal timer, der svarer til forholdet mellem den lediges  

 dagpenge i en uge og overenskomstmæssig løn i en uge for det pågældende  

 arbejde.
 Stk. 2. Aktiveringsperioden kan maksimalt vare 5 måneder.
 § 5. Virksomheden indtræder som arbejdsgiver over for den ledige  

 med de hertil knyttede almindelige forpligtelser.
 § 6. Arbejdsministeren kan fastsætte nærmere regler om  

 bestemmelser i § 2-5 , herunder om vilkårene for ansættelsesforholdet.
 § 7. Arbejdsformidlingens afgørelser kan ikke indbringes for anden  

 administrativ myndighed.
§ 8. Arbejdsministeren fastsætter tidspunktet for lovens  

 ikrafttræden.
Loven har virkning til og med den 31. december 1993, hvor også  

 indgåede aftaler ophører med at have virkning.
Bemærkninger til lovforslaget Almindelige bemærkniger Forslaget er en udmøntning af den mellem Det Konservative Folkeparti,  

 Venstre, Det Radikale Venstre, Centrum-Demokraterne, Kristeligt Folkeparti,  

 Socialdemokratiet og Socialistisk Folkeparti den 8. maj 1992 indgåede aftale  

 om aktivering.
 Forslaget giver inden for et geografisk afgrænset område - Bornholm -  

 private virksomheder økonomisk mulighed for midlertidig at ansætte ekstra  

 medarbejdere uden forøgelse af de direkte lønomkostninger, idet der er tale  

 om beskæftigelse af ledige arbejdsløshedskassemedlemmer, der bevarer retten  

 til arbejdsløshedsdagpenge ved beskæftigelse i højst 5 måneder efter denne  

 ordning.
Den foreslåede ordning skal være et tilbud til lønmodtagere med 6 måneders  

 ledighed eller mere og til private virksomheder på Bornholm.
Den ledige får  

 fortsat udbetalt dagpenge fra arbejdsløshedskassen men arbejder kun i  

 virksomheden det ugentlige antal timer, der svarer til forholdet mellem den  

 lediges dagpenge i en uge og overenskomtmæssig løn i en uge for det  

 pågældende arbejde.
Virksomheden indtræder som arbejdsgiver for den ledige med de hertil  

 knyttede almindelige forpligtelser.
Der tænkes herved f.eks. på indbetaling  

 af ATP- og AUD-bidrag.
Der skal være tale om merbeskæftigelse i forhold til samme periode året  

 før, og virksomheden skal overfor Arbejdsformidlingen kunne dokumentere  

 dette.
For at undgå at ordningen fører til udskiftning af allerede ansatte,  

 skal midlertidig ansættelse af ekstra medarbejdere aftales med de allerede  

 ansatte.
 Der er i tilslutning til dette lovforslag fremsat forslag til ændring af  

 lov om arbejdsformidling og arbejdsløshedsforsikring m.v., hvorved der skabes  

 hjemmel til udbetaling af dagpenge uanset beskæftigelsen i den private  

 virksomhed, og hvori fastsættes bestemmelse om, at beskæftigelsesperioden i  

 relation til arbejdskravet vil blive betragtet som »død periode«.
Økonomiske konsekvenser Forslaget medfører ikke i sig selv merudgifter, men da  

 aktiveringsperioden forlænger dagpengeperioden, kan der blive tale om  

 merudgifter til dagpenge.
Bemærkninger til lovforslagets enkelte bestemmelser Til § 1 Det foreslås, at dagpengeberettigede ledige på Bornholm uden fradrag i  

 dagpengene kan være beskæftiget i private virksomheder.
Til § 2 Det foreslås, at Arbejdsformidlingen sammen med de allerede ansatte på  

 virksomheden skal være garanter for, at der er tale om merbeskæftigelse på  

 virksomheden.
Til § 3 Det foreslås, at kun ledige, der har været arbejdsløse i sammenlagt 6  

 måneder inden for 9 måneder, kan deltage i ordningen.
Til § 4 Der henvises til de almindelige bemærkninger.
Til § 5 Der henvises til de almindelige bemærkninger.
Til § 6 Da der er tale om en helt ny ordning, er det fundet hensigtsmæssigt, at  

 der gives arbejdsministeren mulighed for at fastsætte nærmere regler om  

 ordningen, herunder om vilkårene for ansættelsesforholdene.
Til § 8 I henhold til EØF-Traktatens bestemmelser om statsstøtte vil ordningen  

 omgående blive notificeret overfor EF-Kommissionen.
Dette indbærer, at  

 ordningen først kan sættes i værk, når ordningen er godkendt af Kommissionen.  

 Såfremt Kommissionen ikke reagerer inden 2 måneder, betragtes forslaget som  

 godkendt.
Arbejdsministeren vil herefter fastsætte bestemmelse om lovens  

 ikrafttræden, der ifølge aftalen skal være den 1. oktober 1992.
 På baggrund af dels ordningens direkte beskæftigelsesmæssige sigte, dels  

 det forhold at den ikke er knyttet til specifikke virksomheder eller  

 brancher, påregnes det, at Kommissionen vil godkende ordningen.
 Loven er et led i aktivering af ledige og har virkning til  

 forsøgsperiodens afslutning den 31. december 1993, uanset aftalt varighed af  

 den enkelte aktiveringsaftale.
Ændringsforslag Af arbejdsministeren:
Til § 2 1) I stk. 2 ændres »aftale« til:  

 »forhandling«.
Bemærkninger Til nr. 1 Det har ikke været hensigten, at enkelte ansatte eller personalegrupper  

 skal kunne forhindre ansættelse af en ledig på virksomheden efter  

 aktiveringsordningen.
Det foreslås derfor, at betingelsen om, at ansættelser  

 i henhold til ordningen sker efter aftale med de ansatte, ændres til, at der  

 skal ske forhandling med de ansatte om sådanne ansættelser.
Der skal herefter  

 lægges vægt på den almindelige holdning, der er givet udtryk for fra de  

 direkte berørte personalegrupper.
Det er en klar forudsætning, at  

 arbejdsformidlingen bliver underrettet om forhandlingsresultatet, således at  

 dette kan lægges til grund ved etablering af aftalen mellem  

 arbejdsformidlingen og virksomheden.
 Arbejdsformidlingen skal påse, at merbeskæftigelseskravet, der skal  

 opgøres i overensstemmelse med ATB-lovens regler, er opfyldt.
