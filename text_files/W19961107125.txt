Udtalt, at registrerede oplysninger om privates gæld til det  

 offentlige ikke må videregives fra et kreditoplysningsbureau til andre  

 kredtioplysningsbureauer Efter anmodning fra *Konkurrencerådet besvarede Registertilsynet en række  

 spørgsmål vedrørende videregivelse mellem kreditoplysningsbureauer af  

 registrerede oplysninger om privates gæld til offentlige myndigheder.
 Registertilsynet svarede, efter at have forelagt sagen for Registerrådet,  

 at tilsynet ikke fandt, at registerlovgivningen (lov om offentlige  

 myndigheders registre kapitel 5 a sammenhold med lov om private registre  

 kapitel 3) åbner mulighed for, at der mellem kreditoplysningsbureauer kan ske  

 videregivelse af kreditvurderingsoplysninger, hvorfor ordningen med  

 indberetning af skyldnere til private kreditoplysningsbureauer skal  

 administreres i overensstemmelse med pkt. 7 i *Finansministeriets  

 tilbudsgrundlag af 22. maj 1995, hvorefter oplysninger om privates gæld til  

 det offentlige ikke må videregives til andre kreditoplysningsbureauer.
Registertilsynet pegede yderligere på, at en sådan udveksling af  

 oplysninger mellem to eller flere kreditoplysningsbureauer - med de risici og  

 ulemper som en sådan ordning vil indebære for de registrerede - efter  

 tilsynets opfattelse måtte forudsætte en klar og udtrykkelig hjemmel i  

 lovgivningen.
En aftaleretlig regulering mellem bureauerne, hvilket i givet  

 fald måtte være en forudsætning for under en eller anden form at acceptere  

 videregivelse af oplysninger mellem kreditoplysningsbureauer, ville efter  

 Registertilsynets opfattelse indebære en uacceptabel svækkelse af de  

 registreredes retsstilling.
