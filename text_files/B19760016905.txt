 I medfør af § 32, stk. 3, i lov om civilforsvaret, jfr. lovbekendtgørelse  

 nr. 122 af 1. april 1962, bestemmes herved følgende:
 § 1.  Af de i § 2 nævnte myndigheder m.v. vil kunne  

 udfærdiges bevis (designeringsbevis) for fritagelse for pligt til at møde ved  

 ekstraordinær indkaldelse og mobilisering for sådanne ved civilforsvaret  

 (jfr. civilforsvarslovens §§ 7, 9, 31 og 32, stk. 4) mødepligtige  

 værnepligtige, der tilhører nogen af de i § 2 nævnte personelgrupper, og hvis  

 forbliven i vedkommende virksomhed er af væsentlig betydning for landets  

 forsvar under forøget beredskab.
 § 2.  Berettiget til at udfærdige designeringsbevis er  

 følgende myndigheder m.v. med hensyn til værnepligtige af de ud for hver  

 enkelt myndighed m.v. anførte personelgrupper:
 § 3.  Intet med designeringsbevis forsynet personel er  

 fritaget for pligten til at møde ved ordinær genindkaldelse/mønstring.
 § 4.  Personel, der er forsynet med designeringsbevis,  

 men som på det tidspunkt, hvor der sker ekstraordinær indkaldelse eller  

 mobilisering, gør tjeneste i civilforsvaret, forbliver i tjenesten uanset  

 designeringsbeviset, så længe dette er nødvendigt.
§ 5.  Værnepligtige befalingsmænd og menige, der ved  

 indkaldelse til første samlede uddannelse er fastansat under en  

 designeringsberettiget myndighed, designeres af vedkommende myndighed ved  

 hjemsendelsen som hovedregel til denne.
Sådanne værnepligtige bør under  

 hensyn hertil ikke under første samlede uddannelse modtage en sådan  

 specialuddannelse, at de vil være vanskelige at erstatte.
§ 6.  Hjemsendte værnepligtige befalingsmænd og  

 menige, der EFTER hjemsendelsen opnår fast ansættelse under en  

 designeringsberettiget myndighed, og som tilhører de i § 2 nævnte grupper af  

 personer, vil kunne designeres af vedkommende myndighed efter direkte  

 indhentet godkendelse hos Civilforsvarsstyrelsen.
Dersom civilforsvaret ikke  

 i øjeblikket har fornødent personel til rådighed til erstatning for det, der  

 ønskes designeret, kan sådan designering midlertidigt undlades.  

 Civilforsvaret søger sådant erstatningsperonsel tilvejebragt snarest muligt  

 og giver direkte vedkommende designeringsberrettigede myndighed underretning  

 om, hvornår sådant personel er tilvejebragt, således at den oprindeligt  

 ønskede designering kan ske.
 § 7.  For befalingsmænd af reserven kan der ikke  

 udfærdiges designeringsbevis, medmindre særlige forhold gør sig gældende, og  

 da kun efter direkte aftale mellem vedkommende designeringsberettigede  

 myndighed og Civilforsvarsstyrelsen.
 § 8.  Ved forelæggelse for Civilforsvarsstyrelsen af  

 spørgsmål om udfærdigelse af designeringsbevis vil der af den  

 designeringsberettigede myndighed være at give oplysning om følgende: a)  

 designeringsberettigede myndighed, b) den pågældendes beskæftigelse under den  

 designeringsberrettigede myndighed, c) stamafdeling i civilforsvaret, d) grad  

 i civilforsvaret og personnummer, e) fulde navn, f) årgang.
 Stk. 2.  De i stk. 1 under c)-f) nævnte oplysninger  

 findes i de pågældende værnepligtiges tjenestebøger.
§ 9.  Som bevis for foretagen designering udfærdiger  

 den designeringsberettigede myndighed for hver værnepligtig i 2 eksemplarer  

 et designeringsbevis på særlige blanketter, der rekvireres i  

 Civilforsvarsstyrelsen, og hvoraf et eksemplar som bilag er vedhæftet  

 nærværende bestemmelser.
Det ene af disse eksemplarer indsendes direkte til  

 Civilforsvarsstyrelsen, medens det andet udleveres til den værnepligtige til  

 indklæbning i hans tjenestebog (mødebefaling til civilforsvaret må ikke  

 fjernes).
 Stk. 2.  De designeringsberettigede myndigheder har  

 pligt til at føre en liste over de udstedte beviser indeholdende oplysning om  

 de udstedte bevisers numre og de designerede værnepligtiges navne og data.
 Stk. 3.  Når en værnepligtig afgår fra den stilling, der  

 har betinget hans designering, eller hvis designeringen i øvrigt ikke længere  

 er påkrævet, skal den udstedende myndighed inddrage beviset hos den  

 pågældende værnepligtige, overstrege linjerne: »Er ansat som ..........  

 ved ...........«, påføre beviset: »Designeringsgrund  

 bortfaldet« og sende det til Civilforsvarsstyrelsen som bevis for, at  

 designeringen er bortfaldet.
Stk. 4.  Ved ekstraordinære indkaldelser kan  

 indenrigsministeren træffe bestemmelse om, at visse eller samtlige  

 designeringsbeviser sættes ud af kraft.
De værnepligtige skal da uanset et  

 eventuelt designeringsbevis ufortøvet melde sig til civilforsvaret i  

 overensstemmelse med mødebefalingen.
 § 10.  Afgørelser, truffet af civilforsvarsstyrelsen i  

 medfør af denne bekendtgørelse, kan indbringes for indenrigsministeriet.
 INDENRIGSMINISTERIET, DEN 26. MARTS  

 1976.
 P.M.V.
 Zeuthen.
 /Louis Heegaard.
 BESTEMMELSER FOR BEVISETS UDFÆRDIGELSE OG INDDRAGELSE.
 Beviset må kun udstedes til sådanne værenpligtige, hvis forbliven i  

 vedkommende virksomhed er af væsentlig betydning for gennemførelse af landets  

 forsvar, og det må kun udstedes af de dertil af indenrigsministeren  

 autoriserede myndigheder.
 Ved de til enhver tid gældende overenskomster mellem disse myndigheder og  

 indenrigsministeren fastsættes omfanget af retten til udstedelse af  

 designeringsbeviser.
 Udfærdigelse af beviset skal ske, så snart den værnepligtige ansættes i  

 den stilling, der berettiger hans designering.
 I beviset anføres den stamafdeling i civilforsvaret, under hvilken den  

 pågældende værnepligtige ifølge sin mødebefaling i givet fald skal møde.
 Beviset udfærdiges i to eksemplarer, hvoraf det ene af den udstedede  

 myndighed tilsendes Civilforsvarsstyrelsen direkte, medens det andet  

 indklæbes i den værnepligtiges tjenestebog.
 De værnepligtige er i forbindelse med udfærdigelse af designeringsbeviser  

 pligtige til, når det forlanges, at fremvise deres tjenestebog for den  

 udstedelsesberettigede myndighed.
 De respektive udstedede myndigheder er forpligtet til at føre en liste  

 over de udstedte beviser indeholdende de på disse anførte navne, data samt  

 bevisets nummer.
 Når en værnepligtig afgår fra den stilling, der har betinget hans  

 designering, eller hvis designeringen ikke længere er nødvendig af hensyn til  

 forsvarets interesser, skal den udstedende myndighed inddrage beviset fra den  

 pågældende værnepligtige, overstrege linierne:
 »Er ansat som ...... ved .....«, påføre beviset:  

 »Designeringsgrund bortfaldet« og fremsende det til  

 Civilforsvarsstyrelsen som bevis for, at designeringen er bortfaldet.
Ved ekstraordinære indkaldelder kan indenrigsministeren træffe bestemmelse  

 om, at visse eller samtlige designeringsbeviser sættes ud af kraft.
Den  

 værnepligtige skal da ufortøvet melde sig til sin afdeling i overensstemmelse  

 med mødebefalingen.
