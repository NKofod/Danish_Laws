 Bekendtgørelse om anmeldelse og registrering af pengeoverførselsvirksomheder, vekselkontorer og udbydere af tjenesteydelser til virksomheder i Erhvervs- og Selskabsstyrelsens register, hvl-reg.dk.
 I medfør af § 33 og § 37, stk. 3, i lov om forebyggende foranstaltninger mod hvidvask af udbytte og finansiering af terrorisme, jf. lovbekendtgørelse nr. 442 af 11. maj 2007, fastsættes:
Generelt § 1. Bekendtgørelsen gælder for virksomheder, som i henhold til lovens § 1, nr. 11 og 18, skal registreres i Erhvervs- og Selskabsstyrelsen.
Stk. 2. Erhvervs- og Selskabsstyrelsen fører et register, hvl-reg.dk, over de i stk. 1 nævnte virksomheder.
Registrerede oplysninger nævnt i § 2 er offentligt tilgængelige på www.hvl-reg.dk Oplysninger i registret § 2. Registret indeholder oplysning om:
1) virksomhedens CVR-nr. og for forretningssteder desuden deres eventuelle P-nummer, 2) virksomhedens navn og adresse, 3) eventuel tilknytning til agentur- eller franchisegiver samt 4) virksomhedstype.
Anmeldelse om optagelse i registret § 3. Ved anmeldelse om optagelse i registret skal de i § 2 omhandlede oplysninger angives.
 Stk. 2. For virksomhedens reelle ejere og ledelse, herunder den eventuelle daglige bestyrer skal følgende oplysninger angives:
1) navn, 2) adresse og 3) CPR-nr.
 Stk. 3. For personer uden dansk CPR-nr. skal i stedet for CPR-nr. oplyses fødselsdato samt indsendes kopi af pas, kørekort eller anden form for billedlegitimation udstedt af en offentlig myndighed.
Anmeldelse af ændring af oplysninger § 4. Ændring af de i §§ 2 og 3 omhandlede oplysninger skal anmeldes til Erhvervs- og Selskabsstyrelsen.
Ved anmeldelsen skal virksomhedens navn, adresse, CVR-nr. og eventuelle P-nr. angives, sammen med de oplysninger, der skal ændres.
 Stk. 2. Anmeldelse af ændring af oplysninger skal være modtaget i Erhvervs- og Selskabsstyrelsen senest 2 uger efter, at der er truffet beslutning herom.
Sletning fra registret § 5. De i § 1 nævnte virksomheder har pligt til at anmelde sig til sletning af hvl-reg.dk, når de ikke længere er omfattet af lovens § 1, nr. 11 og 18. Med anmeldelsen om sletning af virksomheden eller forretningsstedet af hvl-reg.dk, skal de i § 2, nr. 1-2, nævnte oplysninger angives.
 Anmeldelsesblanket, online anmeldelse, anmelder mv.
§ 6. Anmeldelse i henhold til §§ 3, 4 eller 5 skal foretages på Erhvervs- og Selskabsstyrelsens særlige anmeldelsesblanket til registrering i hvl-reg.dk, eller online på www.hvl-reg.dk.
Anmeldelsen skal foretages af indehaveren af virksomheden, eller hvis virksomheden er et selskab af ledelsen, eller af en person, som indehaveren eller ledelsen bemyndiger hertil Stk. 2. Anmelder indestår over for Erhvervs- og Selskabsstyrelsen for, at de anmeldte oplysninger er korrekte, herunder at der foreligger behørig fuldmagt.
Undersøgelse af ledelse og ejere § 7. Til brug for afgørelse af om Erhvervs - og Selskabsstyrelsen kan registrere den anmeldte virksomhed, jf. lovens § 31, stk. 1 og 2, indhenter Erhvervs- og Selskabsstyrelsen straffeattest på de i § 3, stk. 2, nævnte personer i henhold til § 22, stk. 1, nr. 1 i bekendtgørelse om behandling af personoplysninger i Det Centrale Kriminalregister (Kriminalregisteret).
Registrering § 8. Registrering af virksomheden og af ændrede oplysninger foretages af Erhvervs - og Selskabsstyrelsen.
Erhvervs - og Selskabsstyrelsen meddeler den pågældende virksomhed, når registreringen er sket.
 Stk. 2. Den anmeldte form for virksomhed må ikke påbegyndes før registreringen er sket.
Straf § 9. Forsætlig eller groft uagtsom overtrædelse af §§ 3-6 og § 8, stk. 2, straffes med bøde.
 Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
Ikrafttræden § 10. Bekendtgørelsen træder i kraft den 1. februar 2009.
 Stk. 2. Samtidig ophæves bekendtgørelse nr. 409 af 18. april 2006 om register over pengeoverførselsvirksomheder, vekselkontorer m.v. i Erhvervs- og Selskabsstyrelsen i henhold til lov om forebyggende foranstaltninger mod hvidvask og terrorfinansiering (Hvidvaskregistreringsbekendtgørelsen).
