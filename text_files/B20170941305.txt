BL 7-15 Bestemmelser om flyvning over særligt støjfølsomme naturområder i Danmark1) Udgave 2, 28. april 2017 I medfør af § 82 i luftfartsloven, jf. lovbekendtgørelse nr. 1036 af 28. august 2013, fastsættes efter bemyndigelse i henhold til § 152, stk. 1:
1. Anvendelsesområde 1.1 Denne BL gælder for luftfart med motoriserede luftfartøjer med motoren i drift inden for de områder i Danmark, der er angivet på kortet i bilag 1 og listen i bilag 2.
 Anm. : For Grønland gælder BL 7-16, 2. udgave af 21. november 1985.
2. Flyvning over særligt støjfølsomme naturområder 2.1 Flyvning over særligt støjfølsomme naturområder skal ske i  en højde af mindst 1000 FT (300 m) over terræn, med undtagelse af følgende tilfælde:
a.
Når konkrete operationelle hensyn nødvendiggør flyvning i lavere højde, herunder som følge af vejrforholdene og ved start og landing i henhold til gældende regler.
Bortset fra ved start og landing skal en sådan flyvning i lavere højde så vidt muligt udføres i lige linje over pågældende område.
b.
Ved udførelse af nødvendige opgaver i forbindelse med tilsyn og vedligeholdelse m.m. af anlæg, ejendomme, skovbrug, landbrug og dyrehold og lignende.
 2.2 Start og landing i forbindelse med rundflyvning med helikopter på en selvvalgt helikopterflyveplads omfattet af BL 3-31 må ikke forekomme.
3. Dispensation Trafik-,  Bygge- og Boligstyrelsen kan i særlige tilfælde dispensere fra bestemmelserne i denne BL, når det skønnes foreneligt med de hensyn, der ligger til grund for de pågældende bestemmelser, herunder internationale regler på området.
4. Klageadgang Afgørelser truffet af Trafik-, Bygge- og Boligstyrelsen efter denne BL kan ikke indbringes for transport-, bygnings- og boligministeren eller anden administrativ myndighed, jf. bekendtgørelse om Trafik-, Bygge- og Boligstyrelsens opgaver og beføjelser, klageadgang og kundgørelse af visse af Trafik- og Byggestyrelsens forskrifter.
5. Ikrafttræden 5.1  BLen træder i kraft den 1. juli 2017.
 5.2  BL 7-15, 1. udgave af 24. september 2012 ophæves.
Transport-, Bygge- og Boligstyrelsen, den 28. april 2017 Carsten Falk Hansen / Lise Aaen Kobberholm Bilag 1 Kort over tilholdssteder for fugle og pattedyr i Danmark, hvor det er vurderet, at overflyvning i lav højde vil kunne medføre betydelige forstyrrelser pga. støj Bilag 2 Liste over tilholdssteder for fugle og pattedyr i Danmark, hvor det er vurderet, at overflyvning i lav højde vil kunne medføre betydelige forstyrrelser pga. støj Angivelser i paranteser: Refererer til områdernes nummerering som fuglebeskyttelsesområde (F) eller habitatområde (H).
 Områderne kan også ses digitalt på Miljøstyrelsens hjemmeside www.mst.dk.
1) BLen indeholder bestemmelser, der gennemfører dele af Europa-Parlamentets og Rådets direktiv 2009/147/EF af 30. november 2009, EU-Tidende 2010, nr.
L 20, side 7, som ændret senest ved Rådets direktiv 2013/17/ EU af 13. maj  2013, EU-Tidende 2013, nr.
L 158, side 193 og dele af Rådets direktiv 92/43/EØF af 21. maj 1992, EF-Tidende 1992, nr.
L 206, side 7, som ændret senest ved Rådets direktiv 2013/17/EU af 13. maj  2013, EU-Tidende 2013, nr.
L 158, side 193.
