Nr BTL 215 Betænkning over I.
Forslag til lov om ændring af lov om folkeskolen  

 (Forenkling af styrelsesregler m.v.) II.
Forslag til lov om ændring af lov om  

 styrelsen af kommunernes skolevæsen og af virksomhed efter lov om  

 fritidsundervisning m.v. (Ophævelse af reglerne om styrelse af kommunernes  

 folkeskoler)   

 Nr L 215 1988-89, 1. samling Afgivet af Uddannelsesudvalget Afgivet: 19890509 Udvalget har behandlet lovforslagene i en række møder og har herunder stillet spørgsmål til undervisnings- og forskningsministeren, som denne har besvaret skriftligt.
 Udvalget har endvidere modtaget mundtlige og/eller skriftlige henvendelser  

 fra:
Ahlberg, Tom, skoleborgmester i København, Børne- og Ungdomspædagogernes Landsforbund, Danmarks Lærerforening, Danmarks Skolelederforening, Dansborgskolen, Hvidovre, Dansk Folkeoplysnings Samråd, Direktoratet for Københavns Kommunale Skolevæsen, Foreningen »Far«, Foreningen Far & Mor, til støtte for børn og forældre, Københavns Kommune, Københavns Lærerforening, Lauterbach, Jørgen, civ.ing., Lejre, Lærerne ved Frydenhøjskolen i Hvidovre, Nørgaard, Torsten, cand.jur., Virum, og Skole og Samfund.
 Der er af undervisnings- og forskningsministeren og af nogle mindretal  

 stillet ændringsforslag, hvorom henvises til de ledsagende bemærkninger.
 Herefter indstiller et flertal (Socialdemokratiets, Det  

 Konservative Folkepartis, Venstres, Det Radikale Venstres og Kristeligt  

 Folkepartis medlemmer af udvalget) lovforslagene til vedtagelse med de  

 af undervisnings- og forskningsministeren stillede ændringsforslag.
Det er efter flertallets opfattelse væsentligt, at flest mulige forældre  

 deltager i valget af forældrerepræsentanter til skolebestyrelsen.
Flertallet  

 ønsker, at der fastsættes en fælles valgdato gældende for hele landet.
Ifølge de gældende regler indledes valgene med et orienterende møde for  

 alle skolens forældre.
Som optakt til dette møde anbefales det, at  

 klasseforældrerepræsentanterne tager initiativ til, at der i de enkelte  

 klasser afholdes møder, hvor der orienteres om det kommende valg og om  

 vigtigheden af at deltage i valghandlingen.
 Det er vigtigt, at forældrene sørger for, at den skolepolitiske debat  

 eksisterer på skolen både op til valgene og i de mellemliggende perioder.
 Forligspartierne (Socialdemokratiet, Det Konservative Folkeparti, Venstre  

 og Det Radikale Venstre) har i enighed behandlet og aftalt nedenstående i  

 forbindelse med ministerens fastsættelse af regler om valg af medlemmer til  

 skolebestyrelsen:
»De regler om valg af forældrerepræsentanter, som ministeren  

 fastsætter i henhold til § 39 d, skal optages i vedtægten for styrelsen af  

 kommunens skolevæsen.
Det fremgår af bemærkningerne til § 39 d, stk. 1, at  

 der ikke er tilsigtet nogen ændring med hensyn til, hvem der er valgbare, og  

 hvem der er stemmeberettigede i forhold til de i dag gældende regler.
 De valgregler, der i dag gælder for valg til skolenævn, er temmelig  

 komplicerede, men da de er kendte og indarbejdede i kommunerne, og da de i  

 øvrigt er i overensstemmelse med principperne i lov om kommunale valg, bør de  

 opretholdes med færrest mulige ændringer.
Der bør dog gives mulighed for, at forældre, som er bortrejst på  

 valgdagen, kan afgive brevstemme inden for de sidste f.eks. 14 dage før  

 valgdatoen ved henvendelse til skolelederen.
Skolelederen opbevarer de  

 afgivne brevstemmer indtil valgdatoen.
Med hensyn til forældrerepræsentation for specialklasserækker foreslås  

 følgende model.
Specialklasserækkens forældre opstiller mindst en  

 kandidatliste, der omfatter minimum 2 kandidater (da der også skal være en  

 suppleant). Den forælder, der opnår flest stemmer, bliver medlem af  

 skolebestyrelsen (ved stemmelighed lodtrækning), også selv om der måtte være  

 7 eller flere af de almindelige klassers forældre, der får flere stemmer, end  

 den specialklasseforælder, der får flest stemmer.
Det skal i alle tilfælde  

 sikres, at bestyrelsen tiltrædes af mindst een repræsentant for  

 specialklasserækken.« I den vejledende styrelsesvedtægt, som undervisnings- og  

 forskningsministeren vil udarbejde, vil følgende anbefalinger vedrørende valg  

 af medarbejderrepræsentanter blive medtaget:
»at skolelederen indkalder samtlige medarbejdere, der gør tjeneste  

 ved den pågældende skole, til en fælles valghandling, at medarbejdernes stemmer fastsættes til 1 stemme pro persona (subsidiært  

 at kun medarbejdere med et ansættelsesomfang på mere end 1/3 af fuld tid  

 tillægges stemmeret), at alle medarbejdere kan stemme på alle kandidater.« Det er flertallets opfattelse, at der ved førstkommende lejlighed bør  

 skabes mulighed for åremålsansættelse af skoleledere.
 Vedrørende ankemulighederne i det under I anførte lovforslag (L 215) har  

 ministeren tilkendegivet, at konkrete afgørelser, dvs. afgørelser vedrørende  

 eleverne, som træffes af skolelederen, kan indklages for kommunalbestyrelsen  

 som ankeinstans.
 Skolebestyrelsens beslutninger kan ikke indkaldes for anden myndighed.
Skolelederen står som garant for, at der ikke udføres ulovlige  

 beslutninger på skolen, og vil i givet fald være forpligtet til at undlade at  

 udføre en sådan beslutning og om nødvendigt sætte sin egen lovlige beslutning  

 i stedet.
Herudover hører spørgsmålet om skolebestyrelsens eventuelle  

 ulovlige beslutninger under kommunalbestyrelsens tilsyn på den måde, at  

 kommunalbestyrelsen kan udstede eller justere retningslinjer for  

 skolebestyrelsens virksomhed.
 Forligspartierne har i enighed behandlet og aftalt nedenstående vejledende  

 retningslinjer for det pædagogiske råd.
 Sammensætning:
Til at rådgive skolens leder nedsættes et pædagogisk råd.
Det pædagogiske  

 råd består af alle medarbejdere, der varetager undervisningsopgaver og andre  

 pædagogiske opgaver på skolen.
Skolens leder er medlem af rådet.
Alle  

 medlemmer har pligt til at deltage i rådets møder.
Rådet skal udtale sig om alle spørgsmål, der forelægges det af  

 skolebestyrelsen eller af skolens leder.
Rådet kan af egen drift udtale sig  

 om pædagogiske forhold af betydning for skolen.
 Rådets udtalelser fremsendes gennem skolens leder.
 Mødeleder:
Kommunalbestyrelsen beslutter, om skolens leder skal lede rådets møder,  

 eller om rådet selv skal vælge sin mødeleder.
Hvis kommunalbestyrelsen  

 beslutter, at rådet skal vælge sin mødeleder, bør kommunalbestyrelsen  

 samtidig beslutte, om valget skal gælde for en bestemt periode, eller om det  

 skal overlades til rådet selv at afgøre valgperiodens længde.
 Til at varetage en valgt mødeleders funktioner ved dennes forfald kan der  

 vælges en suppleant. (I tilfælde af forfald varetages skolelederens funktion  

 som mødeleder af viceskoleinspektøren eller en udpeget stedfortrædende  

 leder).
 Mødeafholdelse:
 Det pædagogiske råd holder møde, når det ønskes af skolens leder.  

 Mødelederen eller en fjerdedel af rådets medlemmer kan dog altid forlange  

 rådet indkaldt til møde med angivelse af punkter til dagsordenen.
 Rådets møder afholdes som regel uden for undervisningstiden.
 Mødelederen fastsætter tid og sted for møderne, indkalder medlemmerne samt  

 fastsætter dagsordenen.
 Protokol:
Mødelederen, eventuelt en valgt sekretær, fører under møderne rådets  

 protokol.
Mindretal kan forlange sine opfattelser tilføjet protokollen i kort  

 form og medsendt rådets udtalelser.
 Rådets protokol oplæses ved mødets afslutning og underskrives af  

 mødelederen.
 Forretningsorden:
 Det pædagogiske råd fastsætter i øvrigt selv sin forretningsorden.
 Et mindretal inden for flertallet (Socialdemokratiets medlemmer af  

 udvalget) udtaler:
 Folkeskolens placering i samfundet skifter karakter i disse år, ligesom  

 familie- og arbejdsmønstre har været under kraftige forandringer.
 Folkeskolen er for det første på vej ud af sin traditionelle placering,  

 både pædagogisk og strukturelt, hvilket er en udvikling, som både er ønsket  

 og understøttet, også af Socialdemokratiet.
 Folkeskolen er for det andet en del af skiftet i den offentlige sektor.  

 Nye opgaver og nye strategier, større kvalitetskrav til service og  

 opgaveløsning er folkeskolen en aktiv partner i.
Den tid, hvor folkeskolen kunne løse sin opgave alene gennem ren  

 lærerstyret undervisning, er uigenkaldeligt forbi.
I mere end 20 år har der  

 været en markant bevægelse i retning af at udvide grænserne for folkeskolens  

 virksomhed for at give en bred og grundlæggende uddannelse og kulturindføring  

 til alle elever i skolen for hele folket.
 Nye medarbejdergrupper er blevet tilknyttet skolen, og et tættere  

 samarbejde skal udvikles med social-, kultur- og sundhedsforvaltningen i  

 årene fremover.
Nye samarbejdsrelationer, som alle sammen vil betyde en øget forbindelse  

 til omverdenen.
De vil medvirke til at skabe en helt anden arbejdssituation i  

 folkeskolen i takt med, at skolens ansvarsområde bliver udvidet, så skolen  

 fremstår som både lære- og værestedet for lokalsamfundets borgere i alle  

 aldre og for hele folket.
Folkeskolen skal som del af servicetilbuddet i fremtiden også være præget  

 af fleksibilitet, decentralisering af ansvar og kompetence, ledelses- og  

 medarbejderudvikling.
Med lovforslaget (L 215) stilles nye krav til leder- og  

 personalepolitikken.
Til nye lederegenskaber hører egen kvalificering og  

 personlig udvikling og evne til demokratisk medspil, politisk flair, visioner  

 og forståelse for omstilling og fornyelse.
 Dette er af stor betydning for folkeskolens hele evne til at holde sig på  

 »omdrejningshøjde« med en familie og et samfund under konstant  

 forandring.
 Denne demokratiseringsbølge har ført til, at Socialdemokratiet har  

 argumenteret for, at medarbejderne på skolen som arbejdsplads skal have  

 stemmeret, og at det åbne lærerråd, som nu bliver det pædagogiske råd, selv  

 vælger sin formand eller mødeleder.
Med det indgåede forlig sikrer Socialdemokratiet disse muligheder.
Med  

 dette lovforslag er der efter Socialdemokratiets opfattelse ydet et vigtigt  

 bidrag på vejen til »Fremtidens Skole«.
Et mindretal (Socialistisk Folkepartis medlemmer af udvalget) er enig i de  

 intentioner, der ligger i det under I anførte lovforslag (L 215) om at give  

 den enkelte skole større selvforvaltning.
SF fremsatte i januar 1988 forslag  

 til folketingsbeslutning om selvforvaltning og demokrati i folkeskolen.  

 Selvforvaltning indebærer, at så mange beslutninger og afgørelser som muligt  

 træffes i fællesskab af ansatte og brugere på de enkelte skoler.
Det skal ske  

 på baggrund af en politisk fastlagt økonomisk ramme.
Men det siger sig selv,  

 at der er grænser for selvforvaltning bl.a. af hensyn til retssikkerhed og  

 solidaritet.
Sådanne grænser skal fastlægges centralt.
SF mener, at L 215 på  

 mange måder afstikker rigtige retningslinjer for selvforvaltning for den  

 enkelte skole.
De grænser for selvforvaltning, som SF mener skal være til  

 stede, skal ikke fastlægges i denne lov, men er tidligere blevet fastlagt.
SF  

 var således imod, da et flertal i Folketinget (alle partier med undtagelse af  

 SF) ændrede grænserne for, hvor mange elever der må være i klasserne, og i  

 hvilket omfang der må ske samlæsning.
SF's modstand mod dette lovforslag skyldes, at det begrænser  

 medarbejderindflydelsen.
SF synes, at det er fint, at forældre i højere grad  

 inddrages i beslutningsprocessen omkring skolerne.
Men SF er imod, at det  

 skal gå ud over lærernes indflydelse.
Ligeledes finder SF, at  

 elevindflydelsen er alt for utilstrækkelig.
Endelig finder SF, at lederens  

 indflydelse bliver alt for stor i forhold til medarbejdernes indflydelse.  

 Styrkelse af lederens indflydelse kan let medføre, at den øgede  

 forældreindflydelse alligevel ikke vil vise sig i praksis.
Det er i denne  

 forbindelse påfaldende, at det i lovforslaget fremhæves, at skolelederen har  

 retten til at lede og fordele arbejdet.
Det er hidtil aldrig blevet slået  

 fast i anden lovgivning, at det er lederens ret, uanset at det har været  

 sådan i praksis.
Dette kan kun opfattes som en præcisering af, at  

 skolelederen skal have betydelig større indflydelse end medarbejderne i  

 forhold til, hvad der gælder i dag.
På denne baggrund har SF stillet en række ændringsforslag, der giver de  

 ansatte og eleverne betydelig større indflydelse.
Efter SF's opfattelse skal  

 både forældre, ansatte og elever have stemmeret i skolebestyrelserne.
Dette  

 vil give en mere ligelig indflydelse, men også en mere ligelig  

 ansvarsfordeling.
Efter SF's opfattelse er det vigtigt, at alle grupper på  

 skolerne tildeles indflydelse og dermed også ansvar.
Det er også SF's  

 opfattelse, at det nuværende system med lærerråd fungerer udmærket, og at der  

 derfor ikke er grund til afgørende ændringer heri.
I det omfang der i dag er  

 regler, som medfører administrativt besvær eller lignende, skal de  

 selvfølgelig ændres.
Men i det omfang lærerrådene bidrager til at give  

 beslutningstagerne den bedste mulighed for at træffe beslutningerne, er der  

 ikke grund til at foretage ændringer.
Endelig er det for SF en selvfølge, at  

 et lærerråd eller et pædagogisk råd selv konstituerer sig med formand m.v.
SF kan godt acceptere, at de nuværende skolekommissioner afskaffes.  

 Derimod mener SF, at det er vigtigt, at der i alle kommuner nedsættes fælles  

 rådgivende organer, som kan være med til at tilrettelægge den fælles  

 skolepolitik.
Dette er ikke mindst vigtigt i de større kommuner, hvor  

 skolekommissionerne har haft en samlende funktion for kommunens skolepolitik.
På denne baggrund indstiller SF det under I anførte lovforslag (L 215) til  

vedtagelse med de af mindretallet stillede ændringsforslag.
Hvis de af  

 mindretallet stillede ændringsforslag bliver vedtaget, indstiller SF det  

 under II anførte lovforslag (L 216) til vedtagelse med det stillede  

 ændringsforslag.
I modsat fald vil SF undlade at stemme i forbindelse med det  

 under II anførte lovforslag.
Et andet mindretal (Fremskridtspartiets medlem af udvalget)  

 indstiller lovforslagene til vedtagelse med de af undervisnings- og  

 forskningsministeren stillede ændringsforslag.
Dette betyder dog ikke, at  

 Fremskridtspartiet er udelt begejstret, men alene, at lovforslagene  

 indebærer, at styrelsesreglerne for folkeskolen tilnærmer sig de  

 styrelsesregler, som Fremskridtspartiet finder rigtigst.
Et tredje mindretal (Centrum-Demokraternes medlem af udvalget)  

 indstiller det under I anførte lovforslag (L 215) til forkastelse ved  

 3. behandling, men vil dog stemme for det af mindretallet stillede  

 ændringsforslag.
Mindretallet vil undlade at stemme for det under II anførte  

 lovforslag (L 216), såfremt det under I anførte lovforslag vedtages.
Ændringsforslag til I.
Forslag til lov om ændring af lov om folkeskolen (Forenkling af styrelsesregler m.v.) Til § 1 Af et mindretal (CD):
 1) Nr. 1 affattes således:
 »1. § 4, stk. 5, affattes således:
»Stk. 5. Undervisnings- og forskningsministeren fastsætter regler om  

 formålet med undervisningen i de enkelte fag eller faggrupper og udsender  

 læseplaner.
Undervisnings- og forskningsministeren kan udsende eksempler på  

 timeplaner.«» Af undervisnings- og forskningsministeren, tiltrådt af et  

flertal (udvalget med undtagelse af CD):
 2) Det under nr. 20 benævnte »Kapitel 5« ændres til:  

 »Kapitel 5 a«.
 Af et mindretal (SF):
 3) I den under nr. 20 foreslåede § 39 b udgår stk. 1, nr.  

 1-5, og i stedet indsættes:
 »1) Antallet af bestyrelsesmedlemmer.
 2) Antallet af repræsentanter for særlige forældregrupper.
 3) Fremgangsmåden ved valg af repræsentanter til skolebestyrelsen.
4) Sammensætning af fælles rådgivende organ for kommunens skolevæsen jf. §  

 39 g, stk. 3.« Af undervisnings- og forskningsministeren, tiltrådt af et  

flertal (udvalget med undtagelse af SF og CD):
 4) I den under nr. 20 foreslåede § 39 b affattes stk. 1,  

 nr. 1, således:
»1) Antallet af forældrerepræsentanter i skolebestyrelsen.« Af et mindretal (SF):
 5) Den under nr. 20 foreslåede § 39 c affattes således:
»§ 39 c.
Ved hver selvstændig skole oprettes en skolebestyrelse, der  

 består af en ligelig repræsentation af:
1) Forældre valgt af og blandt personer, der har forældremyndigheden over  

 børn, der er indskrevet i skolen, 2) lærere og øvrige medarbejdere valgt af og blandt skolens medarbejdere, 3) elever valgt af elevrådet.
 Stk. 2. Skolebestyrelsen består af 9, 12 eller 15 medlemmer.
 Stk. 3. Formanden for skolebestyrelsen udpeges blandt  

 forældrerepræsentanterne.
 Stk. 4. Skolens leder er bestyrelsens sekretær og deltager i bestyrelsens  

 møder uden stemmeret.
Stk. 5. Forældrerepræsentanternes valgperiode er 4 år.
De øvrige  

 medlemmers valgperiode er 1 år.
Personer, der er ansat ved skolen, kan ikke  

 være forældrevalgte medlemmer af skolebestyrelsen.
Stk. 6. Undervisnings- og forskningsministeren udarbejder retningslinjer  

 for, hvornår elever på grund af manglende myndighed ikke kan have  

 stemmeret.« Af undervisnings- og forskningsministeren, tiltrådt af et  

flertal (udvalget med undtagelse af SF og CD):
 6) I den under nr. 20 foreslåede § 39 c affattes stk. 1,  

 nr. 1, således:
»1) 5 eller 7 repræsentanter for forældrene valgt af og blandt  

 personer, der har forældremyndigheden over børn, der er indskrevet i skolen,  

 jf. dog § 39 d, stk. 1. Antallet af forældrerepræsentanter skal være 7, hvis  

 medarbejderrepræsentanterne tillægges stemmeret.
Antallet af  

 forældrerepræsentanter skal ligeledes være 7, hvis skolen omfatter en  

 specialklasserække, og forældrerepræsentation for denne skal udgøre mindst  

 1.« Af et mindretal (SF):
 7) I den under nr. 20 foreslåede § 39 f udgår stk. 2.
 8) Den under nr. 20 foreslåede § 39 g affattes således:
»§ 39 g.
Ved hver skole dannes et lærerråd.
Rådet består af alle  

 medarbejdere, der varetager undervisningsmæssige og pædagogiske opgaver på  

 skolen.
Undervisnings- og forskningsministeren udformer nærmere  

 retningslinjer for lærerrådets opgaver og funktioner.
Lærerrådet konstituerer  

 sig selv.
 Stk. 2. Ved hver skole danner eleverne et elevråd.
Stk. 3. Kommunalbestyrelsen opretter et fælles rådgivende organ for  

 kommunens skolevæsen.« Bemærkninger Til nr. 1 Ændringsforslaget indebærer, at ministeren forpligtes til at udsende  

 læseplaner, og at læseplanerne er bindende for skolerne.
Til nr. 2 Ændringsforslaget er redaktionelt.
Til nr. 3, 5, 7 og 8 Ændringsforslagene indebærer en ligelig repræsentation af elever, forældre  

 og ansatte.
Bestyrelsens størrelse afhænger af skolens størrelse og af, hvor mange  

 antal »særlige forældregrupper« der findes på skolen.  

 Ændringsforslaget (nr. 8) om, at kommunalbestyrelsen opretter et  

 fællesrådgivende organ for kommunens skolevæsen, indebærer, at  

 kommunalbestyrelsen skal oprette et sådant organ, som bl.a. diskuterer  

 skolens overordnede og fremtidige skolepolitik.
Endelig indebærer  

 ændringsforslaget, at der ved hver skole dannes et lærerråd med ret til at  

 konstituere sig selv og at vælge egen formand.
Til nr. 4 Hvis skolen omfatter en specialklasserække, skal skolebestyrelsen mindst  

 omfatte en forældrerepræsentant, der repræsenterer forældre til elever i  

 specialklasserækken.
Det vil efter udtalelse fra skolebestyrelsen kunne  

 bestemmes, at f.eks. forældre til børn, der modtager specialundervisning i  

 andre organisationsformer end specialklasserækker, er med til at udpege  

 den/de nævnte repræsentant/er.
Til nr. 6 Hensigten med ændringsforslaget er at undgå, at det samlede antal  

 deltagere i skolebestyrelsens møder bliver uhensigtsmæssigt stort.
Afgørelsen  

 af, om der skal være 5 eller 7 forældrerepræsentanter i skolebestyrelsen,  

 træffes som hovedregel af kommunalbestyrelsen under hensyntagen til skolens  

 elevtal, klassetal, skoledistrikts geografiske udstrækning og lignende  

 forhold.
Hvis det besluttes at tillægge medarbejderrepræsentanterne  

 stemmeret, skal antallet af forældrerepræsentanter under alle omstændigheder  

 være 7.
 Antallet af forældrerepræsentanter skal ligeledes være 7, hvis der på  

 skolen findes en specialklasserække.
 Undervisnings- og forskningsministeren kan med hjemmel i § 39 d, stk. 1,  

 fastsætte bestemmelser om kredsen af valgbare og stemmeberettigede ved valg  

 af forældrerepræsentanter.
Elevrådet udpeger elevrepræsentanterne til skolebestyrelsen.
Hvis eleverne  

 i stedet for at oprette et elevråd danner en elevforsamling eller lignende,  

 udpeger denne elevrepræsentanterne.
Ændringsforslag til II.
Forslag til lov om ændring af lov om styrelsen af kommunernes  

 skolevæsen og af virksomhed efter lov om fritidsundervisning m.v.
(Ophævelse af reglerne om styrelse af kommunernes folkeskoler) Af undervisnings- og forskningsministeren, tiltrådt af et  

flertal (udvalget med undtagelse af CD):
Til § 1 1) I den under nr. 41 foreslåede affattelse af § 57, stk. 1,  

 indsættes før »amtskommunal« ordene: »kommunal eller«.
Bemærkninger Til nr. 1 Ændringsforslaget er redaktionelt.
