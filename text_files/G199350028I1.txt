Formålet med registeret er at danne grundlag for amtskommunens afregning for ydelser i henhold til lov om offentlig sygesikring samt for ydelser efter de indgåede overenskomster mellem Sygesikringens Forhandlingsudvalg og yderorganisationerne.
Registeret har endvidere til formål at bidrage til det statistiske grundlag for overenskomstforhandlingerne mellem den offentlige sygesikring og yderorganisationerne samt bidrage til grundlaget for amtskommunens egen planlægning samt den overordnede planlægning af den primære sundhedssektor.
Personkreds: Registeret må kun indeholde oplysning om sikrede, der er tilmeldt den offentlige sygesikring i amtskommunen, personer med bopælsadresse uden for amtskommunen, der behandles af ydere, som praktiserer for den offentlige sygesikring i amtskommunen, ydere der praktiserer for den offentlige sygesikring i amtskommunen, apotekernes edb-systemer angående oplysninger vedrørende ekspenderede recepter, samt oplysninger fra Statens Seruminstitut vedrørende ydernes rekvirering af undersøgelser og vacciner fra Statens Seruminstitut.
 Ikrafttrædelsesdato: 25/02/1993. Erstatter tidligere forskrifter.
