Betænkning afgivet af Udvalget for  

 Udlændinge- og Integrationspolitik den 9. januar 2003 Betænkning over Forslag til lov om ændring af  

 udlændingeloven og integrationsloven (Behandlingen af sager vedrørende uledsagede  

 mindreårige asylansøgere) [af integrationsministeren (Bertel Haarder)] 1. Ændringsforslag Der er af Socialdemokratiets medlemmer af udvalget stillet  

 3 ændringsforslag til lovforslaget.
2. Udvalgsarbejdet Lovforslaget blev fremsat den 2. oktober 2002 og var til  

 1. behandling den 10. oktober 2002. Lovforslaget blev efter 1. behandling  

 henvist til behandling i Udvalget for Udlændinge- og  

 Integrationspolitik.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen  

 været sendt i høring.
Den 2., 9. og 29. oktober 2002 sendte  

 integrationsministeren de indkomne høringssvar til udvalget.
Den 8.  

 oktober og 22. november 2002 sendte integrationsministeren  

 høringsnotater til udvalget.
Spørgsmål Udvalget har stillet 4 spørgsmål til  

 integrationsministeren til skriftlig besvarelse, som denne har besvaret.
3. Indstillinger og politiske bemærkninger Et mindretal i udvalget (V, DF og KF) indstiller  

 lovforslaget til vedtagelse uændret.
 Et andet mindretal i udvalget (S, SF, RV, EL og  

 KRF) indstiller lovforslaget til vedtagelse med de stillede  

 ændringsforslag.
Socialdemokratiets, Socialistisk Folkepartis, Det Radikale  

 Venstres og Enhedslistens medlemmer af udvalget mener, at det er uhyre  

 vigtigt, at der mindst en gang om året sættes fokus på de  

 uledsagede mindreårige udlændinges forhold, så det  

 løbende kan vurderes, om lovgivningen i tilstrækkeligt omfang  

 sikrer disse børn en god retsstilling.
Derfor foreslår disse  

 partier, at ministeren for flygtninge, indvandrere og integration forpligtes  

 til en gang årligt at udarbejde en redegørelse om de uledsagede  

 mindreårige asylansøgere.
Redegørelsen skal bl.a. omfatte  

 oplysninger om, hvor mange der indrejser, hvor mange der søger om  

 opholdstilladelse, hvor mange af disse ansøgninger der  

 imødekommes, og hvor mange der får afslag, samt oplysninger om,  

 hvordan den nye ordning med særligt udpeget repræsentant og »stedfortrædende  

 forælder« for den  

 mindreårige virker.
Redegørelsen skal desuden i størst  

 muligt omfang beskrive situationen for de mindreårige, der ikke  

 søger om eller får opholdstilladelse, og herunder gøre  

 rede for, hvordan man søger at sikre, at disse børn ikke  

 forsvinder til forhold, hvor de udsættes for misbrug eller indgår  

 i kriminalitet.
 Et tredje mindretal i udvalget (IA) vil ved  

 lovforslagets 2. behandling redegøre for sin stilling til lovforslaget  

 og de stillede ændringsforslag.
 Tjóðveldisflokkurin og Siumut var på  

 tidspunktet for betænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger eller politiske udtalelser i betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
4. Ændringsforslag med bemærkninger Ændringsforslag Af	et mindretal (S), tiltrådt af et mindretal (SF,  

 RV, EL og KRF):
Til § 1 1) I den under nr. 4 foreslåede § 56 a  

 indsættes efter stk. 5 som nyt stykke:
» Stk. 6-8 bliver herefter stk. 7-9.
[Dækning af merudgifter til barnets  

 repræsentant] 2) I det under nr. 4 foreslåede § 56 a, stk. 6,  

 der bliver stk. 7, udgår nr. 5.
 Nr. 6 og 7 bliver herefter nr. 5 og 6.
[Udvidelse af definitionen af uledsagede] 3) I den under nr. 4 foreslåede § 56 a  

 indsættes efter stk. 8, der bliver stk. 9, som nyt stykke:
» [Register over uledsagede mindreårige] Bemærkninger Til nr. 1 Med ændringsforslaget åbnes der mulighed for,  

 at den udpegede repræsentant kan få økonomisk kompensation  

 for de faktiske udgifter, som personen har til f.eks. transport eller for  

 tabt arbejdsfortjeneste i forbindelse med de møder og lignende, som  

 vedkommende skal deltage i for at bestride hvervet som repræsentant.  

 Dette hverv kan efter forslagsstillernes opfattelse ikke sammenlignes med  

 hvervet som midlertidig forældremyndighedsindehaver for et dansk  

 barn.
Til nr. 2 Ændringsforslaget indebærer, at en  

 mindreårig asylansøger også vil kunne betragtes som  

 uledsaget og dermed få tildelt en repræsentant, selv om  

 vedkommende er gift og indrejser sammen med sin ægtefælle.  

 Baggrunden for ændringsforslaget er UNHCRs bemærkninger om,  

 at det vil være at foretrække at yde en person, der i juridisk  

 forstand er mindreårig, uanset dennes forhold (herunder  

 mindreårige, der er ofre for et tidligt ægteskab eller et  

 tvangsægteskab) den beskyttelse, der garanteres mindreårige efter  

 de internationale menneskerettighedskonventioner, jf.  

 børnekonventionen og konventionen om afskaffelse af alle former for  

 diskrimination mod kvinder.
Til nr. 3 Formålet med ændringsforslaget er at oprette  

 et centralt register for alle indrejsende mindreårige udlændinge,  

 der ikke ledsages af juridiske forældre, med henblik på at kunne  

 følge den enkeltes videre forhold, uanset om vedkommende meddeles  

 opholdstilladelse eller ej.
Der er i dag ikke tilstrækkelig sikkerhed  

 for, hvad der sker med de uledsagede mindreårige udlændinge, idet  

 det må konstateres, at mange af dem forsvinder igen, uden at nogen  

 myndighed har kendskab til deres videre skæbne.
Disse mindreårige  

 skal på linje med danske mindreårige sikres en social  

 overvågning og beskyttelse mod omsorgssvigt og andre overgreb.
Birthe Rønn Hornbech (V)  

  Irene Simonsen (V)  Bodil Kornbek (KRF)  

  Marianne Pedersen (V)  

  Jørgen Winther (V) fmd.  

 Pia Kjærsgaard (DF)  Peter Skaarup (DF)  

  Else Theill Sørensen (KF)  Lars Barfoed (KF)  

  Ritt Bjerregaard (S)  

  Sophie Hæstorp Andersen (S)  

 Morten Bødskov (S)  

  Anne-Marie Meldgaard (S) nfmd.  

  Kamal Qureshi (SF)  Elsebeth Gerner Nielsen (RV)  

  

 Søren Søndergaard (EL)  Kuupik Kleist (IA) Tjóðveldisflokkurin og Siumut havde ikke  

 medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 23 Bilagsnr.
