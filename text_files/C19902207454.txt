(Til alle frie grundskoler) Hermed følger Undervisningsministeriets cirkulære af 5. juli 1990 om  

 ændring af Undervisningsministeriets cirkulære af 8. september 1988 om  

 årsvikarer, måneds- og timelønnede vikarer ved frie grundskoler.
 Cirkulæret ændres som en følge af, at aftaleresultatet for 1989/91 for  

 visse vikarkategorier, der er omfattet af cirkulæret, indebærer følgende  

 ændringer med ikrafttræden pr. 1. april 1990:
 1. Lønforløbet for årsvikarer i lærerstillinger  

 udvides med skalatrin 22 og lønforløbet for årsvikarer i stillinger som  

 børnehaveklasseledere udvides med skalatrin 19. (ændring nr. 1).
 2. Lønanciennitet for årsvikarer beregnes nu efter  

 samme regler som for tjenestemænd i folkeskolen. (ændring nr. 1). Det  

 indebærer, at der med virkning fra 1. april 1990 skal beregnes lønanciennitet  

 for alle på det tidspunkt ansatte årsvikarer, idet lønnen fra det tidspunkt  

 skal beregnes i henhold til det aftalte princip om  

 lønanciennitetsfastsættelse.
 3. Der kan ydes et tillæg svarende til det kommunale  

 løntillæg til årsvikarer i lærerstillinger i Frederiksberg Kommune,  

 Københavns Kommune eller i de kommuner i FKKA-området (Foreningen af Kommuner  

 i Københavns Amt), hvor der ydes kommunalt løntillæg til lærere (ændring nr.  

 2). Tillægget kan ikke indgå i beregningen af skolens udgiftsbehov.
 4. De brøker, der anvendes ved beregningen af  

 timelønningerne til timelønnede vikarer, er ændret, således at  

 timelønssatserne forhøjes (ændring 3).
 Ministeriet påregner i nær fremtid at udsende et nyt, sammenskrevet  

 cirkulære til afløsning af cirkulære af 8. september 1988 om årsvikarer,  

 måneds- og timelønnede vikarer ved frie grundskoler med senere ændringer.
 Det kan oplyses, at timelønssatserne for timelønnede vikarer pr. 1. august  

 1990 på grund af arbejdstidsnedsættelsen vil blive fastsat således i det  

 reviderede cirkulære:
 For vikarer uden læreruddannelse i lærerstillinger: 1/1440 af årslønnen på  

 1. løntrin i lønramme 11 (skalatrin 16).
 For vikarer med læreruddannelse i lærerstillinger: 1/1085 af årslønnen på  

 1. løntrin i lønramme 13 (skalatrin 18).
 For u-uddannede vikarer i stillinger som børnehaveklasseleder: 1/1860 af  

 årslønnen på 1. løntrin i lønramme 7 (skalatrin 12) (+ forholdsmæssig andel  

 pr. time af det særlige tillæg til børnehaveklasseledere).
 For uddannede vikarer i stillinger som børnehaveklasseleder: 1/1590 af  

 årslønnen på 1. løntrin i lønramme 11 (skalatrin 16) (+ forholdsmæssig andel  

 pr. time af det særlige tillæg til børnehaveklasseledere).
 P. m. v.
 e. b.
Pia Thomsen fm.
 Bilag.
