På given foranledning skal man henlede opmærksomheden på, at der ved brand  

 i skummaterialer som polyurethan, styrophor og lign. vil blive udviklet  

 giftige og eksplosionsfarlige gasarter.
Det skal derfor henstilles, at brugen  

 af sådanne materialer indskrænkes mest muligt, og at der i stedet anvendes  

 materialer, der er godkendt som ubrændbart.
Det skal endvidere indskærpes, at  

 de påbud og forholdsregler, der gives af producent, myndighed og andre  

 instanser vedrørende anvendelse og bearbejdning af sådanne materialer skal  

 overholdes.
 For anvendelse af de nævnte materialer i skibe gælder i øvrigt følgende:
 1. I last- og passagerskibe må der kun anvendes  

 brændbart isolationsmateriale i lastrum og proviantkølerum.
 Alt andet isolationsmateriale skal være typegodkendt som ubrændbart.
2. I fiskeskibe vil anvendelse af brændbare  

 isolationsmaterialer ikke blive godkendt i rum, hvor der er en umiddelbar  

 brandrisiko, d.v.s. motorrum, kabys, værksteder, hvor der bruges åben ild og  

 svejseanlæg, rum hvori der er opstillet oliefyr, og lign.
Desuden må  

 brændbare isolationsmaterialer ikke anvendes inden for en afstand af 300 mm  

 ved gennemføringer af afgangs- og udstødsrør og andre »varme«  

 gennemføringer.
 3. Hvor der anvendes brændbare isolationsmaterialer,  

 skal der anvendes et produkt og en type, der er gjort brandhæmmende, og  

 materialets overflade skal afdækkes med et tæt materiale, således at  

 antændelsesrisikoen nedsættes mest muligt.
 4. Når der i forbindelse med reparationer svejses,  

 varmes, skæres eller slibes på steder, hvor der er anvendt brændbart  

 isolationsmateriale, skal det påses, at alt isolationsmateriale er fjernet i  

 en afstand af 1 meter fra arbejdsstedet, og støv, spåner og større eller  

 mindre stumper fra isolationsmaterialet skal være oprenset fra det rum, hvori  

 der arbejdes.
