 I henhold til § 2 i lov om godkendelse af handelsskoler, tekniske skoler  

 samt maskinmester- og maskinistskoler og tilskud m.v. til disse skoler, jf.  

 lovbekendtgørelse nr. 178 af 2. april 1987, fastsættes:
Almindelige bestemmelser § 1.  Undervisningsministeriet, Direktoratet for  

 Erhvervsuddannelserne, kan godkende, at tekniske skoler og handelsskoler i  

 samarbejde gennemfører uddannelse til eksporttekniker.
Stk. 2.  Uddannelsen varer 4 år og består af 8 trin af  

 hvert 1/2 års varighed.
Trin 1 og 3 gennemføres i den tekniske skoles regi,  

 og trin 5 og 7 gennemføres i handelsskolens regi.
Hvert skoleophold har en  

 varighed på 100-105 undervisningsdage.
Trin 2, 4, 6 og 8 gennemføres som  

 praktik i en virksomhed.
I trin 8 indgår udarbejdelse af en hovedopgave.
 § 2.  Formålet med uddannelsen er at give de  

 studerende en sådan teknisk, merkantil og sproglig viden, at de bliver i  

 stand til at analysere, formidle og tage stilling til kommercielle og  

 tekniske problemstillinger samt gennemføre eksportmarkedsføring dels i  

 forbindelse med opdyrkning af nye markeder dels i forbindelse med  

 vedligeholdelse og udbygning af eksisterende markeder.
Adgangsbetingelser og optagelsesregler § 3.  For at opnå adgang til uddannelsen skal den  

 uddannelsessøgende have bestået højere handelseksamen, højere teknisk  

 eksamen, studentereksamen, højere forberedelseseksamen eller på anden måde  

 have erhvervet tilsvarende kundskaber.
 Stk. 2.  Adgang har desuden uddannelsessøgende, der har  

 gennemført en faglig uddannelse, når denne er suppleret med de for  

 eksportteknikeruddannelsen fornødne teoretiske forkundskaber på et niveau  

 svarende til, hvad der opnås ved de uddannelser, der er nævnt i stk. 1.
Stk. 3.  Det forudsættes, at den uddannelsessøgende har  

 to fremmedsprog på HF fællesfag niveau, højere handelseksamen niveau 3 eller  

 tilsvarende niveau.
Det ene sprog skal være engelsk.
 Stk. 4.  Skolen afgør, om en ansøger opfylder  

 adgangsbetingelserne i stk. 1-3.
 § 4.  Direktoratet kan efter indstilling fra  

 uddannelsesnævnet, jf. § 24, dispensere fra adgangsbetingelserne i § 3.
 § 5.  Er der flere kvalificerede ansøgere, end skolen  

 har plads til, fastsætter skolen efter indstilling fra undervisningsudvalget,  

 jf. § 25, regler om, hvilke kvalifikationer der tillægges vægt ved  

 optagelsen.
 Stk. 2.  Skolen formidler kontakt mellem afviste,  

 kvalificerede ansøgere og skoler med ledig kapacitet inden for uddannelsen.
Undervisning og praktik § 6.  Uddannelsen omfatter 2.800 lektioner, inkl. tid  

 til afholdelse af prøver og eksamen.
Stk. 2.  De praktikophold, der indgår i uddannelsen,  

 gennemføres normalt straks efter afslutningen af skoleopholdene.
Den  

 praktiske uddannelse finder sted i en eller flere erhvervsvirksomheder.
I  

 forbindelse med hovedopgaven i trin 8 yder skolen hver studerende bistand i  

 et omfang svarende til 15 lektioner.
 § 7.  Undervisningen omfatter:
 Undervisningen foregår i nært samarbejde mellem den tekniske skole og  

 handelsskolen.
Stk. 2.  I studieforløbets teoretiske trin gennemføres  

 kursus- og studiekredsarbejde.
Endvidere indgår virksomhedsbesøg i  

 undervisningen.
Stk. 3.  Undervisningen i fremmedsprog består af engelsk  

 og et valgfrit sprog.
Hovedvægten af undervisningen lægges på engelsk.
 Stk. 4.  I det omfang forskelligheder i de studerendes  

 uddannelsesmæssige baggrund i fremmedsprog og tekniske fag giver behov  

 herfor, kan skolen gennemføre ændringer i lektionsfordelingen i trin 1.
 Stk. 5.  Skolen kan under hele uddannelsesforløbet  

 tilbyde specialpædagogisk støtte til studerende med særlige forudsætninger.
§ 8.  Den studerende træffer selv aftale om ansættelse  

 i en virksomhed.
Det skal fremgå af ansættelsesaftalen, at der er tale om et  

 ansættelsesforhold i overensstemmelse med § 1, stk. 2. Ved  

 ansættelsesforholdets afslutning udstedes en erklæring om gennemførelsen af  

 uddannelsens praktiske del.
Erklæringen underskrives af den studerende og af  

 virksomheden.
 Stk. 2.  I den praktiske uddannelse skal den studerende  

 sikres et detaljeret kendskab til de administrative, kommercielle og  

 produktionstekniske funktionsområder, som uddannelsen vedrører.
 Stk. 3.  Direktoratet fastsætter, efter indstilling fra  

 uddannelsesnævnet, nærmere vejledende retningslinjer om uddannelsens  

 praktiske del og om indholdet af den i stk. 1 nævnte erklæring.
 Stk. 4.  Praktikopholdene omfatter:
 Trin 2 og 4:
 Praktik i en eksportorienteret virksomhed i produktionsteknisk afdeling,  

 planlægnings- og produktudviklingsafdeling, afdeling for teknisk salg eller  

 lignende.
 Trin 6 og 8:
Praktik i en eksportorienteret erhvervsvirksomhed inden for det  

 salgsadministrative område, omfattende såvel tilbudsudarbejdelse,  

 ordrebehandling, kommunikation, behandling af eksportdokumentation, direkte  

 og indirekte salgsarbejde.
I sidste praktikperiode udarbejder den studerende  

 en afsluttende hovedopgave, der består i løsning af et praktisk  

 eksportmarkedsføringsproblem.
§ 9.  Skolen giver undervisning efter formålet for  

 hvert af de i § 7 nævnte fagområder, jf. § 10, idet direktoratet fastsætter  

 nærmere bestemmelser om indholdet.
Bestemmelser, der berører uddannelsens  

 mål, fastsættes efter indstilling fra uddannelsesnævnet.
 § 10.  Formålet med undervisningen er:
Tekniske fag - at give den studerende generelt kendskab til teknisk dokumentation og  

 forståelse af tegningsfremstilling, - at give den studerende forståelse af metoder og muligheder ved  

 tilrettelæggelse og gennemførelse af produktionsprocesser, - at give den studerende et sådant kendskab til almindeligt forekommende  

 tekniske beregningsmetoder, at simple beregninger selvstændigt kan udføres, - at give den studerende orientering om kvalitetsstyringsproblematik samt  

 de almindeligt forekommende kontrolteknikker i industrien, - at give den studerende et generelt kendskab til almindeligt forekommende  

 materialers egenskaber og anvendelsesmuligheder.
Merkantile fag - at give den studerende forståelse for virksomhedens organisatoriske  

 opbygning og ledelses- og samarbejdsformer, herunder kommunikation, - at give den studerende kendskab til anvendelse af databehandling, - at sætte den studerende i stand til at anvende elementer, der indgår i  

 virksomhedens økonomiske styring, herunder omkostningslære, kalkulation,  

 budgettering, regnskabsanalyse m.v., - at sætte den studerende i stand til at anvende de elementer, der indgår  

 i eksportmarkedsføring, herunder markedsanalyse, markedsbearbejdning,  

 finansierings- og betalingsformer, nationale og internationale  

 støttemuligheder og opstilling af markedsføringsplan, - at give den studerende en forståelse for de vigtigste økonomiske  

 sammenhænge mellem den nationale økonomi og relationerne til udlandet samt de  

 internationale organisationers opgaver i denne sammenhæng, - at give den studerende kendskab til den juridiske terminologi og de  

 vigtigste retsregler, der har betydning for erhvervslivet, samt give  

 elementær orientering om eksportens særlige juridiske problemer og de  

 væsentligste forskelle mellem dansk handelsret og fremmede landes handelsret, - at give den studerende kendskab til de særlige forhold, der knytter sig  

 til det personlige salgsarbejde på eksportmarkederne, herunder kultur,  

 skikke, regler, tabuemner etc., - at træne og afprøve de studerendes færdigheder gennem studiekredsarbejde  

 inden for områderne markedsanalyse, produkttilpasning, valg af  

 distributionskanal, opstilling af eksportmarkedsføringsplan m.v., samt at  

 forberede de studerende til hovedopgaven, - at give den studerende indtryk og impulser fra flere forskellige  

 virksomheder, således at den studerende opnår kendskab til den mangfoldighed  

 af problemstillinger, der findes både i danske og i udenlandske virksomheder.  

 Samtidig skal den studerende kunne finde fællestræk, der kan overføres fra  

 branche til branche.
Fremmedsprog - at vedligeholde og udbygge den studerendes kundskaber inden for  

 fremmedsprog, således at den studerende er i stand til at læse og forstå  

 alment og økonomisk-kommercielt sprog, - at sætte den studerende i stand til at udtrykke sig skriftligt og  

 mundtligt inden for såvel alment som økonomisk-kommercielt sprogbrug.
Den  

 studerende skal endvidere ubesværet kunne deltage i forhandlinger og  

 salgsmøder på engelsk.
Hovedopgaven - at afprøve den enkelte studerendes tværfaglige tekniske og merkantile  

 teoretiske viden gennem løsning af et praktisk eksportmarkedsføringsproblem i  

 forbindelse med praktikopholdet samt at etablere et grundlag for bedømmelsen  

 ved eksamen.
§ 11.  Har en studerende tidligere erhvervet  

 kundskaber af mindst tilsvarende omfang i et eller flere fag, kan skolen  

 fritage vedkommende for at deltage i undervisningen og aflægge prøve i  

 faget/fagene.
Direktoratet kan fastsætte relger herom efter indstilling fra  

 uddannelsesnævnet.
 Stk. 2.  Studerende med kvalifikationer, der mindst  

 svarer til slutmålet for et givet praktiktrin, kan efter skolens skøn helt  

 eller delvis fritages for dette trin.
 § 12.  Gennem hele uddannelsen foretager skolen en  

 løbende intern evaluering af de studerende og tilbyder studievejledning med  

 henblik på flytning til næste trin, praktikformidling m.v.
Eksamen § 13.  En studerende kan normalt kun indstilles til  

 eksamen, hvis den pågældende har deltaget i undervisningen og har fået de  

 skriftlige arbejder godkendt, alt i et omfang, som skolen finder  

 tilstrækkeligt.
 § 14.  Der afholdes eksamen efter følgende plan:
Trin 8: Hovedopgave P De anvendte symboler har følgende betydning:
M - for mundtlig prøve S - for skriftlig prøve K - for kursusarbejder P - for projektevaluering.
 Stk. 2.  Skolen udpeger lærere, der udarbejder de  

 skriftlige opgaver og godkender oplæg til kursusarbejder og hovedopgave.
 Stk. 3.  Bedømmelse af de skriftlige og mundtlige prøver  

 samt kursusarbejder ved eksamen foretages af vedkommende lærer og af en  

 censor.
 Stk. 4.  Bedømmelse af hovedopgaven ved eksamen  

 foretages af et kollegium bestående af vejlederen og 2 censorer, hvoraf den  

 ene skal være beskæftiget i erhvervslivet.
Stk. 5.  Censorer udpeges af direktoratet efter  

 indstilling fra skolen.
Ingen censor kan udpeges efter at være fyldt 70 år.
 § 15.  Direktoratet udarbejder en bedømmelsesplan  

 efter indstilling fra uddannelsesnævnet.
 Stk. 2.  Bedømmelsesplanen skal indeholde antallet af  

 eksamenskarakterer samt grundlaget for disse.
 § 16.  Ved bedømmelsen af de studerendes præstationer,  

 bortset fra bedømmelsen af hovedopgaven, anvendes 13-skalaen efter  

 bestemmelserne i §§ 1, 2, 3 og 4, stk. 1 og 2, i Undervisningsministeriets  

 bekendtgørelse nr. 148 af 5. april 1971 om karaktergivning ved de højere  

 uddannelsesinstitutioner.
 Stk. 2.  Hovedopgaven bedømmes som godkendt eller ikke  

 godkendt.
§ 17.  Karakteren henholdsvis delkarakteren for hver  

 præstation fastsættes efter forhandling mellem censor(er) og lærer(e). Hvis  

 censor(er) og lærer(e) ikke er enige om en fælles bedømmelse, giver hver sin  

 karakter.
Den endelige karakter er middeltallet af disse karakterer.
Hvis  

 middeltallet ikke svarer til et af tallene i karakterskalaen, forhøjes til  

 det nærmest højere tal i skalaen, hvis censor(erne) har givet den højeste  

 karakter.
Har censor(erne) givet den laveste karakter, bliver karakteren for  

 prøven nærmeste lavere tal i skalaen, jf. dog stk. 2.
 Stk. 2.  Karaktererne 00 og 13 kan ikke gives ved  

 afrunding.
 Stk. 3.  Kan der ikke opnås enighed om bedømmelsen af  

 hovedopgaven, afgøres spørgsmålet af flertallet i kollegiet, jf. § 14, stk.  

 4.
 § 18.  For at bestå eksamen kræves et gennemsnit på  

 mindst 6.00 af alle karakterer samt bedømmelsen godkendt for hovedopgaven.
§ 19.  En studerende, der ikke har gennemført eksamen  

 i uddannelsens skoleophold eller opnået 6.00 i gennemsnit, kan genindstilles  

 til eksamen 2 gange.
En studerende, hvis hovedopgave er bedømt ikke godkendt,  

 kan aflevere en ny hovedopgave 2 gange.
 Stk. 2.  Direktoratet kan dispensere fra denne  

 bestemmelse, hvis særlige forhold taler herfor.
 Stk. 3.  Direktoratet fastsætter regler om sygeeksamen.
 Stk. 4.  Samtlige prøver efter et uddannelsestrin skal  

 aflægges samlet.
 Stk. 5.  Direktoratet fastsætter regler om de  

 studerendes ret til at gå et eller flere trin om.
 § 20.  Skolen opbevarer eksamenskaraktererne og det  

 endelige eksamensresultat på betryggende vis.
Stk. 2.  Skolen udsteder eksamensbevis.
Direktoratet  

 fastsætter bevisets form og indhold.
 § 21.  For afholdelse af eksamen gælder iøvrigt de til  

 enhver tid fastsatte bestemmelser om eksamensordningerne ved de tekniske  

 skoler og handelsskolerne.
Andre bestemmelser § 22.  Hvis en studerende ikke følger undervisningen  

 tilfredsstillende eller groft overtræder skolens ordensregler, kan skolen,  

 når mindre vidtgående foranstaltninger forgæves har været anvendt, udelukke  

 vedkommende fra at deltage i undervisningen eller i eksamen på det trin,  

 hvori forseelsen sker.
I særligt grove tilfælde kan skolen bortvise den  

 studerende.
Udelukkelse og bortvisning skal ske skriftligt og indeholde  

 klagevejledning.
En studerende kan kun i særlige tilfælde udelukkes fra  

 undervisning og eksamen under behandling af en eventuel klagesag.
Stk. 2.  Sager om bortvisning behandles således:  

 Skoleledelsen meddeler skriftligt den studerende og lærerrådet, at  

 spørgsmålet om bortvisning vil blive rejst, og redegør for sagens grundlag.  

 Samtidig underretter ledelsen den studerende om de rettigheder, den  

 studerende har efter stk. 3, og om, at den studerende har ret til inden 5  

 dage at give en skriftlig redegørelse.
Denne udsendes til medlemmerne af  

 lærerrådet senest 2 dage, før sagen behandles i rådet.
Den studerende har ret  

 til mundtligt at uddybe sin redegørelse og drøfte sagen med lærerrådet, inden  

 rådet tager stilling til sin udtalelse.
Lærerrådet afgiver sin udtalelse til  

 ledelsen med genpart til den studerende.
Ledelsen afgør herefter, om den  

 studerende skal bortvises.
Bortvisning indberettes straks til direktoratet  

 ledsaget af lærerrådets udtalelse, protokollat af mødet og eventuel skriftlig  

 redegørelse fra den studerende med eventuelle supplerende bemærkninger.
Stk. 3.  Den studerende har ret til at få hjælp fra De  

 Studerendes Råd til at udfærdige den skriftlige redegørelse og til, som  

 bisidder, at møde med eller lade sig repræsentere af et medlem af De  

 Studerendes Råd ved drøftelsen af sagen med lærerrådet.
Har den studerende  

 benyttet sig af denne ret, gives der De Studerendes Råd genpart af  

 lærerrådets udtalelse og skoleledelsens indstilling.
 Stk. 4.  Er de råd, der er nævnt i stk. 2 og 3 ikke  

 nedsat, fastsætter skolen en procedure ved behandling af bortvisningssager,  

 der i videst muligt omfang giver lærerne samme indstillingsret og sikrer den  

 studerende samme mulighed for at udtale sig til sagen og til at søge bistand  

 under sagens behandling.
Klageadgang § 23.  Klager over skolens afgørelser efter  

 bekendtgørelsen kan indbringes for direktoratet.
 Stk. 2.  Fristen for klager er 4 uger fra den dag,  

 afgørelsen er meddelt den pågældende.
 Stk. 3.  Direktoratets afgørelser vedrørende denne  

 bekendtgørelse kan ikke indbringes for højere administrativ myndighed.
Uddannelsesnævn og undervisningsudvalg § 24.  Direktoratet nedsætter et uddannelsesnævn for  

 eksportteknikeruddannelsen.
Nævnet består af 8 medlemmer, der udpeges  

 således:
1 af Landsorganisationen i Danmark, 2 af Teknisk Landsforbund, heraf en repræsentant for de studerende, 1 af Danske Aktive Handelsrejsende, 3 af Dansk Arbejdsgiverforening, heraf 1 efter samråd med Industrirådet og  

 1 efter samråd med Det Danske Handelskammer, 1 af Håndværksrådet.
Stk. 2.  Som nævnets tilforordnede udpeges en  

 repræsentant fra lærernes organisationer og en repræsentant fra skoleledernes  

 organisationer, idet det sikres, at der både er repræsentation fra  

 handelsskolerne og fra de tekniske skoler.
Herudover udpeger direktoratet,  

 efter indstilling fra nævnet, 2 særligt sagkyndige tilforordnede.
 Stk. 3.  Direktoratet varetager nævnets  

 sekretariatsfunktion.
 Stk. 4.  Nævnet vælger en formand og en eller to  

 næstformænd blandt medlemmerne og fastsætter selv sin forretningsorden.
Stk. 5.  Medlemmerne og de tilforordnede beskikkes for 4  

 år.
De særligt sagkyndige kan dog beskikkes for et kortere tidsrum.
 Stk. 6.  Nævnet er rådgivende for direktoratet i alle  

 spørgsmål, der vedrører uddannelsen efter bekendtgørelsen, og kan selv optage  

 spørgsmål om uddannelsen til behandling og afgive indstilling til  

 direktoratet.
§ 25.  Handelsskolen og den tekniske skole nedsætter i  

 samarbejde et undervisningsudvalg.
Udvalget sammensættes af lokale  

 fagkyndige.
De organisationer, der er repræsenteret som medlemmer i  

 uddannelsesnævnet, samt skolernes ledelse, lærere og studerende skal være  

 repræsenteret i udvalget.
Udvalget bør have mindst et medlem, der har  

 gennemført eksportteknikeruddannelsen.
Stk. 2.  Udvalget er rådgivende for skolerne i spørgsmål  

 for henholdsvis handelsskoler og tekniske skoler, herunder om indstilling af  

 censorer fra erhvervslivet.
Udvalget formidler endvidere forbindelse mellem  

 studerende og erhverv under uddannelsen, herunder ved etablering af  

 ansættelsesforhold efter § 1, stk. 2, jf. § 8, og ved uddannelsens  

 afslutning.
 Uddannelsesforsøg m.v.
§ 26.  Direktoratet kan, efter indstilling fra  

 uddannelsesnævnet, tillade, at bekendtgørelsens bestemmelser fraviges som led  

 i forsøg.
Tilladelse gives for en begrænset tid på grundlag af en  

 forsøgsplan.
Dispensation § 27.  Direktoratet for Erhvervsuddannelserne kan i  

 særlige tilfælde dispensere fra bekendtgørelsens bestemmelser, når det findes  

 begrundet i usædvanlige forhold.
Dispensation gives på grundlag af en  

 skriftlig indstilling fra vedkommende skole.
Hvis ansøgningen angår  

 uddannelsens mål, indhold eller eksamen, skal uddannelsesnævnet høres, inden  

 direktoratet afgør sagen.
Ikrafttræden § 28.  Bekendtgørelsen træder i kraft dagen efter  

 kundgørelsen i Lovtidende og har virkning fra og med undervisningsåret  

 1987-88.
 Stk. 2.  Direktoratet kan fastsætte overgangsregler for  

 studerende, der er begyndt på uddannelsen i undervisningsåret 1987-88 eller  

 tidligere.
