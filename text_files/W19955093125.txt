Løn til buschauffør - Løn til buschauffør, - indeholdelse af A-skat Reference: KL §§ 43, 46 og LV 1993 E.A.4 Told- og Skattestyrelsen har taget stilling til spørgsmålet,  

 hvorvidt en busvognmand skal indeholde A-skat i vederlag, der udbetales til  

 en chauffør.
Den pågældende chauffør, der er  

 momsregistreret, driver et chaufførbureau uden ansatte og stiller ikke  

 bus til rådighed.
Styrelsen udtalte, at chaufførlønnen alene ud fra sin  

 karakter er A-indkomst, og at det ikke er en forudsætning for, at der  

 er tale om A-indkomst, at der foreligger et egentligt  

 ansættelsesforhold.
Også vederlag til vikarer og  

 løsarbejdere er A-indkomst.
Ved bedømmelsen er der lagt  

 vægt på, at	hvervgiveren har almindelig adgang til at fastsætte generelle  

 eller konkrete instrukser for arbejdets udførelse, at	indkomstmodtageren ikke er økonomisk ansvarlig over for  

 hvervgiveren for arbejdets udførelse eller i øvrigt  

 påtager sig en selvstændig økonomisk risiko, og at	vederlaget i overvejende grad er nettoindkomst for  

 indkomstmodtageren.
 Det er uden betydning, om chaufføren har en eller flere  

 arbejdsgivere.
