Nr BTB 33 Betænkning over Forslag til folketingsbeslutning om forhøjelse af folke-  

 og førtidspensionerne   

 Nr B 33 1987-88, 1. samling Afgivet af Socialudvalget Afgivet: 19880317 Udvalget har behandlet beslutningsforslaget i nogle møder og har herunder stillet spørgsmål til socialministeren, som denne har besvaret skriftligt.
 Herefter indstiller udvalget beslutningsforslaget til  

forkastelse.
Et mindretal (Socialistisk Folkepartis medlemmer af udvalget) udtaler i øvrigt, at mindretallet ønsker, at gruppen af nuværende folkepensionister, som ikke har indtægt ved siden af folkepensionen, får forbedret deres økonomiske vilkår, så bl.a.
personlige tillæg bliver overflødiggjort.
Disse personlige tillæg betragtes af mange pensionister som en almisse.
Mindretallet finder det urimeligt og uacceptabelt, at vi fortsat behandler en bestemt gruppe mennesker i vort samfund på denne måde, men ændring af disse forhold opnås ikke med dette lovforslag.
Tværtimod vil een gruppe, nemlig pensionister med højeste og mellemste førtidspension, få et fald i deres disponible beløb på samlet 1.671 mio. kr., og det ønsker mindretallet under ingen omstændigheder at medvirke til.
Mindretallet kan derfor ikke medvirke til forslagets gennemførelse.
 Et andet mindretal (Fremskridtspartiets medlem af udvalget)  

 udtaler:
Efter Fremskridtspartiets opfattelse er den foreslåede størrelse af folkepensionen mindre end, hvad der vil være ønskeligt, retfærdigt og rimeligt.
Når Fremskridtspartiet alligevel indstiller forslaget til forkastelse, beror det især på, at det ikke inden for en samlet, forsvarlig tilrettelæggelse af statsfinanserne vil være muligt allerede på nuværende tidspunkt at finde besparelser i de offentlige udgifter, som muliggør så betydelig en øjeblikkelig pensionsforhøjelse.
En mere udførlig analyse af emnet findes i bemærkningerne til Fremskridtspartiets lovforslag om forbedret og ensartet folkepension (L 2 af 6. oktober 1987).
Jytte Andersen (S) Graversen (S) Sonja Mikkelsen (S) Jytte Hilden (S) Erik B.
Smith (S) nfmd.
Taanquist (S) Agerschou (SF) Birthe Hansen (SF) Karen Højte Jensen (KF) Lizzie Lichtenberg (KF) Merete Aarup (KF) Helge Adam Møller (KF) Britta Schall Holberg (V) Henrik Toft (V) Yvonne Herløv Andersen (CD) Pia Dahl (FP) Aase Olesen (RV) fmd.
 Partierne KRF og FK havde ikke medlemmer i udvalget.
