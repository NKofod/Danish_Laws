 Baggrund:
- Bekendtgørelse nr. 43 af 22. januar 1981 om tekniske hjælpemidlers  

 indretning og anvendelse - Bekendtgørelse nr. 338 af 11. december 1935 med senere ændringer om  

 indretningen og brugen af transportable beholdere for sammentrykkede,  

 fordråbede eller under tryk opløste luftarter.
 Denne At-meddelelse oplyser om krav til udstyr til gassvejsning, herunder  

 flammeskæring, -retning og -metallisering, samt til el-svejsning og svejsning  

 med beskyttelsesgas.
 Om krav til svejsepladsens indretning og arbejdets udførelse se  

 At-meddelelse nr. 2.09.2 om svejsning.
 Ud fra arbejdsmiljølovgivningens bestemmelser om tekniske hjælpemidler  

 stilles efter arbejdstilsynets praksis følgende krav:
Udstyr til gassvejsning Opstilling og brug af trykflasker Flasker må ikke udsættes for stød.
Flasker må ikke smides ned fra vogn  

 eller lignende.
 Flasker skal være sikret mod væltning (fastgjort med bøjle eller stå på  

 flaskevogn), rulning, nedstyrtning og varme (solvarme, varme fra kedelanlæg).  

 De skal være let tilgængelige og hurtigt kunne fjernes ved brand.
 Ved indgange til lokaler, hvor der opbevares trykflasker, skal sidde et  

 skilt som vist.
På arbejdsstedet må kun findes de flasker, der er nødvendige.
Flasker, der  

 står på trapper og gange, skal fjernes ved fyraften.
 Fyldte og tomme trykflasker bør opbevares hver for sig.
Hvis der er adskillige flasker i brug samtidigt, kan arbejdstilsynet  

 forlange, at der indrettes flaskecentral.
Nærmere vejledning herom kan fås  

 hos arbejdstilsynet.
Flaskeventilen skal åbnes langsomt.
Løse ventilnøgler skal sidde på  

 ventilen under brugen.
Flaskehætten skal sættes på efter brug.
På tomme  

 flasker skal ventilen være lukket.
Til oxygen(ilt)ventiler må ikke anvendes  

 fedt- eller olieholdigt smøremiddel.
Vedligeholdelse af flasker Fyldestationen sørger for, at flaskerne bliver trykprøvet med de krævede  

 mellemrum.
 Overlad al vedligeholdelse af trykflasker til flaskeleverandøren, medsend  

 om nødvendigt oplysning om fejlen.
Viser en trykflaske tegn på utæthed eller anden defekt, skal den  

 returneres til flaskeleverandøren.
Om nødvendigt skal flasken tømmes først.  

 Tømning af acetylengasflasker må ikke ske hurtigere end anvist af  

 leverandøren.
 Slanger m.v.
 Der må kun bruges slanger, som er beregnet til svejssebrug og til den  

 luftart, der skal benyttes.
 Slanger skal beskyttes mod mekanisk overlast, nedfaldende materialer,  

 unødigt slid og varme, og rulles omhyggeligt op efter brug, uden knæk.
Slanger skal regelmæssigt afprøves for tæthed og udsivning.
Dette skal ske  

 med sæbevand, aldrig med en flamme.
Slanger kan tæthedsprøves ved, at de med  

 et lille overtryk trækkes gennem en spand med vand.
 Rør og slanger med brændbar gas eller oxygen (ilt) må ikke føres i  

 skakter, gange m.v., der ikke har tilstrækkelig udluftning.
 På acetylenflasker bør der monteres tilbageslagsventil ved  

 reduktionsventilen.
Brug og vedligeholdelse af svejseudstyr Ved enhver levering (salg, udlejning og udlån) af svejseudstyr, bortset  

 fra flasker, skal der medfølge skriftlig brugsanvisning på dansk om  

 betjening, brug og vedligeholdelse.
 Svejseudstyr skal vedligeholdes, så det altid er i forsvarlig stand.  

 Leverandørens anvisninger for eftersyn og vedligeholdelse skal følges.
Defekt svejseudstyr må ikke benyttes.
Eventuel reparation skal foretages  

 af fagfolk.
Udstyr til el-svejsning Svejseudstyret skal være indrettet efter stærkstrømsreglementets  

 bestemmelser, som også angiver, ved hvilke spændinger der må arbejdes.
El-svejseudstyr, der anvendes under særlige arbejdsforhold, skal  

 opfylde særlige krav.
Ved »særlige arbejdsforhold« forstås:
 - Arbejde, hvor svejseren er i stadig kontakt med arbejdsstykket og dele,  

 der er i ledende forbindelse med det, fx svejsning på kedler, beholdere,  

 skibssektioner o.l.
 - Arbejde, hvor der er overvejende sandsynlighed for, at kroppen berører  

 arbejdsstykket og dele, der er i ledende forbindelse med det, fx svejsning i  

 knælende, siddende, liggende eller lænende stilling (broarbejde,  

 rørledningsarbejde o.l.).
 - Al montage- og reparationssvejsning, bortset fra værkstedssvejsning.
Svejsning under særlige arbejdsforhold skal udføres med enten svejseudstyr med tomgangsspænding på højst 100 volt  

 jævnspænding med mindre end 10% pulsation.
Sådant svejseudstyr er mærket:  

 »For anvendelse til svejsning under særlige arbejdsforhold« eller svejseudstyr med vekselspænding (eller jævnspænding over 10%  

 pulsation), som opfylder en række særlige krav, bl.a. skal tomgangsspændingen  

 automatisk være begrænset til højst 12 V.
Sådant svejseudstyr er mærket:
 Udstyr med jævnspænding i tomgang anses for det sikreste.
Brugsanvisning Ved enhver levering (salg, udlejning og udlån) af svejseudstyr skal der  

 medfølge skriftlig brugsanvisning på dansk om betjening, brug og  

 vedligeholdelse.
Vedligeholdelse og reparation Svejseudstyr skal vedligeholdes, så det altid er i forsvarlig stand.  

 Leverandørens anvisninger for eftersyn og vedligeholdelse skal følges.
Udstyr til svejsning med beskyttelsesgas Svejsning med beskyttelsesgas omfatter:
 MIG-svejsning, der er svejsning med inaktiv beskyttelsesgas, fx helium  

 eller argon.
 MAG-svejsning, der er svejsning med CO2-blandgas som beskyttelsesgas.
 TIG-svejsning, der er svejsning med wolframelektrode og beskyttelsesgas,  

 fx helium eller argon.
 Det elektriske udstyr skal opfylde de krav, der er nævnt i afsnittet  

 »udstyr til el-svejsning«, og udstyret til beskyttelsesgassen de  

 krav, der er nævnt i afsnittet »udstyr til gassvejsning«.
