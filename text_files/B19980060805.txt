Bekendtgørelse om uddannelser mv.  

 på Det Kongelige Danske Kunstakademis Konservatorskole I medfør af § 10, stk. 1 i lov nr. 289 af 27. april 1994  

 om videregående kunstneriske uddannelser under Kulturministeriet  

 fastsættes:
Uddannelsernes formål og struktur § 1. Uddannelserne på Konservatorskolen  

 kvalificerer den studerende til at varetage erhvervsfunktioner med baggrund i  

 videnskabelige og kunstneriske studier inden for konservering og restaurering  

 indtil det højeste niveau.
 § 2. Bekendtgørelsen omfatter  

 følgende uddannelser:
 1)	En grunduddannelse på 3 år.
 2)	En overbygningsuddannelse på 2 år.
Stk. 2. De anførte uddannelseslængder i  

 stk. 1 angiver det antal årsværk, der skal lægges til  

 grund ved planlægning af uddannelserne.
Et årsværk er en  

 fuldtidsstuderendes arbejde i et år.
 Stk. 3. Konservatorskolen kan tilbyde forskeruddannelse i  

 overensstemmelse med Undervisningsministeriets bekendtgørelse om  

 ph.d.-graden.
Optagelse § 3. Ansøgere med en adgangsgivende eksamen  

 med kemi på minimum gymnasialt B-niveau er kvalificeret til optagelse  

 på grunduddannelsen.
Der er optagelse på uddannelsen hvert 3.  

 år.
 Stk. 2. En adgangsgivende eksamen er:
 1)	Studentereksamen (herunder færøsk studentereksamen  

 eller eksamen fra Duborg Skolen).
 2)	Højere forberedelseseksamen (herunder færøsk  

 højere forberedelseseksamen eller den grønlandske gymnasiale  

 uddannelse).
 3)	Højere handelseksamen (herunder færøsk  

 højere handelseksamen).
 4)	Højere teknisk eksamen (herunder færøsk  

 højere teknisk eksamen).
 5)	Særligt HF-forløb for fremmedsprogede.
 6)	Udenlandsk eksamen mv., som enten Danmark har anerkendt som  

 ligestillet med en dansk adgangsgivende eksamen, eller som institutionen har  

 vurderet som sammenlignelig med en dansk adgangsgivende eksamen.
 7)	Dansk/fransk Baccalaureat DFB, Europæisk Baccalaureat (EB),  

 International Baccalaureat (IB) eller Option International de Baccalaureat  

 (OIB).
 Stk. 3. Konservatorskolen kan forlange, at udenlandske  

 ansøgere eller ansøgere med udenlandsk adgangsgrundlag inden  

 studiestart skal dokumentere kundskaber i dansk på et niveau fastsat af  

 skolen selv.
§ 4. Konservatorskolen kan i særlige  

 tilfælde godkende, at ansøgere uden adgangsgivende eksamen eller  

 ansøgere med adgangsgivende eksamen uden kemi på B-niveau, er  

 kvalificerede til optagelse på grunduddannelsen.
Tilladelsen gives  

 efter individuel vurdering af, om ansøgeren har kvalifikationer, som  

 kan sidestilles med en adgangsgivende eksamen eller om ansøgere med en  

 adgangsgivende eksamen har kvalifikationer, som kan sidestilles med kemi  

 på B-niveau.
§ 5. Konservatorskolen fastsætter selv  

 ansøgningsproceduren og udvælgelseskriterierne for  

 udvælgelse til uddannelseslinier på grunduddannelsen blandt  

 kvalificerede ansøgere.
Kvalifikationskriterierne skal  

 offentliggøres.
Væsentlige ændringer i kriterierne mv.  

 skal ske med mindst 2 års varsel.
 Stk. 2. Skolen må ikke anvende lodtrækning eller  

 alder som udvælgelseskriterium.
 § 6. Ansøgere til grunduddannelsen kan  

 optages på følgende linier:
1)	grafisk, 2)	kulturhistorisk, 3)	kunst, 4)	monumentalkunst, og 5)	naturhistorisk.
 Stk. 2. Ministeriet skal godkende nedlæggelse,  

 sammenlægning af eksisterende linier samt oprettelse af nye linier  

 på grunduddannelsen.
 § 7. Studerende, som har bestået  

 grunduddannelsen, kan optages på overbygningsuddannelsen, jf. dog  

 § 12.
 § 8. Kulturministeriet fastsætter  

 årligt optagelsestallet efter drøftelse med  

 Konservatorskolen.
Stk. 2. Ministeriet kan bestemme, at optagelse af antallet af  

 udenlandske statsborgere skal begrænses til en bestemt procentdel.  

 Begrænsningen gælder dog ikke statsborgere fra Den  

 Europæiske Union, ansøgere, som er omfattet af §§ 7 og 8 i  

 udlændingeloven eller ansøgere fra lande med hvem Danmark har  

 indgået anden aftale.
Begrænsningen gælder heller ikke  

 statsborgere fra EFTA-lande, som er omfattet af EØS-aftalens  

 bestemmelser om arbejdskraftens frie bevægelighed.
Indhold Grunduddannelsen § 9. Grunduddannelsen er et afrundet  

 uddannelsesforløb, der skal:
1)	give den studerende et grundlæggende kendskab til  

 konservering, restaurering og tilgrænsende videnskabers metoder, 2)	sætte den studerende i stand til selvstændigt at anvende  

 fagets teori og metode ved analyse og løsninger af problemer inden for  

 konservering og restaurering, og 3)	kvalificere den studerende til erhvervsmæssig  

 beskæftigelse og danne grundlag for overbygningsuddannelsen, jf.  

 § 12.
 § 10. Grunduddannelsen består bl.a. af  

 fællesfag inden for almen kemi, dokumentation og teknisk museologi samt  

 specifikke konserveringsvidenskabelige fag sammensat efter linievalg.
Stk. 2. På grunduddannelsen indgår minimum 3  

 større projektopgaver.
Nærmere regler herom fastsættes i  

 studieordningen.
§ 11. Grunduddannelsen afsluttes med en  

 afgangsopgave svarende til 5/12 årsværk.
Afgangsopgaven skal  

 behandle konserveringsfaglige problemstillinger.
 Stk. 2. Den studerende kan kun indstille sig til afgang, hvis  

 samtlige projektopgaver er bestået, jf. § 10, stk. 2.  

 Nærmere regler herom fastsættes i studieordningen.
Overbygningsuddannelsen § 12. Det fastsættes i studieordningen,  

 hvilke adgangskrav med hensyn til fagsammensætning og niveau den  

 studerende skal have opfyldt på grunduddannelsen for at kunne optages  

 på overbygningsuddannelsen.
§ 13. Overbygningsuddannelsen skal 1)	udbygge den studerendes grunduddannelse med videregående  

 studier i konservering, restaurering og tilgrænsende relevante  

 fagområder, og 2)	give den studerende indsigt i videnskabelige teoretiske og/eller  

 eksperimentelle metoder og kvalificere den studerende til at deltage i  

 videnskabeligt udviklingsarbejde.
 § 14. Overbygningsuddannelsen omfatter  

 kursusundervisning samt et speciale.
Stk. 2. Specialet er et selvstændigt analytisk og/eller  

 teoretisk videnskabeligt studium af en eller flere problemstillinger i  

 tilknytning til uddannelsens centrale fag.
Specialeemnet skal afgrænses  

 således, at det samlede specialearbejde kan gennemføres på  

 en tidsramme svarende fra 1/2 til højest 1 årsværk.
 Stk. 3. Specialeemnet skal godkendes af Konservatorskolen.  

 Nærmere regler om udarbejdelsen fastsættes i studieordningen.
Bedømmelse § 15. De kvalifikationer, der er erhvervet ved  

 uddannelsen, dokumenteres med prøver, herunder bedømmelse af  

 projektopgaver, afgangsopgave og speciale.
 Stk. 2. Fag mv., hvis indhold og arbejdsformer begrunder det,  

 kan helt eller delvis dokumenteres ved deltagelse i undervisningen.  

 Nærmere regler herfor fastsættes i studieordningen.
 Stk. 3. Bedømmelse af studerendes  

 undervisningsdeltagelse efter stk. 2, foretages af den/de  

 pågældende lærer/lærere.
 § 16. Bedømmelserne er enten interne eller  

 eksterne.
 1)	Interne prøver bedømmes af eksaminator(erne) eller  

 eksaminator(erne) og en eller flere censorer, der er beskikket af rektor  

 blandt lærerne på skolen.
 2)	Eksterne prøver bedømmes af eksaminator(erne) og en  

 eller flere censorer, der er beskikket af Kulturministeriet efter indstilling  

 fra Konservatorskolen.
Stk. 2. Mindst 1/3 af henholdsvis grund- og  

 overbygningsuddannelsen skal dokumenteres ved eksterne prøver.
Disse  

 skal dække uddannelsens væsentlige områder, herunder  

 afgangsopgave og speciale, som nævnt i §§ 11 og 14.
§ 17. Prøveformerne skal tilgodese  

 uddannelsernes formål og sikre, at der sker en individuel  

 bedømmelse af den studerende.
Prøverne kan tilrettelægges  

 som individuelle prøver eller gruppeprøver.
Nærmere  

 regler herfor fastsættes i studieordningen.
 Stk. 2. Ved mundtlige gruppeprøver skal indgå  

 eksamination af hver enkelt studerende, således at det sikres, at en  

 individuel bedømmelse finder sted.
 Stk. 3. I en skriftlig gruppeprøve skal den enkelte  

 studerendes bidrag kunne konstateres, således at det sikres, at en  

 individuel bedømmelse kan finde sted.
 § 18. Ved bedømmelsen gives karakter efter  

 13-skalaen efter Undervisningsministeriets bestemmelser om karaktergivning  

 ved de højere uddannelsesinstitutioner eller der gives  

 bedømmelsen Bestået/Ikke bestået.
 Stk. 2. De studerende skal opnå karakteren 6 i de  

 prøver, der bedømmes efter 13-skalaen for at bestå.
 Stk. 3. Bedømmelsen Bestået/Ikke Bestået  

 kan højest anvendes ved prøver svarende til 1/3 af  

 uddannelsen.
 Stk. 4. Projektopgaverne og afgangsopgaven på  

 grunduddannelsen og specialet på overbygningsuddannelsen  

 bedømmes efter 13-skalaen.
 Stk. 5. For undervisningsdeltagelse jf. § 15,  

 stk. 2, kan gives bedømmelsen Bestået/Ikke  

 bestået.
§ 19. En studerende kan højst tre gange  

 indstille sig til den samme prøve eller anden form for  

 bedømmelse.
Konservatorskolen kan tillade indstilling en fjerde gang,  

 hvis det findes begrundet i usædvanlige forhold.
 Stk. 2. Tredje og fjerde gang en studerende indstiller sig til  

 en intern prøve, der alene bedømmes af eksaminator, kan den  

 studerende forlange, at der medvirker en af Kulturministeriet beskikket  

 censor.
 Stk. 3. Hvert fag eller kursus kan tages om hver for sig.  

 Prøver og fag mv. bestået med karakteren 6 eller derover, eller  

 hvor bedømmelsen Bestået er opnået, kan ikke tages om.
§ 20. Konservatorskolen udsteder bevis for  

 gennemført uddannelse.
Beviset skal ud over at indeholde oplysninger  

 om indehaverens navn og den udstedende myndighed som minimum angive 1)	den betegnelse, uddannelsen giver ret til, 2)	de faglige discipliner, der er aflagt prøve i, 3)	de opnåede bedømmelser, 4)	de på anden vis dokumenterede uddannelseselementer, samt 5)	uddannelsens betegnelse oversat til engelsk.
 Stk. 2. Studerende, der forlader uddannelsen uden at  

 bestå den afsluttende eksamen, har ret til at få attestation for  

 undervisningsdeltagelse og beståede prøver.
Studieordning § 21. Konservatorskolen fastsætter inden for  

 bekendtgørelsens rammer nærmere regler om uddannelsernes indhold  

 i en studieordning.
Studieordningen sendes til Kulturministeriet til  

 orientering.
 Stk. 2. I studieordningen fastsættes regler om:
 1)	Mål, indhold og tidsmæssigt omfang af de enkelte fag mv.  

 samt en beskrivelse af grund- og overbygningsforløbet.
 2)	Hvilke adgangskrav der gælder for overbygningsuddannelsen.
 3)	Undervisningsformerne, defineret ved forelæsninger, kurser,  

 øvelser, seminarer, projektarbejde m.v.
 4)	Pensum og de obligatoriske skriftlige opgaver: projektopgaver,  

 afgangsopgaven og specialet.
 5)	Prøver, herunder antallet, deres form, tidsmæssige  

 placering og fastsættelse af vægtning af de karakterer, der  

 indgår i karaktergennemsnittet.
 6)	Ved hvilke prøver der gives karakterer, og ved hvilke der  

 gives bedømmelsen Bestået/ Ikke bestået.
 7)	Gruppearbejde.
 8)	Merit.
 Stk. 3. Konservatorskolen kan dispensere fra de regler i  

 studieordningen, der alene er fastsat af skolen selv.
 Stk. 4. Studieordningen og væsentlige ændringer  

 heri træder i kraft ved undervisningsårets begyndelse.
Orlov § 22. Studerende kan få orlov fra  

 Konservatorskolen efter regler, der fastsættes af skolen.
 Stk. 2. Studerende kan i orlovsperioden ikke deltage i  

 undervisningen eller indstille sig til bedømmelse på skolen.
 § 23. Orlov kan ikke meddeles, før den  

 studerende har gennemført 1. studieår, jf. dog stk. 2.
 Stk. 2. Ansøgt orlov skal dog meddeles, hvis den er  

 begrundet i barsel, adoption, dokumenteret sygdom eller FN-tjeneste.
 Stk. 3. Konservatorskolen kan i særlige tilfælde  

 dispensere herfra.
Andre bestemmelser § 24. Konservatorskolen kan udbyde  

 efteruddannelseskurser inden for konservering og restaurering.
 § 25. Konservatorskolen kan i hvert enkelt  

 tilfælde eller ved almindelige bestemmelser i studieordningen godkende,  

 at gennemførte uddannelseselementer inden for et fag/fagområde  

 fra en dansk eller udenlandsk videregående uddannelsesinstitution  

 træder i stedet for uddannelseselementer, der er omfattet af denne  

 bekendtgørelse.
 Stk. 2. Bedømmelse af de i stk. 1 nævnte fag  

 mv. overføres som Bestået eller som karakterer efter 13-skalaen,  

 jf. § 11. Overførsel med karakter efter 13-skalaen  

 forudsætter, at det pågældende uddannelseselement  

 bedømmes efter denne skala ved begge uddannelsesinstitutioner,  

 medmindre de involverede institutioner aftaler andet.
§ 26. Kulturministeriet kan tillade fravigelse af  

 bekendtgørelsen som led i forsøg.
Samtidig fastsættes  

 forsøgets varighed og rapporteringsform.
 Stk. 2. Ministeriet kan dispensere fra bekendtgørelsen,  

 når det findes begrundet i usædvanlige forhold.
§ 27. Klager over Konservatorskolens  

 afgørelser i henhold til denne bekendtgørelse, indgives til  

 skolen.
Institutionens afgørelse kan, når klagen vedrører  

 retlige spørgsmål, indbringes for Kulturministeriet.  

 Konservatorskolen fastsætter selv de nærmere regler for  

 behandling af klager.
 Stk. 2. Fristen for indgivelse af klager er 2 uger fra den  

 dag, afgørelsen er meddelt den pågældende.
 Stk. 3. Eksamensklager behandles efter reglerne i bilag 1.
Overgangs- og ikrafttrædelsesbestemmelser § 28. Bekendtgørelsen træder i kraft  

 den 1. september 1998.
 Stk. 2. Konservatorskolen fastsætter overgangsregler for  

 studerende, der er optaget på uddannelsen før denne  

 bekendtgørelses ikrafttræden.
Bilag 1 Bilag 1: Behandling af klager over prøver mv. jf. § 27.
Ved Det Kgl.
Danske Kunstakademis Konservatorskole behandles klager over  

 interne eller eksterne prøver eller andre bedømmelser, der  

 indgår i eksamen, efter følgende regler:
 1. Klagen kan vedrøre:
 1)	Eksaminationsgrundlaget (spørgsmål, opgaver og  

 lignende) og dets forhold til pensum.
 2)	Eksamensforløbet.
 3)	Bedømmelsen.
2. En klage indgives af den studerende til Konservatorskolen senest 2 uger  

 efter, at resultatet af prøven/eksamen er bekendtgjort.  

 Konservatorskolen kan dispensere fra denne frist, hvis usædvanlige  

 forhold begrunder det.
Klagen skal være skriftlig og begrundet.  

 Konservatorskolen foreligger hurtigst muligt klagen for den eller de  

 oprindelige bedømmere.
3. Bedømmeren(rne) kan 1)	foretage en ny bedømmelse, 2)	tilbyde reeksamination med nye bedømmere eller, 3)	afvise klagen.
 Klagen kan kun afvises, hvis bedømmerne er enige  

 om det.
4. I tilfælde af uenighed med hensyn til, om klagen skal afvises,  

 eller om der skal foretages en ny bedømmelse, foretages ny  

 bedømmelse.
I tilfælde af uenighed med hensyn til, om klagen  

 skal afvises, eller der skal gives tilbud om reeksamination, tilbydes  

 reeksamination.
Er der uenighed med hensyn til, om der skal foretages en ny  

 bedømmelse eller tilbydes reeksamination, er censors eller - hvis  

 flere censorer medvirker - flertallets mening afgørende.
5. Foretages en ny bedømmelse på grund af mangler i et eller  

 flere af de forhold, som er nævnt i pkt. 1, skal der gennemføres  

 en ny bedømmelse for alle eksaminander, hvis eksamen lider af den  

 samme mangel.
Der kan udpeges nye bedømmere til ombedømmelsen.  

 Gives der tilbud om reeksamination på grund af mangler i et eller flere  

 af de forhold, der er nævnt i pkt. 1, skal tilbudet gives til alle  

 eksaminander, hvis eksamen lider af samme mangel.
Der kan udpeges nye  

 bedømmere til reeksaminationen.
Reeksamination skal finde sted snarest  

 muligt.
6. Senest 2 uger efter bedømmeren(erne) har modtaget klagen, skal  

 klagen være færdigbehandlet og afgørelsen meddelt  

 Konservatorskolen, der hurtigst muligt giver klageren meddelelse om  

 resultatet.
Foreligger der omstændigheder, der umuliggør klagens  

 behandling inden for fristen på 2 uger, skal Konservatorskolen hurtigst  

 muligt underrette klageren herom med angivelse af, hvornår klagen  

 forventes færdigbehandlet.
 7. Klagen kan ikke resultere i en lavere karakter end den oprindelig  

 givne.
Anke 8. Bedømmernes afgørelse efter pkt. 3, herunder en eventuel  

 ny bedømmelse, kan af klageren indbringes for et ankenævn.  

 Klageren indgiver anken til Konservatorskolen.
Anken skal være  

 skriftlig og begrundet og være indgivet senest 2 uger efter, at  

 klageren er blevet gjort bekendt med bedømmerens(nes)  

 afgørelse.
Konservatorskolen kan dispensere fra denne frist, hvis  

 usædvanlige forhold begrunder det.
9. Ankenævnet nedsættes, når der er behov for det, og i  

 øvrigt hurtigst muligt efter indgivelse af anke.
Der kan  

 nedsættes et permanent ankenævn.
Nævnet består af 2  

 ministerielt beskikkede censorer, en eksaminationsberettiget lærer og  

 en studerende inden for fagområdet.
Kulturministeriet udpeger den ene  

 censor som formand for nævnet.
Formanden udpeger den anden censor samt  

 suppleant for denne.
Konservatorskolen udpeger den eksaminationsberettigede  

 lærer og den studerende samt suppleanter for disse.
10. For at ankenævnet er beslutningsdygtigt, skal alle nævnets  

 medlemmer deltage i afgørelsen.
Kan der ikke opnås enighed i  

 ankenævnet, træffes afgørelsen ved afstemning.
Ved  

 stemmelighed er formandens stemme udslagsgivende.
11. Ankenævnet kan 1)	forhøje karakteren, 2)	beslutte en ny bedømmelse ved nye bedømmere, 3)	give tilbud om reeksamination ved nye bedømmere, eller 4)	afvise anken.
Hvis ankenævnet beslutter at drøfte en forhøjelse af  

 karakteren, udtræder den studerende af ankenævnet under den  

 videre behandling heraf.
Ankenævnet udpeger nye bedømmere.  

 Mindst én skal være ministerielt beskikket censor.
12. Vedtager ankenævnet forhøjelse af karakteren eller en ny  

 bedømmelse på grund af mangler i et eller flere af de forhold,  

 der er nævnt i pkt. 1, har afgørelsen virkning for alle  

 eksaminander, hvis eksamen lider af samme mangel.
Tilsvarende gælder,  

 hvor nævnet tilbyder reeksamination på grund af væsentlige  

 mangler i et eller flere af de forhold, der er nævnt i pkt. 1.
 13. Ankenævnets afgørelse kan ikke indbringes for anden  

 administrativ myndighed, jf. dog bekendtgørelsens § 26.
14. Ankenævnets afgørelse meddeles Konservatorskolen senest 2  

 måneder efter, at anken er indgivet.
Ved sommereksamen senest 3  

 måneder efter, at anken er indgivet.
Kan anken ikke behandles inden for  

 denne frist, skal Konservatorskolen hurtigst muligt underrette klageren herom  

 med angivelse af begrundelse herfor og oplysning om, hvornår anken  

 forventes færdigbehandlet.
15. Konservatorskolen giver hurtigst muligt klageren meddelelse om  

 afgørelsen.
Ny bedømmelse og reeksamination skal finde sted  

 hurtigst muligt.
 16. Anken kan ikke resultere i en lavere karakter end den,  

 bedømmerne har givet i medfør af pkt. 3, jf. pkt. 7.
 17. Studerende kan fortsætte uddannelsen under klage- eller  

 ankesagens behandling, medmindre andet er fastsat i studieordningen.
