Nr LSF 95 Forslag til Lov om ændring af lov om tilskud til Grønlands hjemmestyre og  

 de grønlandske kommuner Fremsat af statsministeren (Poul Schluter) den 17. december 1987 Vedtaget ved tredjebehandling den 17. december 1987 § 1 I lov nr. 510 af 21. december 1979 om tilskud til Grønlands hjemmestyre og de grønlandske kommuner, som ændret senest ved lov nr. 945 af 23. december 1986, affattes § 1 således:
»§ 1. Staten yder i årene 1988, 1989 og 1990 følgende tilskud til Grønlands hjemmestyre, jf. dog stk. 2 og § 2:
 I 1988 ydes 1385,7 mio. kr.
 I 1989 ydes 1365,1 mio. kr.
 I 1990 ydes 1331,4 mio. kr.
Stk. 2. Tilskuddet i 1989 reguleres med en procent, der fastsættes på finansloven for 1989. Tilskuddet i 1990 reguleres med procenter, der fastsættes på finanslovene for 1989 og 1990.
Stk. 3. Tilskuddet udbetales forskudsvis med 1/12 hver måned, medmindre der træffes anden aftale om udbetalingsterminer mellem regeringen og Grønlands hjemmestyre.« § 2 Loven har virkning fra og med kalenderåret 1988.
Oprindeligt fremsat forslag § 1 I lov nr. 510 af 21. december 1979 om tilskud til Grønlands Hjemmestyre og de grønlandske kommuner, som ændret senest ved lov nr. 945 af 23. december 1986, affattes § 1 således:
»Staten yder i årene 1988, 1989 og 1990 følgende tilskud til Grønlands Hjemmestyre, jfr. dog stk. 2 og § 2:
 I 1988 ydes 1385,7 mio. kr.
 I 1989 ydes 1365,1 mio. kr.
 I 1990 ydes 1331,4 mio. kr.
Stk. 2. Tilskuddet i 1989 reguleres med en procent, der fastsættes på finansloven for 1989. Tilskuddet i 1990 reguleres med procenter, der fastsættes på finanslovene for 1989 og 1990«.
Stk. 3. Tilskuddet udbetales forskudsvis med 1/12 hver måned, med mindre der træffes anden aftale om udbetalingsterminer mellem regeringen og Grønlands Hjemmestyre.' § 2 Loven har virkning fra og med kalenderåret 1988.
Bemærkninger til lovforslaget Ved lov nr. 945 af 23. december 1986 om tilskud til Grønlands Hjemmestyre og de grønlandske kommuner Folketingstidende 1986-87, sp. 93, 910, 3748, 4561; Tillæg A, sp.
429; Tillæg B, sp. 263 og 289, Tillæg C, sp. 131 blev fastlagt regler om ydelse af statstilskud til Hjemmestyret i 1987 til de sagsområder, som er overtaget af Hjemmestyret efter bestemmelsen i hjemmestyrelovens § 5. I henhold hertil ydes der i 1987 et tilskud på 1340,2 mio. kr.
Tilskuddet nedsættes dog med de koncessionsindtægter fra Greenex, som Hjemmestyret modtager i 1987.
Der har mellem Grønlands Hjemmestyre og Regeringen været ført en række forhandlinger vedrørende fastsættelsen af tilskuddet for perioden 1988-90 og den regulering af tilskuddet, der skal ske i tilskudsperioden.
På Landstingets efterårssamling blev forelagt et lovforslag, som Landstinget ikke kunne godkende.
Landstinget pålagde derfor Landsstyret at genforhandle lovforslaget med Regeringen.
Der er under genforhandlingerne opnået enighed om en for Hjemmestyret mere gunstig regulering af tilskuddet end forudsat i finanslovforslaget for 1988 og i det lovforslag, som Landstinget behandlede på efterårssamlingen, jf. pkt. 2 nedenfor.
Grønlands Hjemmestyre har herefter givet sin tilslutning til lovforslaget.
Tilskuddet for perioden 1988-90 foreslås fastsat på grundlag af forslag til finanslov for 1988 og reguleret således:
 1. Korrektioner af tilskudsgrundlaget.
a.
For de sagsområder, der tidligere er overtaget af Hjemmestyret, foreslås tilskuddet forhøjet med 10,5 mio. kr. i prisniveau medio 1987, svarende til 11,2 mio. kr. i prisniveau medio 1988 på grundlag af de udgiftsmæssige konsekvenser af den forventede udvikling i befolkningens størrelse og sammensætning og andre objektive faktorer.
b.Fra de erhvervsfaglige skoler i Danmark overføres følgende elevantal til Grønland:
40 elever på bygge- og anlægsområdet 37 elever på jern- og metalområdet 20 elever på levnedsmiddelområdet.
Eleverne på bygge- og anlægsområdet samt levnedsmiddelområdet overføres fra august 1988, medens elever på jern- og metalområdet overføres fra januar 1989.
På baggrund af dette foreslås tilskudsgrundlaget forhøjet med 4,64 mio. kr. pr. år, dog således, at tilskudsgrundlaget for 1988 kun forhøjes med 1,47 mio. kr.
Begge beløb er angivet i prisniveau medio 1987.
c.Opkrævning af og inkassofunktionen for udestående fordringer i Danmark overgår fra 1. januar 1988 fra Statsministeriets Grønlandsdepartement til Grønlands Hjemmestyre.
Ministeriets bevilling på 0,1 mio. kr. vedrørende de ovennævnte opgaver foreslås som følge heraf overført til Hjemmestyret.
d.Tilskuddet foreslås forhøjet med 0,3 mill. kr. som følge af større huslejestigninger for GTO's kontorlokaler i København end forudsat på forslag til finanslov for 1988. Boligministeriet opnår en tilsvarende merindtægt.
 2. Regulering.
Tilskuddet til Grønlands Hjemmestyre er siden 1983 blevet reguleret med den samme faktor, som bevillingerne til Ministeriet for Grønlands nettodriftsudgifter, eksklusive forrentning og afskrivning, er blevet reguleret med på finansloven for det pågældende år på grund af pris- og lønstigninger.
Da Ministeriet for Grønland er nedlagt, kan den hidtidige reguleringsform ikke opretholdes.
Der foreslås derfor en overgang til en reguleringsbestemmelse, hvorefter tilskuddet reguleres i overensstemmelse med den gennemsnitlige reguleringsprocent for det samlede statsbudget.
Rent teknisk udregnes reguleringsprocenten af Finansministeriet som den gennemsnitlige forventede pris- og lønudvikling på statens driftsbudget, fraregnet indtægtsdækket virksomhed, statsvirksomheder og nettostyrede virksomheder.
En foreløbig reguleringsprocent fastlægges i februar måned i forbindelse med udmelding af rammetal for ministerområderne for de kommende finansår.
Der vil i løbet af budgetteringsfasen, der løber indtil Folketingets endelige vedtagelse af finanslovforslaget i december, kunne ske justeringer i pris- og lønforudsætningerne, såfremt den forventede pris- og lønudvikling ændres markant i forhold til det ved rammefastsættelsen forudsatte.
Den foreslåede reguleringsbestemmelse er identisk med den regulering, som foreslås for Færøerne fra 1988.
Det kan oplyses, at reguleringsprocenten for 1988 er 6,3 pct.
Da der på finanslovforslaget for 1988 er forudsat en regulering af tilskuddet fra 1987 til 1988 på 4,9 pct., foretages en efterregulering.
Tilskud til Hjemmestyret vil herefter for årene 1988, 1989 og 1990 kunne opgøres således: 1988 1989 1990  Mio. kr.
Tilskud i prisniveau medio 1988 iflg.
FFL 1988 1354,4 1330,8 1297,6 Ændret reguleringsmekanisme 18,1 17,8 17,3 Objektive faktorer 11,2 11,2 11,2 Erhvervsfaglige skoler 1,6 4,9 4,9 Inkassoområdet 0,1 0,1 0,1 Regulering vedr. husleje 0,3 0,3 0,3 I alt 1385,7 1365,1 1331,4 3. Udbetalingsterminer.
Bestemmelsen i stk. 3 om, at tilskuddet udbetales forskudsvis med 1/12 hver måned, svarer til hidtidig praksis.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget »§ 1. Staten yder i årene 1988, 1989 og 1990 følgende tilskud til Grønlands Hjemmestyre, jf. dog stk. 2 og § 2:
 I 1988 ydes 1385,7 mio. kr.
 I 1989 ydes 1365,1 mio. kr.
 I 1990 ydes 1331,4 mio. kr.
Stk. 2. Tilskuddet i 1989 reguleres med en procent, der fastsættes på finansloven for 1989. Tilskuddet i 1990 reguleres med procenter, der fastsættes på finanslovene for 1989 og 1990.
Stk. 3. Tilskuddet udbetales forskudsvis med 1/12 hver måned, med mindre der træffes anden aftale om udbetalingsterminer mellem regeringen og Grønlands Hjemmestyre.« § 1. Staten yder i 1987 et tilskud på 1340,2 mio. kr. til Grønlands Hjemmestyre, jf. dog § 2.
