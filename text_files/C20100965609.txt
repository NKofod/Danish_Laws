Cirkulære om kvoter for EUD-elever i staten for 2011 § 1. For at opfylde målsætningen i den politiske aftale om velstand og velfærd og investeringer i fremtiden om, at mindst 95 pct. af en ungdomsårgang gennemfører en ungdomsuddannelse i 2015, skal ministerierne på deres områder medvirke til, at antallet af EUD-elever i staten øges.
 Stk. 2. I forbindelse med den politiske aftale om flere praktikpladser i 2011 er det besluttet at hæve antallet af praktikpladser i staten i 2011 med 50 ekstra pladser i forhold til niveauet i 2010.
§ 2. Med henblik på opfyldelse af § 1 fastsættes følgende kvoter for EUD-elever for de enkelte ministerområder, jf.
Budgetvejledningens punkt 2.5.4:
§ 3. Den kvote, der er fastsat i § 2, gælder for ministerområdet som helhed.
Det enkelte ministerium fordeler selv kvoten på de underliggende institutioner, herunder selvejende institutioner.
 § 4. Den kvote, der er fastsat i § 2, dækker finanslovsområdet i Finansministeriets forhandlingsdatabase.
§ 5. Frie grundskoler, efterskoler, produktionsskoler, husholdningsskoler, håndarbejdsskoler, private gymnasier og HF, Folkekirken og DSB indgår ikke i opgørelsen af kvoten.
Derimod omfatter kvoten også almene gymnasier og HF, social- og sundhedsskoler og voksenuddannelsescentre.
 § 6. Den kvote, der er fastsat i § 2, er beregnet på baggrund af antallet af ansatte erhvervsuddannede i Finansministeriets forhandlingsdatabase, 2. kvartal 2010. Opgørelsen af om kvoten er opfyldt, vil ske på baggrund af antallet af EUD-elever i 4. kvartal 2011.
