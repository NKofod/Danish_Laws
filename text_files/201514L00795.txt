Betænkning afgivet af Beskæftigelsesudvalget den 18. maj 2016 Betænkning over Forslag til lov om ændring af lov om Udbetaling Danmark og forskellige andre love (Overførsel af opgaver fra Statens Administrations Finansservicecenter m.fl. til Udbetaling Danmark m.v.) [af beskæftigelsesministeren (Jørn Neergaard Larsen)]:
1. Ændringsforslag Beskæftigelsesministeren har stillet 11 ændringsforslag til lovforslaget.
2. Udvalgsarbejdet Lovforslaget blev fremsat den 30. marts 2016 og var til 1. behandling den 5. april 2016. Lovforslaget blev efter 1. behandling henvist til behandling i Beskæftigelsesudvalget.
Møder Udvalget har behandlet lovforslaget i 1 møde.
Høring Et udkast til lovforslaget har inden fremsættelsen været sendt i høring, og beskæftigelsesministeren sendte den 1. februar 2016 dette udkast til udvalget, jf.
BEU alm. del  bilag 88. Den 30. marts 2016 sendte beskæftigelsesministeren de indkomne høringssvar, et høringsnotat og en ligestillingsvurdering til udvalget.
3. Indstillinger og politiske bemærkninger Et flertal i udvalget (udvalget med undtagelse af EL) indstiller lovforslaget til vedtagelse med de stillede ændringsforslag.
 Et mindretal i udvalget (EL) indstiller lovforslaget til forkastelse ved 3. behandling, men vil stemme for de stillede ændringsforslag.
Enhedslistens medlemmer af udvalget er grundlæggende modstandere af at overdrage myndighedsopgaver til andre aktører, og derfor har EL også fra starten været modstandere af etablering og overflytning af opgaver til Udbetaling Danmark.
Det er EL også i dette tilfælde, og EL finder ikke, at der under Folketingets behandling er fremkommet saglige argumenter for overførsel af de konkrete opgaver.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Til § 5 Af beskæftigelsesministeren, tiltrådt af udvalget:
 1) I den under nr. 3 foreslåede ændring af § 55, stk. 3, indsættes efter »skønnes at dække«: », og i 2. pkt. ændres »stk. 4« til: »stk. 5««.
[Teknisk korrektion] Ny paragraf 2) Efter § 7 og før overskriften Erhvervs- og Vækstministeriet indsættes som ny paragraf:
»§ 01 I lov nr. 994 af 30. august 2015 om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne, som ændret ved § 15 i lov nr. 1000 af 30. august 2015 og § 3 i lov nr. 296 af 22. marts 2016, foretages følgende ændring:
1. I § 9 indsættes efter »førtidspension«: »og særlig støtte«.« [Konsekvensrettelse] Til § 20 3) Før nr. 1 indsættes som nyt nummer:
»01. I § 6, stk. 3, 1. pkt., ændres »§ 12, stk. 3« til: »§ 12, stk. 4«.« [Konsekvensrettelse] Til § 29 4) Nr. 1 affattes således:
»1. § 19 a ophæves.« [Ophævelse af særbestemmelse om restanceinddrivelse] 5) I nr. 3 ændres i den indledende tekst »§ 22, stk. 2,« til: »§ 22, stk. 2 og 3,«.
[Konsekvensændring som følge af ændringsforslag nr. 4] 6) Nr. 4 udgår.
[Konsekvensændring som følge af ændringsforslag nr. 4] Til § 37 7) Efter nr. 1 indsættes som nyt nummer:
»01. I § 30, stk. 10, der bliver stk. 11, ændres »og 5-9« til: », 5-8 og 10«, og »stk. 9« til: »stk. 10«.« [Lovteknisk korrektion] Til § 41 8) Efter nr. 5 indsættes som nyt nummer:
»01. I § 42, stk. 1, ændres »jf. stk. 11« til: »jf. stk. 10«.« [Konsekvensrettelse] Til § 44 9) I nr. 1 indsættes efter »Udbetaling Danmark«: », og »Statens Administrations« til: »Udbetaling Danmarks««.
[Berigtigelse af fejl] 10) Nr. 4 affattes således:
»4. § 175 ophæves.« [Ophævelse af mulighed for at henlægge beføjelser] Til § 50 11) I nr. 2 indsættes efter »§ 102,«: »stk. 2, 2. pkt.,«.
[Berigtigelse af fejl] Bemærkninger Til nr. 1 Der er tale om en teknisk korrektion som følge af, at der foreslås indsat et nyt stk. 4 i § 55. Henvisningen i § 55, stk. 3, 2. pkt., skal derfor rettelig være til stk. 5.
Til nr. 2 Ved en fejl blev § 9 i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne ikke konsekvensrettet i forbindelse med ændringen om, at Udbetaling Danmark fra den 1. oktober 2016 skal udbetale særlig ydelse efter § 34 i lov om aktiv socialpolitik, jf. lov nr. 296 af 22. marts 2016.
 Det fremgår af § 9 i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne, at når Udbetaling Danmark udbetaler førtidspension, opkræver Udbetaling Danmark hele udgiften direkte fra staten, som efterfølgende opgør, hvor stor en procentmæssig andel af udgiften kommunen skal medfinansiere efter bestemmelserne i § 5, stk. 3. Kommunens medfinansiering opkræves af staten.
 Det tilsvarende skal gælde, når udbetaling Danmark udbetaler særlig støtte efter § 34 i lov om aktiv socialpolitik.
Der er derfor behov for at ændre § 9 i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne, da Udbetaling Danmark ellers ikke vil kunne opkræve udgiften til særlig støtte direkte fra staten, hvorefter staten opgør, hvor stor en procentmæssig andel af udgiften kommunen skal medfinansiere efter § 5, stk. 3, i samme lov.
Samtidig skabes der hjemmel til, at kommunens medfinansiering opkræves af staten.
 Forslaget har ingen økonomisk betydning, da kommunerne i dag modtager refusion fra staten for kommunernes udgifter til særlig støtte efter § 34 i lov om aktiv socialpolitik.
Til nr. 3 Der er tale om en teknisk korrektion, som følge af at der i § 12 foreslås indsat et nyt stykke før stk. 1. Henvisningen i § 6, stk. 3, 1. pkt., skal derfor rettelig være til § 12, stk. 4.
Til nr. 4-6 Efter lovens § 19 a kan Kongeriget Danmarks Hypotekbank og Finansforvaltning, nu Statens Administrations Finansservicecenter, inddrive statens tilgodehavende vedrørende ydede statsgarantier efter lovens § 15 og kan i den forbindelse indhente de fornødne oplysninger hos relevante myndigheder.
 Inddrivelse af gæld til det offentlige varetages af SKAT efter lov om inddrivelse af gæld til det offentlige, jf. lovbekendtgørelse nr. 29 af 12. januar 2015. Det er dermed SKAT, der som restanceinddrivelsesmyndighed har enekompetencen til at inddrive gæld til det offentlige, og § 19 a skulle rettelig have været ophævet i 2008, hvor reglerne om inddrivelse blev samlet i inddrivelsesloven.
Det foreslås derfor, at lovens § 19 a ophæves.
Forslaget indebærer, at Udbetaling Danmark ikke skal varetage opgaver i forbindelse med restanceinddrivelse vedrørende ydede statsgarantier efter lovens § 15, da inddrivelse af gæld til det offentlige varetages af SKAT efter reglerne i inddrivelsesloven.
Til nr. 7 Der er tale om en lovteknisk konsekvensændring som følge af indsættelsen ved lovforslagets § 37, nr. 1, af et nyt stk. 9 i § 30 i lov om institutioner for almengymnasiale uddannelser og almen voksenuddannelse m.v.
Til nr. 8 Der er med forslaget til ændring af SU-lovens § 42, stk. 2, tale om en konsekvensrettelse, der skyldes, at det med lovforslagets § 41, nr. 2, foreslås, at SU-lovens § 39, stk. 6, ophæves.
Herved bliver SU-lovens § 39, stk. 11, til stk. 10. Henvisningen i SU-lovens § 42, stk. 2, til SU-lovens § 39, stk. 11, foreslås derfor konsekvensrettet til stk. 10.
Til nr. 9 Ved en fejl var ændringen af genetivformen »Statens Administrations« til »Udbetaling Danmarks« ikke medtaget i det oprindelige forslag.
Til nr. 10 Efter almenboliglovens § 175 kan udlændinge-, integrations- og boligministeren helt eller delvis henlægge de beføjelser til Statens Administration, som er tillagt ministeren.
Da ministeren ikke fremover ved administrativ beslutning skal kunne henlægge beføjelser efter almenboligloven til Udbetaling Danmark, foreslås bestemmelsen ophævet.
Til nr. 11 Ændringsforslaget vedrører overflytning af Statens Administrations kompetence til Udbetaling Danmark.
 Efter de gældende regler omfatter Statens Administrations kompetence såvel eksisterende som fremtidige sager.
Det følger af den foreslåede bestemmelse i § 102, stk. 2, 2. pkt., at Udbetaling Danmarks kompetence omfatter såvel eksisterende som fremtidige sager.
Der henvises til bemærkningerne til nr. 1.
 Ændringen er en følge af regeringens beslutning om at flytte statslige arbejdspladser, jf. kapitel 1 og 2 i de almindelige bemærkninger.
 Der henvises til de almindelige bemærkninger, afsnit 4.1.12.3 i lov om byfornyelse og udvikling af byer.
Bent Bøgsted (DF) fmd.
Jens Henrik Thulesen Dahl (DF) Peter Kofod Poulsen (DF) Mette Hjermind Dencker (DF) Marlene Harpsøe (DF) Pernille Bendixen (DF) Hans Andersen (V) Peter Juel Jensen (V) Louise Schack Elholm (V) Carl Holst (V) Anni Matthiesen (V) Britt Bager (V) Joachim B.
Olsen (LA) Laura Lindahl (LA) Rasmus Jarlov (KF) Ane Halsboe-Jørgensen (S) Bjarne Laustsen (S) nfmd.
Jeppe Bruus (S) Leif Lahn Jensen (S) Lennart Damsbo-Andersen (S) Pernille Rosenkrantz-Theil (S) Peter Hummelgaard Thomsen (S) Henning Hyllested (EL) Christian Juhl (EL) Finn Sørensen (EL) Josephine Fock (ALT) Torsten Gejl (ALT) Sofie Carsten Nielsen (RV) Karsten Hønge (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
