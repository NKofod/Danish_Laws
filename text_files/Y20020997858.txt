 8.  

 Andre udtalelser og afgørelser  





  

 Om en kommunes adgang til at anbringe midler i erhvervsobligationer og i  

 investeringsforeninger, som i overensstemmelse med fondsbekendtgørelsen  

 investerer i erhvervsobligationer  




  

 Det fremgår af den kommunale styrelseslovs § 44, at midler, som ikke af  

 hensyn til de daglige forretninger skal foreligge kontant, skal indsættes i  

 pengeinstitut eller på postgirokonto eller anbringes i sådanne obligationer  

 eller investeringsbeviser, i hvilke fondes midler kan anbringes.
Udtalt,  

 at formålet med den kommunale styrelseslovs § 44 er at sikre en betryggende  

 forvaltning af kommunens midler.
Bestemmelsen om den kommunale  

 formueforvaltning er således båret af hensynet til, at kommunale aktiver ikke  

 må anvendes til spekulation med risiko for formuetab.
Bestemmelsen antages at  

 indeholde en udtømmende angivelse af, hvorledes en kommunes midler kan  

 anbringes.
 Der er  

 ved Justitsministeriets bekendtgørelse nr. 809 af 23. oktober 1997 om  

 anbringelse  

 af fondes midler og bestyrelsesvederlag m.v. (fondsbekendtgørelsen) fastsat  

 en  

 række krav til fondes anbringelse af midler.
 Udtalt  

 at, kommuner i overensstemmelse med den kommunale styrelseslovs § 44 og  

 fondsbekendtgørelsens § 6, stk. 1, vil kunne anbringe midler i obligationer,  

 hvis disse er udstedt i et EU/EØS-land, i en EU/EØS-møntenhed og noteret på  

 en  

 fondsbørs i et EU/EØS-land.
Udtalt,  

 at erhvervsobligationer og konvertible obligationer imidlertid ikke er  

 omfattet  

 af den kommunale styrelseslovs § 44, uanset at fonde kan anbringe en del af  

 deres midler i sådanne obligationer.
Efter Indenrigs- og Sundhedsministeriets  

 opfattelse er erhvervsobligationer og konvertible obligationer således ikke  

 omfattet af udtrykket "obligationer" i den kommunale styrelseslovs  

 §  

 44. Baggrunden herfor er, at kreditrisikoen for erhvervsobligationer og  

 konvertible obligationer er anderledes en kreditrisikoen for almindelige  

 stats-  

 og realkreditobligationer.
 Kommuner  

 vil som følge heraf ej heller kunne anbringe midler i udenlandske  

 erhvervsobligationer.
 Endvidere  

 udtalt, at det forhold, at kommuner ikke kan anbringe midler i  

 erhvervsobligationer, imidlertid efter Indenrigs- og Sundhedsministeriets  

 opfattelse ikke medfører, at kommunerne er afskåret fra at anbringe midler i  

 udbyttegivende investeringsforeninger eller afdelinger af sådanne, som i  

 overensstemmelse med lov om investeringsforeninger og specialforeninger  

 investerer i erhvervsobligationer.
 I den  

 forbindelse udtalt, at ministeriet herved forudsætter, at kommunernes  

 anbringelser af midler i investeringsforeninger eller afdelinger af sådanne  

 sker i overensstemmelse med fondsbekendtgørelsen.
Udtalelse afgivet af Indenrigs- og Sundhedsministeriet om en  

 kommunes adgang til at anbringe midler i erhvervsobligationer og i  

 investeringsforeninger, som i overensstemmelse med fondsbekendtgørelsen  

 investerer i erhvervsobligationer Gudme Raaschou  

  

 Kalvebod Brygge 39-41  

  

 1560 København V I brev af 28. februar 2002  

 har Gudme Raaschou rettet henvendelse til Indenrigs- og Sundhedsministeriet  

 med  

 anmodning om en orientering om, hvorvidt kommuner og amtskommuner lovligt kan  

 anbringe midler i udenlandske erhvervsobligationer.
 Den kommunale styrelseslovs  

 § 44 (jf. lovbekendtgørelse nr. 629 af 29. juni 2001) har følgende ordlyd:
"Midler, som ikke af  

 hensyn til de daglige forretninger skal foreligge kontant, skal indsættes i  

 pengeinstitut eller på postgirokonto eller anbringes i sådanne obligationer  

 eller investeringsbeviser, i hvilke fondes midler kan anbringes." Formålet med den kommunale  

 styrelseslovs § 44 er at sikre en betryggende forvaltning af kommunens  

 midler.  

 Bestemmelserne om den kommunale formueforvaltning er således båret af  

 hensynet  

 til, at kommunale aktiver ikke må anvendes til spekulation med risiko for  

 formuetab.
Bestemmelsen antages at  

 indeholde en udtømmende angivelse af, hvorledes en kommunes midler kan  

 anbringes.
Der henvises til den kommenterede kommunale styrelseslov, 2000,  

 side  

 180.
Der er ved  

 Justitsministeriets bekendtgørelse nr. 809 af 23. oktober 1997 om anbringelse  

 af fondes midler og bestyrelsesvederlag m.v. (fondsbekendtgørelsen) fastsat  

 en  

 række krav til fondes anbringelse af midler.
Af fondsbekendtgørelsen fremgår  

 således bl.a. følgende:
"§ 5. Højst halvdelen  

 af midlerne... kan anbringes i 1)  

 	  

    

 erhvervsobligationer  

 og konvertible obligationer, 2)  

 	  

    

 udbyttegivende  

 investeringsforeninger og afdelinger af sådanne, 3)  

 	  

    

 sparekassers beviser  

 for garantikapital og andelskassers beviser for andelskapital, og 4)  

 	  

    

 aktier.
 § 6. Anbringelse kan ske i  

 obligationer, hvis disse er udstedt i et EU/EØS-land, i en EU/EØS-møntenhed  

 og  

 noteret på en fondsbørs i et EU/EØS-land.
 Stk. 2. Anbringelse kan ikke  

 ske i præmieobligationer.
..." Kommuner vil i  

 overensstemmelse med den kommunale styrelseslovs § 44 og  

 fondsbekendtgørelsens  

 § 6, stk. 1, kunne anbringe midler i obligationer, hvis disse er udstedt i et  

 EU/EØS-land, i en EU/EØS-møntenhed og noteret på en fondsbørs i et  

 EU/EØS-land.
Erhvervsobligationer og  

 konvertible obligationer er imidlertid ikke omfattet af den kommunale  

 styrelseslovs § 44, uanset at fonde kan anbringe en del af deres midler i  

 sådanne obligationer.
Efter Indenrigs- og Sundhedsministeriets opfattelse er  

 erhvervsobligationer og konvertible obligationer således ikke omfattet af  

 udtrykket  

 "obligationer" i den kommunale styrelseslovs § 44. Baggrunden  

 herfor  

 er, at kreditrisikoen for erhvervsobligationer og konvertible obligationer er  

 anderledes end kreditrisikoen for almindelige stats- og  

 realkreditobligationer.
 Endelig skal Indenrigs- og  

 Sundhedsministeriet bemærke, at kommuner som følge heraf ej heller vil kunne  

 anbringe midler i udenlandske erhvervsobligationer.
Med venlig hilsen Louise Filt Beyer Alfred Berg  

  

 Kapitalforvaltning Fondsmæglerselskab A/S  

  

 Amaliegade 35  

  

 Box 2198  

  

 1017 København K I brev af 15. april 2002 har  

 Alfred Berg Kapitalforvaltning Fondsmæglerselskab A/S rettet henvendelse til  

 Indenrigs- og Sundhedsministeriet med anmodning om, at ministeriet tager  

 stilling til, hvorvidt kommuner kan anbringe midler i en udbyttebetalende  

 investeringsforening,  

 der investerer i erhvervsobligationer.
 Baggrunden for Alfred Berg  

 Kapitalforvaltnings henvendelse er Indenrigs- og Sundhedsministeriets breve  

 af  

 26. marts 2002 til Gudme Raaschou og Bramsnæs Kommune, hvorved ministeriet  

 meddelte,  

 at kommuner ikke med hjemmel i den kommunale styrelseslovs § 44 og  

 bekendtgørelse om anbringelse af fondes midler og bestyrelsesvederlag m.v.  

 kan  

 anbringe midler, der ikke af hensyn til de daglige forretninger skal  

 foreligge  

 kontant, i erhvervsobligationer, uanset at fonde kan anbringe midler i  

 sådanne  

 obligationer.
 Indenrigs- og  

 Sundhedsministeriet har forstået Alfred Berg Kapitalforvaltnings henvendelse  

 således, at man ønsker oplyst, hvorvidt ministeriets udtalelse om kommuners  

 anbringelse af midler i erhvervsobligationer har indflydelse på kommuners  

 anbringelse af midler i investeringsbeviser.
 Alfred Berg  

 Kapitalforvaltning har i den forbindelse oplyst, at Investeringsforeningen  

 Alfred Berg udbyder en udbyttebetalende investeringsforening med udenlandske  

 erhvervsobligationer, og at investeringsforeningen er omfattet af lov om  

 investeringsforeninger og specialforeninger.
 Den kommunale styrelseslovs  

 § 44 (lovbekendtgørelse nr. 629 af 29. juni 2001) har følgende ordlyd:
"Midler, som ikke af  

 hensyn til de daglige forretninger skal foreligge kontant, skal indsættes i  

 pengeinstitut eller på postgirokonto eller anbringes i sådanne obligationer  

 eller investeringsbeviser, i hvilke fondes midler kan anbringes." Den kommunale  

 styrelseslovs § 44 antages at indeholde en udtømmende angivelse af, hvorledes  

 en kommunes midler kan anbringes.
 Midler, som ikke af  

 hensyn til de daglige forretninger skal foreligge kontant, kan således efter  

 den kommunale styrelseslovs § 44 indsættes i pengeinstitut eller på  

 postgirokonto.
 Midler, som ikke af  

 hensyn til de daglige forretninger skal foreligge kontant, kan endvidere  

 anbringes i sådanne obligationer eller investeringsbeviser, i hvilke fondes  

 midler kan anbringes.
 Reglerne om fondes  

 anbringelse af midler i obligationer og investeringsbeviser fremgår af  

 Justitsministeriets bekendtgørelse nr. 809 af 23. oktober 1997 om anbringelse  

 af fondes midler og bestyrelsesvederlag m.v. (fondsbekendtgørelsen).
 Af fondsbekendtgørelsen  

 fremgår bl.a. følgende:
"§ 5. Højst  

 halvdelen af midlerne, jf. dog § 7, stk. 2, .... kan anbringes i ....
2) udbyttegivende  

 investeringsforeninger eller afdelinger af sådanne ...." § 7. Midlerne kan  

 anbringes i andele i udbyttegivende investeringsforeninger eller afdelinger  

 af  

 sådanne, der er omfattet af lov om investeringsforeninger eller tilsvarende  

 EU/EØS-lovgivning.
Stk. 2. Alle midlerne  

 kan, uanset reglen i § 5, anbringes i investeringsforeningsandele, hvis  

 investeringsforeningen eller afdelingen efter sin vedtægt alene kan investere  

 i  

 obligationer, der opfylder betingelserne i § 6, stk. 1, hvis der efter  

 vedtægten højst kan investeres i 50 pct. i erhvervsobligationer, og hvis der  

 ikke kan investeres præmieobligationer og konvertible obligationer." Som anført i Indenrigs- og  

 Sundhedsministeriets breve af 26. marts 2002 til Gudme Raaschou og Bramsnæs  

 Kommune er det ministeriets opfattelse, at erhvervsobligationer og  

 konvertible  

 obligationer ikke er omfattet af udtrykket "obligationer" i den  

 kommunale styrelseslovs § 44.
 Det forhold, at kommuner  

 således ikke kan anbringe midler i erhvervsobligationer, medfører imidlertid  

 efter Indenrigs- og Sundhedsministeriets opfattelse ikke, at kommunerne er  

 afskåret fra at anbringe midler i udbyttegivende investeringsforeninger eller  

 afdelinger af sådanne, som i overensstemmelse med reglerne i lov om  

 investeringsforeninger og specialforeninger investerer i  

 erhvervsobligationer.
 Det forudsættes i den  

 forbindelse, at kommunernes anbringelse af midler i investeringsforeninger  

 eller afdelinger af sådanne sker i overensstemmelse med fondsbekendtgørelsen.
Med venlig hilsen Louise Filt Beyer Bramsnæs Kommune  

  

 Rådhuset  

  

 Lyndby Gade 19  

  

 4070 Kirke Hyllinge I brev af 10. oktober 2001  

 har Bramsnæs Kommune anmodet Indenrigsministeriet, nu Indenrigs- og  

 Sundhedsministeriet, om en udtalelse om, hvorvidt en kommune med henblik på  

 optimering af afkastet af midler, der er deponeret i henhold til en  

 lejekontrakt, kan investere i udenlandske obligationer, og i givet fald hvor  

 stor en del af kommunens midler der kan anbringes i udenlandske  

 erhvervsobligationer.
 Det fremgår af § 4, stk. 3,  

 i bekendtgørelse nr. 295 af 26. april 2001 om kommunernes låntagning og  

 meddelelse af garantier m.v. (lånebekendtgørelsen), at midler vedrørende  

 lejeaftaler omfattet af lånebekendtgørelsens § 4, stk. 1, ikke henregnes til  

 kommunens låntagning, hvis kommunen samtidig deponerer et beløb på en  

 særskilt  

 konto i et pengeinstitut eller deponere obligationer i et pengeinstitut, et  

 realkreditinstitut eller i Kommunekredit.
 Deponering efter  

 lånebekendtgørelsens § 4, stk. 3, skal efter Indenrigs- og  

 Sundhedsministeriets  

 opfattelse foretages i overensstemmelse med reglerne i den kommunale  

 styrelseslovs § 44.
 Den kommunale styrelseslovs  

 § 44 (lovbekendtgørelse nr. 629 af 29. juni 2001) har følgende ordlyd:
"Midler, som ikke af  

 hensyn til de daglige forretninger skal foreligge kontant, skal indsættes i  

 pengeinstitut eller på postgirokonto eller anbringes i sådanne obligationer  

 eller investeringsbeviser, i hvilke fondes midler kan anbringes." Formålet med den kommunale  

 styrelseslovs § 44 er at sikre en betryggende forvaltning af kommunens  

 midler.  

 Bestemmelserne om den kommunale formueforvaltning er således båret af  

 hensynet  

 til, at kommunale aktiver ikke må anvendes til spekulation med risiko for  

 formuetab.
Bestemmelsen antages at  

 indeholde en udtømmende angivelse af, hvorledes en kommunes midler kan  

 anbringes.
Der henvises til den kommenterede kommunale styrelseslov, 2000,  

 side  

 180.
Der er ved  

 Justitsministeriets bekendtgørelse nr. 809 af 23. oktober 1997 om anbringelse  

 af fondes midler og bestyrelsesvederlag m.v. (fondsbekendtgørelsen) fastsat  

 en  

 række krav til fondes anbringelse af midler.
Af fondsbekendtgørelsen fremgår  

 således bl.a. følgende:
"§ 5. Højst halvdelen  

 af midlerne ... kan anbringes i 1)  

 	  

    

 erhvervsobligationer  

 og konvertible obligationer, 2)  

 	  

    

 udbyttegivende  

 investeringsforeninger og afdelinger af sådanne, 3)  

 	  

    

 sparekassers beviser  

 for garantikapital og andelskassers beviser for andelskapital, og 4)  

 	  

    

 aktier.
 § 6. Anbringelse kan ske i  

 obligationer, hvis disse er udstedt i et EU/EØS-land, i en EU/EØS-møntenhed  

 og  

 noteret på en fondsbørs i et EU/EØS-land.
 Stk. 2. Anbringelse kan ikke  

 ske i præmieobligationer.
..." Kommuner vil i  

 overensstemmelse med den kommunale styrelseslovs § 44 og  

 fondsbekendtgørelsens  

 § 6, stk. 1, kunne anbringe midler i obligationer, hvis disse er udstedt i et  

 EU/EØS-land, i en EU/EØS-møntenhed og noteret på en fondsbørs i et  

 EU/EØS-land.
Erhvervsobligationer og  

 konvertible obligationer er imidlertid ikke omfattet af den kommunale  

 styrelseslovs § 44, uanset at fonde kan anbringe en del af deres midler i  

 sådanne obligationer.
Efter Indenrigs- og Sundhedsministeriets opfattelse er  

 erhvervsobligationer og konvertible obligationer således ikke omfattet af  

 udtrykket "obligationer" i den kommunale styrelseslovs § 44.  

 Baggrunden herfor er, at kreditrisikoen for erhvervsobligationer og  

 konvertible  

 obligationer er anderledes end kreditrisikoen for almindelige stats- og  

 realkreditobligationer.
 Endelig skal Indenrigs- og  

 Sundhedsministeriet bemærke, at kommuner som følge heraf ej heller vil kunne  

 anbringe midler i udenlandske erhvervsobligationer.
