Landsskatteretskendelse af 19. september 2002 vedr.
Moms   

 konkursbo  bistand med underhåndssalg af ejendomme fra  

 marginalpanthaver Klagen vedrører told- og skatteregionens afgørelse om at anse  

 Konkursboet efter A A/S (i det følgende konkursboet) for momspligtig  

 vedrørende  

 bistand med underhåndssalg for marginalpanthaver.
Beløbet udgør 112.307 kr.  

 for  

 perioden 1990 og 1991.
 Det fremgår, at A A/S blev erklæret konkurs ved dekret af 16.  

 februar 1990. Ved dekretets afsigelse ejede A A/S fire ejendomme.
Det fremgår videre, at kurator for konkursboet i perioden 1990  

 til 1992 bistod marginalpanthaver med at afhænde de fire ejendomme.
Som  

 vederlag for den leverede bistand afkrævede konkursboet i henhold til aftale  

 marginalpanthaverne 1-2 % af salgssummerne, som blev tilbageholdt.
De af  

 konkursboet tilbageholdte beløb til dækning af boets udgifter ved realisation  

 af pantsatte aktiver indsattes på en særskilt konto, hvorved det blev sikret,  

 at konkursboet ikke blev belastet af omkostninger forbundet med salg af de  

 pantsatte og overbehæftede ejendomme i overensstemmelse med konkurslovens §  

 87,  

 stk. 3 og 4.
Ved salget af tre af ejendommene blev der udover det beregnede  

 salær tilbageholdt et tillæg svarende til den forventede momsudgift på i alt  

 88.778 kr., som efter det af told- og skatteregionen oplyste svarer til en  

 momsprocent på 18,03 % af det samlede tilbageholdte beløb.
Beløbet er ikke  

 indbetalt til told- og skatteregionen.
Ved salget af den fjerde ejendom udgjorde det tilbageholdte  

 beløb 130.500 kr.
Der blev ikke beregnet noget tillæg til dette beløb.  

 Kurator  

 udskrev ikke fakturaer til marginalpanthaverne vedrørende de omhandlede  

 tilbageholdte beløb.
 Konkursboet er endnu ikke afsluttet, og kurator har efter det  

 oplyste kun beregnet sig et á conto honorar fra konkursboet på 200.000 kr.  

 med  

 tillæg af moms.
 Ved brev af 8. august 2000 anmodede kurator med henvisning til  

 Landsskatterettens kendelse som offentliggjort i TfS 2000.692, told- og  

 skatteregionen, om at tilkendegive, om konkursboet fortsat ville have  

 fradragsret for momsen af det kuratorhonorar, der kunne henføres til kurators  

 bistand med salg af de omhandlede ejendomme.
 Til brug for besvarelse af henvendelsen modtog told- og  

 skatteregionen panthaverregnskab for en af de solgte ejendomme samt et  

 boregnskab dateret den 16. august 2000.
Ved den påklagede afgørelse har told- og skatteregionen på  

 baggrund af det modtagne materiale anset konkursboet for momspligtig af den  

 leverede bistand til marginalpanthaverne vedrørende salg af de omhandlede  

 ejendomme.
Regionen har som begrundelse herfor anført, at den ydelse som  

 konkursboet har leveret, er momspligtig efter dagældende momslovs § 2, stk. 2  

 (lbkg. nr. 629 af 20. oktober 1988). Regionen har nærmere anført, at det er  

 uden betydning, om ydelser er leveret af et konkursbo, idet det er ydelsens  

 karakter,  

 der er afgørende for momspligten.
Told- og skatteregionen har videre anført, at det er kurator,  

 der på vegne af konkursboet, forestår salget.
Kurator har således leveret en  

 ydelse til konkursboet i relation til salget af de faste ejendomme.
Når  

 kurator  

 ved afslutningen af boets behandling har faktureret sin samlede  

 kuratorydelse,  

 vil en del af fakturaen dække indsatsen i forbindelse med salget af den faste  

 ejendom.
Da konkursboet efter konkurslovens § 87, stk. 3, jf. stk. 4, ikke  

 kan  

 belastes af de omkostninger, der har været forbundet med salget, har der  

 været  

 indgået en aftale om, at panthaverne skal betale omkostningerne.
Regionen har  

 således anført, at honoraret for medvirken ved salg viderefaktureres til  

 panthaverne, og at når en momspligtig ydelse viderefaktureres af en  

 momspligtig  

 person, kan dette ikke ske uden pålæggelse af moms.
 Vedrørende udtalelse fra Direktoratet for Toldvæsenet af 19.  

 august 1982 (DfT) har regionen anført, at spørgsmålet om ydelsens momspligt  

 ved  

 viderefakturering ikke er afhængig af, om konkursboet er momsregistreret, men  

 derimod afhængig af om der sker viderefakturering af en momspligtig ydelse.  

 Endvidere har regionen anført, at udtalelsen kun vedrører salg af ejendomme  

 på  

 tvangsauktion, hvor der i den her omhandlede sag er tale om aftalebaseret  

 viderefakturering af omkostninger i forbindelse med frivilligt salg af en  

 ejendom.
Told- og skatteregionen har endvidere anført, at afgørelsen ikke  

 er udtryk for en ulovlig praksisændring.
Regionen har nærmere anført, at der  

 ikke tidligere er truffet afgørelse på det omhandlede retsområde, og har  

 endvidere henvist til Konkursbehandling i praksis s. 120, hvoraf følger,  

 at  

 enkelte told- og skatteregioner i forbindelse med konkursboers frivillige  

 salg  

 af fast ejendom har gjort gældende, at den del af provenuet, der svarer til  

 et  

 rekvirenthonorar, som et honorar skulle belægges med moms og indgå i boets  

 momsregnskab Herudover har told- og skatteregionen anført, at kravet ikke er  

 forældet, idet fristen har været suspenderet grundet utilregnelig uvidenhed  

 om  

 kravet efter § 3 i forældelsesloven af 1908. Regionen har henvist til U  

 1996.1021H, U1998.1485 og TfS 1997, 726 B, hvor forældelsesfristen var  

 suspenderet grundet utilregnelig uvidenhed om kravet.
Regionen har videre  

 anført, at der foreligger et strafbart forhold, idet konkursboet har opkrævet  

 moms uden at afregne denne, hvilket taler for, at forældelsesfristen har  

 været  

 suspenderet.
Regionen har henvist til Forældelsesloven 1908 s. 61 og 263,  

 hvoraf følger, at en part må sædvanligvis kunne tillade sig uden at  

 undersøge  

 forholdene nærmere at gå ud fra, at andre handler i overensstemmelse med  

 lovgivningen.
Hvis debitor har begået strafbare handlinger, vil der ikke være  

 noget særligt hensyn at tage til debitor, og det kan derfor i sådanne  

 tilfælde  

 antages, at der kan slækkes på kravene til kreditors agtpågivenhed.
 Konkursboets advokat har over for Landsskatteretten nedlagt  

 påstand om, at konkursboet ikke har foretaget en momspligtig leverance til  

 konkursboets panthavere i anledning af salget af konkursboets pantsatte  

 ejendomme.
Advokaten har til støtte for påstanden bl.a. anført, at det  

 følger af konkurslovens § 85, stk. 1, jf. § 86, at konkursboet har såvel en  

 ret  

 som en pligt til at afhænde skyldnerens aktiver ved tvangsauktion.
Ofte er  

 det  

 i alle involverede parters interesse, at skyldnerens aktiver sælges i fri  

 handel frem for ved en tvangsauktion, da der erfaringsmæssigt opnås et mindre  

 provenu ved tvangsauktion end ved fri handel.
Efter konkurslovens § 87, stk.  

 3,  

 skal rimelige omkostninger ved bestræbelser på realisation af pantet  

 tilsvares  

 konkursboet af den, som overtager pantet på auktionen, dvs. indirekte  

 panthaverne da auktionsbuddets størrelse alt andet lige vil blive indrettet  

 efter størrelsen af de omkostninger, der skal tilsvares.
Konkurslovens § 87,  

 stk. 1-3 finder tilsvarende anvendelse ved underhåndssalg jf. konkurslovens §  

 87, stk. 4.
Advokaten har videre anført, at kurators samlede vederlag,  

 herunder for salg af boets ejendomme, fastsættes af Skifteretten under hensyn  

 til arbejdets omfang og boets beskaffenhed efter konkurslovens § 239, hvorfor  

 kurator ikke kender størrelsen af sit vederlag for salg af boets ejendomme,  

 før  

 boet er afsluttet.
Således kan kurators ydelse i forbindelse med salg af  

 boets  

 pantsatte ejendomme ikke anses for leveret, før Skifteretten har taget  

 stilling  

 til det samlede honorars størrelse.
Dette skal ligeledes ses i sammenhæng  

 med,  

 at kurators ydelse til boet består i at afvikle skyldnerens samlede  

 virksomhed  

 med bedst muligt resultat for boets kreditorer, hvorfor kurators ydelse i  

 momslovens forstand ikke kan anses for leveret førend boet afsluttes.  

 Advokaten  

 har herved anført, at der således ikke er tale om en viderefakturering af  

 kurators honorar for bistand i forbindelse med underhåndssalg af konkursboets  

 ejendomme i snæver forstand.
Den tilbageholdte del af provenuet indgår som et  

 aktiv i konkursboet til dækning af alle boets udgifter, og tilbageholdelsen  

 må  

 anses for at udgøre en momsfri finansiel transaktion.
Advokaten har yderligere anført, at der ikke er tale om, at boet  

 har opkrævet et honorar hos marginalpanthaver, og således har boet ikke  

 leveret  

 nogen ydelse.
Det var kurator, der bistod boet med salg af ejendommen og ikke  

 boet, der bistod marginalpanthaver.
Boet tilbageholdt herved alene en andel  

 af  

 salgsværdien, som skulle dække omkostninger ved salget af ejendommen.
Denne  

 andel modsvarede ikke kurators ydelse til boet, idet kurators vederlag først  

 på  

 et senere tidspunkt blev fastsat af skifteretten efter konkurslovens § 239.  

    

  

 Af samme årsag kunne den tilbageholdte del ej  

 heller betragtes som viderefakturering af kurators vederlag al den stund, at  

 kurators vederlag først blev fastlagt på et senere tidspunkt, og altså ikke  

 var  

 identisk med det af boet tilbageholdte vederlag.
Advokaten anførte herved, at  

 situationen kunne betragtes som en finansiel transaktion, idet aktivet  

 (ejendommen), der medgik til dækning i boet, blev ombyttet til et andet aktiv  

 (den tilbageholdte del) og dette medgik til dækning af omkostninger ved salg  

 af  

 aktiver som konkursboet ejede.
 Endelig har advokaten anført, at det beror på en fejl, at der  

 var beregnet moms på det honorar, der blev opkrævet vedrørende salget af de  

 tre  

 ejendomme.
Advokaten har endvidere gjort gældende, at konkursboets udgifter  

 ved underhåndssalg af fast ejendom kan sidestilles med konkursboets udgifter  

 ved tvangsauktioner over fast ejendom.
Advokaten har henvist til DfKs  

 udtalelse af 19. august 1982, hvoraf fremgår, at såfremt boet har fuld  

 fradragsret for moms af kuratorsalær, opgøres kravet på rekvirentsalær over  

 for  

 tvangsauktionskøberen uden tillæg af moms, idet panthaver alene skal tilsvare  

 boet dets nettoomkostninger, jf. konkurslovens § 87, stk. 3, hvorimod der  

 såfremt boet ikke har fradragsret for moms af kuratorsalæret, vil skulle  

 indregnes moms i rekvirentsalæret. Advokaten har nærmere anført, at når  

 boet  

 med panthavers samtykke kan vælge at lade skyldnerens aktiver afhænde ved  

 underhåndssalg frem for tvangsauktion efter konkurslovens § 87, stk. 4, må  

 den  

 momsmæssige behandling være den samme.
Således vil det overfor panthaverne  

 tilbageholdte beløb alene skulle tillægges moms, såfremt konkursboet ikke har  

 fradragsret for moms af kuratorsalær.
 Told- og skatteregionens afgørelse er derfor udtryk for en  

 praksisændring, der kun kan have fremadrettet virkning.
 Landsskatterettens  

 bemærkninger:
Den del af en kurators vederlag, som kan henføres til bistand i  

 forbindelse med afhændelse af et konkursbos pantsatte faste ejendomme i fri  

 handel, må anses som vederlaget for en momspligtig leverance af en ydelse til  

 konkursboet.
Det forhold, at marginalpanthaverens andel af salgssummen  

 reduceres med henblik på opfyldelse af konkurslovens § 87, stk. 4, jf. stk.  

 3,  

 kan således ikke føre til, at kurator eller konkursboet antages at have  

 foretaget  

 en momspligtig leverance til marginalpanthaveren.
Der er herved lagt vægt på,  

 at konkursbehandlingen har til formål ved realisation af de i boet værende  

 aktiver, herunder pantsat fast ejendom, at sikre helt eller delvis  

 fyldestgørelse af kreditorerne.
Bestemmelsen i konkurslovens § 87, stk. 4,  

 findes derfor alene at have betydning for opgørelsen af panthaverens andel af  

 et salgsprovenu, men kan ikke som udgangspunkt i momsmæssig henseende antages  

 at indebære, at kurator eller konkursboet leverer særskilte momspligtige  

 ydelser til panthaveren.
 Dette kan dog ikke antages at gælde, hvis kurator udsteder  

 egentlig faktura for sin bistand til marginalpanthaveren, idet  

 fakturaudstedelsen i så fald må anses som udtryk for, at kurator har  

 foretaget  

 en konkursboet uvedkommende momspligtig leverance til marginalpanthaveren.
 Landsskatteretten finder, at den andel af salgssummerne, som  

 kurator i nærværende tilfælde for så vidt angår 3 af ejendommene har  

 tilbageholdt, og som er opgjort med tillæg af moms, ikke kan anses som en  

 fakturering af marginalpanthaverne,  

    

  

 men  

 alene kan anses som en opgørelse af det fradrag, der er foretaget i  

 panthaverens tilgodehavende efter konkurslovens § 87, stk. 4. Den andel af  

 kurators endelige honorar for behandlingen af boet, der kan henføres til  

 salget  

 af de 4 ejendomme, må derimod anses som momspligtig efter momslovens § 4.
Det afhænger af de almindelige bestemmelser i momslovens §§ 37  

 og 38, om konkursboet har fradrag for momsen af denne udgift.
Det bemærkes  

 herved, at den af Landsskatteretten  

    

  

 afsagte kendelse som offentliggjort i TfS 2000.692 blev indbragt for  

 domstolene af klageren med påstand om, at klageren var berettiget til fradrag  

 for de omhandlede omkostninger afholdt i forbindelse med afståelse af fast  

 ejendom.
Skatteministeriet har taget bekræftende til genmæle over for denne  

 påstand.
 Med denne begrundelse som i øvrigt er tiltrådt af Told- og  

 Skattestyrelsen ændres den påklagede afgørelse.
