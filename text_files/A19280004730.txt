 VI CHRISTIAN DEN TIENDE, af Guds Naade Konge til  

 Danmark og Island, de Venders og Goters, Hertug til Slesvig, Holsten,  

 Stormarn, Ditmarsken, Lauenborg og Oldenborg,  Gøre vitterligt:  

 Rigsdagen har vedtaget og Vi ved Vort Samtykke stadfæstet følgende Lov:
§ 1 Ministeren for offentlige Arbejder bemyndiges til at meddele Aalborg  

 Byraad Koncession paa Anlæg af en Bro over Limfjorden imellem Aalborg og  

 Nørresundby.
Broen, der skal betjene den gaaende og kørende Færdsel, bygges  

 efter et af Ministeren godkendt Forslag som en fast Bro af en saadan Højde,  

 at Jernbanespor vil kunne føres under paa Kajerne paa begge Sider af Fjorden,  

 og med en Gennemsejlingsaabning af mindst 30 m Vidde og med en fri Højde  

 imellem Vandspejl ved D.
V. og Underkant af Dragerkonstruktion i det  

 bevægelige Parti af mindst 9,75 m.
De til Broens Bygning - herunder til  

 Tilslutningerne i Aalborg og Nørresundby - fornødne Midler udover den Kong  

 Christian den IX's Bro tilhørende Kapital tilvejebringes af Aalborg Byraad  

 ved Optagelse af Laan.
§ 2 Koncessionen skal indeholde Bestemmelse om, at der for et Tidsrum af  

 indtil 50 Aar fra Koncessionens Givelse, jfr. dog nedenfor § 3, 2det Stykke,  

 ikke skal kunne meddeles anden Koncession paa Anlæg af en lignende Bro  

 indenfor en Afstand af 10 km til begge Sider fra Broen.
§ 3 For Benyttelse af Broen skal der indtil videre kunne opkræves en Afgift.  

 Denne Afgift skal i Forening med et Beløb af 50.000 Kr. aarlig, som fra den  

 1. April 1928 at regne og i et Tidsrum af indtil 35 Aar af Staten stilles til  

 Raadighed af Vejfondens Midler, jfr. § 9 i Lov Nr. 143 af 1. Juli 1927,  

 anvendes til Forrentning og Afdrag paa de i § 1 ommeldte Laan samt til Broens  

 Vedligeholdelse og Betjening.
Størrelsen af Afgiften fastsættes til enhver  

 Tid af Ministeren efter Indstilling fra Byraadet.
Afgiften indgaar sammen med  

 det ovennævnte Beløb af Vejfondens Midler i en Brofond, der administreres af  

 Aalborg Byraad i Henhold til Vedtægter, udfærdigede af Ministeren efter  

 Indstilling fra Byraadet.
Disse Vedtægter om Byraadets Bestyrelse af Broens  

 Anliggender under Ministeriet for offentlige Arbejders Kontrol skal bl.a.  

 indeholde Bestemmelse om, at de aarlige Budgetter og Regnskaber for Broen  

 skal indsendes til Ministerens Godkendelse, at Brofondens Midler skal holdes  

 adskilt fra Aalborg Kommunekasses Midler og ikke maa anvendes til Øjemed, der  

 er Broen uvedkommende, samt om Broens Vedligeholdelse og Benyttelse, derunder  

 saavel af Færdselen over Broen som Sejlads gennem den bevægelige Del af  

 Broen.
Naar de ovennævnte Laan er tilbagebetalt, fra hvilket Tidspunkt Tilskuddet  

 fra Vejfonden bortfalder, og der derefter er opsparet en til Broens  

 fremtidige Vedligeholdelse og Betjening efter Ministerens Skøn fornøden  

 Kapital, skal Ministeren efter Forhandling med Byraadet kunne bestemme, at  

 Benyttelsen af Broen fra et nærmere angivet Tidspunkt skal være fri.
Fra  

 samme Tidspunkt bortfalder den Aalborg Byraad efter § 2 hjemlede Eneret paa  

 Anlæg af en Bro imellem Aalborg og Nørresundby.
§ 4 I Koncessionen skal optages Bestemmelse om Ret for Staten til til enhver  

 Tid at overtage Broen med den til samme hørende Brofond imod at overtage de  

 Byraadet ved Overtagelsen eventuelt paahvilende Gældsforpligtelser hidrørende  

 fra Broens Bygning samt den fremtidige Vedligeholdelse og Betjening af Broen.
§ 5 Erhvervelsen af de fornødne Arealer til Broens Tilslutning i Aalborg og  

 Nørresundby samt af Arealer til midlertidig Brug under Broens Bygning kan  

 eventuelt ske ved Ekspropriation overensstemmende med Reglerne i Forordningen  

 af 5. Marts 1845 angaaende Grunderhvervelser m.m. i Anledning af  

 Jernbaneanlæg.
Besigtigelses- og Ekspropriationskommissionen vil paa lignende  

 Maade som ved Jernbaneanlæg have at træffe Bestemmelse med Hensyn til alle  

 Forhold vedrørende Brotilslutningen, derunder Forlægning af Banesporene i  

 Nørresundby, Flytning af Kong Christian den IX's Bro under Anlæget af den nye  

 Bro m.m.
 Hvorefter alle vedkommende sig have at rette.
 Givet paa Christiansborg, den 7. Marts  

 1928.
 Under Vor Kongelige Haand og Segl.
 CHRISTIAN R.
(L.
S.) /J.
P.
Stensballe.
(* 1) Udfærdiget gennem Ministeriet for offentlige Arbejder.
Se  

 Rigsdagstidenden for 1927 -28: Landst.
Tid.
Sp. 101, 112, 538, 567;  

 Folket.Tid.
Sp. 3858,4157,4247; Till.
A.
Sp. 2497; Till.
B.
Sp. 305, 567;  

 Till.
C.
Sp. 79,91.
