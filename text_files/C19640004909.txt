 I medfør af skiftelovens § 83, stk. 2, som affattet ved lov nr. 412 af 18.  

 december 1963 bemyndiger justitsministeriet herved overøvrigheden til at  

 meddele eksekutorbevillinger i dødsboer i nedennævnte tilfælde.
 § 1.  Bevilling må kun meddeles myndige, pålidelige og  

 vederhæftige personer, som er bosat her i landet.
Stk. 2.  Er andrageren ikke overøvrigheden bekendt, skal  

 hans myndighed, pålidelighed og vederhæftighed godtgøres ved attest fra to  

 med hans forhold bekendte personer.
Dette gælder dog ikke, såfremt andrageren  

 i kraft af sin stilling, f.eks. som tjenestemand, advokat eller  

 statsautoriseret revisor, må forudsættes at opfylde de nævnte betingelser.
 § 2.  Bevilling kan meddeles på grundlag af et  

 testamente, hvori andrageren er indsat til at behandle boet som eksekutor.
 Stk. 2.  Er testamentet ikke oprettet for en notar, skal  

 det godtgøres, at testamentet er gyldigt oprettet, jfr. arvelovens § 57, stk.  

 1, elller at der ikke vil blive rejst indsigelse mod testamentets gyldighed  

 af nogen af dem, som vil arve, hvis testamentet erklæres ugyldigt, jfr.  

 arvelovens § 55.
 Stk. 3.  Er flere i testamentet indsat til i fællesskab  

 at behandle boet som eksekutorer, men er en af disse forhindret i at påtage  

 sig hvervet, uden at en anden er indsat til at træde i hans sted, finder  

 reglerne i § 3 anvendelse.
§ 3.  Bevilling kan endvidere meddeles efter  

 andragende, der er tiltrådt af samtlige arvinger i boet, medmindre en af  

 arvingerne er umyndig eller er en stiftelse, et legat eller lignende, som  

 ikke bestod på tidspunktet for dødsfaldet, eller det oplyste giver grund til  

 at antage, at boet er insolvent.
Andragenet skal medunderskrives af  

 arvingerne personligt eller i henhold til en fuldmagt, der udstrykkelig  

 omfatter begæring om eksekutorbehandling.
 Stk. 2.  Bevilling må ikke meddeles, såfremt det vil  

 stride mod bestemmelserne i afdødes testamente.
§ 4.  Bevilling til behandling af fællesboet efter  

 afdøde og efterlevende ægtefælle må kun meddeles, hvis ægtefællen ved  

 medunderskrift på afdødes testamente eller på anden måde har samtykket i  

 bevillingens meddelelse.
Selv om samtykke tidligere er givet, bør bevilling  

 ikke meddeles, hvis den længstlevende ægtefælle protesterer derimod.
 § 5.  Er dødsattest eller attest fra skifteretten om  

 anmeldelse af dødsfaldet ikke forevist overøvrigheden, må bevilling kun  

 udstedes efter indhentet erklæring fra skifteretten.
 § 6.  Afgår eksekutor ved døden, efter at bevillingen  

 er meddelt, men inden boets behandling er afsluttet, kan overøvrigheden under  

 de i §§ 1-4 anførte betingelser meddele en anden bevilling til at fortsætte  

 og tilendebringe boets behandling.
 Stk. 2.  Skal et af eksekutorer behandlet bo senere  

 genoptages, efter at eksekutorerne eller nogen af disse er blevet ude af  

 stand til at genoptage bobehandlingen, kan overøvrigheden, såfremt  

 betingelserne efter §§ 1-4 er opfyldt, meddele bevilling hertil.
 Stk. 3.  I de i stk. 1 og 2 nævnte tilfælde skal  

 bevillingen indeholde oplysning om, af hvem boet tidligere er behandlet.
§ 7.  Gebyret for bevillingen andrager 40 kr.
Er der  

 tidligere udfærdiget bevilling til at behandle vedkommende bo, eller udstedes  

 bevillingen på grundlag af et testamente, der er forsynet med kgl.  

 komfirmation, betales intet gebyr.
 Stk. 2.  I bevillingen anføres afdødes sidste bopæl.
 Stk. 3.  Har en bevilling ved en fejltagelse fået et  

 urigtigt indhold, f.eks. således at den omfatter behandlingen af et fællesbo  

 i stedet for et særbo, skal den tidligere benyttede bevillingsblanket  

 kasseres, og en ny bevilling udfærdiges uden gebyr.
 § 8.  I tilfælde, hvor de i cirkulæret fastsatte  

 betingelser for meddelelse af eksekutorbevilling ikke er opfyldt, skal sagen  

 forelægges for justitsministeriet.
 § 9.  Dette cirkulære træder i kraft den 1. april  

 1964.
 Stk. 2.  Fra samme tidspunkt ophæves justitsministeriets  

 cirkulærer nr. 243 af 11. december 1896 og nr. 69 af 22. marts 1933.
 Justitsministeriet, den 25. marts 1964.
 Hans Hækkerup.
 /Borg Hansen.
