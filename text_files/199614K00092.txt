Nr BTL 92 Betænkning over Forslag til lov om ændring af forskellige skatte- og  

 afgiftslove og konkursloven (Ændringer som følge af dødsboskifteloven og  

 dødsboskatteloven m.v.)   

 Nr L 92 1996-97, 1. samling Afgivet af Skatteudvalget Afgivet: 19961213 Udvalget har behandlet lovforslaget i nogle møder.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Endvidere har udvalget modtaget en skriftlig henvendelse fra  

 Assurandør-Societetet.
 Herefter indstiller udvalget lovforslaget til vedtagelse med  

 de af skatteministeren stillede ændringsforslag.
Et flertal (Venstres, Det Konservative Folkepartis, Socialistisk  

 Folkepartis, Fremskridtspartiets og Enhedslistens medlemmer af udvalget)  

 ønsker at påpege, at de finder, at der er givet Folketinget for kort tid til  

 at arbejde med lovforslag nr.
L 90, L 91 og L 92, som efter flertallets  

 mening burde være fremsat af skatteministeren meget tidligere.
Da høring om  

 lovforslagene har været foretaget inden deres fremsættelse for Folketinget,  

 burde der ligeledes være givet længere tid til nøjere at gennemgå  

 høringssvarene.
 ÆndringsforslagAf skatteministeren, tiltrådt af udvalget:
 Til § 2 1) Indledningen affattes således:
 »I lov om skattemæssige afskrivninger m.v., jf. lovbekendtgørelse nr.  

 932 af 24. oktober 1996, foretages følgende ændring:».
 Til § 5 2) Indledningen affattes således:
 »I lov om arbejdsmarkedsfonde, jf. lovbekendtgørelse nr. 738 af 9.  

 september 1995, som ændret senest ved § 1 i lov nr. 988 af 22. november 1996,  

 foretages følgende ændring:».
 Til § 16 3) Indledningen affattes således:
 »I lov om investeringsfonds, jf. lovbekendtgørelse nr. 933 af 24.  

 oktober 1996, foretages følgende ændringer:».
 Til § 17 4) Indledningen affattes således:
 »I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 519 af 22. juni 1995, som ændret  

 senest ved § 2 i lov nr. 988 af 22. november 1996, foretages følgende  

 ændringer:».
 Til § 19 5) Før nr. 1 indsættes som nyt nummer:
»01. I § 12, stk. 2, udgår »eller  

 virksomhedsskattelovens § 13, stk. 4,» og »eller i  

 virksomhedsindkomsten«.' 6) I den under nr. 2 foreslåede § 13 B indsættes som  

stk. 3:
»Stk. 3. Ved skifte af uskiftet bo i den efterlevende  

 ægtefælles levende live træder datoen for imødekommelse af skiftebegæringen  

 (imødekommelsesdagen) i stedet for skifterettens beslutning om  

 insolvensbehandling af boet.
Den efterlevende ægtefælles indkomst i perioden  

 fra begyndelsen af det indkomstår, hvori imødekommelsesdagen ligger, og frem  

 til imødekommelsesdagen medregnes ikke i boets konkursindkomst.
Uudnyttet  

 underskud hos den efterlevende ægtefælle ved udgangen af det indkomstår,  

 hvori imødekommelsesdagen ligger, som efter lovgivningens almindelige regler  

 ville kunne fremføres til fradrag i de følgende år, kan alene fradrages i  

 boets konkursindkomst.
Dette gælder, hvad enten underskuddet hidrører fra det  

 indkomstår, hvori imødekommelsesdagen ligger, eller fra tidligere  

 indkomstår.« 7) I det under nr. 2 foreslåede § 13 F, stk. 1,  

 affattes således:
»Træffer skifteretten beslutning om insolvensbehandling af boet, kan  

 underskud fra tidligere indkomstår, som efter personskattelovens § 13, stk. 1  

 og 2, kan fratrækkes i afdødes indkomst i det indkomstår, hvori afdøde er  

 afgået ved døden, alene fratrækkes i konkursindkomsten.« 8) I den under nr. 2 foreslåede § 13 F udgår stk.  

 2 og 4.
 Stk. 3, 5, 6 og 7 bliver herefter stk. 2, 3, 4 og 5.
 9) I det under nr. 2 foreslåede § 13 F, stk. 5, 2.  

 pkt., der bliver stk. 3, 2. pkt., ændres »stk. 2« til:  

 »stk. 1«.
 10) I det under nr. 2 foreslåede § 13 F, stk. 7, der  

 bliver stk. 5, ændres »stk. 2 og stk. 5« til: »stk. 1 og  

 3«.
 11) I det under nr. 2 foreslåede § 13 H, 2. pkt.,  

 ændres »§ 52, stk. 7,» til: »§ 52, stk. 5,».
 Til § 30 12) Efter nr. 1 indsættes som nyt nummer:
»01. § 21, stk. 4, 2. pkt., ophæves.« Til § 37 13) I § 37, stk. 2, indsættes efter  

 »indkomstbeskatning«: »m.v.« 14) I § 37 indsættes som stk. 4:
»Stk. 4. Ved opgørelsen af underskud fra tidligere  

 indkomstår, som kan fratrækkes i konkursindkomsten efter konkursskattelovens  

 § 12, stk. 2, og § 13 F, stk. 1, som ændret ved § 19, nr. 01, henholdsvis  

 indsat ved § 19, nr. 2, i denne lov, medregnes underskud, der i henhold til  

 virksomhedsskattelovens § 13, stk. 4, som affattet ved lovbekendtgørelse nr.  

 659 af 28. juli 1995, som ændret ved § 3 i lov nr. 488 af 12. juni 1996,  

 kunne fremføres til fradrag i virksomhedsoverskud i indkomståret 1997 samt  

 indkomståret 1998, når skyldneren eller afdøde har anvendt  

 virksomhedsskattelovens § 13, som affattet ved lovbekendtgørelse nr. 659 af  

 28. juli 1995, som ændret ved lov nr. 488 af 12. juni 1996, for indkomståret  

 1997.« Bemærkninger Til nr. 1-4 Der er tale om redaktionelle ændringer.
 Til nr. 5 Der er tale om en konsekvensændring som følge af de ændringer i  

 virksomhedsskattelovens § 13, der er foreslået ved § 1, nr. 7, i forslag til  

 lov om ændring af forskellige skattelove. (Forenkling af  

 virksomhedsordningen, afskaffelse af 25 pct.s tillægget m.v.) (lovforslag nr.  

 L 63), hvorved der foreslås en forenkling af reglerne om modregning af  

 underskud.
Til nr. 6 Med mindre sproglige justeringer - men uden indholdsmæssige  

 ændringer - foreslås det af overskuelighedshensyn at overføre den regel, der  

 er foreslået i forslag til lov om beskatning ved dødsfald (dødsboskatteloven)  

 (lovforslag nr.
L 90) § 52, stk. 4, til konkursskatteloven, således at  

 reglerne om fastlæggelsen af konkursindkomstens tidsmæssige omfang alle  

 findes i konkursskatteloven.
 Til nr. 7 og 8 Ændringsforslagene indebærer en sammenfatning af reglerne i  

 den foreslåede § 13 F, stk. 1, 2 og 4, idet det samtidig tydliggøres, at  

 fremførselsberettigede, uudnyttede underskud, enten i form af underskud hos  

 den pågældende selv eller i form af overførte underskud fra afdødes  

 ægtefælle, jf. den foreslåede § 13 F, stk. 5, der bliver stk. 3, alene kan  

 fradrages i konkursindkomsten.
 Til nr. 9 og 10 Der er tale om en konsekvensændring som følge af  

 ændringsforslagene under nr. 7 og 8.
 Til nr. 11 Der er tale om en konsekvensændring dels som følge af  

 ændringsforslaget om at ophæve § 52, stk. 3, i den foreslåede dødsboskattelov  

 dels som følge af ændringsforslaget om, at reglen i den foreslåede  

 dødsboskattelovs § 52, stk. 4, overføres til konkurskatteloven, jf.  

 bemærkningerne til nr. 6.
 Til nr. 12 Der er tale om en konsekvensændring som følge af, at  

 værdiansættelser ikke længere kan påklages i det ligningsmæssige klagesystem.
 Til nr. 13 Det foreslås præciseret, at lovforslagets regler om dødsfald  

 ikke kun angår indkomstskat, men tillige visse afgiftskrav samt momskrav.
Til nr. 14 Det foreslås, at der indføres en overgangsregel i forbindelse  

 med modregning af underskud i virksomhedsordningen fra tidligere indkomstår i  

 konkursindkomst. Ændringsforslaget er en konsekvens af de ændringer i  

 virksomhedsskattelovens § 13, der er foreslået ved § 1, nr. 7, i forslag til  

 lov om ændring af forskellige skattelove. (Forenkling af  

 virksomhedsordningen, afskaffelse af 25 pct.s tillægget m.v.) (lovforslag nr.  

 L 63), hvorved der foreslås en forenkling af reglerne om modregning af  

 underskud.
Efter det nævnte lovforslag skal underskud i virksomhedsordningen,  

 der fremføres til senere indkomstår, fremføres uden for virksomhedsordningen  

 efter personskattelovens almindelige regler.
De foreslåede regler i  

 virksomhedsskattelovens § 13 skal som hovedregel have virkning fra og med  

 indkomståret 1997, jf. § 7, stk. 2, i det nævnte lovforslag.
Visse  

 skattepligtige kan dog vælge først at anvende de ændrede regler fra og med  

 indkomståret 1998. De foreslåede modregningsregler i virksomhedsskatteloven  

 vil i en overgangsperiode kunne begrænse adgangen til at fremføre  

 virksomhedsunderskud fra tidligere indkomstår til modregning i  

 konkursindkomst.
Formålet med de foreslåede regler i stk. 4 er derfor at  

 sikre, at underskud i virksomhedsordningen fra tidligere indkomstår også vil  

 kunne modregnes i konkursindkomst i indkomstårene 1997 eller 1998 efter de  

 hidtil gældende regler.
Jacob Buksti (S) nfmd.
Dorte Dinesen (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kim Behnke (FP) Dansk Folkeparti havde ikke medlemmer i udvalget.
Ændringsforslag Af skatteministeren:
 Til § 17 15) Nr. 6 affattes således:
»6. § 22, stk. 3, ophæves.« 16) Nr. 28 affattes således:
»28. §§ 101-106, § 108 og §§ 111-113  

 ophæves.« Til § 28 17) Nr. 9 affattes således:
»9. I § 13, stk. 3, 2. pkt., og stk. 4, 1. og  

5. pkt., ændres »§§ 6 a, 7 og 8« til: »§§ 6 a og  

 7«.' 18) Nr. 12 og 13 udgår.
 Til § 29 19) I den under nr. 4 foreslåede § 6 B  

 ændres »§ 6 B« til: »§ 6 C«.
 20) I den under nr. 6 foreslåede ændring af § 21, 2.  

 pkt., ændres »indkomst- og formueskat« til:  

 »indkomstskat«.
 Til § 36 21) Nr. 1 affattes således:
»1. Kapitel 6 og § 22 b, stk. 7, 8. og 9.  

 pkt., ophæves.« Bemærkninger Til nr. 15-21 Alle de foreslåede ændringer er tekniske konsekvensændringer  

 som følge af, at forslag til lov om ændring af forskellige skattelove.  

 (Forenkling af virksomhedsordningen, afskaffelse af 25 pct.s tillægget m.v.)  

 (L 63) og forslag til lov om ændring af forskellige skattelove, lov om  

 tilskud til afvikling af studiegæld og om eftergivelse af studiegæld og lov  

 om kommunal indkomstskat. (Ændringer som følge af afskaffelse af  

 formueskatten m.v.) (L 88) forventes vedtaget før nærværende lovforslag.
 Til nr. 15 Der er tale om en konsekvensændring som følge af, at  

 kildeskattelovens § 22, stk. 4, foreslås ophævet ved § 9, nr. 3, i forslag  

 til lov om ændring af forskellige skattelove, lov om tilskud til afvikling af  

 studiegæld og om eftergivelse af studiegæld og lov om kommunal indkomstskat.  

 (Ændringer som følge af afskaffelse af formueskatten m.v.) (L 88).
 Til nr. 16 Der er tale om en konsekvensændring som følge af, at  

 kildeskattelovens § 109 og § 110, foreslås ophævet ved § 9, nr. 3, i forslag  

 til lov om ændring af forskellige skattelove, lov om tilskud til afvikling af  

 studiegæld og om eftergivelse af studiegæld og lov om kommunal indkomstskat.  

 (Ændringer som følge af afskaffelse af formueskatten m.v.) (L 88).
 Til nr. 17 Der er tale om en konsekvensændring som følge af, at  

 personskattelovens § 13, stk. 4, foreslås ændret ved § 4, nr. 4, i forslag  

 til lov om ændring af forskellige skattelove. (Forenkling af  

 virksomhedsordningen, afskaffelse af 25 pct.s tillægget m.v.) (L 63).
 Til nr. 18 Der er tale om en konsekvensændring som følge af, at  

 personskattelovens § 19, stk. 2-8, foreslås ophævet ved § 15, nr. 3, i  

 forslag til lov om ændring af forskellige skattelove, lov om tilskud til  

 afvikling af studiegæld og om eftergivelse af studiegæld og lov om kommunal  

 indkomstskat. (Ændringer som følge af afskaffelse af formueskatten m.v.) (L  

 88).
 Til nr. 19 Der er tale om en konsekvensændring som følge af forslaget om  

 at indsætte en § 6 B i skattekontrolloven ved § 18, nr. 11, i forslag til lov  

 om ændring af forskellige skattelove, lov om tilskud til afvikling af  

 studiegæld og om eftergivelse af studiegæld og lov om kommunal indkomstskat.  

 (Ændringer som følge af afskaffelse af formueskatten m.v.) (L 88).
 Til nr. 20 Der er tale om en konsekvensændring som følge af den foreslåede  

 ændring af skattekontrollovens § 21 i § 18, nr. 20, i forslag til lov om  

 ændring af forskellige skattelove, lov om tilskud til afvikling af studiegæld  

 og om eftergivelse af studiegæld og lov om kommunal indkomstskat. (Ændringer  

 som følge af afskaffelse af formueskatten m.v.) (L 88).
 Til nr. 21 Der er tale om en konsekvensændring som følge af, at  

 virksomhedsskattelovens § 22 b, stk. 7, foreslås ændret ved § 1, nr. 13, i  

 forslag til lov om ændring af forskellige skattelove. (Forenkling af  

 virksomhedsordningen, afskaffelse af 25 pct.s tillægget m.v.) (L 63).
