Disciplinærnævnets afgørelse ændres til  

 advarsel Den 11. april 1997 afsagde Revisornævnet i sagen j. nr. 95-85.413 -  

 Bjørn Riise mod statsautoriseret revisor Jørn Schmidt  

 sålydende Revisorskik  

 Tilsidesat pligter KENDELSE:
 Ved kendelse afsagt den 15. juni 1995 af  

 Disciplinærnævnet for Statsautoriserede Revisorer (sag nr.  

 S-9/1993) blev statsautoriseret revisor Jørn Schmidt på baggrund  

 af en klage fra Bjørn Riise pålagt en bøde på 5.000  

 kr. for at have tilsidesat de pligter, stillingen som revisor  

 medfører.
 Disciplinærnævnet fandt ham skyldig i  

 tilsidesættelse af sine pligter som revisor ved ikke at have  

 efterkommet klagerens anmodning om yderligere specifikation, jf.  

 bekendtgørelse nr. 779 af 21. november 1990 § 4, stk. 3, samt i en  

 selvstændig tilsidesættelse af god revisorskik ved i indlæg  

 til nævnet at have fremsat grove og utilbørlige udtalelser  

 vedrørende personer, som ikke var part i sagen.
Ved skrivelse af 19. september 1995 har indklagede i  

 medfør af lov om statsautoriserede revisorer § 18 b rettidigt indbragt  

 kendelsen for Revisornævnet med påstand om frifindelse Klager er ved Revisornævnets skrivelse af 7.  

 november 1995 opfordret til at fremkomme med en udtalelse, jf. § 7, stk. 1, i  

 bekendtgørelse om Revisornævnet.
Sagen er behandlet på et møde i  

 Revisornævnet den 13. marts 1997 med deltagelse af formanden og 4  

 medlemmer, jf. lov om statsautoriserede revisorer § 19, stk. 3, 1. pkt.
Sagen  

 har tidligere været berammet, men er blevet udsat på foranledning  

 af indklagede.
 Indklagede har i sin indbringelsesskrivelse af 19.  

 september 1995 anført:
" ad 1.: Klagepunkt 3:
 Vi har - som nævnt - her på kontoret  

 ikke på nogen som helst måde haft opfattelsen af, at det man har  

 ønsket fra klagers side, er en udskrift af vort  

 time/sagsregnskab.............
Det var iøvrigt heller ikke det, klager var  

 interesseret i ved den udgående fogedforretning, fordi formålet  

 med denne fogedforretning, var naturligvis ikke at få de bilag, som  

 Bjørn Riise allerede havde modtaget retur, men eet, hvad jeg vil  

 tillade mig at kalde, desperat forsøg på at få fat i vore  

 arbejdspapirer, herunder kladdemateriale og grønne ark.
Resultatet af  

 fogedforretningen var som bekendt, at Bjørn Riise kun fik fotokopier  

 af fotokopier, vi havde taget af Bjørn Riise's materiale, og som  

 indgik i vore arbejdspapirer, som dokumentation......
 Jeg kan iøvrigt tilføje, at vi ikke på  

 nogen som helst måde havde haft indvendinger mod at udlevere en  

 udskrift af vort  

 time/sagsregnskab...........................................................
Det er således vor opfattelse, at  

 Disciplinærnævnet har fejlfortolket bemærkningerne, der er  

 anført i klagers skrivelse af 24. oktober 1993, og derfor har jeg  

 naturligvis ikke kommenteret noget som helst om time/sagsregnskabet, fordi  

 hverken jeg, eller revisor Pia Nielsen, på noget tidspunkt har haft  

 opfattelsen af, at det var et udskrift af time/sagsregnskabet, klageren  

 ønskede.
Derimod har både Pia Nielsen og jeg den helt klare  

 opfattelse, at det var en kopi af de materialer vi arbejdede med, klageren  

 ønskede at få udleveret.
 Vi underbygger vor påstand om, at det sagen har  

 drejet sig om, og det klager har ønsket udleveret, er "produkterne",  

 ved at henvise til klagers skrivelse/telefax af 11. oktober 1993 (bilagAS),  

 hvor der udelukkende rykkes for regnskaber samt skrivelse/telefax af 15.  

 oktober 1993, der vedlægges som sagens bilag AT Såvidt jeg kan  

 se, er bilag AT ikke fremlagt i sagen.
 I svarskriftet anmoder man således heller ikke om  

 udskrift af time/sagsregnskab, og klager henviser heller ikke på anden  

 vis til Faktureringsbekendtgørelsen.
Dertil kan jeg så tilføje, at os bekendt, har  

 sagsøgtes advokat (klagers advokat) fortsat ikke udfærdiget  

 endeligt svarskrift med tilhørende bilag i sagen.
Men derimod er sagen  

 blevet udsat på det svarskrift, og derfor har vi endnu ikke fået  

 fremlagt udskrift af vort time/sagsregnskab.
Vor advokat har ønsket at  

 afvente det endelig svarskrift, inden vi fremlagde yderligere  

 dokumentation.
Det fremgår således meget tydeligt, at det,  

 der har været diskussionsemnet, og det fremgår jo ligeledes meget  

 tydeligt, hvis man læser klagers mange breve igennem, det er, at klager  

 ønsker at få udleveret "produkterne", og de produkter er jo for  

 ham de færdige regnskaber/indkomst- & formueopgørelser for  

 de omtalte indkomstår.
Det er ikke på noget tidspunkt  

 drøftet, at klager ønskede at få tilsendt udskrift af  

 time/sagsregnskabet, eller at der på anden måde er drøftet  

 noget med hensyn til Faktureringsbekendtgørelsen.
 Der findes ikke et eneste sted i den jo så ret  

 omfattende korrespondance, hvor der er anmodet om udskrift af  

 time/sagsregnskab, timespecifikationer, beskrivelse af det udførte  

 arbejde, og/eller henvisninger til Faktureringsbekendtgørelsen.
Det er derfor min helt klare opfattelse, at  

 Disciplinærnævnet har misfortolket diskussionsemnerne som vi har  

 haft med klager.
Jeg vil derfor gentage, at vi her på kontoret, i hvert  

 fald ikke på nogen måde har haft opfattelse af, at det, der har  

 været ønsket, har været udskrift af vort  

 time/sagsregnskab, men udelukkende som tidligere anført gentagne  

 gange, de "produkter", som vi skulle producere, og d.v.s indkomst- &  

 formueopgørelser/regnskaber, skatteberegninger, selvangivelser  

 m.v.
 Derfor må jeg på det kraftigste afvise, at jeg  

 har tilsidesat mine pligter m.h.t. at nægte at udlevere en udskrift af  

 time/sagsregnskabet, ligesom jeg helt klart må tilkendegive, at jeg  

 netop i mit svar af 28. februar 1994 til Disciplinærnævnet har  

 anført de bemærkninger, som er citeret ovenfor, p.g.a. vi  

 opfattede og fortsat opfatter klagers "ønske" som en anmodning om  

 udlevering af en kopi af "produkterne".
Jeg vil gentage, at havde klager anmodet om en udskrift af  

 time/sagsregnskabet, var det blevet ham tilsendt.
Der er ikke i et eneste  

 brev anført, at man har ønsket time/sagsregnskabet, og heller  

 ikke en specifikation af den forbrugte tid.
Det man har ytret ønske  

 om, har været, og er opfattet af os på den vis, at man  

 ønskede at få kopier af det udarbejdede regnskabsmateriale,  

 grønne ark, vore arbejdspapirer m.v. (produkterne). Det er ligeledes  

 vor opfattelse, som tidligere omtalt, at det også var formålet  

 med den udgående fogedforretning...
 ad 2.: FSR:
Derfor mener jeg mig fuldt berettiget til at  

 kommentere FSR og den tidligere formand i denne sag, da FSR jo frivilligt er  

 indtrådt som part i sagen, og man kan faktisk sige, at FSR har  

 pådraget sig et organisationsansvar.
Hvis man fra FSR's side havde  

 forholdt sig saglig i denne sag, havde jeg naturligvis ikke anført de  

 bemærkninger, som er anført i mit svar af 28. februar 1994. Mine  

 bemærkninger er derfor fuldt ud berettigede.
En bemærkning om, at  

 jeg ikke var medlem, og at FSR derfor ikke kunne hjælpe, havde jo  

 været fuldt tilstrækkelig og samtidig også saglig, men FSR  

 ønskede jo tilsyneladende at "puste til ilden", gøre sig  

 interessant og muligvis også at påvirke  

 klager............................................................
Det er korrekt, at jeg ikke har høje tanker om FSR,  

 men det er der mange andre i den danske befolkning, der ikke har! Som  

 tidligere anført i denne sag, har jeg i årevis kritiseret  

 Foreningen af Statsautoriserede Revisorer under mit medlemskab, og herunder  

 kritiseret foreningens passivitet og manglende lyst til at gøre noget  

 ved de kritisable ting.
I betragtning af, at der siden min kritik har  

 været den ene skandale-sag efter den anden, og også efter denne  

 sags start, og efter min skrivelse af 28. februar 1994. De statsautoriserede  

 revisorer er jo igen kommet meget uheldigt i søgelyset, og denne gang  

 i forbindelse med FSR's medlemmers deltagelse, på den ene eller anden  

 måde, i selskabstømninger.........................
 ad 3.: Afsluttende bemærkninger:
Da jeg ikke mener, at jeg på nogen som helst  

 måde, har tilsidesat god revisorskik, bl.a. p.g.a. at jeg mener, at  

 klienters eller tidligere klienters breve bør udformes på en  

 måde, så det ikke for os bliver en gættekonkurrence for at  

 finde ud af, hvordan indholdet skal fortolkes, og da jeg mener, at FSR selv  

 har gjort sig til part i sagen, og da der er en grundlovssikret  

 ytringsfrihed, hvorfor jeg lovligt kan tage til genmæle og forsvare mig  

 mod urigtige, useriøse og uvederhæftige beskyldninger, vil jeg  

 fastholde, at jeg ikke har tilsidesat god revisorskik, og således  

 heller ikke pådraget mig et  

 disciplinæransvar........................." Indklagede har ved 4 yderligere indlæg uddybet sine  

 bemærkninger i indbringelsesskrivelsen af 19. september 1995. Med sit  

 seneste indlæg af 18. september 1996 har indklagede fremsendt en kopi  

 af et brev, han angiveligt har tilsendt klager den 20. december 1993 bilagt  

 bl.a. time-/sagsregnskaber for perioden indtil 30. juni 1993 og for perioden  

 fra 1. juli til 30. november 1993.
 I et indlæg af 7. februar 1996 har indklagede  

 vedrørende spørgsmålet om hans udtalelser om Foreningen  

 af Statsautoriserede Revisorer og dertil knyttede personer bl.a.  

 anført:
 "Som jeg tidligere har gjort opmærksom på, jeg  

 mener, at det er berettiget, at jeg tager til genmæle, når der i  

 en sag frembringes og citeres forskellige oplysninger, som angiveligt kommer  

 fra Foreningen af Statsautoriserede Revisorer.
Iøvrigt er det min opfattelse, at  

 Disciplinærnævnet slet ikke er bemyndiget til at give en  

 bøde for de fremsatte udtalelser, idet det sådan set er  

 irrelevant, idet det anføres i Erhvervs- og Selskabsstyrelsens  

 Bekendtgørelse nr. 841, 21. oktober 1993, § 1, at:  

"Disciplinærnævnet behandler klager over, at en  

 statsautoriseret revisor ved udøvelse af sin virksomhed har tilsidesat  

 de pligter, som stillingen medfører.
Klager over en revisors vederlag  

 samt kollegiale sager kan ikke indbringes for  

 Disciplinærnævnet"......................................" Klagers advokat har i skrivelse af 25. januar 1996  

 anført:
" Der henvises til tidligere redegørelser,  

 sagsfremstilling og bilag m.v. ved sagens behandling for  

 Disciplinærnævnet, idet Bjørn Riise fuldt ud fastholder i  

 indlæggene til Disciplinærnævnet anførte  

 påstande og anbringender samt den tidligere anførte  

 sagsfremstilling.
Disse påstande og anbringender samt sagsfremstilling  

 m.v. fastholdes således fuldt ud for Revisornævnet." Klagers advokat gav møde i sagen.
 Indklagede gav ikke møde, men har i  

 telefax-skrivelse af 12. marts 1997 meddelt, at han er forhindret på  

 grund af helbredsmæssige problemer.
 Han har accepteret, at sagen bliver afgjort på det  

 foreliggende, skriftlige grundlag.
 Den med indklagedes seneste indlæg fremsendte  

 skrivelse af 20. december 1993 til klageren blev ved mødet forelagt  

 klagers advokat, som udtalte, at skrivelsen aldrig var modtaget af  

 klager.
 Revisornævnets bemærkninger:
 Ad klagepunkt 1:
Revisornævnet tiltræder, at der ikke er  

 grundlag for at antage, at indklagede efter fogedforretningen den 10. februar  

 1994 har tilbageholdt dokumenter og andet bilagsmateriale, der  

 tilhører klageren.
Sagens oplysninger giver ikke Revisornævnet  

 mulighed for at fastslå, at klageren ikke den 7. april 1993 fik alt sit  

 materiale tilbageleveret, idet det ikke mod indklagedes benægtelse kan  

 lægges til grund, at det ved fogedforretningen forefundne omfattede  

 originaldokumenter.
 Som følge heraf stadfæster  

 Revisornævnet, at indklagede er frifundet for dette klagepunkt.
 Ad klagepunkt 2:
 Af de i Disciplinærnævnets kendelse  

 anførte grunde stadfæstes frifindelsen af indklagede.
 Ad klagepunkt 3:
 Revisornævnet tiltræder, at klagen over  

 indklagedes honorarkrav falder uden for disciplinærsystemets  

 kompetence.
 Af de af Disciplinærnævnet herom  

 anførte grunde tiltræder Revisornævnet, at klagerens  

 anmodning i skrivelse af 24. oktober 1993 burde have givet indklagede  

 anledning til at tilsende klageren time-sags-regnskabet, jf.  

 bekendtgørelsen om faktureringsregler § 4, stk. 3.
 Den med indklagedes seneste indlæg af 18. september  

 1996 til Revisornævnet fremsendte skrivelse af 20. december 1993 til  

 klageren findes ikke at burde føre til andet resultat, hvorfor  

 Disciplinærnævnets kendelse stadfæstes vedrørende  

 dette klagepunkt.
 Ad klagepunkt 4:
 Af de grunde, som er anført af  

 Disciplinærnævnet, stadfæstes frifindelsen af  

 indklagede.
 Revisornævnet tiltræder  

 Disciplinærnævnets vurdering, hvorefter indklagedes sprogbrug og  

 omtale i sine indlæg af navngivne personer, foreninger og institutioner  

 må karakteriseres som grov, utilbørlig og helt overflødig  

 for behandlingen af sagen.
 Udtalelserne kan imidlertid ikke anses for at være  

 fremsat af indklagede i forbindelse med udøvelsen af hvervet som  

 revisor.
 Revisornævnet finder det derfor rettest at tage  

 indklagedes påstand om at ophæve den indbragte kendelses  

 bestemmelse om, at dette forhold udgør en selvstændig  

 tilsidesættelse af god revisorskik, til følge, jf. lov om  

 statsautoriserede revisorer § 18, stk. 3, 1. pkt.
 Som følge af det anførte ændres den  

 ikendte sanktion til en advarsel.
 I medfør af bekendtgørelsen om  

 Revisornævnet § 11, stk. 3, er det bestemt, at kendelsen skal  

 offentliggøres.
 Thi bestemmes:
 Disciplinærnævnets kendelse ændres  

 således, at statsautoriseret revisor Jørn Schmidt tildeles en  

 advarsel.
