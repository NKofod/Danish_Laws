 I medfør af § 3 og § 12, stk. 4, i lov om pristalsreguleret  

 alderdomsforsikring og alderdomsopsparing, jfr. lovbekendtgørelse nr. 16 af  

 12. januar 1972, fastsættes herved efter stedfunden forhandling med  

 handelsministeren følgende regler for gennemførelsen af denne lovs  

 bestemmelser for så vidt angår indekskontrakter på forsikringsbasis:
§ 1.  Indekskontrakter på forsikringsbasis kan i tiden  

 1. april 1957 til og med 24. november 1971 oprettes i danske  

 livsforsikringsselskaber - herunder pensionsforsikringsselskaber - og i  

 Statsanstalten for livsforsikring.
Indekskontrakter kan endvidere i samme  

 tidsrum oprettes i udenlandske livsforsikringsselskaber, der driver  

 virksomhed her i landet, såfremt selskabernes forsikringsbetingelser og  

 beregningsgrundlag er godkendt af henholdsvis handelsministeren og  

 forsikringsrådet. (I det følgende betegnes de nævnte livsforsikringsselskaber  

 og Statsanstalten for livsforsikring sammenfattende som  

 »forsikringsselskaber«).
 Stk. 2.  Enhver indekskontrakt skal under iagttagelse af  

 de nedenfor givne bestemmelser oprettes i tilknytning til livrente eller  

 annuitetsforsikring tegnet i et forsikringsselskab - for udenlandske  

 selskabers vedkommende tegnet gennem det herværende generalagentur - idet de  

 til indekskontraktens opfyldelse nødvendige ind- og udbetalinger skal  

 omfattes af præmiebetaling og ydelser i henhold til policen for en sådan  

 forsikring.
§ 2.  Indekskontrakter kan oprettes af personer, der  

 på oprettelsestidspunktet er fyldt 18 år, men endnu ikke er fyldt 57 år.
En  

 person kan være interessent i indtil i alt 6 indekskontrakter, idet både  

 kontrakter oprettet på forsikringsbasis og kontrakter oprettet på  

 opsparingsbasis medregnes.
§ 3.  Indekskontrakter oprettes ved en  

indeksaftale mellem interessenten og forsikringsselskabet.
En  

 indeksaftale kan omfatte enten een indekskontrakt eller flere i samme  

 kalenderår oprettede indekskontrakter, for så vidt disse vedrører samme  

 udbetalingsperiode, jfr. § 9, stk. 1.
Stk. 2.  Indeksaftalen skal have en af økonomi- og  

 budgetministeriet godkendt form.
Interessenten modtager en genpart af  

 aftaledokumentet, medens en anden genpart beror i forsikringsselskabet sammen  

 med originalen, indtil denne indsendes til økonomi- og budgetministeriet,  

 jfr. § 8, stk. 1.
 Stk. 3.  Ved aftalens indgåelse skal interessenten som  

 aldersbevis fremlægge fødselsattest eller anden bevislighed, der kan  

 sidestilles hermed.
 Stk. 4.  Indekskontrakter er stempelfri.
§ 4.  Den forsikringspolice, hvortil en eller flere  

 indekskontrakter knyttes, skal opfylde følgende betingelser. a)  

 Forsikringspolicen skal omfatte en alderdomsforsikring for  

 indekskontrakternes interessent i form af en livrente eller en annuitetsforsikring eller en  

 kombineret annuitetsforsikring og livrente, som fra indekskontrakternes  

 oprettelse har indbetalingsperiode og udbetalingsperiode fælles med  

 indekskontrakterne.
Alderdoms-forsikringen kan være kombineret med  

 invaliderente for interessenten og adgang til præmiefritagelse ved  

 invaliditet samt med enke- og børnepension.
Samtlige forsikringer skal i  

 øvrigt opfylde de i skattelovgivningen på indekskontrakternes  

 oprettelsestidspunkt opstillede betingelser for at opnå fuldt fradrag af  

 præmierne ved opgørelse af den skattepligtige indkomst.
 dækket af den i henhold til policen foretagne præmiebetaling til  

 alderdomsforsikring - betalt af interessenten eller interessentens  

 arbejdsgiver - ligesom de til opfyldelse af indekskontrakterne krævede  

 udbetalinger skal være dækket afalderdomsforsikringsydelse til interessenten.  

 Fritagelse i henhold til policen for præmiebetaling i tilfælde af invaliditet  

 skal anses som lig med præmiebetaling.
 »I henhold til aftale af (dato), jfr vedlagte genpart, omfattes  

 nærværende forsikring af lov om pristalsreguleret alderdomsforsikring og  

 alderdomsopsparing.
Den forsikrede kan ikke overdrage, pantsætte eller på anden måde råde over  

 den ham i henhold til policen tilkommende ret.« § 5.  Indekskontrakter, der oprettes i samme  

 kalenderår, skal alle have samme årlige grundbeløb for de af  

 kontrakterne omfattede udbetalinger.
Det årlige grundbeløb andrager for  

 indekskontrakter oprettet i:
 § 6.  En indekskontrakt skal vedrøre indbetalinger  

 løbende fra kontraktens oprettelse til interessentens fyldte 67. år.  

 Indbetalingerne skal foretages en eller flere gange årligt i henhold til den  

 forsikringspolice, hvortil indekskontrakten er knyttet. Ændring af  

 indbetalingsterminer ifølge policen fra flere til færre gange årligt kan kun  

 ske med et halvt års varsel, medmindre ændringen skyldes indtrædelse i en  

 obligatorisk pensionsordning.
Stk. 2.  For de af en indekskontrakt omfattede  

 indbetalinger skal fastsættes størrelsen af en årlig grundpræmie.
Den  

 årlige grundpræmie beregnes som det beløb, der ved indbetaling til  

 forsikringsselskabet hvert år i indbetalingsperioden for vedkommende  

 indekskontrakt ved anvendelse af det på oprettelsestidspunktet gældende  

 beregningsgrundlag ville berettige til udbetaling af 1/12 af kontraktens  

 årlige grundbeløb hver måned i den aftalte udbetalingsperiode, jfr. § 9, stk.  

 1.
 Stk. 3.  Til opfyldelse af en indekskontrakt skal der  

 hvert kalenderår i kontraktens indbetalingsperiode til forsikringsselskabet  

 foretages indbetalinger svarende på årlig basis til den årlige grundpræmie  

 gange forholdet mellem den for indbetalingsåret gældende pristalsregulerede  

 ydelse, jfr. § 14, stk. 3, og det for vedkommende indekskontrakt fastsatte  

 grundbeløb.
 Stk. 4.  De i et kalenderår på en police forfaldne  

 præmier, der omfattes af en indekskontrakt, anses i forhold til  

 indekskontrakten som forfaldne ved udgangen af kalenderåret.
Stk. 5.  De som følge af pristalsreguleringen forøgede  

 indbetalinger medfører forøgelse af de til indekskontraktens opfyldelse  

 krævede udbetalinger (eksklusive bonus) i overensstemmelse med de på de  

 respektive forøgelsestidspunkter gældende beregningsgrundlag.
Ved formindsket  

 indbetaling formindskes de til indekskontraktens opfyldelse krævede  

 udbetalinger ved nedsættelse af den eller de senest tilkomne forøgelser heri,  

 subsidiært i de til grundbeløbet svarende udbetalinger.
 Stk. 6.  Når de af en indekskontrakt krævede  

 indbetalinger i henhold til policen helt eller delvis indbetales af  

 interessentens arbejdsgiver, kan der, hvis policen indeholder bestemmelse  

 herom, og hvis indekskontraktens oprettelsesaftale af interessenten er  

 påtegnet eller vedlagt erklæring herom, til arbejdsgiveren ske udbetaling af  

 bonus.
 Stk. 7.  I indbetalingsperioden kan ingen anden  

 udbetaling af bonus foretages vedrørende den af en indekskontrakt omfattede  

 del af en forsikring.
 § 7.  Når en af en indekskontrakt krævet indbetaling  

 ikke er foretaget senest 1 år efter udgangen af det kalenderår, hvori præmien  

 er forfaldet i henhold til policen, er indekskontrakten bortfaldet.
 § 8.  Inden udgangen af februar måned hvert år  

 indsender forsikringsselskaberne til økonomi- og budgetministeriet  

 oprettelsesdokumenterne for de indeksaftaler, der pr. 1. januar samme år  

 bestod i vedkommende forsikringsselskab, og som er oprettet af interessenter,  

 for hvem 1. udbetaling i henhold til indekskontrakterne skal finde sted i det  

 påfølgende kalenderår.
 Stk. 2.  Efter forhandling mellem økonomi- og  

 budgetministeriet, Statsanstalten for livsforsikring og Assurandør-Societetet  

 kan den under stk. 1 nævnte fremgangsmåde ændres, således at indsendelse af  

 aftaledokumenter helt eller delvis erstattes med indsendelse af fortegnelser  

 over de pågældende indeksaftaler, ligesom opgørelsestidspunkter og  

 indsendelsesfrister kan ændres efter forhandling mellem de nævnte parter.  

 Fortegnelserne skal udfærdiges i en af økonomi- og budgetministeriet godkendt  

 form.
§ 9.  En indekskontrakt skal vedrøre udbetalinger  

 løbende fra interessentens fyldte 67. år.
Disse udbetalinger skal fortsætte,  

 indtil de afbrydes enten af interessentens død eller af udløbet af en  

aftalt udbetalings periode på 10 år eller derover.
Dersom den aftalte  

 udbetalingsperiode er længere end 15 år, skal derefter forfaldende  

 udbetalinger være betinget af, at interessenten er i live på forfaldsdagen.  

 De for den enkelte indekskontrakt gældende bestemmelser om  

 udbetalingsperioden skal fastsættes i kontrakten.
Stk. 2.  Udbetalinger, der omfattes af en  

 indekskontrakt, skal i forhold til indekskontrakten forfalde månedligt, idet  

 den første udbetaling forfalder den 1. dag i måneden efter interessentens  

 fyldte 67. år.
Udbetalingerne til interessenten kan foretages i henhold til  

 policen enten månedligt eller i en eller flere samlede udbetalinger årligt.  

 Påbegyndelse af udbetalingerne kan udskydes i henhold til bestemmelserne i §  

 11.
Stk. 3.  Indekskontraktens interessent er i medfør af  

 indekskontrakten berettiget til månedlige udbetalinger dels af de i § 5, jfr.  

 § 6, stk. 5 nævnte beløb, dels af en til hver udbetaling svarende del af den  

 i indbetalingsperioden tilskrevne bonus.
Den bonus, der vedrører tiden efter  

 udbetalingsperiodens begyndelse, kan i henhold til derom truffet bestemmelse  

 anvendes til forøgelse af de forfaldende udbetalinger, eventuelt til  

 udbetaling til interessentens arbejdsgiver, jfr. § 6, stk. 6, eller til  

 forlængelse af udbetalingsperioden.
 § 10.  Staten yder månedlige indekstillæg til  

 udbetalinger under indekskontrakter under forudsætning af, at interessenten  

 på udbetalingernes forfaldstidspunkter er berettiget til at oppebære dansk  

 folkepension, og at han i øvrigt opfylder de i loven og nærværende  

 bekendtgørelse angivne betingelser.
 Stk. 2.  Selv om de sidst forfaldende præmier indbetales  

 efter den aftalte udbetalingsperiodes begyndelse, ydes der indekstillæg til  

 de fra udbetalingsperiodens begyndelse forfaldende beløb.
 § 11.  De månedlige udbetalinger - herunder  

 indekstillæg - til en interessent, der ved udgangen af måneden forud for 67  

 års fødselsdagen er i restance med indbetaling i henhold til en indeksaftale,  

 udskydes til samlet udbetaling i den 2. måned efter, at restancen rettidigt  

 er afviklet.
 Stk. 2.  Såfremt interessenten ikke senest i måneden  

 forud for den måned, hvori han fylder 67 år, i vedkommende forsikringsselskab  

 har forevist dels personnummerbevis, dels folkepensionsbevis eller anden  

 bevislighed for, at han er berettiget til at oppebære dansk folkepension  

 udskydes udbetaling af indekstillæg til samlet udbetaling i den 2. måned  

 efter at nævnte bevisligheder er tilvejebragt.
 Stk. 3.  De af staten tilbageholdte indekstillæg  

 forrentes ikke i udskydelsesperioden.
 Stk. 4.  Interessenter, der mister retten til at  

 oppebære dansk folkepension, er pligtige at give vedkommende  

 forsikringsselskab meddelelse herom.
 § 12.  Forsikringsselskaberne indsender inden udgangen  

 af hver måned en opgørelse til økonomi- og budgetministeriet over, hvilke  

 beløb der i den påfølgende måned kræves til udbetaling af indekstillæg.  

 Beløbene vil derefter blive anvist til de pågældende forsikringsselskaber.
 § 13.  Ydelse af indekstillæg på ikke ophævede  

 indekskontrakter fortsætter, så længe der fra forsikringsselskabet derudover  

 kan udbetales fuld månedlig ydelse i henhold til § 5. jfr. § 6, stk. 5; dog  

 bortfalder retten til indekstillæg altid samtidig med, at interessentens ret  

 til at oppebære dansk folkepension ophører.
 § 14.  Det af staten ydede månedlige  

 indekstillæg er ens for alle måneder i et kalenderår for alle  

 indekskontrakter, der er oprettet i et givet kalenderår af personer med samme  

 fødselsår.
 Stk. 2.  Indekstillægget beregnes på grundlag af den i §  

 6, stk. 2, i lov om pristalsreguleret alderdomsforsikring og  

 alderdomsopsparing - jfr. lovbekendtgørelse nr. 16 af 12. januar 1972 -  

 nævnte, til det 67. år opsatte livsvarige livrente, idet det ved beregningen  

 forudsættes: at forsikringen tegnes på interessentens fødselsdag i  

 oprettelsesåret, at forsikringen tegnes med helårlig præmie, at udbetaling af  

 livrenten sker fra interessentens 67 års fødselsdag i forudbetalte månedlige  

 rater, og at forsikringen tegnes af en mand.
 Stk. 3.  Den månedlige pristalsregulerede ydelse  

 udgør 1/12 af den årlige pristalsregulerede ydelse, som i hvert  

 kalenderår udgør 500 kr. gange forholdet mellem reguleringspristallet pr.  

 juli i det foregående kalenderår og reguleringspristallet pr. juli 1956. Ved  

 beregningen anvendes det af Danmarks Statistik offentliggjorte  

 reguleringspristal med basis januar 1971. forholdet mellem  

 reguleringspristallet pr. juli i det foregående kalenderår og  

 reguleringspristallet pr. juli 1956. Ved beregningen anvendes det af Danmarks  

 Statistik offentliggjorte reguleringspristal med basis januar 1971. Det  

 hertil svarende pristal pr. juli 1956 fastsættes til 56,6. Den år lige  

 pristalsregulerede ydelse afrundes til hele kroner, idet ørebeløb under 50  

 bortkastes, medens ørebeløb på 50 og derover forhøjes til nærmeste hele  

 kronebeløb.
 Stk. 4.  Det beløb, hvormed den månedlige  

 pristalsregulerede ydelse i et bestemt kalenderår overstiger den månedlige  

 ydelse eksklusive bonus, hvortil en livrente som ovenfor nævnt ville  

 berettige, udgør det månedlige indekstillæg for vedkommende kalenderår.  

 Dersom den månedlige pristalsregulerede ydelse ikke overstiger nævnte  

 månedlige ydelse eksklusive bonus, ydes der intet indekstillæg.
 § 15.  Interessenten kan ikke overdrage, pantsatte  

 eller på anden måde råde over den ham i henhold til en indekskontrakt  

 tilkommende ret.
§ 16.  Ønsker interessenten et af en indekskontrakt  

 omfattet beløb udbetalt tidligere end hjemlet ved indekskontrakten, må denne  

ophæves.
En indekskontrakt kan ophæves af interessenten under  

 iagttagelse af de i forsikringsselskabet for ophævelse af forsikringer  

 gældende regler.
En aftale, der omfatter en indekskontrakt, der ophæves, må  

 påtegnes om den skete ophævelse.
Stk. 2.  Et forsikringsselskab kan ikke ensidigt ophæve  

 en indekskontrakt.
Dersom selskabet i henhold til forsikringsbetingelserne  

 ophæver den forsikring, hvortil indekskontrakten er knyttet, bortfalder dog  

 indekskontrakten.
 Stk. 3.  En indekskontrakt ophæves altid ved  

 interessentens død.
 § 17.  Økonomi- og budgetministeriet giver i det  

 første i oktober måned hvert år udkommer nummer af Statstidende meddelelse  

 om:
 § 18.  Forsikringsselskaberne afgiver på et af  

 økonomi- og budgetministeriet godkendt skema efter udgangen af hvert  

 kalenderår en opgørelse over de ved årets udgang bestående indekskontrakter.
 § 19.  Bekendtgørelsen har virkning fra den 20. april  

 1972.
 Stk. 2.  Bekendtgørelse nr. 101 af 29. marts 1957 om  

 pristalsreguleret alderdomsforsikring i forsikringsselskaber ophæves.
