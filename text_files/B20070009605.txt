Bekendtgørelse  

 om kartoffelringbakteriose  

1) I medfør af § 1, § 2, §  

 6 og § 13, stk. 3 i lov om planteskadegørere, jf. lovbekendtgørelse nr. 760  

 af  

 29. juni 2006 og efter bemyndigelse fastsættes:
 § 1.  

  

 Det er ikke tilladt at beside eller at håndtere bakteriekulturer af  

  

 Clavibacter michiganensis  

  

 (Smith) Davis  

 et al. ssp  

  

 sepedonicus  

  

 (Spieck &  

 Kotth.) Davis et al. (kartoffelringbakteriose).
 § 2.  

  

 Den, der konstaterer eller har formodning om forekomst af  

 kartoffelringbakteriose, skal straks anmelde dette til Plantedirektoratet med  

 angivelse af findestedet.
 § 3.  

  

 Foreligger en formodning om forekomst af kartoffelringbakteriose,  

 gennemfører Plantedirektoratet de nødvendige undersøgelser med henblik på at  

 afkræfte eller bekræfte formodningen.
 Stk. 2.  

  

 Bygger formodningen  

 på konstaterede synlige symptomer eller på et resultat af en undersøgelse af  

 kartoffelknolde og planter, efter en metode der er fastsat af Det Europæiske  

 Fællesskab, forbyder direktoratet flytning af de kartoffelpartier m.m., der  

 formodes at være smittet, med mindre flytning kan ske uden risiko for  

 spredning  

 af kartoffelringbakteriose.
Stk. 3.  

  

 Direktoratet kan  

 påbyde andre foranstaltninger for at begrænse risikoen for spredning af den  

 formodede forekomst, herunder særlige vilkår for salg og flytning af andre  

 kartofler fra samme produktionssted eller virksomhed.
Foranstaltningerne  

 opretholdes, indtil formodningen om forekomst af kartoffelringbakteriose er  

 afkræftet.
 § 4.  

  

 Bekræftes forekomsten af kartoffelringbakteriose ved en undersøgelse af  

 kartoffelknolde og  planter efter en metode, der er fastsat af Det  

 Europæiske  

 Fællesskab, anses kartoffelpartiet som smittet samt produktionsstedet og  

 avlsarealet som befængte.
Stk. 2.  

  

 Plantedirektoratet  

 afgrænser omfanget af den sandsynlige smitte gennem kontakt før eller efter  

 høst eller ved produktionsmæssig tilknytning til den konstaterede smitte.  

 Øvrige  

 arealer på avlsejendommen, der ikke er erklæret befængt jf. stk. 1 anses som  

 sandsynligvis befængt.
Alle kartofler avlet på det befængte produktionssted  

 vil  

 blive omfattet af afgrænsningen.
Stk. 3.  

  

 Maskiner, redskaber, lagerrum,  

 transportmidler og andet på produktionsstedet eller sorterevirksomheden, der  

 har været i kontakt med et smittet eller sandsynligt smittet parti kartofler,  

 anses som befængte og må ikke anvendes, før de er rengjort og desinficeret  

 med  

 et anerkendt middel.
Emballage kan dog tilintetgøres i stedet.
 Stk. 4.  

  

 På grundlag af  

 udbredelsen af den konstaterede smitte og omfanget af den sandsynlige smitte,  

 jf. stk. 1-3, afgrænser direktoratet et område, hvor smitte kan have bredt  

 sig.  

 Afgrænsningen opretholdes i mindst 3 år efter den sidste konstatering af  

 kartoffelringbakteriose i området.
 § 5.  

  

 Plantedirektoratet undersøger alle kartoffelafgrøder, der er klonalt  

 beslægtede med den smittede afgrøde, for smitte.
 § 6.  

  

 Produktion af planter og kartofler på befængte avlsarealer jf. § 4, stk. 1  

 skal ske efter bestemmelserne i bilag 1, A.
 Stk. 2.  

  

 Produktion af planter og  

 kartofler på sandsynligvis befængte avlsarealer, jf.  

 § 4, stk. 2, skal ske efter bestemmelserne i bilag  

 1, B.
 Stk. 3.  

  

 Maskiner, redskaber,  

 lagerrum, transportmidler, emballage og andet der har været i kontakt med  

 smittet eller sandsynligvis smittet materiale, jf. § 4, stk. 3 må ikke  

 anvendes  

 før de er rengjort og desinficeret efter bestemmelserne i bilag 1, C.  

 Emballage  

 kan dog tilintetgøres i stedet.
 Stk. 4.  

  

 I det afgrænsede område, jf. § 4, stk. 4, må som læggemateriale kun  

 anvendes godkendte læggekartofler, og høstede læggekartofler skal håndteres  

 adskilt fra spise- foder- og industrikartofler.
 Stk. 5.  

  

 Plantedirektoratet gennemfører  

 systematiske undersøgelser af kartoffelknolde m.m. med henblik på at  

 konstatere, om smitten har bredt sig i det afgrænsede område.
 Stk. 6.  

  

 Plantedirektoratet  

 kan påbyde andre nødvendige foranstaltninger til begrænsning af udbredelsen  

 af  

 kartoffelringbakteriose i området.
§ 7.  

  

 Kartoffelknolde og planter, der er konstateret smittet med  

 kartoffelringbakteriose må ikke anvendes som læggemateriale, men skal  

 tilintetgøres under Plantedirektoratets kontrol, Stk. 2.  

  

 Uanset stk. 1 kan  

 Plantedirektoratet tillade, at kartoffelknolde og planter anvendes til  

 andet  

 formål, forudsat at anvendelsen ikke udgør nogen risiko for udbredelse af  

 kartoffelringbakteriose.
 Stk. 3.  

  

 Kartoffelknolde  

 omfattet af afgrænsningen af den sandsynlige smitte, jf. § 4, stk. 2, må ikke  

 anvendes som læggemateriale, men skal efter anvisning fra direktoratet  

 anvendes  

 eller bortskaffes således, at de ikke udgør nogen risiko for udbredelse af  

 kartoffelringbakteriose.
 § 8.  

  

 Avl af kartofler på det befængte produktionssted kan genoptages efter  

 retningslinierne i bilag 1, afsnit A, B eller D, og anvendelse af maskiner  

 m.m.  

 skal ske efter retningslinierne i afsnit C.
 § 9.  

  

 Plantedirektoratet kan efter ansøgning og på nærmere fastsatte betingelser  

 tillade fravigelse af bestemmelserne i § 1, § 4, stk. 2, § 6, § 7 og § 8,  

 hvis  

 formålet er forskning, forsøg eller planteforædling, og fravigelsen ikke  

 skader  

 bekæmpelsen eller skaber risiko for udbredelsen af kartoffelringbakteriose.
 § 10.  

  

 Plantedirektoratet kontrollerer at bestemmelserne i bekendtgørelsen  

 overholdes.
 Stk. 2.  

  

 Efter bestemmelserne i  

 §§ 4 og 5 i lov om planteskadegørere kan direktoratet uden retskendelse og  

 mod  

 forevisning af legitimation foretage eftersyn m.m. af offentlig og privat  

 ejendom og transportmidler, hvor det er nødvendigt for at kontrollere  

 overholdelsen af bekendtgørelsen.
 § 11.  

  

 Overtrædelse af bestemmelserne i § 1, § 2, § 4, stk. 3, § 6, stk. 2, § 7,  

 stk. 1 og 3 og § 8, samt af vilkår, påbud og forbud fastsat af  

 Plantedirektoratet  

 straffes med bøde.
 § 12.  

  

 Bekendtgørelsen træder i kraft den 10. februar 2006.
 Stk. 2.  

  

 Samtidig ophæves  

 bekendtgørelse nr. 10 af 6. januar 1994 om kartoffelringbakteriose.
Plantedirektoratet, den 31. januar  

 2007 Ole P.
Kristensen /Sigrid F.
Toft Bilag 1 Begrænsninger i  

 avls- og driftsmæssige forhold på et befængt produktionssted (Til § 8) A.
Det befængte avlsareal I vækstårene efter den bekræftede  

 forekomst gælder følgende betingelser:
1) a)  

 	  

 På arealet skal avles andre afgrøder end kartofler i mindst tre  

 år og indtil marken to år i træk er fundet fri for gengroninger ved  

 Plantedirektoratets kontrol, eller b)  

 	  

 arealet skal braklægges eller holdes som permanent græsareal med  

 hyppig tæt klipning eller intensiv græsning i en periode på mindst fire år.
 2)  

 	  

 Uanset valg af afgrøde i det første vækstår efter vækstårene nævnt  

 i nr. 1, kan der ikke godkendes læggekartofler avlet på det befængte areal,  

 og  

 ved avl af andre kartofler skal anvendes godkendte læggekartofler.
 3)  

 	  

 I vækstårene nævnt i nr. 1 skal der tages skridt til at udrydde  

 gengroninger.
 4)  

 	  

 Direktoratet undersøger eventuel kartoffelavl nævnt i nr. 2 og  

 eventuel læggekartoffelavl eller anden kartoffelavl i det følgende vækstår  

 for  

 forekomst af kartoffelringbakteriose.
B.
Sandsynligvis  

 befængte arealer på produktionsstedet I vækstårene efter den  

 bekræftede forekomst gælder følgende betingelser:
 1)  

 	  

 Det første vækstår er eneste tilladte kartoffelafgrøde på  

 arealerne spise-, foder- eller industrikartofler avlet direkte på godkendte  

 læggekartofler, og kun efter kontrol af arealerne og tilladelse fra  

 Plantedirektoratet.
 2)  

 	  

 I de to følgende vækstår skal der ved eventuel kartoffelavl  

 anvendes godkendte læggekartofler.
 3)  

 	  

 I vækstårene nævnt i nr. 1 og 2 skal alle gengroninger fjernes.
 4)  

 	  

 Direktoratet undersøger eventuel kartoffelavl, jf. nr. 1 og 2, for  

 forekomst af kartoffelringbakteriose.
C.
Maskiner, redskaber og  

 lignende på det befængte produktionssted Til og med det første vækstår efter den  

 bekræftede forekomst skal maskiner, redskaber og lignende rengøres og  

 desinficeres efter følgende retningslinier:
 1)  

 	  

 Alle redskaber, maskiner og lignende, der anvendes på befængte  

 arealer, skal rengøres og desinficeres med et middel, med dokumenteret effekt  

 overfor plantepatogene mikroorganismer, herunder plantepatogene bakterier,  

 efter retningslinier fastsat af Plantedirektoratet, umiddelbart efter  

 anvendelse på arealet, dvs. inden anvendelse andre steder.
 2)  

 	  

 Alle maskiner, redskaber og lignende, der anvendes til håndtering  

 af kartofler, skal rengøres og desinficeres inden anvendelse på arealerne.
 3)  

 	  

 Eventuelle lagerrum, kulepladser med fast bund og lignende til  

 opbevaring af kartofler på det befængte produktionssted skal årligt rengøres  

 og  

 desinficeres inden ibrugtagning.
D.
Befængte produktionssteder  

 med udskifteligt vækstmedie Vækstmedie, avlsmateriale og lignende  

 skal udskiftes efter retningslinier fastsat af direktoratet.
 1)  

 Bekendtgørelsen indeholder bestemmelser, der gennemfører Rådets direktiv  

 93/85/EØF af 4. oktober 1993 om bekæmpelse af kartoflens ringbakteriose (EFT  

 1993, L259, s. 1) og Kommissionens direktiv 2006/56/EF af 12. juni 2006 om  

 ændring af bilagene til Rådets direktiv 93/85/EØF om bekæmpelse af kartoflens  

 ringbakteriose (EUT, L182, s. 1).
