Et flyselskab reklamerede med et særligt tilbud, hvori man kunne rejse  

 i hele Danmark til meget lave priser.
Det viste sig dog, at tilbudet ikke  

 gjaldt rejser til/fra Bornholm, hvor der krævedes to billetter, samt at  

 udbudet var begrænset til et mindre antal pladser på hvert fly.  

 Forbrugerombudsmanden udtalte, at det i markedsføringen bør oplyses, såfremt  

 den annoncerede pris ikke er gældende mellem to danske indenrigslufthavne.  

 Endvidere skal enhver begrænsning i udbudet oplyses i annonceringen.
I modsat  

 fald er annonceringen i strid med markedsføringslovens § 2, stk. 1.
2.2.13.1. Eventyrlige priser - begrænset udbud I forbindelse med sommerferien reklamerede et flyselskab med  

 »Eventyrlige sommerpriser« i dagspressen.
Det anførtes, at  

 billetten gjaldt tur/retur i hele Danmark, og der var som betingelse anført,  

 at mindst 2 personer skulle rejse sammen, og at billetterne skulle købes  

 mindst 14 dage forvejen.
Det anførtes videre, at »Der bli'r rift om de  

 eventyrlige billetter.
Reserver plads hurtigst muligt«.
 Der var tale om et særdeles billigt tilbud.
Det viste sig imidlertid, at tilbudet ikke var gældende ved rejse til/ fra  

 Bornholm med destination i en lufthavn på Fyn eller i Jylland.
Hertil  

 krævedes 2 billetter, hvilket også var tilfældet med sommerpriserne.
 Det blev endvidere oplyst, at der var tale om et begrænset udbud, dog  

 således at der på hvert fly, afhængig af flyets størrelse, var afsat et  

 minimum antal pladser, eksempelvis 4 pladser på fly med en kapacitet på 25  

 til 56 sæder.
 (*1) Offentliggjort i Forbrugerstyrelsens juridiske årbog 1990, side 54.
