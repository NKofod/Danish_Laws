Kendelse fra Pressenævnet i sag nr. 135/2002 Lektor ved Københavns Universitet, [K],  

    

 har klaget til Pressenævnet over en artikel  

 bragt i Dagen  

    

 den 6. december 2002  

 , idet han  

    

 mener, at god presseskik er tilsidesat.  

    

 Der er endvidere klaget over, at bladet har  

    

 undladt at bringe et genmæle.
 I artiklen, der bar overskriften   

  

 Forsker kend din plads  

  

 , og som omhandlede spørgsmålet, om  

 forskningsforpligtelsen overholdes af forskerne på Københavns Universitet,  

 hed  

 det blandt andet:
 DAGEN dokumenterer i dag, at en del af universitetets forskere  

 sakker bagud med de videnskabelige publikationer, blandt andet på grund af  

 undervisning og administration.
 I artiklen   

  

 Vis mig din  

 forskning  

  

 , som vedrørte samme problematik som ovenfor, hed det i en  

 underoverskrift:
DAGEN fremlægger publikationslister fra 38 forskere på ni  

 institutter ved Københavns Universitet.
Eksemplerne viser at det øvrige  

 universitetsarbejde ofte kan gå ud over den videnskabelige publicering. I artiklen hed det blandt andet:
Forskere på danske universiteter skal i princippet bruge 40  

 procent af deres arbejdstid på forskning.
Men mange af dem bruger meget  

 mindre  

 tid.
En stikprøve, der omfatter ni institutter på Københavns Universitet,  

 viser, at der hvert sted er forskere, der ikke opfylder  

 forskningsforpligtelsen, hvis man måler på, hvor ofte de publicerer  

 videnskabelige artikler i anerkendte tidsskrifter  den målemetode, der  

 typisk  

 bruges, når man skal vurdere omfang og kvalitet af forskning.
De mange eksempler på lav forsknings-aktivitet kan skyldes flere  

 ting.
Når forskerne og deres institutledere skal forklare, hvorfor der over  

 en  

 årrække er meget få videnskabelige publikationer, peger de ofte på, at  

 undervisning og administration sluger tiden.
Dette er  med nogle mulige undtagelser  ikke en historie om  

 universitetsansatte, der arbejder for lidt.
Men eksemplerne viser, at en del  

 af  

 de ansatte ikke laver videnskabelig forskning i særlig stort omfang. Til artiklen var en knyttet en række lister over medarbejdere  

 ved de enkelte institutter ved Københavns Universitet.
Om klager hed det:
Lektor [K] Publikationer efter 1999:
2001  

  

 Tunnelovnen, en  

 danske opfindelse der kom for tidligt  

  

 . Dansk Kemi 8, 4 sider 2000  

  

 Bevaring af danske  

 industimiljøer 1996-1999  

  

 . Fabrik og Bolig 2001:I,II sider Andre forhold i Fem radioudsendelser Klageren har anført, at bladet har handlet i strid med god  

 presseskik ved i artiklen på et fejlagtigt grundlag og på en groft  

 manipulerende måde at hænge ham ud i offentligheden.
Klager har henvist til  

 udsagnene forskningen halter, at have en lav  

 forskningsaktivitet og ikke  

 lave videnskabelig forskning i særlig stort omfang.
Klageren har oplyst, at bladets PUF-registrering ikke er ført  

 ajour, men mangler en publiceret artikel.
Opstillingen er groft  

 manipulerende,  

 idet journalisterne er bekendt med, at klager i 1999 udgav hele to større  

 bøger.
Forvrængningen forværres yderligere af, at en del af de øvrige  

 eksempler  

 bringer publikationer helt tilbage til begyndelsen af 1990´erne  en  

 periode,  

 hvor klager udgav flere større bøger, artikler i internationale tidsskrifter,  

 bidrag til udenlandske samleværker mv., i alt 31 bidrag.
Kun en meget  

 opmærksom  

 læser vil notere, at den bragte registrering for klagers vedkommende kun  

 dækker  

 2-3 år.
Klageren har yderligere anført, at journalisten den 4. december  

 2002 sendte en mail til klager, hvori det var anført, at der ikke ville blive  

 fremhævet enkeltpersoner fra de forholdsvis omfattende lister.
Dette har  

 klager  

 opfattet som et budskab om, at enkeltpersoner ikke ville blive hængt  

 ud.  

 Klager kan ikke se andet end, at bladet netop har fremhævet enkeltpersoner.  

 Det  

 er stærkt uheldigt på denne måde at eksponere kolleger over for hinanden og  

 overfor institutlederen.
 Klageren har i den forbindelse anført, at han på grund af  

 arbejde ikke havde nogen reel mulighed for at besvare ovennævnte mail inden  

 fristen den 5. december 2002. Klager har i den forbindelse henvist til punkt  

 A.3. i de vejledende regler for god presseskik.
 Klageren har anmodet nævnet udtale sin kritik af bladets  

 fremgangsmåde og pålægge bladet og/eller de berørte personer at berigtige  

 oplysningerne i bladet eller i et større landsdækkende dagblad, jf.  

 medieansvarslovens §§ 34 og 36.
Pressenævnet har indhentet en udtalelse fra kurator i  

 konkursboet efter Dagen.
Denne har anført, at han ikke har mulighed for at  

 tage  

 stilling i sagen, og at boet ikke ønsker at indtræde i denne.
Nævnet har herefter anmodet den tidligere ansvarshavende  

 chefredaktør af bladet om en udtalelse.
Denne har bestridt, at bladet har  

 handlet i strid med god presseskik.
Den tidligere chefredaktør har oplyst, at artiklerne er baseret  

 på og gengiver de offentligt tilgængelige publikationslister fra Københavns  

 Universitet (PUF-databasen), som er den officielle oversigt over forskernes  

 skriftlige produktion.
Forud for artiklen har alle oplistede forskere og  

 deres  

 institutledere fået en mail med opfordring til at kommentere, hvis de f.eks.  

 mente, at de officielle publikationsoplysninger var mangelfulde.
I artiklen  

 fremhæves tydeligt det synspunkt, at forskningen lider under for få  

 ressourcer  

 og store krav om administration og undervisning.
Et synspunkt, som ofte  

 fremføres af universitetets forskere og ledere, når de kommenterer  

 eksemplerne  

 på lav forsknings- eller publikationsaktivitet.
 Det er den tidligere chefredaktørs klare indtryk, at artiklen  

 lever op til reglerne for god presseskik, og at artiklens tema, dvs. den  

 offentlige og skattefinansierede forskningsindsats på de videregående  

 uddannelsesinstitutioner, er væsentligt for den kritiske presse.
 I sagens behandling har følgende nævnsmedlemmer deltaget: Axel Kierkegaard,  

 Aage Lundgaard, Tage Clausen og Ole Askvig.
 Pressenævnet udtaler:
Pressenævnet bemærker indledningsvis, at klager har en retlig  

 interesse i at få konstateret, om bladet har handlet i strid med god  

 presseskik, og om klager har været berettiget til et genmæle.
Dette gælder,  

 uanset at bladet er taget under konkursbehandling og ikke længere udkommer.
 Nævnet finder ikke grundlag for at udtale kritik af, at bladet i  

 forhold til klager alene har valgt at oplyse om publikationer fra år 2000 og  

 frem, og at bladet  uanset tilkendegivelsen om ikke at ville fremhæve  

 enkeltpersoner  har valgt at bringe klagers navn.
Med hensyn til spørgsmålet om forelæggelse for klager bemærker  

 nævnet, at bladet den 4. december kl. 16.37 med frist til den 5. december kl.  

 12.00 anmodede om institutlederens og klagers kommentarer til  

 publikationslisterne i PUF-databasen.
Nævnet finder, at bladet burde have  

 givet  

 klager en rimelig frist til at kommentere de pågældende oplysninger, idet  

 disse  

 ikke havde en sådan aktualitetsværdi, at dette kunne begrunde den korte  

 svarfrist.
Bladet har derfor på dette punkt handlet i strid med god  

 presseskik,  

 og nævnet udtaler sin kritik.
 Nævnet finder, at de af klager fremhævede udsagn alene fremstår  

 som udtryk for bladets vurdering af den beskrevne problemstilling, og nævnet  

 finder derfor, at der ikke på dette punkt  eller i øvrigt  er  

 grundlag for  

 genmæle.
 Da det indklagede medie, Dagen, er taget under konkursbehandling  

 og således ikke længere udkommer, kan nævnet ikke give pålæg om  

 offentliggørelse  

 af nævnets kendelse.
 Afsagt den 5. marts 2003.
