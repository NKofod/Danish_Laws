Betænkning afgivet af Sundhedsudvalget den 25. maj 2021 Betænkning over Forslag til folketingsbeslutning om at bekæmpe udbredelsen af stråmandsklinikker i almen praksis [af Per Larsen (KF) m.fl.]:
1. Indstillinger Et flertal i udvalget (S, V, RV og LA) indstiller beslutningsforslaget til forkastelse.
 Et mindretal i udvalget (DF, SF, EL og Susanne Zimmer (UFG)) indstiller beslutningsforslaget til vedtagelse uændret.
 Et andet mindretal i udvalget (NB) vil stemme hverken for eller imod beslutningsforslaget ved 2. (sidste) behandling.
 Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Socialdemokratiet, Venstre og Radikale Venstre Socialdemokratiets, Venstres og Radikale Venstres medlemmer af udvalget noterer sig, at der fortsat er lægedækningsudfordringer i store dele af landet, og S, V og RV er optaget af, at alle danskere i alle dele landet har mulighed for adgang til en alment praktiserende læge.
S, V og RV ønsker derfor fortsat, at regionerne har forskellige muligheder for som ansvarlig myndighed at opfylde forpligtelsen til at tilbyde alle borgere adgang til almen medicinsk lægehjælp på effektiv vis og af høj kvalitet.
S, V og RV ønsker derfor fortsat også, at regionerne kan udnytte den mulighed, som Folketinget i 2013 gav dem, hvor salg af ydernumre kan ske til læger, som allerede har et ydernummer, således at en læge kan eje op til seks ydernumre.
S, V og RV lægger vægt på, at der er gennemsigtighed i forhold til lægevalg, og at der ikke er mulighed for, at praktiserende læger kan eje ydernumre uden at have hovedbeskæftigelse med at drive og tage ansvar for egne klinikker.
S, V og RV noterer sig, at Sundhedsministeriet vil arbejde for en løsning i regi af Regionernes Lønnings- og Takstnævn, der sikrer, at ejerlægen skal have hovedbeskæftigelse med at drive og tage ansvar for egne klinikker.
 S, V og RV noterer sig, at ansvaret for at overholde overenskomsten ligger hos den læge, som ejer ydernummeret.
Socialistisk Folkeparti Socialistisk Folkepartis medlemmer af udvalget stemmer for beslutningsforslaget, eftersom de nuværende regler i yderste konsekvens kan resultere i, at læger fungerer som stråmænd for private koncerner og kapitalfonde, som dermed reelt kommer til at drive udbudsklinikker  uagtet at det ikke er hensigten med reglerne.
Vi ser allerede i dag eksempler på dette.
I de tilfælde, hvor regionerne ikke kan dække ydernumre i almen praksis med nye almene medicinere eller andre praktiserende læger, der vil overtage klinikkerne, foretrækker SF licensklinikker eller offentligt drevne regionsklinikker.
3. Udvalgsarbejdet Beslutningsforslaget blev fremsat den 21. januar 2021 og var til 1. behandling den 26. marts 2021. Beslutningsforslaget blev efter 1. behandling henvist til behandling i Sundhedsudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 4 møder.
Bilag Under udvalgsarbejdet er der omdelt 3 bilag på beslutningsforslaget.
Spørgsmål Udvalget har under udvalgsarbejdet stillet 13 spørgsmål til sundhedsministeren til skriftlig besvarelse, som ministeren har besvaret.
Annette Lind (S) Birgitte Vind (S) Tanja Larsson (S) Camilla Fabricius (S) nfmd.
Daniel Toft Jakobsen (S) Kasper Roug (S) Julie Skovsby (S) Lennart Damsbo-Andersen (S) Rasmus Horn Langhoff (S) Stinus Lindgreen (RV) Lotte Rod (RV) Kirsten Normann Andersen (SF) Trine Torp (SF) Peder Hvelplund (EL) Pernille Skipper (EL) Susanne Zimmer (UFG) Jane Heitmann (V) fmd.
Ellen Trane Nørby (V) Hans Andersen (V) Martin Geertsen (V) Marlene Ambo-Rasmussen (V) Sophie Løhde (V) Liselott Blixt (DF) Karina Adsbøl (DF) Mette Hjermind Dencker (DF) Jens Henrik Thulesen Dahl (DF) Per Larsen (KF) Lars Boje Mathiesen (NB) Henrik Dahl (LA) Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
