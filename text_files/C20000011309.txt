Cirkulære om specialuddannelsen for  

 sygeplejersker i infektionshygiejne (hygiejnesygeplejersker) I medfør af § 4, stk. 3, i Sundhedsministeriets  

 bekendtgørelse nr. 624 af 28. juni 2000 om specialuddannelsen for  

 sygeplejersker i infektionshygiejne (hygiejnesygeplejersker),  

 fastsættes:
Kapitel 1 Formål § 1. Formålet med uddannelsen er, at  

 sygeplejersken erhverver de fornødne kundskaber og færdigheder  

 for at kunne varetage funktionsområdet som specialuddannet  

 sygeplejerske i infektionshygiejne (hygiejnesygeplejerske).
Kapitel 2 Funktions- og ansvarsområde § 2. Den specialuddannede sygeplejerske i  

 infektionshygiejne er ansvarlig for sin virksomhedsudøvelse i henhold  

 til sin autorisation som sygeplejerske jf. lov om sygeplejersker.
 Stk. 2. Funktion som hygiejnesygeplejerske retter sig mod  

 infektionsprofylakse og infektionsbekæmpelse i såvel den  

 primære som den sekundære sundhedssektor og bygger på og  

 inddrager klinisk erfaring fra sygeplejerskevirksomhed og fra ledende og  

 undervisende funktioner.
 Hygiejnesygeplejerskens funktionsområde omfatter  

 opsøgende arbejde, udredning, overvågning, rådgivning og  

 iværksættelse af foranstaltninger i forbindelse med  

 infektionsprofylakse og infektionsbekæmpelse, herunder koordinerende  

 opgaver, vejledning og undervisning samt kvalitetsudvikling,  

 tværfagligt samarbejde og udvikling af egen faglige virksomhed.
 Hygiejnesygeplejerskens opgaver udføres i  

 samarbejde med de for området ansvarlige ledere og/eller i en etableret  

 infektionshygiejnisk organisation.
 Funktionsområdet for hygiejnesygeplejersken  

 indebærer således ansvar for varetagelse af en række  

 opgaver indenfor det kliniske område, det pædagogiske og  

 kvalitetsudviklende område samt det koordinerende, samarbejdende  

 område, og retter sig mod hele det kliniske felt, ikke alene  

 sygeplejens praksis.
 Funktionsområdet er inden for:
1)	det kliniske område at -	planlægge og vejlede om infektionsforebyggende initiativer  

 rettet mod sygehuse, plejehjem, institutioner, enkeltpatienter,  

 patientgrupper, personale, personalegrupper, primærkommunale ordninger,  

 praktiserende læger såvel som speciallæger med egen  

 praksis.
Indsatsen sker i et nært samarbejde med andre faggrupper,  

 hospitalsledelser, afdelingsledelser, ledere af de primærkommunale  

 ordninger, kliniske mikrobiologer, hygiejnekomitéer og  

 embedslæger, -	iværksætte og forestå infektionsforebyggende tiltag  

 sammen med faglige og administrative ledere i sundhedsvæsenet, herunder  

 overvågning og registrering i forbindelse med f.eks. infektioner,  

 opfyldelse af hygiejnisk standard og kvalitetsmål, -	forestå udredning af infektioner, herunder nosokomielle  

 (sygehuserhvervede), og iværksætte nødvendige initiativer  

 til at hindre videre smittespredning og gentagelse i samarbejde med andre  

 faggrupper, -	udvikle, indføre og vedligeholde retningslinier på det  

 infektionshygiejniske område.
2)	det pædagogiske og kvalitetsudviklende område  

 at -	deltage i kvalitetsudviklings- og kvalitetssikringsarbejde generelt i  

 infektionshygiejne og iværksætte og gennemføre konkrete  

 projekter, -	undervise uddannelsessøgende samt mono- og tværfagligt  

 personale i infektionshygiejne, -	afdække områder med behov for målrettet  

 undervisning, -	uddanne nøglepersoner inden for specifikke  

 problemområder, -	varetage informationsformidlingsopgaver vedr. infektionshygiejne,  

 såvel internt som eksternt.
3)	det koordinerende, samarbejdende område at -	yde infektionsprofylaktisk rådgivning i forbindelse med  

 indkøb af udstyr og midler til behandling og pleje, -	rådgive i forbindelse med afprøvning m.v. af metoder til  

 infektionsforebyggelse, -	vejlede om infektionshygiejniske forhold i forbindelse med  

 organisatoriske og fysiske omlægninger og nybyggeri, -	koordinere indsatsen på det infektionshygiejniske område  

 indenfor sit ansættelsesområde, -	inddrage og samarbejde med centrale institutioner om opgaverne f.eks.  

 Statens Serum Institut, Den centrale afdeling for sygehushygiejne,  

 Sundhedsstyrelsen og Miljøstyrelsen.
Kapitel 3 Uddannelsen Adgangsbetingelser § 3. Dansk autorisation som sygeplejerske og bred  

 erfaring (2-3 år) i klinisk sygepleje og mindst et års  

 videregående uddannelse i sygepleje efter sygeplejerskeuddannelsen  

 (f.eks. diplomstudie ved Danmarks Sygeplejerskehøjskole eller  

 tilsvarende relevant uddannelse).
 Endvidere bør forudsættes, at  

 ansøgeren har erfaring fra ledende og/eller undervisende opgaver,  

 behersker EDB på brugerniveau og har gode engelskkundskaber.
Varighed og struktur § 4. Uddannelsen, der typisk foregår under  

 et ansættelsesforhold, varer 30 uger og opdeles i 3 moduler hver med  

 såvel teoretisk som klinisk indhold.
 Der veksles mellem teoriundervisning (360 timer) i alt 18  

 uger, med 6 uger i hvert modul, og kliniske uddannelsesperioder på  

 h.h.v. 2, 6 og 4 uger i alt 12 uger.
Uddannelsesordning § 5. Der udarbejdes en uddannelsesordning, der  

 godkendes af Sundhedsstyrelsen og omfatter:
 1)	Uddannelsens tilrettelæggelse i moduler, omfattende teoretiske  

 og kliniske perioder.
 2)	Mål for de enkelte uddannelsesmoduler og -perioder,  

 såfremt de afviger væsentligt fra bilag 1: Vejledende mål  

 og indhold m.v. fordelt på moduler.
 3)	Oversigt over fordeling af fag/emner og timetal.
 4)	Plan for de kliniske perioder og krav til kliniske  

 uddannelsessteder.
 5)	Plan for afvikling af prøver og opgaver (tidspunkt, form,  

 vilkår m.v.).
 6)	Krav til lærerkræfter.
 7)	Meritbestemmelser.
Tilrettelæggelse § 6. Uddannelsen er en videregående  

 uddannelse, hvis indhold og niveau bygger på sygeplejerskeuddannelsen,  

 bred klinisk erfaring samt mindst et års yderligere videregående  

 uddannelse inden for sygepleje.
Den retter sig mod funktionsområdet (se  

 § 2, stk. 2) og indeholder undervisning inden for såvel det kliniske,  

 det pædagogiske og kvalitetsudviklende område som det  

 koordinerende, samarbejdende område.
1)	Teoriundervisning Teoriundervisningen omfatter 360 timer fordelt på 18 uger med 20  

 timer skemalagt pr. uge i gennemsnit, inklusiv øvelser og  

 studiebesøg.
 Undervisningen retter sig mod følgende:
 -	Modul I: mikrobiologi, immunologi, infektionssygdomme og organisering  

 af det infektionshygiejniske arbejde.
 -	Modul II: infektioner og forebyggelse i sygehus- og  

 primærsektor.
 -	Modul III: epidemiologisk metode, kvalitetsudvikling,  

 kvalitetssikring samt projektarbejde og projektstyring.
2)	Klinisk uddannelse Den kliniske uddannelse omfatter 12 uger fordelt på 2 + 6 + 4  

 uger, hvori der erhverves erfaring og færdigheder relevante for  

 mål og funktion.
Den kliniske uddannelse foregår hos  

 superviserende hygiejnesygeplejerske, i klinisk mikrobiologiske afdelinger, i  

 den uddannelsessøgendes eget praksisfelt på sygehus/institution  

 m.v., og ved studiebesøg på  

 operationsafdeling/anæstesiafdeling, i primære sundhedstjeneste  

 og i speciallægepraksis m.v.
 Uddannelsessøgende uden tilknytning til hygiejneorganisation  

 og/eller relevant praksisfelt skal være sikret dette forud for  

 påbegyndelse af uddannelsen.
Mål og indhold § 7. Specialuddannelsens overordnede mål er,  

 at hygiejnesygeplejersken skal kunne udnytte, kombinere og videreudvikle  

 tidligere tilegnet sygeplejeteori og -metode med videregående  

 kvalifikationer inden for infektionshygiejne, til fortsat udvikling af den  

 kliniske praksis og til løsning af såvel mono- som  

 tværfaglige problemstillinger på dette område.
Stk. 2. Målene omfatter 1)	inden for det kliniske område, at sygeplejersken a)	erhverver en videregående viden og forståelse af  

 infektioner og deres forebyggelse, så sygeplejersken i praksis kan  

 opstille metoder til opsporing af smittekilder og udvælge og udarbejde  

 relevante anbefalinger til afbrydelse af smitteveje, b)	kan kombinere viden om de faktorer, der har indflydelse på  

 infektioner, med konkrete situationer og problemer i praksis, så der  

 kan gives en specifik rådgivning om infektioners forebyggelse rettet  

 mod enkeltpersoner (patienter og personale), grupper og sektorer, c)	opnår en videregående viden om infektionssygdomme med  

 henblik på deres klinik, patogenese, diagnostik og behandling, herunder  

 mekanismerne bag resistensudvikling.
Endvidere skal opnås  

 videregående viden om infektionernes epidemiologi, forebyggelse og  

 betydning, så enkeltpersoner, grupper og institutioner kan  

 rådgives om, hvorledes spredning af infektionssygdomme kan minimeres  

 eller helt forhindres, d)	opnår forudsætninger for at påtage sig  

 rådgivning og vejledning om effektive infektionsforebyggende tiltag  

 indenfor primær sundhedstjeneste med særlig vægt på  

 de forhold, der vedrører almen lægepraksis,  

 hjemmeplejeordninger, det øvrige institutionsområde og deres  

 interessenter, e)	opnår forståelse for immunologiens betydning for  

 forløbet af infektioner, herunder især de nosokomielle  

 infektioner, så den infektionshygiejniske, sygeplejefaglige  

 rådgivning afspejler disse forhold, f)	tilegner sig en videregående viden om mikrobiologi med henblik  

 på at kunne vurdere mikrobiologiske resultater i en  

 infektionshygiejnisk sammenhæng og kunne rådgive om  

 mikrobiologisk udredning f.eks. af en ophobning af infektioner, herunder en  

 mulig typebestemmelse af mikroorganismer, g)	erhverver sig kliniske færdigheder i relation til arbejdet i  

 en klinisk mikrobiologisk afdeling, herunder kunne anvende  

 prøvetagningsteknik m.h.p. behandling af hygiejneprøver, som en  

 kvalitetsparameter i det sygeplejefaglige såvel som i det øvrige  

 kliniske arbejde i hygiejnesygeplejerskens arbejdsområde, h)	kan anvende grundlæggende epidemiologiske metoder, herunder  

 databehandling i praksis strækkende sig fra indsamling til analyse,  

 konklusion og opstilling af evalueringsmetode og således påtage  

 sig rutineovervågning og opklaring af episoder med ophobning af  

 infektioner såvel som opstilling af projekter til øgning af  

 kvaliteten i de kliniske sygeplejeydelser.
2)	indenfor det pædagogiske og kvalitetsudviklende område,  

 at sygeplejersken a)	erhverver en videregående viden og erfaring i at yde  

 supervision og vejledning til personale i sundhedsvæsenet, specielt i  

 relation til udviklingsområder inden for det infektionshygiejniske  

 område, herunder afdækker behov for målrettet  

 undervisning, b)	opnår erfaring i kvalitetssikring og kvalitetsudvikling,  

 herunder udarbejdelse og anvendelse af standarder for god praksis inden for  

 det infektionshygiejniske område, c)	behersker edb-mediet til brug for registreringer, som et naturligt  

 redskab i kvalitetsudvikling inden for hygiejnesygeplejerskens  

 arbejdsområde, d)	tilegner sig et øget teoretisk grundlag for projektarbejde,  

 som skal anvendes ved monofaglige såvel som tværfaglige  

 projekter, e)	opnår videregående viden om metoder til formidling -  

 skriftligt såvel som mundtligt, f)	opnår yderligere viden om de metoder, der anvendes inden for  

 forskning i sygeplejen og lægevidenskaben med henblik på at kunne  

 fortolke, analysere og anvende forskningsresultater såvel i det  

 kliniske som pædagogiske arbejde, g)	opnår erfaring i at søge, vurdere og udvælge  

 relevant litteratur.
3)	inden for det koordinerende, samarbejdende område, at  

 sygeplejersken a)	opnår forudsætninger for at indgå i monofaglige,  

 tværfaglige og tværsektorielle samarbejdsrelationer til  

 forebyggelse af infektioner, b)	opnår detaljeret viden om organisationen af det  

 infektionshygiejniske arbejde i Danmark - lokalt og centralt, samt har viden  

 om de internationale samarbejdsflader, c)	opnår viden om de forskellige samarbejdspartnere, deres ansvar  

 og kompetence samt muligheder for udvikling af samarbejsrelationer.
 Vejledende mål og indhold m.v. for de tre moduler,  

 teoretisk og klinisk, er angivet i bilag 1.
Godkendelse af kliniske uddannelsessteder § 8. Kliniske uddannelsessteder skal godkendes af  

 specialuddannelsesrådet, der fastsætter de nærmere krav.  

 Generelt skal foreligge beskrivelse af praktikstedets opgaver, angivelse af  

 kontaktperson (vejleder) samt et rammeprogram.
 Nærmere plan udarbejdes mellem uddannelsesstedet og  

 sygeplejersken under hensyn til mål for perioden, eventuelle opgaver,  

 samt relevans for praktikstedet.
 Overordnede aftaler træffes af uddannelsesleder,  

 superviserende hygiejnesygeplejerske og sygeplejersken i forening.
Kapitel 4 Bedømmelse § 9. Bedømmelse foregår ved  

 prøver under teoriundervisningen, obligatoriske øvelser i  

 kliniske perioder, samt ved en afsluttende eksamen.
I alle  

 bedømmelsesformer indgår såvel teoretisk som klinisk  

 dimension.
Prøver § 10. Ved afslutningen af såvel teori I som  

 teori II afholdes prøve, der skal bestås.
Bedømmelse  

 foretages af intern censor.
Prøverne er skriftlige.
En prøve  

 består af multiple-choice-opgaver, samt en beskrivelse af en klinisk  

 infektionshygiejnisk problemstilling, der er udgangspunkt for  

 problemidentifikation og -bearbejdelse med henblik på  

 handlingsforslag.
Obligatoriske øvelser § 11. I klinisk periode II afvikles to  

 obligatoriske øvelser, der skal gennemføres tilfredsstillende,  

 bedømt af hygiejnesygeplejerske og klinisk mikrobiolog.
 1)	Øvelse 1:
 Sygeplejersken skal i samråd med hygiejnesygeplejerske og  

 klinisk mikrobiolog udvælge én evt. flere problemstillinger, som  

 belyses via sygehushygiejniske prøver.
 2)	Øvelse 2:
 På baggrund af den/de valgte problemstilling(er) udarbejdes  

 rapport, herunder dataindsamling, analyse, konklusion og  

 evaluering.
Afsluttende eksamen § 12. Ved uddannelsens afslutning og under  

 forudsætning af beståede prøver og tilfredsstillende  

 gennemførte øvelser udarbejder sygeplejersken en skriftlig  

 opgave, der skal bestås.
Emnet skal være en klinisk problemstilling inden for  

 infektionshygiejne og hygiejnesygeplejerskens funktionsområde.
Emnet  

 skal godkendes af specialuddannelsesrådet eller en hertil bemyndiget  

 person.
Der ydes op til 8 timers vejledning, hvoraf 4 timer er  

 fællesvejledning på teori III.
Der tildeles en godkendt vejleder.  

 Opgavens omfang skal være 15-20 sider.
Opgaven vurderes af ekstern  

 censor, beskikket af Sundhedsstyrelsen efter indstilling fra  

 specialuddannelsesrådet.
Opgaven bedømmes efter karakterskalaen  

 for de videregående uddannelser, for tiden 13-skalaen.
Omprøve, fravær og sygeeksamen § 13. Sygeplejersken kan indstille sig til  

 prøver og til eksamen tre gange.
Mere end 10 % fravær fra  

 henholdsvis teoriundervisning og klinisk uddannelse medfører  

 forlængelse af uddannelsen.
Uddannelsestiden forlænges svarende  

 til det yderligere fravær.
Sygeeksamen kan tilbydes.
Bevis og titel § 14. Der udstedes et af Sundhedsstyrelsen  

 godkendt bevis, med oversigt over uddannelsens indhold herunder omfang og  

 indhold af teoriundervisning og klinisk uddannelse, samt bedømmelser,  

 og evt. med angivelse af titel på afsluttende opgave.
 Sygeplejersken kan herefter kalde sig: Specialuddannet  

 sygeplejerske i infektionshygiejne (hygiejnesygeplejerske).
 Det påhviler specialuddannelsesrådet at  

 føre fortegnelse over de til uddannelsen optagne sygeplejersker, samt  

 fornøden registrering af de udstedte beviser, således at der i  

 givet fald kan udstedes en gyldig kopi af et uddannelsesbevis.
Kapitel 5 Uddannelsens iværksættelse og  

 gennemførelse § 15. Uddannelsen iværksættes af  

 amterne og Hovedstadens Sygehusfællesskab og tilrettelægges  

 f.eks. ved Statens Serum Institut eller Damarks Sygeplejerskehøjskole.  

 Specialuddannelsen for sygeplejersker i infektionshygiejne kan  

 iværksættes i henhold til Sundhedsministeriets  

 bekendtgørelse herom, og nærværende cirkulære fra  

 Sundhedsstyrelsens og efter indhentet godkendelse af uddannelsesordning i  

 Sundhedsstyrelsen.
Kapitel 6 Specialuddannelsesråd § 16. Iværksætteren af uddannelsen  

 opretter et specialuddannelsesråd med ansvar for, at uddannelsen  

 tilrettelægges og gennemføres i henhold til den godkendte  

 uddannelsesordning.
Stk. 2. Rådet sammensættes af relevante  

 interessenter, d.v.s. sygehusejere, primære sundhedstjeneste, Statens  

 Serum Institut, Dansk Selskab for Hygiejnesygeplejersker og Dansk Selskab for  

 Klinisk Mikrobiologi, Dansk Sygeplejeråd, samt uddannelsens daglige  

 leder, der skal være hygiejnesygeplejerske.
Rådets  

 størrelse og sammensætning i øvrigt samt forretningsorden  

 afgøres af iværksætteren af uddannelsen.
 Stk. 3. Specialuddannelsesrådet har følgende  

 opgaver og ansvar:
1)	Ansvar for uddannelsens gennemførelse i overensstemmelse med  

 cirkulæret om uddannelsen 2)	Udarbejdelse af uddannelsesordning 3)	Godkendelse af kliniske uddannelsessteder 4)	Fastsættelse af krav til lærerkræfter 5)	Udarbejdelse af krav til uddannelsens bedømmelser 6)	Godkendelse af interne censorer og indstilling til Sundhedsstyrelsen  

 af eksterne censorer til beskikkelse 7)	Udstedelse af uddannelsesbevis 8)	Beslutning om eventuel afkortet uddannelse for sygeplejersker, der  

 ønsker merit på grundlag af anden relevant uddannelse og  

 funktion 9)	Vurdering af udenlandske hygiejnesygeplejerskers kvalifikationer med  

 henblik på, at rådet eventuelt udsteder anerkendelse til funktion  

 som sådan i Danmark.
 Endvidere kan Specialuddannelsesrådet efter behov  

 foreslå og evt. udbyde efteruddannelse for hygiejnesygeplejersker med  

 hidtidige specialuddannelse indenfor f.eks.:
-	Nyere epidemiologi -	Nyere epidemiske sygdomme og resistensudvikling -	Formidling (resultater, rapporter, vejledninger) -	Standarder, certificering Kapitel 7 Meritbestemmelser § 17. Efter specialuddannelsesrådets  

 bestemmelse kan gives afkortning (merit) i denne uddannelse til  

 sygeplejersker, der har anden relevant uddannelse og erfaring fra funktion  

 som hygiejnesygeplejerske.
Sundhedsstyrelsen, den 10. juli 2000 Einar Krag /Karenlene Ravn Bilag 1 Vejledende mål og indhold m.v. fordelt på  

 moduler Modul I Teori I: 6 uger Målet er, at sygeplejersken -	tilegner sig en videregående viden om mikrobiologi for at kunne  

 vurdere mikrobiologiske resultater i en infektionshygiejnisk sammenhæng  

 med henblik på vurdering og rådgivning om mulighederne for en  

 mikrobiologisk udredning af f.eks. en ophobning af infektioner, herunder en  

 mulig typning af mikroorganismer, -	opnår forståelse for immunologiens betydning for  

 forløbet af infektioner, herunder især de nosokomielle  

 infektioner, så den infektionshygiejniske sygeplejefaglige  

 rådgivning afspejler disse forhold, -	opnår en videregående viden om infektionssygdomme med  

 henblik på deres klinik, patogenese, diagnostik og behandling, herunder  

 mekanismerne bag resistensudvikling.
Endvidere skal opnås  

 videregående viden om infektionernes epidemiologi, forebyggelse og  

 betydning (fysisk, psykisk, socialt og etisk), således at  

 sygeplejersken kan rådgive enkeltpersoner, grupper og institutioner om,  

 hvorledes spredning af infektionssygdomme kan minimeres eller helt  

 forhindres, -	erhverver sig viden om arbejdet i en klinisk mikrobiologisk afdeling,  

 herunder prøvetagningsteknik, -	opnår erfaring i, ud fra en sygeplejefaglige vurdering, at  

 udvælge infektionshygiejnisk og anden relevant litteratur, -	har videregående viden om organisationen af det  

 infektionshygiejniske arbejde i Danmark - lokalt og centralt, samt viden om  

 de internationale samarbejdsflader.
Fag og emneområder -	mikrobiologi, herunder mikrobiologiske øvelser -	immunologi -	infektionssygdomme, herunder antibiotika, antibiotikabehandling,  

 resistensudvikling og antibiotikapolitik, samt konsekvenser heraf for patient  

 og pårørende -	kritisk læsning af faglitteratur og  

 litteratursøgning -	organisering af det infektionshygiejniske arbejde Klinisk periode I: 2 uger I et samarbejde mellem sygeplejersken og uddannelsesleder  

 tilrettelægges en studieuge hos en uddannet og fungerende  

 hygiejnesygeplejerske om dennes funktion og arbejdsområde.
Derudover  

 tilrettelægges en uge i en klinisk mikrobiologisk afdeling.
Målet er, at sygeplejersken -	erhverver kendskab til og fornemmelse for hygiejnesygeplejerskens  

 arbejde -	erhverver sig kliniske færdigheder i relation til arbejdet i en  

 klinisk mikrobiologisk afdeling, herunder prøvetagningsteknik, -	demonstrerer de forskellige prøvemetoder i praksis ud fra den  

 teoretisk tilegnede viden.
Modul II Teori II: 6 uger Målet er, at sygeplejersken -	erhverver en videregående viden og forståelse for  

 infektioner og deres forebyggelse, så sygeplejersken i praksis kan  

 opstille metoder til opsporing af smittekilder og udvælge relevante  

 anbefalinger til afbrydelse af smitteveje, -	kan kombinere viden om de faktorer, der på sygehuse har  

 indflydelse på infektioner med konkrete situationer og problemer i  

 praksis, så der kan gives en specifik rådgivning om infektioners  

 forebyggelse rettet mod enkeltpersoner, grupper og tværsektorielt, -	erhverver en videregående viden m.h.p. rådgivning og  

 vejledning om effektive infektionsforebyggende tiltag inden for den  

 primære sundhedstjeneste med særlig vægt på de  

 forhold, der vedrører almen lægepraksis, hjemmeplejeordninger,  

 det øvrige institutionsområde og deres interessenter.
Fag og emneområder -	infektioner (herunder nosokomielle infektioner) -	infektionsforebyggelse -	infektioner i den primære sundhedstjeneste, plejehjem og andre  

 institutioner -	infektioner, belyst ved studiebesøg i udvalgte afdelinger og  

 institutioner, bl.a. embedslægeinstitution Klinisk periode II: 6 uger Målet er, at sygeplejersken -	opnår praktisk erfaring i at indsamle og bearbejde  

 »hygiejneprøver«, -	tilegner sig viden og praktisk erfaring om de infektionshygiejniske  

 problemstillinger samt deres forebyggelse ved studiebesøg i udvalgte  

 afdelinger og områder indenfor primærsektoren, -	opnår praktisk erfaring i detaljeret at belyse, evt.  

 løse, et givet hygiejnisk problem, -	opnår praktisk erfaring i sygehushygiejnisk rådgivning,  

 herunder udarbejdelse af hygiejneinstrukser.
 Perioden afvikles i eget praktikfelt evt. andet efter  

 godkendelse af specialuddannelsesrådet.
 Studiebesøg i:
-	operations/anæstesiafdeling -	primær sundhedstjeneste -	speciallægepraksis Modul III Teori III: 6 uger Målet er, at sygeplejersken -	erhverver forudsætninger for at anvende grundlæggende  

 epidemiologiske metoder, så pgld. kan behandle data fra indsamling til  

 analyse, konklusion og opstilling af evalueringsmetode.
-	tilegner sig et øget teoretisk grundlag for projektarbejde,  

 som skal anvendes ved monofaglige såvel som tværfaglige  

 projekter, -	erhverver forudsætninger for vurdering og opstilling af  

 projekter til øgning af kvaliteten i de kliniske sygeplejeydelser, -	anvender edb-mediet, herunder databaser, så det bliver et  

 naturligt redskab i kvalitetsudvikling inden for sygeplejen, som en del af  

 hygiejnesygeplejerskens daglige arbejde, -	opnår videregående viden og erfaring i at yde supervision  

 og vejledning af personale i sundhedsvæsenet i relation til udvikling  

 af det infektionshygiejniske område, -	opnår videregående viden om metoder til formidling -  

 skriftligt såvel som mundtligt, -	har viden om de metoder, der anvendes inden for forskning i  

 sygeplejen og anden relevant forskning med henblik på at kunne  

 fortolke, analysere og anvende forskningsresultater såvel i det  

 kliniske som pædagogiske arbejde.
Fag og emneområder -	epidemiologisk metode -	kvalitetsudvikling og kvalitetssikring -	projektarbejde og projektstyring, herunder præsentationsteknik  

 og formidling De skriftlige arbejder fra »Klinisk periode II« danner  

 grundlag for teoretiske oplæg i denne periode, således at de  

 studerende får mulighed for en mundtlig præsentation i form af  

 f.eks. foredrag rettet mod kollegaer, interview til en avis eller  

 fjernsyn.
Midtvejs i perioden afleveres et eksamensemne til  

 uddannelseslederen til godkendelse.
Der skal foreligge en problemformulering,  

 en pensumliste og forslag om vejleder.
Klinisk periode III: 4 uger Målet er, at sygeplejersken -	kan anvende grundlæggende epidemiologiske metoder, så  

 pågældende i praksis kan behandle data fra indsamling til  

 analyse, konklusion og opstilling af evaluerings-metode.
 Perioden finder sted i egen afdeling/ansættelsessted  

 og skal tillige anvendes til fordybelse i det valgte eksamensemne.
