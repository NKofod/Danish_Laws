1. Prøveudtagning omfatter udtagning af prøver af  

 ærter, bønner, hestebønner og sødlupiner, hvortil der søges  

 produktionsstøtte.
Der udtages prøve af hvert parti.
Hvis partiet udgør mere  

 en 100 tons, opdeles partiet i delpartier for hver påbegyndt 100 tons, og der  

 udtages een prøve pr. delparti.
Hver prøve skal udgøre mindst 4 kg.
 2. Formålet med prøveudtagningen er at tilvejebringe  

 en gennemsnitsprøve, der i alle henseender giver det bedst mulige udtryk for  

 partiet, samt at skabe sikkerhed for, at prøven kan henføres til et  

 parti/delparti af bestemt størrelse og mærke.
 Prøveudtagningen skal finde sted under sådanne omstændigheder, at der ikke  

 sker ændringer i prøvens indhold af vand.
 3. Ved prøveudtagningen kan anvendes søger (prøvebor)  

 med dobbelt rør og passende udskæringer eller skovl med flad bund og skrå  

 sider.
 4. Uemballerede varer:
 Ved udtagning af prøver af uemballerede varer skal udtages et passende  

 antal enkeltprøver på vilkårligt valgte steder af partiet, således at der  

 fremkommer en forsvarlig gennemsnitsprøve.
 Som almindelig regel er følgende gældende:
 Ved udtagning af prøver af uemballerede varer opnås de bedste  

 prøveudtagningsbetingelser, medens materialet er i bevægelse f.eks. på  

 transportbånd eller ved aflæsning fra lastvogn osv.
 5. Emballerede varer:
Ved udtagning af prøver af emballerede varer skal prøven, såfremt søger  

 anvendes, bestå af mindst 20 med søgeren udtagne enkeltprøver.
Om fornødent  

 tages flere enkeltprøver fra hver enkelt pakning, men der skal for samme  

 parti tages lige mange enkeltprøver fra hver af de pakninger, hvoraf prøve  

 udtages.
 Såfremt der anvendes skovl til prøveudtagning af pakninger, skal der  

 udtages mindst 40 enkeltprøver med lige mange enkeltprøver fra hver af de  

 pakninger, hvoraf prøve udtages.
Det antal pakninger, hvoraf prøve udtages, skal stå i rimeligt forhold til  

 det antal, der forefindes.
Som almindelig regel er følgende gældende:
6. De udtagne enkeltprøver samles på et rent og tørt  

 underlag.
Efter sammenblanding kan denne samleprøve neddeles til min. 4 kg.  

 Herefter fremstilles 2 slutprøver a min. 2 kg.
 Reduktion af samleprøven samt fremstilling af slutprøver foretages ved  

 firedelingsmetoden eller ved hjælp af egnet prøvedelingsapparatur.  

 Slutprøverne emballeres straks i poser af svær plastic (min. 0,15 mm).
 De anvendte poser skal være gennemsigtige for at muliggøre en inspektion  

 af prøven, uden at denne åbnes.
 Poserne foldes foroven, tilbindes og forsynes med en udvendigt påbundet  

 mærkeseddel påført følgende oplysninger:
Prøvens mærke Udtagningsdato Varens betegnelse Kvantum som prøven repræsenterer Navn og adresse på brugeren af partiet Navn på statsaut. vejer og måler eller godkendt kontrolfirma Slutprøverne plomberes.
Prøvens mærke skal indeholde brugerens (virksomhedens) registreringsnummer  

 efterfulgt af en bindestreg samt et prøvenummer (f.eks.
B 87 - 012).  

 Prøvenummeret skal fortsættes kronologisk for hver udtaget prøve.
 Prøvens mærke samt parti/delpartistørrelse skal fremgå af den vægtattest,  

 som udstedes til brugeren (virksomheden).
7. Den ene af de emballerede og plomberede slutprøver  

 afleveres til brugeren (virksomheden), og den anden slutprøve skal straks  

 efter prøveudtagningen, forsvarligt emballeret, tilsendes Statsfrøkontrollen,  

 Skovbrynet 20, 2800 Lyngby.
Samtidig tilsendes Statsfrøkontrollen pr. brev en  

 prøveanmeldelse for prøveudtagningen med oplysning om brugerens navn,  

 virksomhedens registreringsnummer, prøvens mærke samt  

 parti/delpartistørrelse.
Anmeldelsesformularer (SF. form 15) kan rekvireres  

 hos Statsfrøkontrollen, tlf. 02 883366.
 Statens foderstofkontrol september 1986.
