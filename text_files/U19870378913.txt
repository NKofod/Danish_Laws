 På en virksomhed var der truffet aftale om, at medarbejdere, der  

 tidligere havde været ansat, men var afskediget på grund af arbejdsmangel ved  

 nybesættelser, skulle tilbydes genansættelse, såfremt medarbejderen efter  

 værkførerens skøn var egnet til det ledige arbejde.
 Der skete herefter 3 relativt kortvarige arbejdsnedlæggelser, de to  

 første i protest mod, at der var besat stillinger med personer der ikke  

 tidligere havde været ansat, den tredie i protest imod at funktionærer havde  

 udført strejkeramt arbejde.
 Arbejdsretten fandt, at der forelå systematisk aktion, men lod boden  

 bortfalde, da de ansatte havde haft rimelig grund til at tro, at aftalen om  

 genansættelse af tidligere medarbejder ikke blev overholdt.
Ved klageskrift af 4. juni 1986 har Dansk Arbejdsgiverforening for Jernets  

 Arbejdsgiverforening for C.
N.
Børma Armatur A/S, Horsens indklaget  

 Landsorganisationen i Danmark for Kvindeligt Arbejderforbund i Danmark,  

 Specialarbejderforbundet i Danmark og Dansk Metalarbejderforbund for et antal  

 medlemmer af disse forbund for Arbejdsretten i anledning af, at de pågældende  

 medlemmer har nedlagt arbejdet den 22. april, den 28. og 29. april og den 30.  

 april 1986.
 Klagerne har påstået de strejkende pålagt bod.
 De indklagede, der har erkendt, at arbejdsnedlæggelserne var  

 overenskomststridige, har nedlagt påstand om, at der ikke ikendes bod.
 Sagens nærmere omstændigheder er efter det oplyste følgende:
Omkring årsskiftet 1985/86 blev det klart, at der på grund af ordrenedgang  

 skulle afskediges 22 medarbejdere på virksomheden.
Heraf blev 15 straks  

 afskediget, medens resten forventedes at ophøre ved naturlig afgang.
 I anledning af afskedigelserne blev der den 14. april indgået følgende  

 aftale mellem virksomhedens direktør og fællestillidsmanden:
A F T A L E »Ved ansættelse af nye timelønnede medarbejdere i produktionen, skal  

 medarbejdere, som tidligere har været ansat, og som er afskediget p.g.a.  

 arbejdsmangel, tilbydes gen-ansættelse, dersom følgende kan opfyldes:
 1/ At medarbejderen fortsat er ledig på det ønskede tidspunkt.
2/ At medarbejderen efter værkførerens skøn er egnet til det ledige  

 arbejde.« Kort før den 22. april skulle der ansættes 5 medarbejdere.
Besættelse af  

 disse stillinger skete ved, at 1 afskediget blev genansat, medens 4 blev  

 nyantaget.
 Dette førte til arbejdsnedlæggelse den 22. april, men arbejdet blev  

 genoptaget den 23. april, og et fællesmøde berammet til afholdelse samme dag  

 blev derfor aflyst.
 Den 28. april blev der igen ansat en ny medarbejder, og arbejdet blev  

 herefter påny nedlagt kl. 13.00. Arbejdet blev genoptaget den 30. april kl.  

 7.00, men atter nedlagt kl. 8.30.
 På et fællesmøde den 30. april erkendte man fra arbejdstagerside, at  

 arbejdsnedlæggelserne var overenskomststridige og gav tilsagn om at pålægge  

 de strejkende at genoptage arbejdet den 5. maj ved normal arbejdstids  

 begyndelse.
Fra arbejdstagerside gjorde man gældende, at de to første  

 arbejdsnedlæggelser var sket i protest mod virksomhedens ansættelses- og  

 afskedigelsespolitik, medens den sidste strejke skyldtes, at funktionærer  

 havde udført en del af de strejkendes arbejde.
Dette blev bestridt fra  

 arbejdsgiverside, hvorfra man i øvrigt gjorde gældende, at  

 arbejdsnedlæggelserne var led i en systematisk aktion, hvilket blev bestridt  

 fra arbejdstagerside.
Arbejdet blev genoptaget den 5. maj i overensstemmelse med det givne  

 pålæg.
Der blev den 6. maj afholdt et møde mellem virksomhedens ledelse og  

 repræsentanter for de ansatte, hvor man dels gennemgik hændelsesforløbet,  

 dels fra de ansattes side redegjorde for problemerne set fra de timelønnedes  

 side, og der opnåedes enighed om forskellige forslag til løsning af  

 problemerne.
Af mødereferatet fremgår blandt andet, at man fra ledelsens side  

 fremførte, at de foretagne ansættelser var sket til job, der ikke svarede til  

 de job, som tidligere medarbejdere var afskediget fra.
Mødet sluttede med, at  

 der blev appelleret til, at alle parter glemte utilfredsheden -  

 »begraver øksen« - og at der ved fælles indsats skabtes tryghed i  

 ansættelsen.
Produktionschef J.
C.
Houborg har forklaret, at man tidligere har anvendt  

 princippet om fortrinsvis at genansætte tidligere afskedigede medarbejdere.  

 Det blev aftalt, at dette princip skulle nedfældes skriftligt, men han ved  

 ikke, hvem der tog initiativ hertil.
Ved de første ansættelser skulle der  

 vist antages 5, heraf blev 4 nyansat.
Der var flere til samtale, men  

 værkførerne skønnede ikke, at de var egnede.
Såvidt han husker, var der  

 overvejende tale om nye arbejdspladser.
Han husker ikke årsagen til  

 arbejdsnedlæggelsen den 28. - 29. april, men det var vistnok en ansættelse.  

 Den 29. april bad han funktionærer hjælpe med at tage varer ned fra hylder og  

 afsende dem til kunder.
Han var med til mødet den 6. maj.
Formålet var at  

 finde en bedre måde at løse problemerne på.
Han mener ikke, at dette møde kan  

 have bibragt de ansatte den opfattelse, at man ikke ville forfølge  

 arbejdsnedlæggelserne.
Fællestillidsmand Jytte Christensen har forklaret, at hun bortset fra 1 år  

 har været ansat i virksomheden fra 1972 og indtil maj i år.
Baggrunden for  

 aftalen af 14. april 1986 var, at der havde været uro, fordi virksomheden  

 ofte ansatte nye medarbejdere i stedet for at genansætte.
Da der kom ny  

 direktør, som ønskede ro, blev man enige om den indgåede aftale.
Den 22.  

 april skulle der ansættes en kvinde i montageafdelingen, hvor vidnet selv var  

 ansat.
Der var tidligere foretaget afskedigelser, og folkene spurgte, hvorfor  

 der var ansat en ny.
Hun gik til værkføreren, som erklærede, at han ikke  

 kunne bruge nogen af de afskedigede.
Hun nævnte en række navne, og  

 værkføreren svarede, at dem havde han ikke tænkt på.
Der var ikke tale om nyt  

 arbejde, og flere af de afskedigede er senere blevet genansat.
Den 28. april  

 skulle der ansættes en specialarbejder, men derom må hun henvise til  

 tillidsmanden.
Den 30. april sad hun i fællesmøde, da hun fik oplyst, at  

 arbejdet, som var blevet genoptaget, påny var blevet nedlagt, fordi nogle  

 funktionærer havde udført strejkearbejde.
På mødet den 6. maj skulle man  

 diskutere, hvordan man undgik uro på arbejdspladsen.
Tillidsmand Finn Hansen har forklaret, at der var afskediget en række  

 medlemmer af Specialarbejderforbundet.
Den 28. april blev der nyansat en  

 SID'er.
Værkføreren præsenterede den nyansatte.
Derefter gik de ansatte til  

 fagligt møde og nedlagde senere arbejdet.
Der var ikke tale om en ny  

 funktion, og den nye mand blev vist ansat til almindeligt forefaldende  

 arbejde.
Vidnet rettede henvendelse til værkføreren, som erklærede, at han  

 ikke kunne bruge nogen af de afskedigede, men senere er flere af dem blevet  

 genansat.
Klagerne har til støtte for deres påstande anført, at det er erkendt, at  

 arbejdsnedlæggelserne var overenskomststridige.
Arbejdsnedlæggelserne den 22.  

 april og den 28. og 29. april skyldtes begge ansættelser af personale, som  

 virksomheden havde foretaget.
Begge arbejdsnedlæggelser er sket i protest mod  

 virksomhedens ansættelsespolitik, og det kan ikke være afgørende, at de angik  

 forskellige ansættelser.
Arbejdsnedlæggelsen den 30. april blev begrundet  

 med, at funktionærer havde udført strejkeramt arbejde.
Virksomheden har ikke  

 anvendt funktionærer i selve produktionen, men alene søgt at afbøde de værste  

 virkninger for kunderne.
Alle arbejdsnedlæggelserne må ses som et led i en  

 systematisk aktion i protest mod ansættelsespolitikken.
Der er derfor  

 grundlag for at pålægge bod efter § 12, stk. 2 in fine, selv om arbejdet blev  

 genoptaget den 5.maj.
Den indgåede aftale af 14. april overlader det til værkførerens skøn, om  

 en afskediget medarbejder var egnet til ledigt arbejde.
Værkførerne har den  

 22. april fundet, at kun en af de ledige stillinger kunne besættes med en  

 tidligere medarbejder og fandt ingen tidligere medarbejdere egnet til den  

 stilling, som skulle besættes den 28. april.
Virksomheden har derfor ikke  

 handlet i strid med den indgåede aftale.
 Mødet den 6. maj tog ikke sigte på at afslutte den tidligere konflikt, men  

 drejede sig om, hvorledes man kunne undgå en lignende situation i fremtiden,  

 hvilket også fremgår af formuleringen af den afsluttende passus i referatet.  

 Der er derfor intet grundlag for at lade boden bortfalde.
De indklagede har til støtte for deres påstand principalt anført, at  

 arbejdsnedlæggelserne ikke var forårsaget af generel utilfredshed med  

 forholdene på virksomheden.
Arbejdsnedlæggelserne den 22. april og den 28. og  

 29. april skyldtes ganske vist begge nyansættelser, men det var reaktioner på  

 to forskellige handlinger, og arbejdsnedlæggelsen den 30. april havde en helt  

 anden årsag.
Der foreligger således ikke en systematisk aktion, og pålæggelse  

 af bod er derfor udelukket efter § 12, stk. 2, sidste punktum.
Selv om arbejdsnedlæggelserne anses som led i en systematisk aktion, skal  

 boden bortfalde efter § 12, stk. 2, 3. punktum.
Der var indgået en aftale om,  

 at ledige stillinger skulle tilbydes tidligere ansatte, hvis de var egnet til  

 det ledige arbejde.
Værkførerne har imidlertid slet ikke udøvet dette skøn  

 ved de omhandlede ansættelser.
Virksomheden har således ikke efterlevet  

 aftalen og derved begået overenskomstbrud.
De ansatte har i hvert fald måttet tro, at virksomheden ikke efterlevede  

 aftalen om genantagelse af tidligere medarbejdere, når den kort efter  

 aftalens indgåelse ansatte et antal nye medarbejdere.
Også det på mødet den  

 6. maj passerede taler for at lade boden bortfalde.
 Arbejdsretten skal udtale:
Arbejdsnedlæggelserne den 22. april og den 28. og 29. april havde fælles  

 baggrund i utilfredshed med, at der trods den indgåede aftale blev foretaget  

 nyansættelser og må derfor anses for led i en systematisk aktion, selv om det  

 angik forskellige ansættelser.
Arbejdsnedlæggelsen den 30. april, der var  

 afledt af forhold i forbindelse med de tidligere arbejdsnedlæggelser, må  

 efter omstændighederne også anses som led i den systematiske aktion.  

 Bodspålæggelse er derfor ikke udelukket på grund af bestemmelsen i § 12, stk.  

 2, sidste punktum.
Ved aftalen af 14. april 1986 var der givet de tidligere ansatte, som var  

 afskediget på grund af arbejdsmangel, en vis fortrinsret ved fremtidige  

 ansættelser.
Værkførerne var herefter ikke helt frit stillet ved besættelse  

 af ledige stillinger.
Selv om det efter bevisførelsen ikke direkte kan  

 fastslås, at virksomheden ved ansættelserne den 22. og 28. april har handlet  

 i strid med den indgåede aftale, har de ansatte i hvert fald haft rimelig  

 grund til at tro, at aftalen ikke blev efterlevet.
Herefter findes  

 arbejdstagerne, som genoptog arbejdet i overensstemmelse med det pålæg, der  

 blev givet på fællesmødet, ikke at burde pålægges bod.
 Sagens omkostninger, 2.000 kr., findes at burde betales af klagerne.
 T h i k e n d e s f o r r e t :
 Der pålægges ikke de indklagede medlemmer af Kvindeligt Arbejderforbund i  

 Danmark, Specialarbejderforbundet i Danmark og Dansk Metalarbejderforbund  

 bod.
 Sagens omkostninger, 2.000 kr., betales af klagerne, Dansk  

 Arbejdsgiverforening.
 (* 1) Henvisninger: Per Jacobsen s.475 (note 182), s.480 (note 192) s.594  

 (note 22), K 10.830, K 86456, K 10.250 (A 1985 s.39).
