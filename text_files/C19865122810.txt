 I anledning af en konkret sag har familieretsdirektoratet overvejet de  

 generelle retningslinjer for sukkersygepatienters godkendelse som  

 adoptivforældre.
Familieretsdirektoratet har indhentet en udtalelse fra adoptionsnævnet,  

 der har oplyst, »at der trods utvivlsomme tegn på mulighed for forbedret  

 behandling af sukkersygepatienter efter adoptionsnævnets opfattelse endnu  

 ikke foreligger en sådan dokumentation for forbedringer af prognosen ved  

 sukkersyge, at der er fagligt grundlag for allerede nu at foreslå ændring i  

 de hidtil fulgte retningslinjer for sukkersygepatienters godkendelse som  

 adoptivforældre.
Det vil være rimeligt påny at tage spørgsmålet op til  

 overvejelse indenfor nogle få år.« På denne baggrund finder familieretsdirektoratet ikke for tiden grundlag  

 for at ændre de vejledende retningslinjer om sukkersygepatienters godkendelse  

 som adoptivforældre (se herom betænkning III fra justitsministeriets  

 adoptionsudvalg nr. 775/76 s. 34-35).
 Familieretsdirektoratet vil inden for de nærmeste år på ny tage  

 spørgsmålet op til overvejelse.
 P.M.V.
 E.B.
D.
Sylvest Nielsen Til samtlige adoptionssamråd og socialcentre samt adoptionsnævnet.
