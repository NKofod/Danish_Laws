Rekonstruktion   gældseftergivelse og  

 gældskonvertering fra andelsbeskattet moderselskab Spørgsmålene til Ligningsrådet var  

 følgende:
1. 	Vil en gældseftergivelse af D ApS' gæld til  

 moderselskabet,M A.m.b.a., være skattepligtig, og efter hvilke  

 bestemmelser i kursgevinstloven skal denne behandles? 2.	Vil en gældseftergivelse af D ApS' gæld til  

 moderselskabet, M A.m.b.a., medføre underskudsbegrænsning for D  

 ApS i medfør af ligningslovens § 15? 3.	Vil en gældskonvertering af D ApS' gæld til  

 moderselskabet, M A.m.b.a., være skattepligtig, og efter hvilke  

 bestemmelser i kursgevinstloven skal denne behandles? 4.	Vil en gældskonvertering af D ApS' gæld til  

 moderselskabet, M A.m.b.a., medføre underskudsbegrænsning for D  

 ApS i medfør af ligningslovens § 15? Beskrivelse af de faktiske forhold D ApS er et helejet datterselskab af M A.m.b.a.
D er  

 skattepligtig efter selskabsskattelovens § 1, stk. 1, nr. 1, mens  

 moderselskabet er et andelsbeskattet andelsselskab efter selskabsskattelovens  

 § 1, stk. 1, nr. 3.
D havde ved den seneste periodeafslutning en gæld  

 til M på ca. 4 mio. kr.
Selskabets samlede gæld udgør ca.  

 5 mio. kr., og der er ikke stillet sikkerhed for nogle af disse  

 gældsposter.
 Det er oplyst, at gælden til moderselskabet er  

 opstået løbende som følge af, at D ikke har nogen  

 bankforbindelse, men finansierer sin drift via en mellemregning hos M.  

 Endvidere drives D fra lokaler, der lejes af moderselskabet, hvorfor den  

 samlede fordring sammensættes af såvel lån og renter som  

 skyldig husleje.
Som følge af selskabets negative resultater, skal  

 kapitalen i selskabet retableres.
Man ønsker derfor at lave en  

 rekonstruktion af selskabet, enten via en gældseftergivelse på 3  

 mio. kr. eller via en gældskonvertering på nom. 100.000 kr. med  

 2,9 mio. kr. i overkurs.
Efter rekonstruktionen vil gæld til M  

 således udgøre 1 mio. kr.
 Da den del af moderselskabets fordring, der eftergives  

 henholdsvis konverteres, udgør over 50% af den samlede usikrede  

 gæld, antager forespørgers repræsentant, at en  

 gældseftergivelse vil blive betragtet som en samlet ordning i  

 overensstemmelse med gældende praksis.
 Der ønskes imidlertid sikkerhed for, hvorledes en  

 gældseftergivelse henholdsvis gældskonvertering vil blive  

 behandlet i relation til reglerne i kursgevinstloven og ligningslovens § 15,  

 idet man ikke ønsker at D bliver skattepligtig eller får  

 begrænset underskud ved rekonstruktionen.
Gældseftergivelse Det ønskes afklaret, hvorvidt gælden til  

 moderselskabet er omfattet af kursgevinstlovens § 8, jf. kursgevinstlovens §  

 4, stk. 2, da det kooperationsbeskattede moderselskab som udgangspunkt ikke  

 er omfattet af reglerne i kursgevinstloven.
Det er imidlertid ikke klart, om  

 moderselskabet er omfattet af definitionen på koncernforbundne  

 selskaber i kursgevinstlovens § 4, stk. 2.
Uanset at gælden til moderselskabet er omfattet af kursgevinstlovens  

 § 8, er det repræsentantens opfattelse, at kursgevinstlovens § 24  

 må have forrang frem for kursgevinstlovens § 8, idet sidstnævnte  

 er en generel bestemmelse, mens § 24 er en speciel bestemmelse.
Ud fra  

 repræsentantens vurdering bør en gældseftergivelse, der  

 udgør en samlet ordning i koncernforhold, derfor ikke udløse  

 skattepligt for skyldneren i det omfang gælden ikke nedskrives til et  

 lavere beløb end fordringens kursværdi for kreditor på  

 gældseftergivelsestidspunktet.
 Repræsentanten anfører videre, at idet  

 gældseftergivelsen udgør en samlet ordning for D, vil  

 gældseftergivelsen medføre underskudsbegrænsning for  

 selskabet i henhold til ligningslovens § 15. Hvis det antages, at  

 gælden er omfattet af kursgevinstlovens § 8, men at kursgevistlovens §  

 24 har forrang frem for kursgevinstlovens § 8, er det repræsentantens  

 opfattelse, at nedsættelsesbeløbet efter ligningslovens § 15  

 bør formindskes i det omfang, skyldneren efter reglerne i  

 kursgevinstlovens § 8 ikke skulle have medregnet gevinsten på  

 gælden ved indkomstopgørelsen.  I modsat fald vil ligningslovens  

 § 15, stk. 2, 3. pkt. ikke have nogen reel betydning.
Gældskonvertering Repræsentanten anfører videre, at under forudsætning af  

 at gælden er omfattet af kursgevinstlovens § 8, er det  

 repræsentantens opfattelse, at kursgevinstlovens § 8, 2. pkt., ikke kan  

 finde anvendelse, såfremt gælden konverteres til anpartskapital.  

 Dette følger af, at 2. pkt. specifikt behandler  

 gældseftergivelser, og at gældseftergivelser og  

 gældskonverteringer ikke er sidestillet i forhold til kursgevinstloven  

 på samme måde som ved ligningslovens § 15. Denne fortolkning er  

 ifølge repræsentanten ligeledes lagt til grund i Departementes  

 udtalelse i TfS 2000, 240. Konsekvensen heraf er, at gevinst på  

 gæld til koncernforbundne selskaber ved gældskonverteringer ikke  

 skal medregnes til den skattepligtige indkomst, uanset om gælden  

 nedskrives til et lavere beløb end fordringens værdi for  

 kreditor på gældseftergivelsestidspunktet.
 Underskudsbegrænsningen i medfør af ligningslovens § 15  

 må i så fald skulle formindskes med hele det beløb, der er  

 skattefrit i medfør af kursgevinstlovens § 8, 1. pkt., således  

 at der ikke opstår en reel underskudsbegrænsning.
Repræsentanten antager således, at kursgevinstlovens § 24 ikke  

 kan anvendes ved gældskonverteringer, idet denne bestemmelse specifikt  

 regulerer gældseftergivelser, som i forhold til kursgevinstloven ikke  

 er sidestillet med gældskonverteringer.
Dette er i overensstemmelse med  

 Departementets udtalelse i TfS 2000, 240, og medfører at beskatning af  

 gevinst ved gældskonverteringer i koncernforhold udelukkende er  

 reguleret i kursgevinstlovens § 8.
Styrelsens indstilling og begrundelse Det fremgår af kursgevinstlovens § 2, at selskaber,  

 fonde og foreninger m.v., der er skattepligtige efter selskabsskatteloven,  

 ved opgørelsen af den skattepligtige indkomst skal medregne gevinst og  

 tab på fordringer og gæld efter kursgevinstlovens regler.
 M er skattepligtig efter selskabsskattelovens § 1, stk. 1, nr. 3  

 (andelsforeninger), og er derfor omfattet af kursgevinstlovens § 2.
Det fremgår dog af selskabsskattelovens § 14, at skattepligtige  

 efter selskabsskattelovens § 1, stk. 1, nr. 3, skal opgøre deres  

 skattepligtige indkomst som en procentdel af andelsforeningens formue ved  

 indkomstårets udgang.
Kursgevinstlovens regler kan derfor ikke anvendes  

 i relation til andelsforeningers indkomstopgørelse.
 Selskabsskattelovens § 14 er imidlertid en særregel  

 for andelsforeninger, som udgør en undtagelse til den generelle regel  

 i kursgevinstlovens § 2. Det er derfor Told- og Skattestyrelsens opfattelse,  

 at andelsforeninger som sådan er omfattet af kursgevinstlovens regler,  

 herunder definitionen på koncernforbundne selskaber i kursgevinstlovens  

 § 4, stk. 2.
D er et helejet datterselskab af M.
De to selskaber er  

 derfor koncernforbundne selskaber i relation til kursgevinstloven, jf.  

 kursgevinstlovens § 4, stk. 2, nr. 1.
Ad spørgsmål 1 Ifølge kursgevinstlovens § 6, jf. § 2, er gevinst  

 på gæld som udgangspunkt skattepligtig for selskaber og  

 foreninger m.v.
Undtagelser hertil findes dog i kursgevinstlovens § 8 om  

 eftergivelse af gæld i koncernforhold samt kursgevinstlovens § 24 om  

 gældseftergivelse ved akkord m.v.
Kursgevinstlovens § 8 Gevinst på gæld til koncernforbundne selskaber  

 er skattefri efter kursgevinstlovens § 8 på betingelse af, at kreditor  

 ikke kan fradrage det tilsvarende tab på fordringen efter  

 kursgevinstlovens § 4 samt at fordringen ikke nedskrives til et lavere  

 beløb end fordringens værdi for kreditor på tidspunktet  

 for gældseftergivelsen.
Kreditor, M, kan ikke fradrage det tilsvarende tab  

 på fordringen.
Dette skyldes imidlertid ikke kursgevinstlovens § 4, men  

 derimod selskabsskattelovens § 14, hvorefter selskabets skattepligtige  

 indkomst opgøres som en procentdel af formuen.
 Betingelsen i kursgevinstlovens § 8, om at kreditor ikke  

 må kunne fradrage tabet på fordringen efter § 4, stk. 1, er  

 derfor ikke opfyldt.
 Det er herefter Told- og Skattestyrelsens opfattelse, at  

 kursgevinstlovens § 8 medfører, at D vil være skattepligtig af  

 en gældseftergivelse fra M.
Kursgevinstlovens § 24 Kursgevinstlovens § 24 foreskriver, at gevinst på  

 gæld som følge af en aftale om en samlet ordning mellem en  

 debitor og dennes kreditorer om nedsættelse af debitors gæld  

 (frivillig akkord) er skattefri for debitor i det omfang gælden ikke  

 nedskrives til et lavere beløb end fordringens værdi for  

 kreditor på tidspunktet for gældseftergivelsen.
 Den samlede usikrede gæld i D udgør 5 mio.  

 kr., hvoraf 4 mio. kr. udgør gæld til moderselskabet, M.  

 Gælden til moderselskabet repræsenterer således 80% af den  

 samlede usikrede gæld.
 Det er herefter Told- og Skattestyrelsens opfattelse, at  

 M's gældseftergivelse på 3 mio. kr. kan anses for at  

 udgøre en samlet ordning i relation til kursgevinstlovens § 24.
 I medfør af kursgevinstlovens § 24 vil D  

 således ikke være skattepligtig af en gældseftergivelse fra  

 M, under forudsætning af at gælden ikke nedskrives til et lavere  

 beløb end fordringens værdi.
Hvilken bestemmelse skal anvendes? Kursgevinstlovens §§ 8 og 24 er begge særlige  

 undtagelser til hovedreglen om at gevinst på gæld er  

 skattepligtig.
Det er derfor Told- og Skattestyrelsens opfattelse, at gevinst  

 på gæld er skattefri for debitor, såfremt dette  

 følger af blot én af bestemmelserne.
 Spørgsmål 1 bør derfor besvares  

 således, at D ikke vil være skattepligtig af en  

 gældseftergivelse fra M, under forudsætning af, at gælden  

 ikke nedskrives til et lavere beløb end fordringens værdi  

 på eftergivelsestidspunktet, jf. kursgevinstlovens § 24.
Ad spørgsmål 2 Ligningslovens § 15, stk. 2 og 3, medfører, at et  

 selskabs uudnyttede og fremførselsberettigede underskud skal  

 nedsættes i det omfang, selskabet i et indkomstår får  

 nedsat sin gæld ved en frivillig akkord.
 Denne underskudsbegrænsning er en konsekvens af  

 kursgevinstlovens § 24, hvorefter et selskab som udgangspunkt er skattefri af  

 gevinst på gæld som følge af en frivillig akkord, jf. det  

 under besvarelsen af spørgsmål 1 anførte.
 Nedsættelsen af underskuddet skal dog formindskes i  

 det omfang, debitor er skattepligtig af gevinst på gæld, jf.  

 ligningslovens § 15, stk. 2, 2. pkt.
 Nedsættelsen af underskuddet skal endvidere  

 formindskes i det omfang, selskabet efter reglen i kursgevinstlovens §  

 8 er skattefri af gevinsten på gælden, jf. ligningslovens §  

 15, stk. 2, 3. pkt.
 Som anført under besvarelsen af  

 spørgsmål 1 vil den påtænkte eftergivelse af D's  

 gæld til M ikke være skattefri for D efter kursgevinstlovens § 8  

 men derimod efter kursgevinstlovens § 24. Ligningslovens § 15, stk. 2, 3.  

 pkt., finder derfor ikke anvendelse.
 Spørgsmål 2 bør derfor besvares således,  

 at den påtænkte gældseftergivelse vil medføre  

 underskudsbegrænsning for D, jf. ligningslovens § 15, stk. 2, 1. pkt.,  

 jf. stk. 3.
Ad spørgsmål 3 Ved en gældskonvertering konverterer kreditor sin  

 fordring til nyudstedte aktier i debitorselskabet.
Debitorselskabet foretager  

 en kapitalforhøjelse ved indskud af fordringen fra kreditor mod  

 vederlag i aktier, hvorefter den tilsvarende gæld bortfalder på  

 grund af sammenfald mellem kreditor og debitor (konfusion).
 Vederlaget i aktier skal modsvare fordringens  

 kursværdi, men da debitor frigøres for gældens nominelle  

 værdi opnår debitor således en kursgevinst på  

 gælden.
 Skatteministeriet, Departementet har i TfS 2000, 240 udtalt, at  

 gældskonvertering ikke kan sidestilles med gældseftergivelse uden  

 udtrykkelig lovhjemmel.
 Dette indebærer efter Departementets opfattelse, at  

 en gældskonvertering ikke er omfattet af kursgevinstlovens § 24 om  

 gældseftergivelse ved akkord m.v.
 Gevinst på gæld til koncernforbundne selskaber  

 ved gældskonvertering er derimod omfattet af kursgevinstlovens § 8,  

 stk. 1, 1. pkt., hvorefter gevinst på gæld til koncernforbundne  

 selskaber er skattefri på betingelse af, at kreditor ikke kan fradrage  

 det tilsvarende tab på fordringen efter kursgevinstlovens § 4.
 Som anført under besvarelsen af  

 spørgsmål 1 er betingelsen i kursgevinstlovens § 8, om at  

 kreditor ikke må kunne fradrage tabet på fordringen efter  

 kursgevinstlovens § 4, ikke opfyldt.
 Spørgsmål 3 bør derfor besvares således,  

 at D vil være skattepligtig af gevinsten ved en gældskonvertering  

 fra M., jf. kursgevinstlovens § 6.
Ad spørgsmål 4 Ligningslovens § 15, stk. 2 og 3, medfører som  

 nævnt under besvarelsen af spørgsmål 2, at et selskabs  

 uudnyttede og fremførselsberettigede underskud skal nedsættes i  

 det omfang, selskabet i et indkomstår får nedsat sin gæld  

 ved en frivillig akkord.
 Ifølge ligningslovens § 15, stk. 2, 6. og 7. pkt.,  

 sidestilles gældskonvertering med gældsnedsættelse.  

 Nedsættelsen af underskuddet udgør i disse tilfælde det  

 beløb, hvormed den konverterede fordrings pålydende overstiger  

 fordringens kursværdi på tidspunktet for konverteringen.
 Da D's gæld til moderselskabet repræsenterer  

 80% af selskabets samlede usikrede gæld, vil den påtænkte  

 gældskonvertering medføre underskudsbegrænsning efter  

 ligningslovens § 15, stk. 2 og 3.
 Underskudsbegrænsningen skal dog formindskes i det  

 omfang, selskabet er skattepligtig af gevinst på gæld, jf.  

 ligningslovens § 15, stk. 2, 2. pkt.
Som nævnt under besvarelsen af  

 spørgsmål 3 vil D være skattepligtig af gevinst på  

 gæld ved en gældskonvertering fra M Spørgsmål 4 bør derfor besvares således,  

 at den påtænkte gældskonvertering ikke vil medføre  

 underskudsbegrænsning for D, da underskudsbegrænsningen efter  

 ligningslovens § 15, stk. 2, 6. og 7. pkt., samtidig skal formindskes  

 tilsvarende, jf. ligningslovens § 15, stk. 2, 2. pkt, jf. stk. 3.
Ligningsrådets afgørelse Ligningsrådet tiltrådte Told- og  

 Skattestyrelsens indstilling.
