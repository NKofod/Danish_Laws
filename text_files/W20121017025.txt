Erstatningsansvarslovens § 1  helbredelsesudgifter og andet tab, nævnets j.nr. 12-520-24194 Skadevolder blev idømt 4 måneders fængsel for overtrædelse af straffelovens § 218, stk. 2, ved at have tilsneget sig samleje med ansøger.
Nævnet tilkendte ansøger 20.000 kr. i tortgodtgørelse.
Der var tale om et retskrav, idet skadevolder i retten havde bestridt erstatningspligten og kravets størrelse.
Herudover søgte ansøger om erstatning for udgift til HPV-vaccine.
Idet der var indsendt dokumentation for, at skadevolder havde kønsvorter, samt at ansøger derfor var blevet opfordret til at få vaccinen, besluttede nævnet at dække udgiften.
Ansøgers udgift var ikke dækket af det offentlige sundhedsvæsen.
