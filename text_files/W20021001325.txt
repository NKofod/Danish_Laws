Landsskatteretskendelse af 7/12 2001 vedr. Idrætscirkulæret ulønnet leder - sponsortøj A klager for indkomståret 1997 over, at tøjpakke, som han har  

 selvangivet som skattefri, ikke er blevet godkendt som skattefri.
 Det fremgår af sagens oplysninger, at klageren ved siden af sit  

 hovederhverv hos B er ansat i X Boldspil-Union, hvorfra han i indkomståret  

 1997  

 har modtaget 7.771 kr.
Som demokratisk valgt formand for unionen har klageren sæde i  

 bestyrelsen i Dansk Boldspil-Union, i det følgende DBU.
Arbejdet for DBU er  

 ulønnet.
 Klageren har i det omhandlede indkomstår modtaget en tøjpakke  

 med diverse sports- og fritidsbeklædning fra C A/S i forbindelse med sit  

 arbejde for DBU.
 C A/S er tøjsponsor for DBU, og i henhold til en af begge parter  

 underskrevet samarbejdsaftale er bestyrelsesmedlemmer i DBU forpligtet til at  

 bære tøj fra C A/S i forbindelse med repræsentative opgaver.  

 Samarbejdsaftalen  

 omfatter samtlige danske fodboldlandshold under DBU.
 Ifølge aftalen er en angivet personkreds, herunder  

 bestyrelsesmedlemmer, forpligtet til kun at anvende sports- og fritidsudstyr  

 leveret af C A/S til landskampe, på spillerpladsen, på udskiftningsbænken,  

 til  

 træning og i træningslejre samt under transport til og fra landskampe.
 Klageren har oplyst, at det vil være en misligholdelse af  

 aftalen mellem DBU og C A/S, hvis de i aftalen omhandlede personer hos DBU  

 ikke  

 profilerer C A/Ss tøj ved sportslige begivenheder.
 Klageren har endvidere oplyst, at det udleverede tøj skal  

 tilbageleveres til DBU, hvis man ophører som frivillig leder, med mindre  

 tøjet  

 på ophørstidspunktet er så gammelt, at det har mistet sin værdi.
 Frivillige ledere kan ud over den udleverede tøjpakke købe tøj  

 fra C A/S gennem DBU til en gros priser med tillæg af moms.
 C A/S udleverer 3 forskellige typer tøjpakker afhængig af,  

 hvilke opgaver modtagerne har.
Told- og skatteregionen har ved en kontrolaktion foretaget  

 kontrol vedrørende sponsorkontrakter i C A/S.
Ved denne gennemgang er det  

 konstateret, at den tøjpakke, klageren har modtaget, har en vejledende  

 udsalgspris på 2.661 kr.
 Det lokale skatteankenævn har fundet, at klageren principielt er  

 skattepligtig af den modtagne tøjpakke i henhold til ligningslovens § 16,  

 stk.  

 1, men at værdien af tøjpakken er 2.661 kr., og dermed omfattet af  

 bagatelgrænsen i ligningslovens § 16, stk. 3.
Skatteankenævnet har blandt andet begrundet sin afgørelse med,  

 at ligningslovens § 7 M ikke kan anvendes, da ankenævnet ikke har fundet, at  

 klagerens bistand er ydet som led i en forenings skattefri virksomhed.
Nævnet  

 har henvist til, at arbejdet udføres for DBU, og at der ikke er udbetalt en  

 ydelse til dækning af udgifter afholdt på en forenings vegne.
 Klagerens repræsentant har overfor Landsskatteretten nedlagt  

 følgende påstande:
 Principalt  

  

 :
 Tøjpakken er omfattet af ligningslovens § 7 M, da klageren ikke  

 har modtaget mere, end hvad der står i rimeligt forhold til hans stilling som  

 frivillig leder.
 Subsidiært:
 Hvis klager har fået mere, end hvad der står i rimeligt forhold  

 til hans stilling, er det overskydende bagatelagtigt, og kan ikke ændres med  

 tilbagevirkende kraft.
 Mere subsidiært:
 Klageren er i hvert fald berettiget til noget, hvorfor det alene  

 kan være værdien af det overskydende, der er omfattet af ligningslovens § 16,  

 stk. 1.
 Mest subsidiært:
 Værdiansættelsen skal ske i henhold til reglerne om  

 personalerabat, således at klageren alene skal anses for skattepligtig af den  

 pris DBU ville skulle give, hvis DBU købte de omhandlede genstande hos C A/S.  

 (D.v.s. en gros pris + moms).
 Til støtte for den principale påstand har repræsentanten blandt  

 andet anført,  

  

 at  

  

 DBU er en skattefri forening,  

  

 at  

  

 klageren har  

 været forpligtet til at profilere C A/Ss tøj på grund af  

 samarbejdsaftalen  

 indgået mellem C A/S og DBU,  

  

 at  

  

 udgiften til tøj til profileringen af C  

 A/S kan dækkes skattefrit i henhold til ligningslovens § 7 M, og  

  

 at  

  

 tøjpakken fra C A/S ikke indeholdt mere, end hvad der stod i et rimeligt  

 forhold til klagerens arbejdsopgaver og forpligtelser i forbindelse med det  

 ulønnede arbejde.
 Told- og Skattestyrelsen har under sagens behandling i  

 Landsskatteretten i skrivelse af  

    

 22.  

 december 2000 anført for så vidt angår mængden og omfanget af det udleverede  

 tøj, at der i henhold til den mellem DBU og C A/S indgåede samarbejdsaftale  

 er  

 tale om udlevering af 3 forskellige udstyrspakker til medlemmer af DBU `s  

 bestyrelse:
En uniformspakke bestående af jakke, bukser, skjorter, sko  

 m.v.
Pakken udleveres hvert 3. år.
En udstyrspakke med forskelligt fritidstøj, sko m. v.
Det er  

 en pakke af denne type, som er omhandlet i den foreliggende sag.
En finale-rundepakke med et omfattende udstyr.
Pakken  

 udleveres i forbindelse med VM, OL og EM.
Danmark deltog i VM i 1998 og EM i  

 2000.
 Repræsentanten har i den forbindelse i skrivelse af 18. januar  

 2001 anført, at Danmarks Idræts  Forbund, i det følgende DIF, kan  

 bekræfte  

 Told- og Skattestyrelsens oplysninger om, at der principielt er 3 forskellige  

 udstyrspakker, men at styrelsen i øvrigt bringer forhold/oplysninger frem,  

 som  

 er irrelevante i forhold til den konkrete sag.
Hvad angår uniformspakken (nr. 1. i styrelsens udtalelse)  

 anfører repræsentanten, at disse beklædningsgenstande alene er beregnet for  

 (kan anvendes til) indendørs aktiviteter i form af bestyrelsesmedlemmers  

 deltagelse i diverse møder m. v., hvor medlemmerne repræsenterer DBU.
Værdien  

 af uniformspakken udgør ca. 2.000 kr. inkl. moms og  

 udleveres/modtages hvert  

 3. år.
 Udstyrspakken (nr. 2 i styrelsens udtalelse), som den  

 foreliggende sag drejer sig om, udleveres derimod hvert år og indeholder  

 sports-/fritidstøj, vindjakke m. v. forsynet med C A/Ss/DBU `s logo.  

 Dette tøj  

 anvendes typisk til udendørs aktiviteter og/eller som overtøj i forbindelse  

 med  

 eksempelvis rejser for DBU, overværelse af landskampe, træningssamlinger m.  

 v.
 Repræsentanten bemærker om finale-runde pakkerne (nr. 3 i  

 styrelsens brev), at der her er tale om helt særlige pakker i anledning af  

 det  

 danske fodboldlandsholds eventuelle deltagelse i en slutrunde, og at tøj af  

 den  

 art normalt vil være forsynet med den pågældende begivenheds (EM eller VM)  

 officielle slutrundelogo, og at tøjet som sådan er uanvendeligt i  

 forhold til  

 at repræsentere DBU, når en sådan slutrunde er overstået.
 Det er således DIF`s opfattelse, at de særlige finalerundepakker  

 ingen skattemæssig betydning har for modtageren, idet dette tøj nærmest kan  

 betegnes som en slags særlig uniform/arbejdstøj, hvis/når et  

 bestyrelsesmedlem deltager i en af de nævnte slutrunder.
 Repræsentanten har i den forbindelse oplyst, at denne  

 fortolkning i øvrigt er tiltrådt af Told- og Skattestyrelsen i forhold til OL  

 2000 i Sydney, og at man ikke fra DIF`s side kan forestille sig, at der, ud  

 fra  

 en ren skattemæssig bedømmelse, er forskel på, om en frivillig leder har  

 deltaget  

 i et EM, VM eller OL.
 Repræsentanten har henvist til DIF`s brev af 14. oktober 1999  

 til Told- og Skattestyrelsen samt det af forbundet udarbejdede notat af 15.  

 juni 2000, som på et tidligere tidspunkt ligeledes er fremsendt til (tiltrådt  

 af) Told- og Skattestyrelsen.
 Klageren har ikke i indkomståret 1997 modtaget hverken pakke 1  

 eller pakke 3.
 Da repræsentanten formoder, at Told- og Skattestyrelsen er  

 bekendt hermed, er det uforståeligt for repræsentanten, hvorfor og på hvilket  

 lovgrundlag styrelsen i en klagesag vedrørende indkomståret 1997 medtager  

 forhold og oplysninger om efterfølgende indkomstår (1998 og 2000), idet dette  

 er helt uden relevans for nærværende klagesag.
 Hvis der på et senere tidspunkt skulle blive rejst tvivl om  

 skattefrihed for de modtagne tøjpakker i 1998 og 2000, må det bero på en  

 konkret ligningsmæssig vurdering i sædvanlig instansrækkefølge.
Told- og Skattestyrelsen har under henvisning til  

 repræsentantens bemærkninger i skrivelse af 13. marts 2001 anført, at  

 bestemmelsen i ligningslovens § 7 M ikke er en skattefrihedsbestemmelse, men  

 en  

 godtgørelsesregel, der giver en forening adgang til at godtgøre en medhjælper  

 de udgifter, den pågældende har afholdt på foreningens vegne som led i  

 foreningens skattefri virksomhed.
Godtgørelsessatserne fastsættes af  

 Ligningsrådet.
Satserne for indkomståret 1997 fremgår af Told- og  

 Skattestyrelsens cirkulære 1994  7, hvoraf det bl.a. fremgår, at  

 ulønnede  

 trænere, medhjælpere og ledere kan modtage indtil 1.000 kr. pr. år til  

 dækning  

 af udokumenterede udgifter til køb, vask og vedligeholdelse af sportstøj.  

 Samme  

 tekst fremgår også af hæftet `Skat, skattemæssig forhold for  

 idrætsforeninger  

  en hjælp til bestyrelsesmedlemmer, kasserere, trænere, instruktører  

 m.fl.,  

 2. udgave.
 Det fremgår af teksten i hæftet, at der kan ske refusion af  

 faktiske udgifter til køb af eget sportstøj efter regning (udlæg efter  

 regning). Told- og Skattestyrelsen har opfattet teksten det pågældende sted  

 således, at der skal være tale om overdragelse til brug og ikke til eje,  

 hvilket synspunkt er DIF bekendt.
Det fremgår endvidere af hæftet, at det der refunderes, skal stå  

 i rimeligt forhold til forbruget af tøj.
Det anføres, at der skal tages  

 hensyn  

 til bl.a. antal træningsdage, og til om der er tale om indendørs- eller  

 udendørsaktivitet.
Det er dette proportionalitetshensyn, der er baggrunden  

 for,  

 at styrelsen i sin udtalelse af 22. december 2000 gjorde opmærksom på, at  

 klageren hvert 3. år modtager en særlig uniformspakke bestående  

 af jakke,  

 bukser, skjorter, sko m. v., og at der i forbindelse med særlige begivenheder  

 som OL, EM og VM udleveres en speciel og meget omfattende udstyrspakke.
Det  

 er  

 styrelsens opfattelse, at de beklædningsgenstande, der er omfattet af  

 uniformspakken, må anses som anvendelige i forbindelse med det egentlige  

 bestyrelsesarbejde i DBU.
Tøjet i uniformspakken kan derfor efter styrelsens  

 opfattelse skattefrit stilles til rådighed uden skattemæssige konsekvenser  

 for  

 et bestyrelsesmedlem, også selvom tøjet ikke har karakter af egentligt  

 sportstøj.  

 Den udstyrspakke, der er genstand for tvist i den foreliggende sag, omfatter  

 sports/fritidstøj, der efter styrelsens opfattelse ikke har direkte  

 tilknytning  

 til hvervet som ulønnet bestyrelsesmedlem.
 Det fremgår af sponsorkontrakten, at bestyrelsesmedlemmerne og  

 andre modtagere af de pågældende pakker er forpligtet til at anvende tøjet i  

 forbindelse med en række nærmere opregnede aktiviteter, bl.a.  

 landsholdskampe.
Told- og Skattestyrelsen bemærker, at DBU som andre foreninger  

 er omfattet af selskabsskattelovens § 1, nr. 6, og således skattepligtig af  

 erhvervsmæssig virksomhed.
Som erhvervsmæssig virksomhed anses f.eks.  

 afholdelse af fodboldkampe med deltagelse af professionelle spillere.
Det  

 fremgår af DBU`s regnskab som offentliggjort på foreningens hjemmeside, at  

 overskuddet af landskampvirksomheden i 1996/1997 udgjorde 6,1 mio. kr., og at  

 overskuddet i 1997/98 var 19,1 mio. kr.
Indtægten fra sponsorer er ligeledes  

 erhvervsmæssig virksomhed og udgjorde i de respektive år henholdsvis 7,1 mio.  

 kr. og 8,8 mio. kr.
Det er en forudsætning for anvendelse af bestemmelsen i  

 ligningslovens § 7 M, at bistanden er ydet i forbindelse med foreningens  

 skattefri virksomhed.
Er bistanden ydet til opfyldelse af en forenings  

 skattepligtige aktiviteter, finder ligningslovens § 7 M ikke anvendelse.
Det  

 fremgår af Landsskatterettens kontorforhandlingsreferat, at DBU ikke  

 beskattes  

 af indtægterne fra de erhvervsmæssige aktiviteter, da indtægterne ved disse  

 går til afvikling af almennyttig fodbold.
Efter styrelsens  

 opfattelse er det  

 afgørende for anvendelsen af ligningslovens § 7 M, om den pågældende  

 erhvervsmæssige aktivitet er skattepligtig, ikke om aktiviteten rent faktisk  

 giver overskud, eller om beskatning bortfalder, fordi overskuddet udloddes  

 til  

 vedtægtsmæssige formål, der kan anses for almenvelgørende eller på anden måde  

 almennyttige.
I det omfang et bestyrelsesmedlem har hjulpet DBU med at opfylde  

 en sponsorkontrakt ved at bære særlig beklædning i forbindelse med  

 foreningens  

 erhvervsmæssige aktiviteter, kan ligningslovens § 16 om beskatning af  

 personalegoder  som  

    

 anført af  

 skatteankenævnet  imidlertid finde anvendelse.
Det fremgår således af  

 Skatteministeriets cirkulære nr. 72 af 17. april 1996, pkt. 12.4.1., at  

 bestemmelsen i ligningslovens § 16 også omfatter personer, der er valgt til  

 medlem af eller medhjælp for bestyrelser m. v.
Det fremgår endvidere af det  

 nævnte punkt i cirkulæret, at der godt kan foreligge en aftale om personligt  

 arbejde, selv om den ansatte ikke vederlægges i penge, men alene i  

 naturalier,  

 f. eks. i reklamesammenhæng.
Det er derfor styrelsens opfattelse, at den  

 omhandlede tøjpakke skal beskattes som et personalegode efter ligningslovens  

 §  

 16. Da værdien af pakken  som også anført af skatteankenævnet   

 ligger under  

 bagatelgrænsen i ligningslovens § 16, stk. 3, bliver der intet at beskatte.
 Repræsentanten har herefter i skrivelse af 4. april 2001 anført,  

 at det fremgår af det nævnte informationshæfte Skat, skattemæssig  

 forhold for  

 idrætsforbund  en hjælp til bestyrelsesmedlemmer, kasserere, trænere,  

 instruktører, m.fl. at eksempelvis ulønnede bestyrelsesmedlemmer enten  

 kan få  

 en skattefri godtgørelse til selv at anskaffe egen beklædning eller få  

 udgiften  

 hertil refunderet efter regning eller få det af foreningen.
 Modsætningsvis står der i samme hæfte, at lønnede personer ikke  

 skattefrit kan modtage sportstøj m. v. eller få refunderet udgifter til køb  

 heraf, men at foreningen derimod for sådanne personer kan stille klubtøj m.  

 v.  

 til rådighed uden, at det får skattemæssige konsekvenser for dem, der  

 benytter  

 (låner) tøjet eller rekvisitterne.
Med henvisning hertil er det DIF`s opfattelse, at det med al  

 tydelighed fremgår, hvad der i relation til sportstøj, særlig beklædning m.  

 v.  

 er den skattemæssige forskel på en ulønnet og en lønnet person.
Den ulønnede  

 kan principielt få den nævnte beklædning m. v. udleveret til eje uden  

 skattemæssige konsekvenser, hvorimod en lønnet person alene kan få nødvendig  

 arbejdsdragt stillet til rådighed til brug for arbejdets  

 udførelse.
 Repræsentanten har anført, at Told- og Skattestyrelsens (nye)  

 fortolkning, hvorefter en ulønnet medhjælper nu (skattefrit) alene må få tøj  

 og  

 særlig beklædning overdraget til brug og ikke til eje, for det første ikke er  

 korrekt, og at det for det andet er usandt, når styrelsen anfører, at DIF er  

 bekendt med dette synspunkt, idet det er første gang, styrelsen gør sig til  

 talsmand for denne sondring mellem brug og eje i  

 forhold til ulønnede  

 medhjælpere og ligningslovens § 7 M.
 Når der henses til, hvor mange møder, rejser m. v. klageren  

 deltager i for DBU i løbet af et år, er det DIF`s opfattelse, at den  

 omhandlede  

 tøjpakke står i et særdeles rimeligt forhold til klagerens ulønnede og  

 frivillige arbejde som bestyrelsesmedlem i DBU.
 DIF fastholder, at det nødvendigvis alene kan være mængden af  

 det tøj, klageren konkret har modtaget fra DBU i 1997, der skal medgå i  

 bedømmelsen af denne klagesag, som netop alene vedrører indkomståret 1997.
 DIF mener ikke, at Told- og Skattestyrelsens selvopfundne  

 proportionalitetshensyn kan eller bør indgå i vurderingen af  

 denne klagesag.
DIF er ikke bekendt med, på hvilket grundlag Told- og  

 Skattestyrelsen postulerer, at den i sagen udleverede tøjpakke ikke har  

 direkte  

 tilknytning til hvervet som ulønnet bestyrelsesmedlem i DBU.
Det forholder  

 sig  

 tværtimod sådan, at tøjpakken har direkte tilknytning til hvervet som  

 bestyrelsesmedlem, idet klageren rent faktisk brugte det udleverede tøj, når  

 han eksempelvis var på officielle rejser for DBU, eller han i sin egenskab af  

 at være bestyrelsesmedlem overværede diverse landsholdskampe m. v.
Told- og Skattestyrelsen havde ikke i den første udtalelse  

 medtaget bemærkninger, der handlede om DBU`s regnskab, og den kendsgerning,  

 at  

 unionen har erhvervsmæssige indtægter i form af entreindtægter i forbindelse  

 med fodboldkampe.
Da styrelsen i sin anden udtalelse har bragt dette på bane  

 og  

 pludselig tillægger det vægt, går DIF ud fra, at det skyldes, at styrelsen  

 øjensynligt, da den udarbejdede sin første udtalelse, ikke var klar over, at  

 DBU oppebærer entreindtægter i forbindelse med landskampe på hjemmebane.
Repræsentanten har anført, at ud af DIF`s 56 specialforbund  

 (hvor DBU er et af de 56) anslås det, at mindst 50 af disse forbund i hvert  

 regnskabsår har erhvervsmæssige indtægter i form af entreindtægter,  

 sponsorindtægter  

 m. v.
På samme måde har alle lokale amatøridrætsforeninger og klubber  

 ligeledes  

 erhvervsmæssige indtægter i form af eksempelvis sponsorindtægter.
Hvis Told-  

 og  

 Skattestyrelsens opfattelse skulle være rigtig, ville det indebære, at  

 ligningslovens  

 § 7 M ikke skulle kunne anvendes af en lokal serie 5 fodboldklub fra Nørre  

 Snede, som har 2.000 kr. i sponsorindtægt fra den lokale købmand.
DBU er  

 ligesom de øvrige 55 specialforbund under DIF en almennyttig  

 idrætsorganisation, hvis formål er at fremme dansk fodbold.
Efter hvad DIF er bekendt med, er det ganske almindeligt, at en  

 almennyttig organisation har både erhvervsmæssige og ikke erhvervsmæssige  

 indtægter, hvilket ikke ændrer den pågældende organisations status som  

 almennyttig organisation.
Repræsentanten henviser i den forbindelse til et  

 svar  

 afgivet i forbindelse med et spørgsmål stillet til den daværende  

 skatteminister, hvor det af svaret fremgår, at foreninger m. fl., der udøver  

 skattefri virksomhed, kan udbetale skattefrie godtgørelser efter reglerne i  

 ligningslovens § 7 M og efter Told- og Skattestyrelsens cirkulære 1994   

 1,  

 uanset at foreningen samtidig udøver næringsvirksomhed eller anden  

 forretningsmæssig virksomhed.
Repræsentanten gør i den forbindelse gældende,  

 at  

 dette svar er i fuldstændig overensstemmelse med, hvad der svarer til de  

 faktiske forhold i klagerens sag, og DIF tilbageviser Told- og  

 Skattestyrelsens  

 (nye) fortolkning af ordlyden i ligningslovens § 7 M, idet dette ville  

 indebære, at ingen almennyttige organisationer og foreninger i Danmark skulle  

 være berettiget til at udbetale skattefrie godtgørelser til ulønnede  

 medhjælpere i medfør af denne bestemmelse.
 Det er DIF`s principale påstand, at DBU kan anvende  

 ligningslovens § 7 M, og at klageren er omfattet af den persongruppe, som kan  

 modtage skattefrie udbetalinger i medfør af og i overensstemmelse med denne  

 bestemmelse.
 Landsskatteretten skal  

 udtale:
 Landsskatteretten finder efter det oplyste, at DBU i forbindelse  

 med det af klageren udførte frivillige arbejde er en skattefri forening.
 Den dagældende ligningslov § 7 M har følgende ordlyd:
Godtgørelser, der af en forening udbetales til ulønnede  

 bestyrelsesmedlemmer eller til frivillige, ulønnede medhjælpere, der yder  

 bistand som led i foreningens skattefri virksomhed, er skattefri for  

 modtageren.
Skattefriheden er betinget af, at godtgørelsen udbetales til  

 dækning af udgifter, som modtageren afholder på foreningens vegne, samt at  

 godtgørelsen ikke overstiger satser, der fastsættes af Ligningsrådet. Det fremgår af lovens forarbejder, at alternativet til udbetaling af godtgørelser vil være dækning af  

 udgifter efter regning, dvs. refusion af udgifter på grundlag af  

 dokumentation.  

 Reglerne om udlæg efter regning kan benyttes af alle, der har afholdt  

 udgifter  

 på foreningens vegne. I hæftet Skat, Skattemæssige forhold for idrætsforeninger, - en  

 hjælp til bestyrelsesmedlemmer, kasserere, trænere, instruktører m.fl., 4.  

 udg. udgivet af Danmarks Idræts-Forbund i samarbejde med Told- og  

 Skattestyrelsen anføres det på side 19 vedr. sportstøj:
 Ulønnede trænere, medhjælpere og ledere kan modtage indtil  

 1.200 kr. pr. år til dækning af udokumenterede udgifter til køb, vask og  

 vedligeholdelse af sportstøj.
 Foreningen kan i stedet for udbetaling af godtgørelsen på 1.200  

 kr. vælge at refundere de faktiske udgifter til sportstøj efter regning.
 Det, der refunderes, skal stå i rimeligt forhold til forbruget  

 af tøj  bl.a. antal træningsdage, samt om der er tale om en indendørs-  

 eller  

 udendørsaktivitet.
Originale købsbilag  med oplysning om hvem der har fået  

 sponsortøjet  skal opbevares af foreningen. Landsskatteretten finder herefter, at den omhandlede ydelse må  

 anses for skattefri efter ligningsloven § 7 M, idet retten herved har henset  

 til, at klageren i stedet for godtgørelse har fået tøj, der har været  

 nødvendigt for bestridelsen af det ulønnede bestyrelsesarbejde, at værdien af  

 ydelsen har ligget inden for det beløbsmæssigt rimelige, og at det modtagne  

 tøj  

 intet har haft med forbundets erhvervsmæssige virksomhed at gøre.
