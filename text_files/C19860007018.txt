 I medfør af bestemmelserne i § 13, stk. 1, i lov om restaurations- og  

 hotelvirksomhed m.v., jfr. lovbekendtgørelse nr. 287 af 30. maj 1986,  

 fastsættes:
§ 1.  Landsbevillingsnævnet består af en formand, der  

 har bestået juridisk kandidateksamen og 2 andre medlemmer, der udnævnes for  

 et tidsrum af 4 år.
Formanden og 1 medlem skal være uafhængige af kommunale  

 interesser og af erhvervsinteresser, der berøres af loven. 1 medlem skal  

 repræsentere kommunerne og udnævnes efter fælles indstilling af Kommunernes  

 Landsforening samt Københavns borgerrepræsentation og Frederiksberg  

 kommunalbestyrelse.
 Stk. 2.  For hvert medlem udnævnes der en suppleant,  

 som, når vedkommende medlem har forfald, deltager i nævnets møder.  

 Suppleanterne skal opfylde de samme betingelser og udnævnes på samme måde som  

 de pågældende medlemmer.
 § 2.  Intet af nævnets medlemmer må deltage i  

 behandlingen af en sag, når vedkommende efter retsplejelovens regler ville  

 være inhabil som dommer.
 § 3.  Et medlem er pligtig at give nævnet meddelelse  

 om omstændigheder, som vil kunne medføre dennes inhabilitet, jfr. § 2,  

 ligesom ethvert af nævnets andre medlemmer, der måtte være bekendt med  

 sådanne omstændigheder, er forpligtet til over for nævnet at give oplysning  

 herom.
 § 4.  Spørgsmål om, hvorvidt et medlem skal vige sit  

 sæde, bør så vidt muligt rejses, inden nævnets behandling af selve sagen  

 begynder.
 Stk. 2.  Nævnet afgør selv i påkommende tilfælde, om et  

 medlem kan deltage i en sags behandling.
§ 5.  Nævnets sekretariatsarbejde varetages af en  

 dertil udpeget sekretær.
For sekretæren finder §§ 2-4 tilsvarende anvendelse.  

 Hvis sekretæren ikke kan medvirke ved behandlingen af en sag, udpeges en  

 anden til at virke som sekretær under sagen.
 § 6.  Nævnet giver og fornyr alkoholbevilling, når  

 virksomheden drives:
§ 7.  En bevilling, som nævnet har givet eller  

 fornyet, jfr. § 6, kan efter forslag fra politiet fratages bevillingshaveren,  

 hvis denne har gjort sig skyldig i grov eller oftere gentagen forsømmelse i  

 virksomheden.
Det samme gælder, hvis virksomheden drives på en sådan måde, at  

 drukkenskab, prostitution, uterlighed eller strafbare handlinger derved vil  

 kunne fremmes, og politiet tidligere har advaret bevillingshaveren.
 Stk. 2.  Ved frakendelsen skal bevillingshaveren have  

 oplysning om, at afgørelsen kan kræves indbragt for domstolene ved  

 fremsættelse af begæring herom over for industriministeren inden 4 uger  

 efter, at afgørelsen er meddelt den pågældende.
 Stk. 3.  Med hensyn til bestyrertilladelse på  

 forretningssteder, der har alkoholbevilling i henhold til § 6, finder stk. 1  

 og 2 tilsvarende anvendelse.
 § 8.  Tid og sted for nævnets møder fastsættes af  

 formanden, der drager omsorg for mødernes indkaldelse.
 Stk. 2.  Formanden tilrettelægger nævnets arbejde og  

 leder forhandlingerne på nævnets møder.
 Stk. 3.  Formanden påser, at de nævnet forelagte sager  

 fremmes med tilbørlig hurtighed.
 Stk. 4.  Formanden kan bestemme, at sager efter § 6 kan  

 afgøres på grundlag af skriftlig forelæggelse for medlemmerne.
Stk. 5.  Ved behandling af sager efter § 6 skal mindst 2  

 medlemmer være til stede eller have haft sagen forelagt.
Beslutning træffes  

 ved almindelig stemmeflerhed.
I tilfælde af stemmelighed er formandens stemme  

 afgørende.
Stk. 6.  Ved behandling af sager efter § 7 skal alle  

 medlemmer deltage.
Beslutning træffes ved almindelig stemmeflerhed.
 § 9.  I sager efter § 7 skal der gives vedkommende  

 parter adgang til ved møde for nævnet mundtligt nærmere at redegøre for  

 sagen.
Stk. 2.  Nævnets afgørelser indføres i en dertil  

 indrettet protokol.
Formanden drager omsorg for, at afgørelsen bringes til  

 parternes kundskab.
 § 10.  Over nævnets sagsbehandling føres en protokol,  

 hvori angives om nævnets medlemmer personligt har deltaget i behandlingen,  

 eller om dette er sket ved suppleant.
Stk. 2.  Ved behandling af sager efter § 6 anføres i  

 protokollen sagens j.nr. med ansøgerens navn og de i sagen fremlagte  

 dokumenter.
Endvidere indføres nævnets beslutninger.
Stk. 3.  Ved behandling af sager efter § 7 indføres i  

 protokollen sagens j.nr. med angivelse af parternes navne, de i sagen  

 fremlagte dokumenter og navne på de personer, der er til stede som parter  

 eller på disses vegne eller til deres bistand.
Endvidere skal protokollen  

 indeholde en kort fremstilling af forhandlingerne med angivelse af parternes  

 påstande, begæringer og indsigelser, for så vidt de ikke indeholdes i  

 fremlagte dokumenter.
Af udviklinger og foredrag til begrundelse af påstande,  

 begæringer eller indsigelser optages intet i protokollen, medmindre formanden  

 under særlige omstændigheder bestemmer dette.
 § 11.  Nævnets adresse er industriministeriet.
 Stk. 2.  De med nævnets virksomhed forbundne udgifter  

 afholdes af statskassen.
 § 12.  Landsbevillingsnævnets forretningsorden af 6.  

 oktober 1978 gælder indtil videre for det hidtidige nævn, jfr. § 2 i lov nr.  

 260 af 22. maj 1986 om ændring af lov om restaurations- og hotelvirksomhed  

 m.v.
