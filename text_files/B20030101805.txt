Bekendtgørelse om  

 rapportering af utilsigtede hændelser i  

  

 sygehusvæsenet I medfør af § 1, stk. 3, og § 4,  

 stk. 2, i lov nr. 429 af 10. juni 2003 om patientsikkerhed i  

 sundhedsvæsenet fastsættes:
Definitioner og anvendelsesområde § 1.  

  

 Ved  

 en utilsigtet hændelse forstås i denne bekendtgørelse en begivenhed, der er  

 en  

 følge af behandling eller ophold på sygehus, og som ikke skyldes patientens  

 sygdom, og som samtidig enten er skadevoldende eller kunne have været  

 skadevoldende, men forinden blev afværget eller på grund af andre  

 omstændigheder ikke indtraf.
Utilsigtede hændelser omfatter både på forhånd  

 kendte og ukendte hændelser og fejl.
 Stk. 2.  

  

 Ved  

 sundhedspersoner forstås i denne bekendtgørelse personer, der er autoriseret  

 i  

 henhold til særlig lovgivning til at varetage sundhedsfaglige opgaver og  

 personer, der handler på disses ansvar.
 Stk. 3.  

  

 Ved  

 behandling forstås i denne bekendtgørelse undersøgelse, diagnosticering,  

 sygdomsbehandling, genoptræning, sundhedsfaglig pleje og sundhedsfaglige  

 forebyggelsestiltag over for den enkelte patient.
 Stk. 4.  

  

 Ved  

 sygehuse forstås i denne bekendtgørelse behandlingsinstitutioner, hvor  

 behandling, jf. stk. 3, kan finde sted under indlæggelse, hvor der er  

 minimum 5 sengepladser, og hvor der er døgnbemanding med sundhedspersonale  

 samt  

 fast tilknyttede læger.
 § 2.  

  

 Reglerne i denne bekendtgørelse vedrørende amtskommuner gælder tillige for  

 Hovedstadens Sygehusfællesskab, Københavns og Frederiksberg Kommuner,  

 Bornholms  

 Regionskommune og private sygehuse.
Sundhedspersoners rapportering til amtskommunerne § 3.  

  

 En  

 sundhedspersons forpligtelse til at rapportere utilsigtede hændelser, som  

 forekommer i forbindelse med en patients behandling eller ophold på sygehus,  

 jf. § 3, stk. 2, i lov om patientsikkerhed i sundhedsvæsenet,  

 omfatter hændelser, som sundhedspersonen direkte observerer  

 i forbindelse med, at hændelsen finder sted  

  

 ,  

 herunder såvel hændelser som sundhedspersonen selv er impliceret i som  

 hændelser, den pågældende observerer hos andre.
Endvidere omfatter  

 rapporteringsforpligtelsen hændelser, som en sundhedsperson efterfølgende  

 bliver opmærksom på i forbindelse med udøvelse af sin faglige virksomhed.
 Stk. 2.  

  

 Rapporteringspligten omfatter de hændelsestyper og de oplysninger, som  

 fremgår  

 af Sundhedsstyrelsens vejledning om rapportering af utilsigtede hændelser i  

 sygehusvæsenet.
 Stk. 3.  

  

 Rapportering skal ske snarest muligt og senest 7 dage efter, at  

 sundhedspersonen er blevet opmærksom på hændelsen.
§ 4.  

  

 Rapporteringen skal ske til den amtskommune, jf. § 2, der driver  

 sygehuset, på den af amtskommunen angivne adresse.
Er hændelsen indtruffet på  

 et privat sygehus, skal rapporteringen ske til det pågældende sygehus.
 Stk. 2.  

  

 Rapporteringen til amtskommunen skal ske enten elektronisk via  

 rapporteringssystemets hjemmeside www.dpsd.dk eller ved udfyldelse og  

 indsendelse af en af Sundhedsstyrelsen udarbejdet blanket, jf.  

 Sundhedsstyrelsens vejledning om rapportering af utilsigtede hændelser i  

 sygehusvæsenet.
Amtskommunernes rapportering til Sundhedsstyrelsen § 5.  

  

 Amtskommunerne, herunder private sygehuse jf. § 2, skal videresende de i  

 § 3 nævnte rapporteringer til Sundhedsstyrelsen, jf. § 4 i lov om  

 patientsikkerhed i sundhedsvæsenet.
Videresendelsen skal ske umiddelbart  

 efter,  

 at amtskommunen har færdiggjort sagsbehandlingen i anledning af den enkelte  

 hændelse, dog senest 90 dage efter, at amtskommunen har modtaget  

 rapporteringen  

 fra sundhedspersonen.
§ 6.  

  

 Amtskommunens rapportering til Sundhedsstyrelsen skal ske elektronisk ved  

 brug  

 af en af Sundhedsstyrelsen udarbejdet skabelon.
Rapporteringen skal indeholde  

 de af sundhedspersonen rapporterede oplysninger, eventuelt yderligere  

 modtagne  

 eller indhentede oplysninger til belysning af hændelsen samt oplysning om  

 amtskommunens vurderinger og konklusioner.
 § 7.  

  

 Rapporteringen til Sundhedsstyrelsen skal ske i anonymiseret form.  

 Rapporteringen må ikke indeholde navne, adresser, personnumre eller lignende  

 oplysninger, som umiddelbart giver mulighed for at identificere de  

 involverede  

 sundhedspersoner og patienter.
Ikrafttrædelsesbestemmelse § 8.  

  

 Bekendtgørelsen træder i kraft den 1. januar 2004.
