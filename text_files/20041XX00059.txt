Skriftlig fremsættelse (27. oktober 2004) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
 Forslag til lov om  

 ændring af konkurrenceloven. (Dominerende virksomheders  

 samhandelsbetingelser,  

 tilsagn, fusioner m.v.).
(Lovforslag nr.
L 63).
Regeringen prioriterer konkurrence højt.
Det skyldes, at  

 effektiv konkurrence spiller en væsentlig rolle for væksten i samfundet og  

 sikrer, at samfundets ressourcer bliver udnyttet effektivt til gavn for vores  

 fremtidige velstand.
Forslaget til ændring af konkurrenceloven skal sikre, at  

 rammerne er til stede for en effektiv konkurrence i fremtiden.
Dette gælder  

 ikke kun konkurrencen inden for Danmarks grænser, men også virksomhedernes  

 muligheder for at konkurrere internationalt.
Lovforslaget vil sikre, at konkurrencemyndighederne får  

 bedre mulighed for at håndhæve loven til gavn for både forbrugere og  

 virksomheder.
Loven tilpasses også på en række punkter til de nye regler, der  

 pr. 1. maj i år blev indført i relation til EU-kommissionens behandling af  

 konkurrencesager.
Der er samtidig gjort en indsats for at mindske de  

 administrative byrder for virksomhederne.
I konkurrenceloven er det vigtigt at have den rigtige  

 afvejning, hvor myndighederne har de nødvendige værktøjer til at skride ind  

 over for lovovertrædelser og beskytte de små virksomheder samtidig med, at  

 virksomhederne gives mulighed for at vokse sig store og skabe vækst.
Dette  

 lovforslag skaber en balance, så loven styrkes, uden at der gives køb på  

 hverken retssikkerhed eller virksomhedernes muligheder for at ekspandere.
Konkurrencemyndighederne får med forslaget mulighed for at  

 pålægge dominerende virksomheder at udarbejde samhandelsbetingelser eller  

 præcisere eksisterende samhandelsbetingelser for det danske marked.  

 Myndighederne kan kun benytte sig af denne  

 mulighed, hvis en række, specifikke betingelser er opfyldt.
Markedsforholdene  

 skal således være så specielle, at der er et særligt behov for indsigt i,  

 hvordan en konkret, dominerende virksomhed fastsætter sine priser og  

 rabatter.
Dette vil give konkurrencemyndighederne bedre mulighed for  

 at kontrollere, om konkrete, dominerende virksomheder skader konkurrencen -  

 fx  

 ved forsøg på at presse små og mindre konkurrenter ud af markedet.
Hvis  

 myndighederne herefter vurderer, at virksomhedernes samhandelsbetingelser er  

 i  

 strid med reglerne om misbrug af dominerende stilling, kan de påbyde  

 virksomhederne at fjerne eller ændre dem.
Der indføres med andre ord ikke nye  

 krav til, hvordan dominerende virksomheder skal opføre sig, men  

 konkurrencemyndighederne får bedre mulighed for indsigt i visse dominerende  

 virksomheders adfærd.
Virksomheder, der har fået påbud om at indsende deres  

 samhandelsbetingelser, har naturligvis også mulighed for at få deres  

 samhandelsbetingelser vurderet af konkurrencemyndighederne, hvis de ønsker  

 det.  

 For at sikre, at virksomhederne ikke pålægges administrative byrder på  

 ubestemt  

 tid, gælder kravet om at indsende samhandelsbetingelser til  

 Konkurrencemyndighederne kun i to år.
Herefter skal myndighederne lave en ny  

 vurdering af markedsforholdene, hvis den dominerende virksomhed på ny skal  

 være  

 omfattet af den særlige indberetningspligt.
Det foreliggende lovforslag præciserer også det gældende  

 forbud mod bindende videresalgspriser.
Der er således ikke længere tvivl om  

 rækkevidden af forbuddet.
Udgangspunktet er, at virksomhederne er ansvarlig  

 for  

 at bryde forbuddet  også selvom de bindende videresalgspriser har været  

 praktiseret uden ledelsens viden.
Forbuddet gælder ligeledes, hvis der  

 tilskyndes til at følge bestemte videresalgspriser gennem tildeling af  

 fordele.
Flere virksomheder er begyndt at indføre et såkaldt  

 compliance program, der skal udbrede kendskabet til konkurrenceloven i  

 organisationen og forhindre, at loven bliver brudt uden ledelsens viden.
For  

 at  

 tilskynde denne udvikling er det i bemærkningerne blevet præciseret, at et  

 compliance program vil kunne indgå som en formildende omstændighed i tilfælde  

 af overtrædelser.
Fusionsområdet er et andet sted, hvor loven foreslås  

 forbedret.
Konkurrencemyndighederne får bedre muligheder for at stille  

 betingelser over for fusioner, der truer med at skade konkurrencen.  

 Myndighederne får således mulighed for at stille krav til fusioner, selvom de  

 ikke nødvendigvis involverer den største virksomhed på markedet.
Det kan  

 eksempelvis dreje sig om en fusion mellem den anden og tredje største.  

 Ændringen bringer de danske fusionsregler på højde med de regler, der gælder  

 i  

 EU, hvilket er til gavn for virksomhederne, idet de kun skal forholde sig til  

 ét vurderingskriterium.
En anden administrativ lettelse for virksomheder er,  

 at  

 den nugældende anmeldelsesfrist på 1 uge i fusionssager foreslås ophævet.  

 Dette  

 vil give virksomhederne mere tid til at forhandle en fusion på plads og mere  

 tid til at anmelde fusionen til de forskellige relevante myndigheder.
Med lovforslaget præciseres det endvidere, at  

 konkurrencemyndighederne kan indgå en aftale om bindende tilsagn med  

 virksomheder i almindelige konkurrencesager i lighed med, hvad der gælder for  

 EU-kommissionen.
Det er således både ressourcebesparende, fleksibelt og  

 konkurrencefremmende, hvis virksomheder og konkurrencemyndigheder kan  

 afslutte  

 en sag med en fælles, bindende aftale frem for med påbud og ankesager.  

 Samtidig  

 vil man kunne fokusere på, hvad virksomhederne skal gøre i fremtiden og ikke  

 så  

 meget på, hvad virksomhederne har gjort forkert i fortiden.
Når en konkurrencesag afsluttes med en frivillig aftale om  

 bindende tilsagn fra virksomheden, kan virksomheden ikke anke den afgørelse,  

 der gør tilsagnene bindende.
Dette er en naturlig konsekvens af, at  

 virksomheden frivilligt har afgivet tilsagnene; virksomheden har mulig for at  

 lade være med at afgive tilsagn.
Virksomhederne kan dog indbringe afgørelsen  

 for domstolene, såfremt de finder, at der ikke er grundlag for at afgive  

 tilsagn, eller at et tilsagn er for vidtgående.
I sådanne situationer er det dog mere nærliggende, at  

 virksomheden blot undlader at afgive et eller flere tilsagn.
I så fald kan  

 Konkurrencerådet kun udstede påbud, hvis det kan bevises, at loven er  

 overtrådt.
Udsteder Konkurrencerådet et påbud, kan virksomheden indbringe  

 dette  

 for Konkurrenceankenævnet.
Heller ikke andre virksomheder kan anke bindende  

 tilsagn.
Det er en naturlig konsekvens af, at afgørelsen i det væsentlige er  

 fremadrettet.
Med lovforslaget får Konkurrencemyndighederne også, som  

 noget nyt, mulighed for at udstede påbud, hvis virksomheden ikke opfylder  

 tilsagn rettidigt og korrekt.
Sådanne påbud kan ankes, og  

 Konkurrenceankenævnet  

 har i tvivlsspørgsmål mulighed for at foretage en fortolkning af rækkevidden  

 af  

 det afgivne tilsagn.
Dette gælder både tilsagn i sager efter de almindelige  

 konkurrenceregler og i fusionssager.
Forslaget klargører dermed reglerne for  

 tilsagn, og det bliver muligt på et tidligere tidspunkt at få klarlagt  

 eventuelle  

 uenigheder om fortolkning af tilsagn.
Lovforslaget præciserer, at navnene på virksomheder, der er  

 blevet dømt for at overtræde konkurrenceloven, skal offentliggøres.
Dette vil  

 give virksomheder og forbrugere, som har lidt tab på grund af en  

 konkurrencebegrænsende aftale, klarhed over, hvor de skal gøre et  

 erstatningskrav gældende.
Samtidig får forbrugerne mulighed for at vælge  

 konkurrencelovsovertrædere fra.
Regeringen lægger vægt på, at navnene på  

 såvel  

 selskaber som enkeltmandsejede virksomheder kan offentliggøres.
Derfor vil  

 reglerne om beskyttelse af persondata i persondataloven vige over for  

 offentliggørelser af navne på personligt drevne virksomheder.
Det sidste element i lovforslaget er en række teknisk  

 betonede ændringer af konkurrenceloven.
Blandt andet foreslås det fremhævet,  

 at  

 forbrugerhensynet er et væsentligt hensyn i målsætningen om at fremme  

 konkurrencen.
Desuden foreslås Konkurrenceankenævnet endvidere udvidet fra 3  

 til 5 medlemmer.
 Det nuværende anmeldelsessystem lettes administrativt for  

 virksomhederne, således at virksomhederne kan påberåbe sig en fritagelse fra  

 konkurrenceloven uden først at have ansøgt om det.
Endvidere foreslås den 1-årige tidsbegrænsning på påbud om  

 prisfastsættelsesmetode fjernet, idet denne tidsbegrænsning har forhindret  

 indgrebet i at virke.
Det har således i praksis ikke været muligt at måle  

 effektiviteten af et påbud om prisfastsættelsesmetode over for en virksomhed  

 mindre end 1 år efter, at indgrebet blev gennemført.
Konkurrencerådet har  

 naturligvis stadig mulighed for at gøre påbuddet tidsbegrænset efter en  

 konkret  

 vurdering.
Det er endvidere blevet præciseret, at afgørelsesudkast, der  

 allerede har været forlagt Konkurrencerådet én gang, ikke er underlagt tre  

 ugers høringsfrist.
Præciseringen er blevet lavet for at sikre en effektiv  

 sagsgang i Konkurrencerådet og dermed rimelige sagsbehandlingstider for  

 parterne.
Når en sag forelægges mere end én gang, vil der ofte være tale om  

 justeringer og mindre ændringer, som ikke kræver samme tid at sætte sig ind  

 i,  

 ligesom parterne allerede én gang har haft mulighed for dels at kommentere  

 udkastet, dels at få foretræde for Konkurrencerådet.
Sker der væsentlige  

 ændringer, efter at en sag har været forlagt Konkurrencerådet, gælder  

 reglerne  

 om partshøring i forvaltningsloven, hvilket sikrer, at retssikkerheden er i  

 orden.
Præciseringen har naturligvis ingen indflydelse på parternes  

 ankemuligheder.
Endelig lukker lovforslaget op for, at sagsbehandling på  

 konkurrenceområdet helt eller delvist kan forgå på engelsk. Ændringen er en  

 konsekvens af det tiltagende samarbejde mellem myndighederne i Europa.  

 Samtidig  

 er flere og flere virksomheder efterhånden repræsenteret internationalt.
Det  

 vil således lette disse virksomheders byrde, at fx en anmeldelse til flere  

 landes konkurrencemyndigheder ikke skal udformes på flere forskellige sprog.
 Idet jeg henviser til de udførlige bemærkninger til  

 lovforslaget, skal jeg anbefale forslaget til Folketingets velvillige  

 behandling.
