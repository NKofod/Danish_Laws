Bekendtgørelse om henlæggelse af beføjelser til Finanstilsynet I medfør af § 371 i lov om finansiel virksomhed, jf. lovbekendtgørelse nr. 948 af 2. juli 2013, og § 219 i lov om investeringsforeninger m.v., jf. lovbekendtgørelse nr. 333 af 20. marts 2013, fastsættes:
 § 1. Beføjelser, som efter følgende love er tillagt erhvervs- og vækstministeren, udøves af Finanstilsynet, jf. dog § 2:
 1) Lov om finansiel virksomhed, jf. lovbekendtgørelse nr. 948 af 2. juli 2013, som senest ændret ved § 25 i lov nr. 639 af 12. juni 2013.
 2) Lov om forsikringsformidling, jf. lovbekendtgørelse nr. 1065 af 22. august 2013.
 3) Lov om investeringsforeninger m.v., jf. lovbekendtgørelse nr. 333 af 20. marts 2013, som senest ændret ved lov nr. 597 af 12. juni 2013.
 4) Lov om realkreditlån og realkreditobligationer mv., jf. lovbekendtgørelse nr. 1261 af 15. november 2010, som senest ændret ved § 9 i lov nr. 1287 af 19. december 2012.
 5) Lov om et skibsfinansieringsinstitut, jf. lovbekendtgørelse nr. 886 af 8. august 2011, som senest ændret ved § 10 i lov nr. 1287 af 19. december 2012.
 6) Lov om tilsyn med firmapensionskasser, jf. lovbekendtgørelse nr. 1561 af 19. december 2007, som senest ændret ved § 2 i lov nr. 615 af 12. juni 2013.
 7) Lov om værdipapirhandel m.v., jf. lovbekendtgørelse nr. 982 af 6. august 2013, som senest ændret ved § 27, i lov nr. 639 af 12. juni 2013.
 8) Lov nr. 468 af 17. juni 2008 om godkendte revisorer og revisionsvirksomheder, som senest ændret ved § 11 i lov nr. 634 af 12. juni 2013.
 9) Lov om betalingstjenester og elektroniske penge, jf. lovbekendtgørelse nr. 365 af 26. april 2011, som senest ændret ved § 23 i lov nr. 639 af 12. juni 2013.
 10) Lov om Arbejdsmarkedets Tillægspension, jf. lovbekendtgørelse nr. 942 af 2. oktober 2009, som senest ændret ved § 2 i lov nr. 894 af 4. juli 2013.
 11) Lov om Lønmodtagernes Dyrtidsfond, jf. lovbekendtgørelse nr. 1156 af 3. oktober 2007, som senest ændret ved § 7 i lov nr. 639 af 12. juni 2013.
 12) Lov nr. 697 af 25. juni 2010 om pantebrevsselskaber, som senest ændret ved § 28 i lov nr. 639 af 12. juni 2013.
 13) Lov nr. 598 af 12. juni 2013 om forvaltere af alternative investeringsfonde m.v.
 § 2. Erhvervs- og vækstministeren udøver fortsat følgende beføjelser:
 1) I lov om finansiel virksomhed:
 a) Beføjelsen til efter § 43, stk. 2, at fastsætte regler om god skik.
 b) Beføjelsen til efter § 43, stk. 3, at fastsætte regler om pris- og risikooplysninger for finansielle ydelser.
 c) Beføjelsen til efter § 43, stk. 4, at fastsætte regler om kompetencekrav til finansielle rådgivere.
 d) Beføjelsen til efter § 43, stk. 5, at fastsætte regler om udlevering af central investorinformation til detailinvestorer ved finansielle virksomheders formidling af andele i danske UCITS, specialforeninger og hedgeforeninger.
 e) Beføjelsen til efter § 204, stk. 1, at tillade sammenlægning af to eller flere pengeinstitutter, hvis andel af pengeinstitutternes samlede arbejdende kapital (indlån + udstedte obligationer m.v. + efterstillet kapital + egenkapital) hver især udgør over 4 pct. og beføjelsen til at tillade sammenlægning af to eller flere realkreditinstitutter.
 f) Beføjelsen til efter § 245, stk. 1, 2. pkt., efter aftale med skatteministeren at udpege medlemmer til værdiansættelsesnævnet.
 g) Beføjelsen til efter § 247 g, stk. 3, 1. pkt., at godkende overdragelse af hele eller dele af boets forpligtelse i henhold til § 247 a og registrerede aktiver omfattet af § 247 b til et andet kreditinstitut, hvis overdragelsen udgør over 4 pct. af den arbejdende kapital (indlån + udstedte obligationer m.v. + efterstillet kapital + egenkapital).
 h) Beføjelsen til efter § 333 a, stk. 1, 3 og 4, at udpege medlemmer og suppleanter til Penge- og Pensionspanelet.
 i) Beføjelsen til efter § 333 a, stk. 5, at fastsætte Penge- og Pensionspanelets forretningsorden.
 j) Beføjelsen til efter § 343 s, stk. 1, at nedsætte Det Systemiske Risikoråd.
 k) Beføjelsen til efter § 343 s, stk. 2, at udpege medlemmer og suppleanter til Det Systemiske Råd.
 l) Beføjelsen til efter § 343 s, stk. 9, at fastsætte forretningsordenen for Det Systemiske Råd.
 m) Beføjelsen til efter § 344, stk. 7, at fastsætte regler for Finanstilsynets procedurer i overensstemmelse med EU-retlige regler.
 n) Beføjelsen til efter § 345, stk. 1 og 3-5, at udpege medlemmer, suppleanter og særligt sagkyndige til Det Finansielle Råd.
 o) Beføjelsen til efter § 345, stk. 11, 2 pkt., at godkende forretningsordenen for Det Finansielle Råd.
 p) Beføjelsen til efter § 345 a at godkende satser for gebyrer, indskud og løbende bidrag til administration og reservefondsopbygning m.v. for lån, der finansieres med realkreditobligationer, særligt dækkede realkreditobligationer eller særligt dækkede obligationer, og hvortil der ydes statsstøtte, bortset fra lån inden for jordbrugsområdet.
 q) Beføjelsen til efter § 356, stk. 1, 2. pkt., at tillade Finanstilsynets ansatte at drive selvstændig erhvervsvirksomhed.
 r) Beføjelsen til efter § 356, stk. 2, 2. pkt., at udarbejde retningslinjer for indberetning af formuedispositioner for Finanstilsynets direktør m.fl.
 s) Beføjelsen til efter § 356, stk. 3, at tillade, at direktøren for Finanstilsynet optager lån m.v. samt til at udarbejde retningslinjer for godkendelse af Finanstilsynets medarbejderes lån m.v.
 t) Beføjelsen til efter § 371 at fastsætte regler om klageadgang m.v.
 u) Beføjelsen til efter § 373 a, stk. 1, at fastsætte regler om administrative bødeforelæg.
 2) I lov om forsikringsformidling:
 a) Beføjelsen til efter § 19, stk. 2, at fastsætte regler om god skik.
 3) I lov om investeringsforeninger m.v.:
 a) Beføjelsen til efter § 22, stk. 2, at fastsætte regler om god skik.
 b) Beføjelsen til efter § 196, stk. 3, at fastsætte regler for Finanstilsynets procedurer i henhold til EU-retlige regler.
 c) Beføjelsen til efter § 219 at fastsætte regler om klageadgang m.v.
 4) I lov om realkreditlån og realkreditobligationer mv.:
 a) Beføjelsen til efter § 33, stk. 2 at tillade overdragelse af en serie eller grupper af serier med seriereservefond.
 b) Beføjelsen til efter § 33, stk. 4, at træffe beslutning om, hvorvidt serien eller grupper af serier med seriereservefond kan overdrages i overensstemmelse med det fremsatte forslag.
 5) I lov om et skibsfinansieringsinstitut:
 a) Beføjelsen til efter § 7, stk. 4, at godkende beslutninger i forbindelse med omdannelsen.
 b) Beføjelsen til efter § 7, stk. 5, at godkende aktionæroverenskomsten.
 c) Beføjelsen til efter § 10, 2. pkt., at modsætte sig en senere overdragelse af aktieselskabets aktiver og forpligtelser.
 d) Beføjelsen til efter § 13, stk. 3, at udpege et medlem til bestyrelsen for den erhvervsdrivende fond.
 6) I lov om tilsyn med firmapensionskasser:
 a) Beføjelsen til efter § 6 a, stk. 2, at fastsætte regler om god værdipapirhandelsskik.
 7) I lov om værdipapirhandel m.v.:
 a) Beføjelsen til efter § 3, stk. 2, at fastsætte regler om god skik.
 b) Beføjelsen til efter § 60, stk. 3, at bestemme at en værdipapircentral i et nærmere bestemt omfang skal afgive oplysninger til en offentlig myndighed.
 c) Beføjelsen til efter § 77, stk. 2, at udnævne medlemmer og stedfortrædere til Klagenævnet for Værdipapircentraler.
 d) Beføjelsen til efter § 93 a, stk. 1, at fastsætte regler om administrative bødeforelæg.
 e) Beføjelsen til efter § 127 a, stk. 4, 1. pkt., at udnævne formanden for bestyrelsen for Værdipapircentralen samt de øvrige bestyrelsesmedlemmer.
 8) I lov om betalingstjenester og elektroniske penge:
 a) Beføjelsen til efter § 1, stk. 3, 2. pkt., at fastsætte supplerende regler for bestemte typer af tjenester.
 b) Beføjelsen til efter § 78, stk. 3, at fastsætte nærmere regler om forbud mod eller begrænsning af retten til at opkræve gebyr.
 c) Beføjelsen til efter § 80, stk. 3, at fastsætte nærmere regler om, hvorledes prisen for det årlige abonnement beregnes.
 d) Beføjelsen til efter § 80, stk. 7, at fastsætte nærmere regler om, hvilke særlige ordninger der vil kunne indgås aftale om.
 e) Beføjelsen til efter § 80, stk. 8, 1. pkt., at bestemme, at § 80 ikke finder anvendelse på internationale betalingsinstrumenter.
 f) Beføjelsen til efter § 80, stk. 8, 2. pkt., at fastsætte supplerende regler for internationale betalingsinstrumenter.
 g) Beføjelsen til efter § 84, stk. 2, at fastsætte nærmere regler om redelig forretningsskik og god praksis for virksomheder, der udbyder betalingstjenester.
 h) Beføjelsen til efter § 85, stk. 5, at bestemme, at stk. 3 fraviges i forskningsøjemed.
 i) Beføjelsen til efter § 85, stk. 6, at fastsætte regler om behandling i udlandet af de i stk. 3 nævnte oplysninger.
 j) Beføjelsen til efter § 100, stk. 2, at fastsætte nærmere regler om fastsættelse af betalingen og Forbrugerombudsmandens og Konkurrencestyrelsens opkrævning heraf.
 9) I lov om forvaltere af alternative investeringsfonde m.v.:
 a) Beføjelsen til efter § 5, stk. 7, at fastsætte nærmere regler om, hvilke betingelser, der skal være opfyldt, for at der kan ske markedsføring over for detailinvestorer, samt regler for tilladelsen og markedsføringen vedrørende dette.
 b) Beføjelsen til efter § 18, stk. 3, at fastsætte nærmere regler om redelig forretningsskik og god praksis.
 c) Beføjelsen til efter § 62, stk. 3, at fastsætte nærmere regler om, hvilke oplysninger, der skal gives til detailinvestorer, og i hvilken form informationen skal gives.
 d) Beføjelsen til efter § 155, stk. 6, at fastsætte nærmere regler for Finanstilsynets procedure i overensstemmelse med bestemmelser herom fastsat i EU-retlige regler.
 e) Beføjelsen til efter § 188 at fastsætte regler om klageadgang m.v.
 § 3. Bekendtgørelsen træder i kraft den 1. februar 2014.
 Stk. 2. Samtidig ophæves bekendtgørelse nr. 1465 af 21. december 2012 om henlæggelse af beføjelser til Finanstilsynet.
