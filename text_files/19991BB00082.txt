Fremsat den 1. februar 2000 af  

 Birthe Skaarup (DF), Kristian Thulesen Dahl (DF),  

 Pia Kjærsgaard (DF) og Peter Skaarup (DF) Forslag til folketingsbeslutning om indførelse af uanmeldt plejehjemstilsyn Folketinget pålægger regeringen at  

 indføre uanmeldt plejehjemstilsyn.
Bemærkninger til forslaget Forslagsstillerne er af den opfattelse, at  

 der er behov for uanmeldte kontrolbesøg og tilsyn på landets  

 plejehjem.
 Der har de seneste år været flere  

 tilfælde, hvor driften af plejehjem ikke har levet op til almindelig,  

 god standard, og hvor der har været problemer af forskellig art, f.eks.  

 med medicinering af de ældre plejehjemsbeboere.
Indtil 1991 fandtes der et kontroltilsyn, hvor  

 embedslægerne uanmeldt kunne foretage kontrolbesøg.
Som enhver  

 anden offentlig virksomhed er plejehjem undergivet stramme økonomiske  

 rammer, og en plejehjemsleder kan måske føle sig tvunget ud i en  

 så stram økonomisk styring af plejehjemmet, at det utilsigtet  

 går ud over beboerne.
 Det er forslagsstillernes opfattelse, at et  

 plejehjemstilsyn, der uanmeldt kan møde op på plejehjemmene og  

 foretage inspektion, vil have en præventiv virkning, så uheldige  

 episoder kan minimeres eller helt undgås.
Skriftlig fremsættelse Birthe Skaarup (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om indførelse  

 af uanmeldt plejehjemstilsyn.
(Beslutningsforslag nr.
B 82).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
