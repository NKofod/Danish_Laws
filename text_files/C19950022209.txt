1. Ambi, som selvstændige erhvervsdrivende skulle  

 betale i perioden 1988 - 1991 i henhold til lov om arbejdsmarkedsbidrag, har  

 efter gældende praksis været anset for fradragsberettiget efter  

 statsskattelovens § 6 a om fradrag for udgifter, der er afholdt med henblik  

 på at erhverve, sikre og vedligeholde indkomsten.
På tilsvarende måde har  

 ambi, som erhvervsdrivende kunne få godtgjort hos staten (negativ ambi),  

 været anset for skattepligtig, jf. statsskattelovens § 4. Den ambi, som har  

 været indeholdt i priserne, er skattemæssigt blevet behandlet som et beløb,  

 den knyttede sig til, hvilket betyder, at ordningen ikke i alle tilfælde har  

 været skattemæssigt neutral.
 Moms holdes uden for skatteansættelsen, hvorfor denne ordning som sådan er  

 skattemæssigt neutral.
 2. Højesteret har i præmisserne til 2 domme fra marts  

 1994 om ambi tilkendegivet, at en afgift som ambien har væsentlige  

 karaktertræk til fælles med momsen.
3. Skatteministeriet har på den baggrund den 6.  

 september 1994 indgået forlig i en sag, der verserede ved Østre Landsret.  

 Ifølge forliget kunne den negative ambi, der vedrørte ikke  

 fradragsberettigede etableringsomkostninger hos en momsregistreret revisor,  

 holdes uden for indkomstopgørelsen.
Revisorens skattepligtige indkomst blev  

 således nedsat med dette beløb.
4. Behandles ambi ligesom moms, betyder det, at ambi  

 kan holdes uden for skatteansættelsen hos momspligtige virksomheder og hos de  

 øvrige erhvervsdrivende, der skulle beregne ambi efter momsmetoden.
Den ambi,  

 som har været indeholdt i priserne fra leverandørerne, og som refunderes af  

 staten, indgår herefter ikke som en udgift ved den pågældende  

 indkomstopgørelse.
Den ambi, som hviler på virksomhedens salg, indgår tilsvarende ikke som en  

 indtægt (omsætning) i indkomstopgørelsen.
Er denne ambi større end den ambi,  

 virksomheden har betalt til sine leverandører, har virksomheden indbetalt  

 forskelsbeløbet til staten.
Dette beløb kan ikke fradrages ved  

 indkomstopgørelsen.
Er det omvendte tilfældet, har virksomheden fået  

 forskellen godtgjort (negativ ambi). Negativ ambi er ikke skattepligtig.  

 Herved bliver ambien skattemæssigt neutral i samme omfang som momsen.
5. Med henblik på at opnå neutralitet kan de  

 erhvervsdrivende, der er momsregistrerede eller har været ambipligtige efter  

 momsmetoden, begære genoptagelse af skatteansættelserne for indkomstårene  

 1989, 1990, 1991 og 1992. Det er dog en betingelse for genoptagelse, at de  

 erhvervsdrivende for de år, der ønskes genoptaget, udarbejder en korrektion  

 til selvangivelsen, hvori der på såvel resultatopgørelsens poster som  

 balancens poster er anført de justeringer, der svarer til den ambi, som nu  

 holdes uden for indkomstopgørelsen.
Er det som i forliget kun ambien af en  

 eller flere udgifter, der ønskes neutraliseret, er det således tilstrækkeligt  

 at foretage justeringer vedrørende ambien af denne eller disse udgifter.
6. Ligningsmyndighederne kan afvise at genoptage  

 skatteansættelsen, hvis den ikke antages at ville føre til an lavere  

 indkomst.
De erhvervsdrivende må således kunne dokumentere, at de har afholdt  

 ambibelagte udgifter, som ikke (fuldt ud) har kunnet fradrages ved  

 indkomstopgørelsen i anskaffelsesåret, men som er indgået i  

 beregningsgrundlaget for den af virksomheden betalte ambi.
Genoptagelse kan  

 også nægtes, hvis begæringen om genoptagelse ikke omfatter samtlige de  

 indkomstår, der berøres af den ændrede skattemæssige behandling af ambi, i  

 det omfang disse ligger inden for rammerne af genoptagelsesadgangen.
 7. Ansøgning om genoptagelse af skatteansættelserne  

 skal indgives til skattemyndighederne inden udgangen af 1996.
