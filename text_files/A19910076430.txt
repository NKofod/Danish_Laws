 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I toldloven, jf. lovbekendtgørelse nr. 610 af 14. oktober 1988, som  

 senest ændret ved lov nr. 60 af 7. februar 1990, foretages følgende  

 ændringer:
 1. I § 25 indsættes efter stk. 1 som nyt stykke:
»Stk. 2.  Uanset bestemmelsen i stk. 1, nr. 2, kan  

 erhvervskøretøjer hjemmehørende i De Europæiske Fællesskaber anvendes til  

 indenlandsk transport.« Stk. 2-5 bliver herefter stk. 3-6.
 2. § 80, stk. 1, affattes således:
»Told- og skattevæsenet kan meddele kiosker i toldlufthavne bevilling  

 til fritagelse for told og afgifter af uberigtigede varer samt af varer, for  

 hvilke der kræves godtgørelse af eller fritagelse for told og afgifter, når  

 de pågældende varer er bestemt til flypassagerer, der udrejser af  

 toldområdet.« 3. § 80, stk. 2 og 3, ophæves.
 Stk. 4  og 5 bliver herefter stk. 2 og 3.
 4. § 80, stk. 4, der bliver stk. 2, affattes således:
» Stk. 2.  Skatteministeren bestemmer, hvilke varer  

 der kan tilføres kiosker i toldlufthavne, samt fastsætter de nærmere regler  

 om told- og skattevæsenets kontrol med kiosker i toldlufthavne og om told- og  

 skattevæsenets kontrol med og toldbehandling af varer, der tilføres og  

 fraføres de nævnte kiosker.« 5. I § 83, stk. 2, tilføjes efter »sikkerhed«:  

 »i overensstemmelse med De Europæiske Fællesskabers bestemmelser  

 herom.« 6. Efter § 96 indsættes som ny § 96 a :
» § 96 a.  Opbevaring af varer i frihavne uden  

 betaling af told sker i overensstemmelse med De Europæiske Fællesskabers  

 bestemmelser herom.« 7. §§ 101-103 ophæves.
 8. I § 104 udgår ordene »told og«.
 9. § 107 affattes således:
» § 107.  Oplæggelse af varer på toldoplag,  

 herunder i provianteringsvirksomheder, sker i overensstemmelse med De  

 Europæiske Fællesskabers bestemmelser herom.« 10. I § 108 ændres »uberigtiget stand« til:  

 »ikke afgiftsberigtiget stand«.
 11. I § 108, nr. 2, litra a, sidste pkt., udgår ordene  

 »told og«.
 12. § 108 a affattes således:
 » § 108 a.  Told- og skattevæsenet kan meddele  

 provianteringsvirksomheder bevilling til fritagelse for afgifter af varer,  

 for hvilke der kræves godtgørelse af eller fritagelse for afgifter, eller som  

 tilføres fra andre provianteringsvirksomheder.
Stk. 2.  Provianteringsvirksomheder kan meddeles  

 bevilling for varer, der er bestemt til eksport, til proviantering af skibe  

 og fly i toldområdet eller til brug for diplomatiske repræsentationer og  

 internationale organisationer i toldområdet.« 13. § 108 b affattes således:
»§ 108 b.  Skatteministeren fastsætter de nærmere  

 bestemmelser om oprettelse, indretning og benyttelse af toldoplag og  

 provianteringsvirksomheder, om tidspunktet for betaling af afgifter af varer,  

 der fraføres toldoplag og provianteringsvirksomheder, om bevillingshaverens  

 hæftelse og sikkerhedsstillelse for afgifter af de tilførte varer, om  

 tilbagekaldelse og bortfald af sådanne bevillinger samt om told- og  

 skattevæsenets kontrol med varer, der tilføres og fraføres toldoplag eller  

 provianteringsvirksomheder.« 14. Overalt i loven ændres »toldvæsenet« til: »de  

 statslige told- og skattemyndigheder«.
§ 2 Loven træder i kraft den 1. januar 1992.
Givet på Christiansborg Slot, den 27.  

 november 1991 Under Vor Kongelige Hånd og Segl MARGRETHE R.
