Forældresalg Spørgsmål 1. Vil A   

 og B kunne overdrage X vej 100 til deres datter til anskaffelsesprisen  

 incl. forbedringsudgifter? 2. Vil  

 overdragelsen kunne ske uden avancebeskatning? 3. Vil datteren  

 over en årrække kunne overdrage en evt. fortjeneste ved salget af X vej 100  

 til  

 sine forældre med det gaveafgiftsfri beløb pr. år uden skatte- og  

 afgiftsmæssige konsekvenser.
Svar 1. Ja.
 2) Ja.
 3) Nej, se SKATs  

 indstilling og begrundelse.
Beskrivelse af de faktiske forhold A og B købte  

 ejendommen X vej 100 den 1. januar 2003 for at skaffe deres datter en bolig.  

 Prisen var dengang 700.000 kr.
 A og B har  

 renoveret og forbedret ejendommen for 250.000 kr. således, at familien i alt  

 har haft udgifter på ejendommen for 950.000 kr.
A og B ønsker at  

 overdrage ejendommen til deres datter C for 950.000 kr.
C ønsker at  

 videresælge  

 ejendommen.
 Det er planen,  

 at C i de kommende år overfører fortjenesten ved salget til A og B via den  

 afgiftsfrie  

 gavemulighed, der ligger mellem børn og forældre, dvs. ca. 50.000 kr. pr år.
Spørgers eventuelle opfattelse ifølge anmodning og bemærkninger til  

 sagsfremstilling Spørger mener,  

 at konstruktionen med at lade datteren overtage lejligheden til købspris  

 incl.  

 forbedringer og sælge den med fortjeneste, som derefter overføres til  

 forældrene  

 med det gaveafgiftsfrie beløb pr. år, er holdbar.
 Ved høringen har  

 A og B oplyst følgende:
 "Vi takker  

 for svaret, men undrer os dog over, at der ikke er taget stilling til Cs  

 videresalg og avancebeskatning i den henseende, da det i sagens natur er  

 afgørende.
I  øvrigt  

 kan vi oplyse, at sagen for os ikke længere er aktuel.
Vi har valgt at  

 benytte  

 ejendommen til vores fremtidige bopæl, hvorefter ejendommen siden hen kan  

 afhændes skattefrit under parcelhusreglen".
SKATs  

 indstilling og begrundelse Ad 1.
Da der sker  

 overdragelse fra forældre til datter, kan cirkulære 185 af 17. november 1982  

 om  

 værdiansættelse af passiver og aktiver finde anvendelse.
Ejerlejligheden er  

 vurderet som fri.
Det fremgår af  

 cirkulæret, at hvis parternes værdiansættelse højest er 15 % højere eller  

 lavere end ejendomsværdien ved den senest offentliggjorte ejendomsvurdering,  

 og  

 ejendommen er vurderet som fri, kan værdiansættelsen lægges til grund ved  

 beregningen af gaveafgift.
Da ejerlejligheden er vurderet som fri og vurderet  

 til 890.000 kr., ligger overdragelsesprisen indenfor + - 15 % af den senest  

 offentliggjorte ejendomsværdi.
 Det indstilles,  

 at spørgsmålet besvares med et ja.
 Ad 2.
I henhold til §  

 4 i ejendomsavancebeskatningsloven opgøres fortjeneste ved afståelse af fast  

 ejendom som forskellen mellem på den ene side afståelsessummen og på den  

 anden  

 side anskaffelsessummen.
Da ejendommen er anskaffet for kontant 950.000 kr.  

 (den oprindelig anskaffelsessum 700.000 kr. tillagt udgifter til renovering  

 og  

 forbedringer 250.000 kr.) og afstås for kontant 950.000 kr., vil der ikke  

 være  

 nogen avance.
 Det indstilles,  

 at spørgsmålet besvares med et ja.
 Det bemærkes, at  

 SKAT ikke har taget stilling til avancebeskatningsforholdene vedrørende  

 datterens  

 planlagte videresalg.
 Ad 3.
 Et gaveløfte er  

 bindende for giveren, når det er kommet til modtagerens kundskab, og gaven  

 skal  

 medregnes i afgiftsgrundlaget i det kalenderår, hvori modtageren erhverver  

 ret  

 til gaven.
 I den  

 foreliggende sag afgives et løfte om i kommende år løbende at overføre hele  

 den  

 samlede fortjeneste fra ejendomssalget som gave fra datteren til forældrene.
 Fortjenesten fra  

 ejendomssalget skal derfor afgiftsberigtiges efter boafgiftslovens § 23 med  

 15  

 % af det beløb der overstiger det afgiftsfri bundbeløb på 53.900 kr. (2006) i  

 det  

 kalenderår, hvori gaveløftet meddeles til giverens forældre.
Skatterådets afgørelse og begrundelse Skatterådet  

 tiltræder SKATs indstilling og begrundelse.
