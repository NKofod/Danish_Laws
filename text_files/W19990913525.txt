Varemærket BMW var ikke til hinder for  

 gyldigheden af registreringen af varemærket AMW for nærmere  

 angivne varer i klasse 12 År 1997, den 4. februar afsagde  

 Patentankenævnet (Grønning-Nielsen, Hans Chr.
Thomsen, Gulmann)  

 følgende KENDELSE i sagen j.nr.
V 55/94:
Klage fra Bayerische Motoren Werke Aktiengesellschaft,  

 Tyskland, v/Chas.
Hude A/S over Patentdirektoratets afgørelse af 2. august 1994  

 vedrørende gyldigheden af varemærkeregistrering nr.
VR 1641 1993  

 for Ruote O.Z.
S.p.A., Italien, v/Larsen & Birkeholm A/S Skandinavisk  

 Patentbureau.
Den 11. december 1992 indleverede Ruote O.Z.
S.p.A,  

 Italien v/Larsen & Birkeholm A/S Skandinavisk Patentbureau, en  

 ansøgning om registrering af varemærket AMW for nærmere  

 angivne varer i klasse 12.
 Varemærket blev registreret den 19. februar  

 1993.
 Den 24. marts 1993 blev registreringen offentliggjort i  

 Dansk Varemærketidende.
Ved skrivelse af 19. maj 1993 nedlagde klageren, BMW AG,  

 Tyskland v/Chas.
Hude, indsigelse mod registreringens gyldighed.
 Som begrundelse for indsigelsen anførtes:
 "Indsigelsen nedlægges med henvisning til  

 Varemærkelovens § 15, stk. 1, nr. 2, idet nævnte mærke  

 må anses for at være forveksleligt med mine klienters  

 registrering nr. 0562/1951 BMW omfattende bl.a. "befordringsmidler til brug  

 på land, i luften og på vandet, motorvogne, motorcykler,  

 forbrændingskraftmaskiner til faste, flydende og luftformige  

 brændstoffer og bestanddele af sådanne maskiner" i klasse 12.
Endvidere gøres det gældende i medfør  

 af Varemærkelovens § 15, stk. 1, nr. 2, at mærket AMW logo er  

 egnet til at skabe indtryk af, at der er en forbindelse mellem dette  

 mærke og mine klienters mærke BMW." I skrivelse af 26. juli 1993 fremkom klageren med  

 følgende yderligere supplerende bemærkninger til  

 indsigelsen:
 "Mærket AMW er accepteret til registrering for "hjul  

 til køretøjer, herunder hjul fremstillet af letmetal, rat til  

 køretøjer, karosserier til køjetøjer; dele og  

 tilbehør (ikke indeholdt i andre klasser) til alle de nævnte  

 varer" i vareklasse 12.
 Da mine klienters varemærkeregistrering nr. 561/1951  

 BMW bl.a. omfatter "dele til befordringsmidler" foreligger der således  

 direkte varekollision med det offentliggjorte varemærke AMW.
Ved vurdering af forvekslingsrisikoen må og  

 bør der i nærværende sag tages hensyn til, at mine  

 klienters varemærke er et særdeles velindarbejdet og velkendt  

 varemærke - ikke alene i Danmark, men i hele verden.
Varemærket  

 BMW tilhører således kategorien af verdensberømte  

 varemærker ("Kodakmærker") og vil være at finde blandt  

 verdens 50 mest kendte varemærker, jvf. vedlagte kopi af relevante  

 sider fra publikationen "Brands an Internation Review by Interbrand", hvilken  

 publikation indeholder en beskrivelse af verdens mest kendte  

 varemærker.
 Jeg henviser endvidere til Direktoratets afgørelse  

 i VA 2984/1990 BMV Communication A/S, hvori Direktoratet bekræftede, at  

 betegnelse BMW må anses for at være et Kodakmærke.
Varemærket BMW har som bekendt været anvendt i  

 en mangeårig periode for specielt biler og motorcykler i den eksklusive  

 klasse.
Der er således ingen tvivl om, at mærket BMW nyder en  

 utrolig stor goodwill blandt forbrugerne.
Mærket BMW vil blive opfattet  

 som en kvalitetsbetegnelse/et varemærke for avancerede teknologiske  

 designmæssige og kvalitetsmæssige optimale biler eller  

 motorcykler.
 En brug af betegnelsen AMW for reservedele til bl.a. biler  

 vil derfor efter min og mine klienters opfattelse medføre en  

 utilbørlig udnyttelse af den store goodwill, mine klienter har  

 oparbejdet gennem en mangeårig produktion af biler og motorcykler i den  

 eksklusive klasse under varemærket BMW.
Under alle omstændigheder er det vor opfattelse, at  

 en brug af betegnelsen AMW vil medføre en klar risiko for forveksling  

 med mine klienters verdensberømte mærke BMW.
For begge  

 mærkes vedkommende er der tale om en bogstavkombination kun  

 bestående af tre bogstaver, hvoraf de to sidste bogstaver MW er  

 identiske i mærkerne.
En bogstavkombination som må anses for at  

 være sjældent forekommende og fortrinsvis kendt fra mine  

 klienters verdensberømte mærke BMW.
Endvidere må der ved  

 forvekslingsvurderingen tages hensyn til, at der forekommer en vis  

 typografisk lighed mellem bogstaverne A og B - en lighed, der betyder, at en  

 risiko for forveksling ikke kan udelukkes, når mærkerne vurderes  

 i deres helhed overfor hinanden.
Når det tillige tages i betragtning, at der er tale  

 om direkte varekollision, idet mine klienter selv fremstiller bl.a. letmetal  

 hjul mv. til deres biler, forekommer der en klar risiko for, at forbrugerne  

 automatisk vil opfatte og associere varemærket AMW med mine klienter's  

 varemærke BMW og antage, at der er en forbindelse mellem disse  

 mærker, jvf.
Varemærkelovens § 15, stk. 1, nr. 2. En  

 omstændighed der vil bevirke, at forbrugerne vil få den urigtige  

 opfattelse, at der er tale om et til mine klienter knyttet selskab og  

 varemærke eller, at mine klienter har givet tilladelse til brug af  

 varemærket.
Ud fra en helhedsmæssig vurdering af vareligheden og  

 mærkeligheden, hvorunder at der specielt tages hensyn til den store  

 bekendthedsgrad mine klienter's varemærke nyder blandt forbrugerne i  

 almindelighed, vil der være en risiko for forveksling af de omhandlede  

 mærker - særligt under hensyn til at mærket AMW er  

 accepteret til registrering for varer, der direkte kolliderer med de varer,  

 mine klienter anvender mærket BMW for.
På den baggrund skal jeg  

 fasthold min indsigelse mod ansøgningen for mærket AMW i  en  

 særlig typografisk udformning og anmode om, at ansøgningen  

 afslås for registrering." Mærkeindehaveren imødegik i skrivelse af 28.  

 januar 1994 indsigelsen og anførte:
 "Indsigerne meddeler i skrivelse af 19. maj 1993, at  

 indsigelsen baseres på indsigernes danske varemærkeregistrering  

 nr. 562/1951 BMW.
 Denne registrering dækker i Klasse 12:
 Befordringsmidler til brug på land, i luften og  

 på vandet, motorvogne, motorcykler, forbrændingskraftmaskiner til  

 faste, flydende og luftformige brændstoffer og bestanddele af  

 sådanne maskiner.
Vore klienters registrering dækker alene forskellige  

 dele til befordringsmidler.
Indsigernes registrering nr. 562/1951 BMW  

 dækker ikke dele til befordringsmidler af forskellig art,  

 men alene befordringsmidler og andre køretøjer solgt i  

 deres helhed.
Vi må således gøre gældende,  

 at der ikke i dette tilfælde foreligger varekollision.
Indsigernes anbringende gående ud på, at vore  

 klienters mærke AMW i medfør af Varemærkelovens § 15, stk.  

 1, nr. 2 er egnet til at skabe indtryk af, at der er en forbindelse mellem  

 vore klienters mærke og indsigernes mærke BMW, afvises.
Vor  

 begrundelse for denne afvisning følger senere i nærværende  

 skrivelse.
I indsigernes supplerende skrivelse af 26. juli 1993 ser  

 man nu helt bort fra Reg.
Nr. 562/1951 BMW (figur). Vi går derfor ud  

 fra, at indsigerne er enige i de af os anførte synspunkter  

 vedrørende Reg.
Nr. 562/1951 BMW.
Hvad angår Reg.
Nr. 561/1951 BMW (figur) og vore  

 klienters nærværende ansøgning for mærket AMW, skal  

 vi ikke bestride, at der varekollision, idet Reg.
Nr. 561/1951 BMW (figur)  

 bl.a. omfatter 'dele til befordringsmidler'.
 Derimod må vi pure afvise indsigernes påstand  

 om, at de to her omhandlede mærker skulle være forvekslelige.
der er i begge tilfælde tale om figurmærker,  

 og man får således Det vi her ses, at der er endog særdeles store  

 visuelle forskelle mellem de to mærker.
Det er da rigtigt, at begge mærker indeholder  

 bogstaverne M og W.
Indsigerne kan imidlertid ikke gennem deres registrering  

 have opnået eneret til brug af disse to bogstaver i varemærker.  

 Den nævnte bogstavkombination MW er i øvrigt ikke så  

 specielt sjældent forekommende, jf. vedlagte computerrapport over en  

 ortografisk scanning vedrørende bogstavkombinationen MW.
Det vi heraf  

 fremgå, at der på det danske Varemærkeregister findes  

 adskillige registreringer indeholdende denne bogstavkombination.
Ser man alene på mærkerne AMW / BMW over for  

 hinanden, må vi igen pure afvise, at der her skulle være  

 forvekslelighed i varemærkeretlig henseende.
Der er, således som  

 det ganske rigtigt anføres af indsigerne, tale om meget korte ord.  

 Netop i sådanne tilfælde skal enhver forskel mellem ordene  

 tillægges særlig vægt.
Ved bedømmelsen af  

 spørgsmålet om forvekslelighed lægges der traditionelt  

 særlig vægt på forbogstaverne.
Det er netop forbogstaverne,  

 der er forskellige i de to her omhandlede mærker, og vi må  

 gøre gældende, at mærkerne også af denne grund  

 kommer til at adskille sig tilstrækkeligt fra hinanden, til at der ikke  

 kan statueres forvekslelighed.
Vi skal i denne forbindelse blot kort henvise  

 til den højesteretsdom, der er refereret i U 1963.120H, og i hvilken  

 mærkerne BIF / LIF blev anset for ikke forvekslelige.
Ligeledes skal vi  

 henvise til Rigmor Carlsens bog om Registreringspraksis side 169, hvoraf det  

 fremgår, at man ikke har fundet mærkerne JIF / BIF forvekslelige.  

 Kopi af den pågældende side vedlægges for god ordens  

 skyld.
Indsigerne gør gældende, at 'der ved  

 forvekslingsvurderingen (må) tages hensyn til, at der forekommer en vis  

 typografisk lighed mellem bogstaverne A og B', og at denne angivelige lighed  

 skulle medføre risiko for forveksling, når mærkerne  

 vurderes i deres helhed over for hinanden.
Hvorledes de to her omhandlede  

 mærker ser ud, når de stilles op over for hinanden, er vist  

 ovenfor.
For så vidt angår den påståede typografiske  

 lighed mellem bogstaverne A og B, forstår vi ikke dette synspunkt.
Det  

 er da korrekt, at de to bogstaver står ved siden af hinanden i  

 alfabetet, og at de har samme størrelse, for så vidt de skrives  

 med samme typografi, men vi kan ikke se, at de herudover har andet til  

 fælles, end at de altså begge to er bogstaver, der forekommer i  

 det danske alfabet.
Fonetisk vil der være en betydelig forskel mellem de  

 to mærker.
Vore klienters mærke vil på dansk blive  

 udtalt 'a/em/ve' medens indsigermærker vil blive udtalt 'be/em/ve'.
 Netop den omstændighed, at vore klienters  

 mærke begynder med en vokal, medens indsigermærket begynder med  

 en konsonant, giver en betydelig fonetisk forskel mellem de to  

 mærker.
Indsigerne henviser til Varemærkelovens § 15, stk.  

 1, nr. 2 og gør gældende, at der vil være risiko for, at  

 forbrugerne vil opfatte og associere vore klienters mærke AMW med  

 indsigernes varemærke BMW og antage, at der skulle være en  

 forbindelse mellem de mærker, ligesom man gør gældende, at  

 en brug af betegnelsen AMW for reservedele til biler vil medføre en  

 utilbørlig udnyttelse af den goodwill, indsigerne har oparbejdet, for  

 så vidt angår varemærket BMW.
Begge disse synspunkter  

 afvises.
Vore klienter er internationalt kendt som fremstillere af  

 hjul til køretøjer fremstillet af letmetal.
Vore klienters hjul  

 kan tilpasses en hvilken som helst type bil.
BMW derimod fremstiller og  

 sælger ikke hjul til andre typer biler end BMW, og de forsyner ikke  

 detailhandlere med hjul til andre typer biler.
Med i betragtningen bør  

 også tages betydningen af køber-  kredsen og varernes specielle  

 beskaffenhed.
Når talen er om biler og reservedele dertil, vil den  

 normale køber være endog særdeles mærkebevidst.  

 Indkøb af en bil i almindelighed vil for langt de fleste mennesker  

 være en ganske stor investering.
Når talen er om en BMW, drejer  

 det sig om en særdeles stor investering, og der er ingen som helst  

 grund til at tro, at en ejer af en BMW ville kunne forveksle de to  

 varemærker AMW / BMW og ved en fejltagelse komme til at købe et  

 AMW-hjul til sin BMW-bil.
Vi må gøre gældende, at den  

 uopmærksomme køber helt kan lades ude af betragtning, når  

 talen er om BMW-biler.
Dette gælder ligeledes de detailhandlere, der  

 handler med hjul og andre reservedele til biler, herunder BMW.
Slutteligt skal vi gøre opmærksom på,  

 at indsigerne har nedlagt indsigelse mod registreringen af vore klienters  

 mærke AMW i bl.a.
Sverige og Taiwan.
I begge disse lande er  

 indsigelserne blevet afvist.
Kopi af indsigelsesafgørelserne  

 vedlægges til Direktoratets orientering.
På den ovenfor anførte baggrund skal vi  

 henstille, at indsigelsen afvises, og at vore klienters mærke AMW nu  

 går videre til endelig registrering." Patentdirektoratet traf afgørelse i sagen den 2.  

 august 1994 og afviste indsigelsen med følgende begrundelse:
 "....I medfør af varemærkelovens § 15, stk.  

 1, nr. 2 er et varemærke bl.a. udelukket fra registrering, hvis der er  

 risiko for forveksling, herunder at det antages, at der er en forbindelse med  

 det ældre varemærke, fordi det yngre er identisk med eller ligner  

 det ældre mærke, og der foreligger varesammenfald eller  

 vareartslighed.
Der foreligger sammenfald mellem varer omfatter af  

 indsigers registrering VR 561 1951 og det foreliggende mærke.
Der  

 foreligger alene ligeartethed mellem varer omfattet af dette mærke og  

 indsigers registrering VR 562 1951, idet hjul, rat og karrosseier til  

 køretøjer findes ligeartede med befordingsmidler til brug  

 på land.
Det er imidlertid direktoratets opfattelse, at  

 mærkelighed ikke er tilstede.
Mærkerne AMW og BMW består  

 alene af tre bogstaver.
Mærkerne adskiller sig fra hinanden ved  

 begyndelsesbogstaverne A og B, der er henholdsvis en vokal og en konsonant.  

 Bogstaverne ligger såvel auditivt som visuelt langt fra hinanden.  

 Mærket AMW kendetegnes desuden ved, at begyndelsesbogstavet A er  

 sammenhængende med bogstavet M.
Hertil kommer, at mærkerne ikke  

 kan antages at ville blive udtalt som ord, men derimod som enkelte bogstaver  

 A M W og B M W.
Direktoratet er enig med indsiger i, at indsigers  

 varemærke BMW er et særdeles velkendt varemærke.
Efter en  

 vurdering af mærkerne i deres helhed finder direktoratet imidlertid  

 ikke, at mærkerne ligner hinanden i et sådant omfang, at risiko  

 for forveksling er tilstede, herunder at det kan antages, at der er en  

 forbindelse mellem mærkerne.
Indsigelsen vil således ikke kunne  

 tages til følge på basis af varemærkelovens § 15." Denne afgørelse har klageren ved skrivelse af 30.  

 september 1994 indbragt for Patentankenævnet.
 I klagebegrundelse af 10. april 1995 har klageren  

 anført følgende:
 "På vegne indsigerne skal jeg herved fastholde de  

 argumenter, der er fremført i mine skrivelser til Patentdirektoratet  

 af 19. maj 1993 og 26. juli 1993. Det fastholdes således, at det under  

 VR 1641/1993 offentliggjorte mærke AMW må betragtes som  

 forveksleligt med indsigerens varemærkeregistreringer VR 561/1951 BMW  

 figurmærke og VR 562/1951 BMW (ordmærke).
 Under hensyn til de bemærkninger, ansøgeren  

 fremkom med under behandlingen af indsigelsen, for så vidt angår  

 spørgsmålet om varelighed, skal jeg understrege, at der ved  

 Patentdirektoratets afgørelse blev givet indsigeren medhold i, at der  

 foreligger sammenfald mellem varer omfattet af indsigerens regi-strering VR  

 561/1951 og det foreliggende mærke samt ligeartethed mellem varer  

 omfattet af dette mærke og indsigers registrering VR 562/1951.
 Under henvisning hertil skal det således fastholdes,  

 at der foreligger varelighed henholdsvis vareartslighed mellem indsigerens to  

 registreringer og det foreliggende mærke AMW.
Hvad angår mærkeligheden, må og  

 bør det ved vurderingen af forvekslingsrisikoen have en hel  

 særlig betydning, at indsigerens varemærke BMW, som er  

 registreret under VR 562/1951, henhører til kategorien af  

 verdensberømte varemærker på linie med et varemærke  

 som IBM.
Sådanne meget velkendte og stærkt indarbejdede  

 varemærker nyder i henhold til praksis en helt særlig og generel  

 beskyttelse.
Fra praksis kan nævnes:
U1977/69H, hvor det stærkt indarbejdede og  

 velkendte varemærke ICOPAL fandtes forveksleligt med det senere  

 indregistrerede varemærke IPALCO, U1991/697H, hvor brugen af varemærket  

 COCA-LINE blev anset for en krænkelse af det verdensberømte  

 varemærke COCA-COLA og U1994/147SH, hvor det stærkt indarbejdede  

 tordenskjold-varemærke for tændstikker blev anset for  

 forveksleligt overfor et mærke med en afbildning af en anden  

 søhelt (Niels Juul).
 Ovenfor nævnte eksempler viser efter min opfattelse,  

 at sådanne velindarbejdede og velkendte varemærker ikke kun nyder  

 en generel beskyttelse mod anden mands brug af det identiske mærke  

 også for artsfremmede varer, men også en udvidet beskyttelse, for  

 så vidt angår selve mærkeligheden.
I nærværende tilfælde må det igen  

 fremhæves, at mærkerne visuelt ligger meget tæt op ad  

 hinanden.
Kun forbogstaverne "A" og "B" adskiller de to mærker fra  

 hinanden.
Disse bogstaver står umiddelbart ved siden af hinanden i  

 alfabetet, og det er fortsat min påstand, at der kan forekomme en vis  

 typografisk lighed mellem disse to bogstaver alt afhængig af, hvordan  

 de skrives samt valget af typografi.
Denne lighed kommer specielt frem, hvis  

 bogstavet "A" skrives i en mere firkantet typografi f.eks.:
Som det fremgår, vil begge bogstaver have det  

 særlige karakteristika, at de begge brydes i midten af en vandret  

 streg.
I den forbindelse henviser jeg til Ankenævnets afgørelse  

 i sag nr.
V 24/93, hvor figurmærket "f6" blev anset for forveksleligt  

 med figurmærket "R6" netop på grund af den typografiske lighed  

 mellem bogstaverne "f" og "R".
 Samtidig kan det ikke udelukkes, at personer, som kender  

 betydningen af bogstaverne BMW som forkortelse for betegnelsen Bayerische  

 Motoren Werke, kan få den opfattelse, når der henses til, at BMW  

 har anlagt en bilfabrik i U.S.A., at de med mærket AMW betegnede varer  

 stammer fra Amerika, nemlig fra den derværende BMW-fabrik.  

 Særligt når der henses til, at mærket AMW ikke anvendes for  

 artsfremmede varer, men derimod for identiske og ligeartede varer, nemlig  

 specielt hjul, herunder letmetalhjul til køretøjer, inklusiv  

 karosserier.
 Når ovenstående forhold tages i betragtning  

 ved den helhedsmæssige vurdering, der skal foretages ved  

 sammenligningen af mærkerne AMW/BMW, må mærket AMW anses  

 for at være forveksleligt med Kodak-mærket BMW, ligesom der vil  

 være en risiko for, at forbrugerne vil opfatte og associere  

 ansøgerens mærke AMW med indsigerens varemærke BMW og  

 antage, at der er en forbindelse mellem disse mærker, særligt  

 når der henses til, at begge mærker anvendes som varemærker  

 for bl.a. reservedele til biler.
 En brug og registrering af betegnelsen AMW vil derfor  

 medføre en utilbørlig udnyttelse af den goodwill, mine klienter  

 igennem mange år har oparbejdet til mærket BMW, og medføre  

 en udvanding af mine klienters rettigheder til dette varemærke.
Jeg skal derfor henstille til Ankenævnet, at  

 mærket AMW afslåes fra registrering.
I den forbindelse kan jeg  

 oplyse, at mine klienter har nedlagt indsigelse mod mærket AMW i  

 adskillige lande.
På baggrund af disse indsigelser blev  

 ansøgningen for AMW såvel i England som i Canada tilbagetaget.
I Sverige og Taiwan er det korrekt, som anført af  

 ansøgeren, at indsigelsen mod registreringen af mærket AMW i  

 første instans blev afvist.
I Taiwan blev indsigelsen dog taget til  

 følge i den anden instans, medens afgørelsen i Sverige nu er  

 indbragt for højere instans i Sverige." Mærkeindehaveren har i skrivelse af 11. august 1995  

 meddelt, at man ikke ønsker at tilføje yderligere til den  

 argumentation, der allerede er fremført under indsigelsessagen.
 I anledning af klagen har direktoratet ved skrivelse af  

 19. december 1995 afgivet følgende udtalelse:
 "Det anføres i klagen, at meget velkendte og  

 stærkt indarbejdede varemærker i henhold til praksis nyder en hel  

 særlig og generel beskyttelse og der nævnes tre domme heraf en  

 dom fra 1991 og en dom fra 1994.
Direktoratet har i indsigelsesafgørelsen  

 erklæret sig enig med klagerne i, at varemærket BMW er et  

 særdeles velkendt varemærke.
Direktoratet må også  

 give klagerne medhold i, at der foreligger retspraksis, hvorefter meget  

 velkendte og stærkt indarbejdede varemærker, udover den  

 særlige beskyttelse mod lignende varemærker for andre varer og  

 tjenesteydelser, som er tillagt ved varemærkelovens § 15, stk. 4,  

 også i forhold til spørgsmålet om mærkelighed nyder  

 en beskyttelse, som er bredere end for andre mærkers vedkommende.
 Uanset, at det registrerede varemærke AMW, ligesom  

 det kendte mærke BMW indeholder bogstaverne MW i en  

 trebogstavs-sammensætning, er det imidlertid fortsat direktoratets  

 opfattelse, at der ikke kan være tale om forvekslelighed, dels som  

 følge af den konkrete udformning af bogstaverne, dels som følge  

 af, at bogstavet A både typografisk og lydmæssigt er meget  

 forskelligt fra bogstavet B.
Det henstilles derfor, at Ankenævnet  

 stadfæster den ved direktoratets skrivelse af 02 aug. 1994 trufne  

 afgørelse af indsigelsen." Ankenævnet har behandlet sagen på sit  

 møde den 22. oktober 1996.
 Indklagede (mærkeindehaver) gav ikke  

 møde.
For klageren mødte cand.jur.
Henrik Jespersen, som  

 procederede sagen i det væsentlige under henvisning til de til  

 direktoratet og Ankenævnet fremsendte skriftlige indlæg, som  

 nærmere blev uddybet og kommenteret.
 Ankenævnet skal udtale:
 Det tiltrædes, at klagerens mærke BMW  

 tilhører kategorien af verdensberømte varemærker og som  

 sådant nyder kodakbeskyttelse.
Herefter og under henvisning til de af Patentdirektoratet  

 anførte grunde, hvorved bemærkes, at det for Ankenævnet  

 anførte ikke findes at kunne føre til andet resultat, bestemmes:
 Den påklagede afgørelse stadfæstes.
