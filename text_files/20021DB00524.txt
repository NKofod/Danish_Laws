Betænkning afgivet af Sundhedsudvalget den 14. maj 2003 Betænkning over Forslag til folketingsbeslutning om midlertidigt stop for  

 amtskommunernes nedlæggelse af sygehuse [af Birthe Skaarup (DF) m.fl.] 1. Ændringsforslag Socialistisk Folkepartis medlem af udvalget har stillet 1  

 ændringsforslag til beslutningsforslaget.
2. Udvalgsarbejdet Beslutningsforslaget blev fremsat den 3. oktober 2002 og var til  

 1. behandling den 31. oktober 2002. Beslutningsforslaget blev efter 1.  

 behandling henvist til behandling i Sundhedsudvalget.
Møder Udvalget har behandlet beslutningsforslaget i 4 møder.
3. Indstillinger og politiske bemærkninger Et  

  

 flertal  

  

 i udvalget  

 (S, V, KF, RV og KRF) indstiller beslutningsforslaget til  

  

 forkastelse.  

  

 Flertallet vil stemme imod det af SF stillede  

 ændringsforslag.
Venstres og Det Konservative Folkepartis medlemmer af udvalget  

 ønsker et dynamisk og effektivt sygehusvæsen, der kan møde fremtidens  

 udfordringer offensivt, og som kan tilbyde alle patienter behandling på et  

 tilfredsstillende kvalitetsniveau.
Derfor finder Venstre og Det Konservative  

 Folkeparti det uheldigt at låse sygehusvæsenet fast i præcis de rammer, det  

 har  

 her og nu.
Endvidere forekommer det uhensigtmæssigt at lade  

 Strukturkommissionens arbejde blokere for den fortsatte udvikling af kvalitet  

 og effektivitet i vores sygehusvæsen.
Venstre og Det Konservative Folkeparti  

 kan således ikke støtte beslutningsforslaget.
Socialdemokratiets medlemmer af udvalget arbejder for, at alle  

 borgere skal sikres bedre service i sundhedsvæsenet og fortsat gratis adgang  

 til behandling på sygehusene, demokratisk styring og  

    

 prioritering af sundhedsvæsenet af direkte  

 folkevalgte, og der skal være gennemsigtighed i systemet.
Disse mål arbejder  

 Socialdemokratiet også for, når det gælder den fremtidige struktur på  

 sundhedsområdet, som netop nu behandles i Strukturkommissionen.
Som det fremgik af Kjeld Møller Pedersen-rapporten om det danske  

 sundhedsvæsen, der udkom i januar i år, er det danske sygehusvæsen generelt  

 veldrevet og med økonomiske omkostninger, som absolut tåler sammenligning med  

 andre lande.
Men Socialdemokratiet er dybt optaget af at udvikle et endnu  

 bedre  

 sygehus- og sundhedsvæsen.
Socialdemokratiet er således meget optaget af, at  

 ventetiderne kommer ned og kvaliteten kommer op, men Socialdemokratiet sætter  

 hælene i over for privatisering af det danske sundhedsvæsen, som det f.eks.  

 er  

 forsøgt med Hørsholm sygehus i Frederiksborg Amt og Hjertecenter Varde i  

 Sønderjyllands Amt.
Nogle steder er sådanne initiativer et udtryk for en  

 dårlig  

 økonomi i det enkelte amt, andre steder for et ideologisk ønske om flere  

 private aktører i det danske sundhedsvæsen.
En ideologi, Socialdemokratiet  

 tager afstand fra, og som ligger langt væk fra det socialdemokratiske  

 værdigrundlag med en fri og lige adgang til sundhedsbehandling.
 Socialdemokratiet kan  

 derfor ikke støtte beslutningsforslaget fra Dansk Folkeparti.
 I en tid med flere ældre, flere og bedre behandlinger, dyrere  

 medicin samt mangel på speciallæger, sygeplejersker og social- og  

 sundhedsassistenter gør regeringens økonomiske politik det næsten umuligt for  

 amterne at få budgetterne på sundhedsområdet til at hænge sammen  en  

 økonomisk  

 politik, som Dansk Folkeparti har støttet og fortsat støtter.
 Ser man på Dansk Folkepartis handlinger i de økonomiske aftaler,  

 der er indgået med regeringen siden valget i november 2001, så er det  

 utroværdigt, at man under debatten om forslaget har forsøgt at give det  

 billede, at partiet er villig til at finde flere midler til sygehusene inden  

 for statens budget, når man sammen med regeringen samtidig vedtager mange  

 milliarder i ufinansierede skattelettelser, som skal betales gennem  

 nedskæringer i kommuner og amter.
 Dansk Folkeparti har således siden regeringsskiftet i 2001 været  

 regeringens sikre støtte i den stramme økonomiske politik, der i flere amter  

 har fremtvunget besparelser på sundhedsområdet, herunder sygehuslukninger  

 eller  

 frasalg af offentlige sygehuse til private operatører.
Flere amter er dobbelt ramt.
Dels har de haft forbud mod at  

 sætte skatten op, også selv om borgerne mange steder har ytret ønske om at  

 måtte bidrage mere til det offentlige sundhedsvæsen for at bevare det lokale  

 sygehus.
Dels vil man straffe alle landets amter, fordi man i Vestsjællands  

 Amt  

 forsøgte at undgå sygehuslukninger ved at hæve skatten minimalt.
Denne  

 kollektive afstraffelse af de danske amter har Dansk Folkeparti ligeledes  

 støttet.
Dansk Folkepartis ukritiske adoptering af regeringens rigide  

 skattestop bidrager således også til at sætte det regionale, amtslige  

 demokrati  

 ud af spillet.
Et amtsligt demokrati, der f.eks. i Vestsjællands Amt medførte  

 en beslutning om at hæve skatten med 0,4 pct., fordi man ønskede at sikre en  

 fortsat udvikling af sygehusvæsenet, beholde de eksisterende sygehuse og  

 samtidig sikre udviklingen af tilbuddene til de sindslidende patienter.
Den kollektive straf af alle amter, som følge af Vestsjællands  

 Amts demokratiske beslutning om at hæve skatten, vil betyde yderligere  

 serviceforringelser over hele landet på sygehusområdet.
Besparelser, som  

 erfaringsmæssigt går hårdest ud over de mindre sygehuse og kan bidrage til,  

 at  

 endnu flere mindre sygehuse lukkes af økonomiske årsager.
Socialdemokratiet kan ikke støtte en tilsidesættelse af det  

 kommunale selvstyre og kan heller ikke støtte, at en sådan politik forsøges  

 skjult under et beslutningsforslag, der foregiver et ønske om at bevare  

 sygehusene og sundhedsvæsenet i sin nuværende struktur.
Et godt sygehusvæsen  

 af  

 høj kvalitet forudsætter også mulighed for strukturændringer, for at borgerne  

 kan få den bedst mulige behandling.
Det problematiske opstår først, såfremt  

 det  

 er en urimelig stram økonomi, der tvinger amterne til at gennemføre  

 nedlæggelser og strukturændringer alene for at spare penge og uden  

 serviceforbedringer for borgerne, men tværtimod en ringere service.
Især i de  

 tyndere befolkede dele af landet.
Dansk Folkeparti har allerede haft muligheden for at finde de  

 økonomiske midler, der kunne sikre en forsvarlig udvikling af  

 sundhedsvæsenet.  

 Under Folketingets åbningsdebat i oktober 2002 kom der et forslag fra  

 Enhedslisten om at tilføre amterne flere midler.
Dette forslag blev afvist af  

 Dansk Folkeparti.
Dansk Folkeparti har ligeledes haft indflydelse på to  

 finanslove og kommune- og amtsaftaler uden at sikre tilstrækkelige midler til  

 sundhedsvæsenet.
Det viser, at den påståede kamp for at bevare sygehuse kun  

 er  

 tomme ord uden nogen reel handling.
Tværtimod støtter partiet regeringen i  

 alle  

 dens indgreb over for amterne og dens urimeligt stramme økonomiaftaler, der  

 betyder nedskæringer.
Sidenhen har Dansk Folkeparti argumenteret for, at man ønskede  

 nye drøftelser af amternes økonomi inden for statens budget og snævre  

 økonomiske ramme.
En ramme, Socialdemokratiet ikke på noget tidspunkt har  

 haft  

 indflydelse på, idet partiet ikke blev inddraget i den endelige aftale om  

 finansloven for 2003.
 Socialdemokratiet frygter, at nye forhandlinger inden for de  

 ensidigt dikterede økonomiske rammer, som støttes af Dansk Folkeparti, med al  

 sandsynlighed vil betyde endnu flere nedlæggelser og forringelser af velfærd  

 på  

 andre områder såsom handicappede, specialundervisning, gymnasier,  

 voksenuddannelse, psykiatrien, tvangsfjernede børn eller trafik.
Socialdemokratiet sympatiserer med de borgere, der bliver ramt  

 af sygehuslukninger, men understreger, at dette tildels sker, fordi  

 regeringen  

 med støtte fra Dansk Folkeparti nægter give amterne de fornødne midler til at  

 understøtte sundhedsvæsenets udvikling, dels sker fordi mange amter har  

 alvorlig mangel på kvalificeret sundhedspersonale.
Investeringer i  

 infrastruktur og faglig udvikling, der kan sikre de lokale sygehuse en rolle  

 i  

 sundhedsvæsenet fremover er hermed svært at prioritere.
Socialdemokratiet har foreslået at eventuelle nedlagte sygehuse  

 kan bruges til at fremme danskernes sundhed på en række andre områder, som  

 handler om øget forebyggelse og sundhedsfremme.
Socialdemokratiet mener også,  

 at nogle undersøgelser og behandlinger med fordel vil kunne bringes tættere  

 på  

 borgerne i et samarbejde med et centralt sygehus, hvor speciallæger kan have  

 deres udgangspunkt.
Målet er at sikre, at borgerne fortsat har en lang række  

 sundhedstilbud tæt på bopælen og i lokalområdet uanset det begrænsede  

 økonomiske råderum fra regeringens side.
 Et  

  

 mindretal  

  

 i udvalget (SF og EL) indstiller beslutningsforslaget til  

  

 vedtagelse  

  

 med det af SF stillede  

 ændringsforslag.
SFs medlem af udvalget finder, at Dansk Folkeparti gerne vil  

 give det indtryk, at de med dette forslag ønsker at hindre amterne i at  

 nedlægge eller sælge sygehuse, indtil Strukturkommissionen har færdiggjort  

 sit  

 arbejde.
Men det er jo ikke det, der står i forslaget.
Her opfordres  

 regeringen  

 til at indlede forhandlinger med amtskommunerne og H:S for at indgå en ny  

 aftale.
Regeringen har jo forhandlet med amterne, og de er kommet overens om  

 en  

 aftale.
Selv om forslaget vandt fremme, ville der ikke være nogen sikkerhed  

 for, at der alligevel ikke blev nedlagt sygehuse.
Problemet er den stramme aftale, som amtskommunerne og H:S  

 indgik med regeringen, og som sammen med skattestoppet har medført, at der i  

 det ganske land har været nedskæringer på sundhedsområdet.
Hvis Dansk  

 Folkeparti havde ønsket det, kunne de som regeringens støtteparti have  

 sikret,  

 at der var tilstrækkeligt økonomisk råderum, så der ikke var behov for  

 nedskæringer.
Derfor har SF stillet et ændringsforslag, som skal hindre  

 amtskommunerne og H:S i at privatisere offentlige sygehuse gennem salg og  

 udlejning. Ændringsforslaget skal samtidig sikre, at amterne og H:S tilføres  

 økonomiske midler til den videre drift, så der ikke nedlægges sygehuse,  

 indtil  

 Strukturkommissionen har færdiggjort sit arbejde.
Enhedslistens medlem af udvalget mener, at det er afgørende, at  

 sundhedsvæsenet er offentligt og med fri og lige adgang for alle.
Samtidig  

 bør  

 sundhedsvæsenet så vidt muligt være placeret så tæt på borgerne som muligt.  

 Derfor er Enhedslisten stærkt imod den nuværende udvikling, hvor amterne især  

 på grund af de alt for stramme økonomiske rammer, som regeringen og Dansk  

 Folkeparti har fastlagt, er i fuld gang med at sælge og nedlægge sygehuse.
Da  

 Dansk Folkepartis ordfører under finanslovdebatten i Folketinget i september  

 2002 udtalte sin støtte til et forslag om at stoppe for salg af sygehuse,  

 hvilket der så var flertal for, gik Enhedslisten straks i gang med at få  

 dette  

 flertal udmøntet i en bindende beslutning.
Men Dansk Folkeparti ønskede ikke  

 at  

 medvirke i et sådant flertal.
Uanset hvor mange gange Enhedslisten både  

 offentligt og i direkte henvendelser opfordrede Dansk Folkeparti til at gå i  

 forhandlinger med Enhedslisten og de øvrige partier om en sådan beslutning,  

 var  

 det ikke muligt at få Dansk Folkeparti i tale.
Særlig efter at Dansk  

 Folkeparti  

 i Folketinget var med til at straffe Vestsjællands Amt, der havde prioriteret  

 bevarelsen af sygehuse højere end regeringens skattestop, står det klart, at  

 der skal findes ekstra midler til amterne, hvis Folketinget kræver, at  

 sygehusene bevares og servicen fortsat udbygges.
Men det har Dansk Folkeparti  

 afvist at medvirke til.
Derfor er der ikke meget indhold i Dansk Folkepartis  

 påstand om, at de vil forhindre, at sygehuse bliver solgt og nedlagt.
Enhedslisten mener, at der er behov for en større samfundsmæssig  

 debat om, hvilket sundhedsvæsen vi ønsker i fremtiden.
Regeringen og Dansk  

 Folkeparti er i fuld gang med omfattende ændringer, hvor der bliver et  

 privatiseret sundhedsvæsen  for dem der har råd til at betale eller har  

 en  

 arbejdsgiver der betaler  og så et mere og mere nedslidt offentligt  

 sundhedsvæsen, for dem der ikke har råd til det private.
Enhedslisten ønsker  

 at  

 gå den modsatte vej og udvide og udbygge det offentlige sundhedsvæsen.  

 Selvfølgelig skal der ske ændringer.
Nogle behandlinger er så specialiserede,  

 at de kun bør findes på nogle få sygehuse i landet, måske kun et sted i  

 Norden.  

 Men samtidig gør moderne behandlingsformer og teknik, at mange flere  

 patienter  

 vil kunne gå til undersøgelser og ambulant behandling eller ligge på  

 langtidsmedicinske afdelinger i et sygehus/sundhedscenter tæt på deres bopæl.  

 Ligesom en langt større samtænkning mellem forebyggende arbejde, som f.eks.  

 fødselsforberedelse, og praktiserende læger og andre i primærsektoren på den  

 ene side og sygehusene på den anden side vil kunne forbedre sundhedsvæsenet  

 betragteligt.
En sådan nytænkning skal Folketinget selvfølgelig ikke blokere  

 for, men tværtimod understøtte.
Også med økonomiske midler.
Desværre er Dansk  

 Folkeparti mere optaget af at sige et og gøre noget andet for at støtte  

 regeringens privatisering af sundhedsvæsenet end af at bidrage konstruktivt  

 til  

 en positiv udvikling til gavn for borgerne.
 Et  

  

 andet mindretal  

  

 i  

 udvalget (DF) indstiller beslutningsforslaget til  

  

 vedtagelse uændret.
Dansk Folkepartis medlemmer af udvalget lægger vægt på, at  

 Folketinget har det øverste ansvar for sundhedspolitikken her i landet og  

 herunder også for sygehusvæsenet.
Det er derfor Folketinget, der bør afgøre,  

 om  

 der her i landet bør være et større eller mindre antal sygehuse, og hvilke.  

 Kun  

 Folketinget kan i sine overvejelser tage både landspolitiske og  

 regionalpolitiske hensyn, hensyn til lokalbefolkningen og hensyn til de  

 overordnede strukturelle og økonomiske sammenhænge.
 Folketinget kan derfor ikke  uanset begrundelsen   

    

 stiltiende se på, at det ene amt efter det  

 andet forringer det danske sygehusvæsen ved at afvikle velfungerende sygehuse  

 og sygehusafdelinger.
 Dansk Folkeparti finder det helt utilfredsstillende, at der i  

 2002 og 2003 er sket nedlæggelse af sygehuse og sygehusafdelinger, og at der  

 fortsat er overvejelser i flere amter om alvorlige forringelser på  

 sygehusområdet i form af nedlæggelser, afvikling af afdelinger, privatisering  

 m.v.
Nogle planer har måttet opgives, f.eks. har Frederiksborg Amt  

 ikke haft held til at sælge Hørsholm Sygehus til en privat investor.
Andre af  

 planerne er gennemført, nogle af dem til stor skade for den lokale befolkning  

 og det lokale sundhedsarbejde.
Det gælder f.eks. den meget store reduktion  

   

 der nærmest ligner en nedlæggelse  af sygehusene i Grenaa, Odder og på  

 Samsø.  

 I Vestsjællands Amt gælder det bl.a. den alvorlige reduktion af Kalundborg  

 sygehus.
Senest er der i Hovedstadens Sygehusfællesskab tanker om  

 besparelser på sygehusområdet, som kan føre til lukning eller nedlæggelse af  

 et  

 eller flere sygehuse eller sygehusafdelinger.
I Storstrøms Amt er der  

 overvejelser, der berører sygehusene i Maribo, Stege og Vordingborg.
Også  

 andre  

 steder i landet overvejes fremtidige lukninger.
Lukningerne skaber berettiget  

 harme og bestyrtelse i lokalområderne.
Dansk Folkeparti finder det uacceptabelt, at sådanne  

 nedlæggelser gennemføres helt uden hensyntagen til, at regeringens  

 strukturkommission arbejder med forslag til den fremtidige sygehusstruktur.  

 Der  

 bør være en sammenhæng og en landsdækkende planlægning i udviklingen på  

 sygehusområdet.
Amterne  der formentlig nedlægges inden for ganske få  

 år  bør  

 ikke have mulighed for at forringe sygehusstrukturen og mulighederne for en  

 koordineret, landsdækkende planlægning.
 Hvis amterne kan dokumentere, at opretholdelsen af de  

 eksisterende sygehuse, indtil der efter Strukturkommissionens arbejde kan  

 fastlægges en samlet fremtidig sygehusstruktur, kræver yderligere økonomisk  

 støtte, bør amterne naturligvis drøfte dette forhold med regering og  

 Folketing,  

 således at der kan ske en tilstrækkelig koordineret økonomisk planlægning.
Dansk Folkeparti lægger afgørende vægt på, at hele det danske  

 sygehusvæsen har arbejdsro i de nærmest kommende år.
Når  

 Strukturkommissionens  

 arbejde foreligger, vil tiden være inde til de principielle overvejelser om  

 den  

 fremtidige struktur, herunder hvor mange sygehuse, og hvilke, der skal  

 opretholdes, hvordan der mest hensigtsmæssigt kan ske en fornuftig udnyttelse  

 af de sygehuse, der ikke opretholdes, herunder f.eks. ved omdannelse til  

 sundhedscentre med genoptrænings-, kur- og andre formål.
Samtidig kan der  

 tages  

 hensyn til, at der altid er gode behandlingstilbud til befolkningen inden for  

 rimelig afstand, og at der aldrig er for langt til akutafdelinger og  

 fødeafdelinger.
Endvidere kan der tages hensyn til at sikre forbedrede  

 uddannelses- og karrieremuligheder for de ansatte i sygehusvæsenet.
Dansk  

 Folkeparti har ikke med beslutningsforslaget taget endelig stilling til,  

 hvordan  

 den fremtidige sygehusstruktur skal udformes, men alene ønsket at sikre, at  

 den  

 nuværende sygehusstruktur med relativt god lokal dækning over- alt i landet  

 kan  

 fastholdes, indtil regeringens strukturkommission har afsluttet sit arbejde.
Vedtagelsen af beslutningsforslaget binder ikke Folketinget til  

 nogen bestemt fremtidig sygehusstruktur.
Men vedtagelsen sikrer, at der ikke  

 i  

 amterne og H:S træffes overilede beslutninger om sygehusnedlæggelser, som  

 efterfølgende fortrydes eller viser sig at være ukloge eller uhensigtsmæssige  

 i  

 forhold til en fornuftig og tidssvarende fremtidig sygehusstruktur.
Dansk Folkeparti har under udvalgsbehandlingen søgt at samle et  

 flertal for forslaget og har over for andre partier erklæret sig parat til at  

 medvirke til udarbejdelsen af ændringsforslag med det formål at undgå ukloge  

 sygehuslukninger.
Det har desværre ikke været muligt før afgivelsen af  

 betænkning at samle et politisk flertal, men Dansk Folkeparti opfordrer  

 fortsat  

 de øvrige partier til  også efter afgivelsen af betænkningen   

 sammen med  

 Dansk Folkeparti at undersøge, om der kan samles et flertal for  

 ændringsforslag  

 uden for betænkningen, der kan hindre nedlæggelse af sygehuse eller  

 væsentlige  

 sygehusafdelinger i tiden frem til afslutningen af Strukturkommissionens  

 arbejde.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

 et  

  

 mindretal  

  

 (SF), tiltrådt af et  

  

 mindretal  

  

 (EL):
Til teksten 1)  

  

 Teksten  

 affattes således:
»Folketinget pålægger  

 regeringen snarest muligt at fremsætte et lovforslag, som forhindrer  

 amtskommunerne og Hovedstadens Sygehusfællesskab i at privatisere offentlige  

 sygehuse gennem salg eller udlejning af sygehusbygninger med apparatur og  

 tekniske installationer til private og samtidig indgå aftaler om køb af  

 sygehusydelser.
Lovforslaget skal endvidere sikre, at der ikke nedlægges  

 sygehuse, men tilføres amterne økonomiske midler til den videre drift.  

 Lovforslaget skal træde i kraft snarest muligt og skal indeholde en  

 revisionsbestemmelse, hvorefter forslaget skal tages op til vurdering, når  

 Strukturkommissionen har færdiggjort sit arbejde.  

 « Bemærkninger Til nr. 1 Ændringsforslaget medfører, at der skabes sikkerhed for, at der  

 ikke sker salg eller udlejning af sygehusbygninger m.v., og at der ikke  

 nedlægges sygehuse.
Samtidig skal amterne tilføres midler, så de sikres en  

 ordentlig økonomi med henblik på, at borgerne får adgang til et velfungerende  

 offentligt sygehusvæsen.
Hans Andersen (V)  

    

 Ester Larsen (V)  

    

 Preben Rudiengaard (V)  

    

 Jørgen Winther (V)  

  

  nfmd.  

  

    

 Birthe Skaarup (DF)  

  

  fmd.  

  

    

 Anita Knakkergaard (DF)  

    

 Else Theill Sørensen (KF)  

    

 Pia Christmas‑Møller (KF)  

    

 Tove Videbæk (KRF)  

    

 Jette Bergenholz Bautrup (S)  

    

 Lars Kramer Mikkelsen (S)  

    

 Lone Møller (S)  

    

 René Skau Björnsson (S)  

    

 Sophie Hæstorp Andersen (S)  

    

 Lene Garsdal (SF)  

    

 Line Barfod (EL)  

    

 Naser Khader (RV) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende B 5 Bilagsnr.
