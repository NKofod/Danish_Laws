 Udtalt, at Indenrigsministeriet kan henhold sig til Socialministeriets  

 opfattelse, hvorefter en selvejende institution, med hvilken en  

 kommunalbestyrelse har indgået overenskomst til opfyldelse af sine  

 forpligtelser efter bistandsloven, må henregnes til den offentlige  

 forvaltning med den konsekvens, at institutionen er underlagt almindelige  

 forvaltningsretlige grundsætninger, herunder retsgrundsætningen om ligelig  

 forvaltning.
En selvejende institution af denne karakter må derfor ikke kræve  

 medlemskab af en (bestemt) faglig organisation som betingelse for ansættelse  

 eller fortsat beskæftigelse.
Det påhviler den kommunalbestyrelse, der har  

 driftsoverenskomst med institutionen, at gribe ind over for en institution,  

 der handler i strid hermed.
Postbox 62 7190 Billund Med skrivelse af 25. august 1986. jf. skrivelse af 26. marts 1987, har  

 Folkebevægelsen for Frie Fagforeninger fremsendt kopi af 3 stillingsannoncer  

 fra selvejende børneinstitutioner, hvori der er stillet krav om medlemskab af  

 (en bestemt) fagforening.
De 3 annoncer hidrører fra henholdsvis  

 Studenterrådets vuggestue og Artellerivejens vuggestue i Københavns Kommune.  

 Folkebevægelsen har samtidig spurgt, hvad Indenrigsministeriet agter at  

 foretage sig i anledning af de stillede krav.
 Som meddelt i skrivelse herfra af 19. september 1986 har  

 Indenrigsministeriet forelagt sagen for Socialministeriet, hvorunder  

 lovgivningen om de pågældende institutioner hører.
 Socialministeriet har i skrivelse af 1. maj 1987 efter indhentet udtalelse  

 fra Socialstyrelsen bl.a. oplyst, at selvejende institutioner i samme omfang  

 som kommunale institutioner efter Socialministeriets opfattelse er underlagt  

 almindelige forvaltningsretlige grundsætninger (lighedsgrundsætninger),  

 hvorefter der ikke må kræves medlemskab af en bestemt faglig organisation som  

 betingelse for ansættelse eller fortsat beskæftigelse.
 Det er endvidere Socialministeriets opfattelse, at kommunalbestyrelsen,  

 der jf. bistandslovens § 69 er ansvarlig for daginstitutionsdriften, har  

 mulighed for at reagere over for en selvejende institution, som ikke  

 efterlever bestemmelserne i driftsoverenskomsten.
 Endvidere har Socialministeriet oplyst, det de sociale tilsynsmyndigheder  

 har mulighed for at undersøge forholdet, jf. bistandslovens § 14.
 I denne anledning skal man meddele, at Indenrigsministeriet kan henholde  

 sig til den af Socialministeriet tilkendegivne opfattelse, hvorefter  

 selvejende institutioner ikke må kræve medlemskab af en bestemt faglig  

 organisation som betingelser for ansættelse eller fortsat beskæftigelse, samt  

 at den kommunalbestyrelse, der har driftsoverenskomst med institution, må  

 gribe ind over for en institution, der ikke handler i overensstemmelse  

 hermed.
 Indenrigsministeriet har på denne baggrund rettet henvendelse til  

 Københavns Borgerrepræsentation og Frederiksberg kommunalbestyrelse og under  

 henvisning til de fremsendte annoncer gjort opmærksom på forpligtelsen til at  

 påse, at de institutioner, som kommunerne har driftsoverenskomst med, ikke  

 kræver medlemskab af en bestemt faglig organisation som betingelse for  

 ansættlese eller fortsat beskæftigelse i institutionerne.
Indenrigsministeriet har udbedt sig oplysning fra de 2 kommuner om, hvad  

 der videre passerer i sagen.
Når oplysningerne foreligger, vil ministeriet  

 orientere Folkebevægelsen herom.
 P.M.V.
 E.B.
Emil le Maire Indenrigsministeriets afgørelser og udtalelser om kommunale forhold 1987  

 8.1.
