Bekendtgørelse  

 om overgangsregler for behandling af sager efter planloven som følge af  

 kommunalreformen I medfør af § 7, stk. 1-3, i lov nr. 571 af 24.  

 juni 2005 om ændring af lov om planlægning, som ændret ved § 11 i lov  

 nr.  

 571 af 9. juni 2006, og § 52, stk. 3 og 4, i lov om planlægning,  

 jf.  

 lovbekendtgørelse nr. 883 af 18. august 2004, som senest ændret ved § 9  

 i  

 lov nr. 1571 af 20. december 2006, fastsættes:
 § 1.  

  

 Offentliggjorte forslag til regionplanretningslinjer, der behandles af Skov-  

 og  

 Naturstyrelsen i medfør af § 3, stk. 7, i lov nr. 571 af 24. juni  

 2005, og som ikke er endeligt udstedt den 1. januar 2007, færdigbehandles af  

 Skov- og Naturstyrelsen efter de hidtil gældende regler.
 Stk. 2.  

  

 Sager om  

 regionplanlægning, hvori regionplanmyndigheden på Skov- og Naturstyrelsens  

 vegne i 2006 har indkaldt ideer og forslag til planlægningsarbejdet, men hvor  

 Skov- og Naturstyrelsen ikke inden den 1. januar 2007 har offentliggjort  

 forslag til regionplanretningslinjer, bortfalder.
 § 2.  

  

 Offentliggjorte  

 forslag til lokalplaner, som vedrører arealer i kommuner, som sammenlægges  

 eller deles, og som ikke er endeligt vedtaget den 1. januar 2007,  

 færdigbehandles af kommunalbestyrelsen i den eller de kommuner, hvor  

 arealerne  

 er beliggende efter den nævnte dato.
 § 3.  

  

 Sager,  

 hvor regionplanmyndigheden har fremsat indsigelse mod et planforslag i medfør  

 af de hidtil gældende regler i planlovens § 29, stk. 2, og  

 § 29  

 a, og hvor der ikke er opnået enighed mellem parterne om de nødvendige  

 ændringer inden 1. januar 2007, færdigforhandles af det af Miljøministeriets  

 miljøcentre, der ifølge bekendtgørelse om henlæggelse af opgaver og  

 beføjelser  

 til Skov- og Naturstyrelsen og Miljøministeriets miljøcentre varetager  

 opgaverne efter planloven i relation til den eller de kommuner, hvor  

 arealerne  

 er beliggende efter den nævnte dato.
 Stk. 2.  

  

 Kan der  

 ikke opnås enighed mellem kommunalbestyrelsen og miljøcentret træffer  

 miljøcentret  

 afgørelse, jf. lovens § 28, stk. 2.
 § 4.  

  

 En  

 indsigelse fremsat af Skov- og Naturstyrelsen efter § 29, stk. 1, i  

 de hidtil gældende regler, over for offentliggjorte forslag til  

 regionplanretningslinjer for VVM-pligtige anlæg, som ikke er hævet den 1.  

 januar 2007, har i sager, som skal færdigbehandles af kommunalbestyrelsen  

 efter  

 reglerne i bekendtgørelse om vurdering af visse offentlige og private anlægs  

 virkning på miljøet (VVM) i medfør af lov om planlægning, virkning som om  

 indsigelsen var fremsat af Miljøministeriets miljøcenter i medfør af  

 planlovens  

 § 29, stk. 1, overfor et forslag til ændring af en kommuneplan.
 Stk. 2.  

  

 Kan der  

 ikke opnås enighed mellem kommunalbestyrelsen og miljøcentret træffer  

 miljøcentret  

 afgørelse, jf. lovens § 28, stk. 2.
 Stk. 3.  

  

 Skal en  

 sag, hvori der er gjort indsigelse, jf. stk. 1, færdigbehandles af  

 Miljøministeriets miljøcenter, indgår indsigelsen i miljøcentrets videre  

 behandling af sagen.
 § 5.  

  

 Afgørelser truffet af Skov- og Naturstyrelsen eller Miljøministeriets  

 miljøcenter efter bekendtgørelsen kan ikke påklages til ministeren eller  

 anden  

 administrativ myndighed.
 § 6.  

  

 Bekendtgørelsen  

 træder i kraft den 1. januar 2007 og ophæves automatisk den 1. januar 2009.
