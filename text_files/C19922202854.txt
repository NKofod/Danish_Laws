(Til handelshøjskoleafdelingerne i  

 Herning, Nykøbing F og Slagelse) Undervisningsministeriet bemyndiger herved handelshøjskoleafdelingerne til  

 at træffe afgørelse, herunder indgå aftale, i sager om:
1. Tjenestefrihed og nedsat tjenestetid Det bemærkes, at handelshøjskoleafdelingerne kun vil kunne bevilge  

 tjenestefrihed med hel eller delvis løn i den udstrækning, hvori der efter  

 bestemmelser (bekendtgørelser, cirkulærer m.v.) i henhold til  

 tjenestemandsloven og bestemmelser i eller i tilknytning til de respektive  

 overenskomster er tilvejebragt særlig hjemmel for det, jfr. for tiden  

 Lønnings- og pensionsministeriets cirkulære af 18. marts 1968 om  

 tjenestefrihed for statsansatte til deltagelse i hjemmeværnets eller  

 civilforsvarets skoler og kursus, Lønnings- og pensionsministeriets  

 cirkulæreskrivelse af 23. juni 1971 vedrørende deltagelse i uddannelseskurser  

 for det i staten og folkekirken ansatte personale samt Finansministeriets  

 bekendtgørelse af 14. september 1988 og cirkulære af 8. marts 1990 om  

 tjenestefrihed med hel eller delvis løn til uddannelsesformål henholdsvis for  

 tjenestemænd i staten og folkekirken og for overenskomstansatte i staten,  

 sammenholdt med Finansministeriets cirkulære af 1. juli 1988 med aftaler af  

 s.d. og cirkulære af 6. marts 1990 med aftale af 28. februar 1990 om  

 tjenestepligt (for tjenestemænd og forskellige grupper af  

 overenskomstansatte) i forbindelse med uddannelse.
 Undervisningsministeriet og Finansministeriet bedes underrettet om  

 indgåede aftaler om tjenestepligt.
Der gøres endvidere opmærksom på, at perioder med tjenestefrihed uden løn  

 ikke kan medregnes i lønancienniteten, medmindre der er fastsat anden  

 bestemmelse eller i perioden er tale om virksomhed, der kan medregnes efter  

 gældende lønanciennitetsregler, eller er opnået særlig tilslutning til  

 medregning af perioden eller en del af den.
Perioder med tjenestefrihed uden  

 løn medregnes normalt heller ikke i pensionsalderen: spørgsmål om medregning  

 i pensionsalderen må for tjenestemandslønnede rejses over for Pensionskassen  

 for Erhvervsskoler.
 Der henvises iøvrigt til Personaleadministrativ Vejledning, specielt  

 kapitel 28.
 2. Godtgørelse for merarbejde - bortset fra udbetaling af vederlag til  

 rektor - inden for et maksimum på 200 arbejdstimer årlig.
 Det er en forudsætning for godtgørelse, at merarbejdet er af midlertidig  

 karakter, og at det er blevet pålagt eller iøvrigt har været påkrævet af  

 hensyn til den forsvarlige varetagelse af de tjenstlige opgaver, ligesom det  

 forudsættes, at merarbejdet er af større omfang, jfr. således Økonomi- og  

 budgetministeriets cirkulære af 10. november 1971 om godtgørelse for  

 merarbejde til tjenestemænd i staten, for hvem der ikke gælder en højeste  

 tjenestetid, og overenskomst for akademikere i staten, for tiden overenskomst  

 af 28. maj 1991 § 11. Der henvises tillige til præciseringen af reglerne i  

 Finansministeriets skrivelse af 21. november 1977, herunder pkt. 3.  

 Opfyldelse af formkrav med hensyn til dokumentation og kontrol, samt til  

 Personaleadministrativ Vejledning kapitel 21.
 3. Anvendelse af frilister til klassificering af nyoprettede stillinger,  

 jfr. friliste for tjenestemandsstillinger pr. 1. april 1989 inden for  

 Undervisningsministeriets område (bilag til Finansministeriets  

 cirkulæreskrivelse af 19. juli 1990 med aftale af s.d.), sammenholdt med  

 senere klassificeringsændringer for visse stillingsgrupper, friliste for  

 kontorfunktionærstillinger (bilag l til Finansministeriets cirkulære af 26.  

 august l99l med organisationsaftale af 29. juli 1991) og supplerende  

 frilister, bl.a. på bibliotekarområdet (bilag til Finansministeriets  

 cirkulæreskrivelse af 4. februar 1991 med aftale af 31. januar s.å.).
Det skal understreges, at frilisterne ikke kan benyttes til  

 omklassificering af stillinger for allerede ansatte, og at institutionerne  

 kun vil kunne foretage individuelle omklassificeringer inden for rammen af  

 tildelte lokallønsmidler og i overensstemmelse med de herfor fastsatte  

 retningslinier, jfr.
Finansministeriets cirkulære af 18. april 1991 om  

 lokalløn og chefløn og den dertil knyttede vejledning, sammenholdt med  

 Undervisningsministeriets skrivelse af 27. november 1991 om fordelingen og  

 anvendelse af disse lønmidler.
 Med hensyn til sondringen mellem klassificering af nye stillinger og  

 omklassificeringer skal der foruden kapitel 8 i vejledningen om lokalløn og  

 chefløn henvises til Finansministeriets cirkulære af 3. marts 1992 om  

 klassificering af nyoprettede stillinger, afsnit 3, og Vejledning om  

 decentrale klassificeringer, kapitel 4.
 4. Boligtjenestetelefon, kørselsbemyndigelse og flyttegodtgørelse efter de  

 regler, der gælder for tjenestemænd og (i nogle tilfælde)  

 overenskomstansatte, jfr. for det tjenestemandslønnede personale  

 ansættelsesbekendtgørelsen af 18. juni 1992 § 31, sammenholdt med  

 Finansministeriets cirkulære af 30. november 1979 om boligtjenestetelefoner  

 med aftale af 2. november 1979 og ændringscirkulære af 27. december 1984, §  

 16 i aftale af 1. november 1991 om tjenesterejser med bilag l  

 (transportgodtgørelse pr. 1. januar 1992) samt Finansministeriets cirkulære  

 af 12. maj 1987 om flyttegodtgørelse til tjenestemænd i staten, folkeskolen  

 og folkekirken med aftale af 29. april 1987 og ændringer ved cirkulære og  

 aftale af 31. oktober 1991. Der henvises desuden til Personaleadministrativ  

 Vejledning kapitel 23.
5. Befordringsgodtgørelse til deltidsbeskæftigede lærere i særlige  

 tilfælde.
Transport mellem hjem og arbejdssted er i princippet staten  

 uvedkommende og ydelse af godtgørelse må derfor forudsætte, at der efter  

 antallet og fordelingen af undervisningstimerne vil være et klart misforhold  

 mellem aflønning og befordringsudgifter, og at ydelse af godtgørelse iøvrigt  

 må anses for påkrævet ud fra undervisningsmæssige hensyn.
Ydelse af  

 godtgørelse sker på grundlag af dokumentation for den afholdt udgift og vil  

 ikke kunne overstige udgiften til befordring med billigste offentlige  

 transportmiddel.
Der vil dog i særlige tilfælde, hvor det ud fra økonomiske,  

 tidsmæssige eller andre hensyn må anses for begrundet kunne gives tilladelse  

 til benyttelse af egen bil, således at der på grundlag af kørselsregnskab  

 ydes godtgørelse efter den for tjenesterejser fastsatte laveste km-takst,  

 jfr. den med Finansministeriets cirkulære af l. november 1991 udsendte aftale  

 af s.d. om tjenesterejser § 15 (med bilag 1).
 Handelshøjskoleafdelinger har derudover efter gældende regler og praksis  

 beføjelse til at foretage ansættelser og afskedigelser samt til at behandle  

 og træffe afgørelse i en række spørgsmål, der knytter sig til ansættelsen  

 (beregning af lønanciennitet, forhold i forbindelse med sygdom, barsel og  

 militærtjeneste, ydelse af befordringsgodtgørelse, time- og dagpenge m.m.), i  

 overensstemmelse med regler i eller i henhold til tjenestemandsloven,  

 vedkommende overenskomst eller andre regler, jfr. for tjenestemandslønnede  

 ansættelsesbekendtgørelsen af 18. juni 1992, herunder §§ 3 og 21 om beføjelse  

 for institutionerne til at foretage ansættelser og afskedigelser.
 Valg af ansættelsesform sker efter retningslinierne i Budgetvejledning  

 1992, 42.3., sammenholdt med dels bestemmelserne om indtægtsdækket virksomhed  

 under 21.33.14. og 43.12-13. i vejledningen, dels Økonomi- og  

 budgetministeriets cirkulæreskrivelse af 26. februar 1973 om  

 ansættelsesformer i visse stillinger, der forudsætter akademisk uddannelse.
 Der henvises endelig til givne specielle bemyndigelser i forbindelse med  

 aftaler inden for løn- og ansættelsesområdet, bl.a. bemyndigelse til at  

 træffe aftale med den forhandlingsberettigede organisation om fravigelse af  

 bestemmelser i timelønscirkulæret, jfr. senest ministeriets skrivelse af 24.  

 oktober 1991 om adgang efter pkt. 15 i Finansministeriets timelønscirkulære  

 af 3. oktober 1991 til i særlige tilfælde at indgå aftale om anvendelse af  

 timelønssatserne til merarbejdsvederlag til fast ansatte lærere.
 Ministeriet forudsætter, at afgørelse i sager, der vedrører rektor,  

 træffes af institutionens bestyrelse.
 Undervisningsministeriets skrivelse af 25. februar 1988 om bemyndigelse  

 til i undtagelsestilfælde at yde befordringsgodtgørelse til  

 deltidsbeskæftigede lærere bortfalder herefter.
 P.m.v.
 e.b.
