Ratepensionsmidler  unoterede anparter Spørgsmål Kan X anvende ratepensionsmidler til køb af  

 unoterede anparter i Y uden skattemæssige konsekvenser? Svar Ja, se sagsfremstilling og begrundelse.
Beskrivelse  

 af de faktiske forhold X er administrerende direktør i A.
Som led i et aktieincitamentsprogram til  

 ledelsen i selskabet har A tilbudt X at købe B-anparter i et dansk selskab,  

 Y,  

 som indirekte ejer aktier i A.
Anparterne i Y er unoterede.
 X ønsker at købe de pågældende B-anparter for  

 ratepensionsmidler efter pensionsbeskatningslovens §  

 11 A, han har stående i en pulje i C bank.
 Der kan ved besvarelsen lægges til grund, at  

 betingelserne i Puljebekendtgørelsens (Bekendtgørelse nr. 1203 af 9. december  

 2005 om puljepension og andre skattebegunstigede opsparingsformer m.v.) § 11,  

 stk. 2, vil være opfyldt.
 X investerer således mindst 100.000 kr. i Y,  

 ligesom værdien af de unoterede kapitalandele på investeringstidspunktet  

 maksimalt vil svare til de i nævnte bestemmelse størrelse af X's samlede  

 opsparing  

 i C bank, som er placeret på kontantforrentede indlånskonti, i puljer eller i  

 særskilte depoter.
 X vil ikke komme til at eje 25 pct. eller mere  

 af kapitalen i Y.
 Y vil få en anpartskapital på EUR 400.100, heraf  

 EUR A-anparter og EUR 40.000 B-anparter.
 Et udenlandsk selskab vil eje A-anparterne, mens  

 B-anparterne vil blive ejet af hovedinvestorer, topledelse og  

 nøglemedarbejdere.
 B-anparterne udgør 1/100.000 af A-anparternes  

 stemmevægt.
 Det fremgår af samme bestemmelse, at en  

 anpartshaver kan forpligtes til at lade sine anparter indløse, hvis dennes  

 ansættelsesforhold  

 hos A eller dettes datterselskaber ophører.
 Det fremgår af vedtægterne, at anparterne ikke  

 må overdrages eller pantsættes, medmindre dette på forhånd er godkendt af  

 bestyrelsen, og at anparterne ikke må anvendes til sikkerhedsstillelse,  

 medmindre  

 det er fra at finansiere investeringen i Y og den långivende bank indvilger i  

 at være underkastet aktionæroverenskomsten.
 Selskabets aktionærer vil indgå en  

 aktionæroverenskomst, i hvilken der vil være sædvanlige forkøbsrettigheder og  

 købe/salgsretter.
 X er således i aktionæroverenskomsten tillagt en  

 salgsret til sine anparter i tilfælde af, at X fratræder sin stilling i  

 koncernen,  

 ligesom de anpartshavere, der er hovedinvestorer, er tillagt en køberet i så  

 tilfælde.
 I aktionæroverenskomsten er der endvidere aftalt  

 sædvanlige  

  

 tag-along  

  

 og  

  

 drag-along  

  

 rettigheder, d.vs at X som anpartshaver  

 er sikret en ret til at kunne sælge sine anparter i tilfælde af et salg af  

 A's  

 aktier til tredjemand, ligesom X vil kunne forpligtes hertil i så tilfælde.
 C bank har udtrykt tvivl om, hvorvidt X kan  

 erhverve de pågældende B-anparter for ratepensionsmidler, uden at dette anses  

 som en disposition, der i medfør af pensionsbeskatningslovens § 30 udløses  

 afgift, hvilket er baggrunden for anmodningen.
SKATs  

 indstilling og begrundelse Af pensionsbeskatningslovens §  

 11 A, stk. 1, nr. 3 fremgår:
"De opsparede midler skal indsættes på  

 indlånskonto i det pågældende pengeinstitut mv.
Med hensyn til midlernes  

 anbringelse finder reglerne i § 12, stk. 1, nr. 1, 4 og 5. pkt., tilsvarende  

 anvendelse." I pensionsbeskatningslovens § 12, stk. 1, nr. 1,  

 4. pkt. hedder det:
"Midlerne skal anbringes i overensstemmelse  

 med reglerne i § 50 og 51 i lov om finansiel virksomhed." Af § 50 i lov om finansiel virksomhed fremgår:
 "Kapitalpension, rateopsparing,  

 selvpension, børneopsparing og boligopsparing i et pengeinstitut kan  

 anbringes på  

 en indlånskonto enten kontant eller som puljeindlån og kan endvidere  

 anbringes  

 i et særskilt depot.
Stk. 2. Finanstilsynet fastsætter nærmere regler  

 for opsparing i puljer i et pengeinstitut, herunder regler om midlernes  

 anbringelse, administration, regnskab, revision samt kundeinformation.  

 Finanstilsynet  

 fastsætter endvidere nærmere regler for anbringelse af midler i værdipapirer,  

 herunder om registrering i en værdipapircentral, kontoudskrift,  

 værdiopgørelse  

 og deponering." I medfør af denne bestemmelse har Finanstilsynet  

 udstedt bekendtgørelse nr. 1203 af 9. december 2005 om puljepension og andre  

 skattebegunstigede opsparingsformer m.v. ("Puljebekendtgørelsen").
 Det fremgår af Puljebekendtgørelsens § 11, stk.  

 2, at rate- og kapitalpensioner i særskilte depoter kan placeres i unoterede  

 kapitalandele under visse nærmere betingelser - en mulighed der blev skabt  

 ved  

 en ændring af bekendtgørelsen den 30. juni 2005.
 Muligheden for at placere pensionsmidler i  

 unoterede anparter er således hovedsageligt reguleret af Finanstilsynet.
 I forbindelse med indførelsen af muligheden for  

 at placere pensionsmidler i unoterede aktier og anparter blev der foretaget  

 visse konsekvensændringer i pensionsskattelovgivningen (lov nr. 423 af 6.  

 juni  

 2005).
 I de generelle bemærkninger til lovforslaget  

 hedder det bl.a.:
"For at skabe bedre vilkår for  

 investeringer i unoterede aktier og anparter foreslås det, at det skal være  

 muligt at placere rate- og kapitalpensionsmidler i særskilte depoter i  

 pengeinstitutter i unoterede aktier eller anparter, når den enkelte  

 investering  

 i det unoterede selskab udgør mindst 100.000 kr.
Det er endvidere en  

 betingelse, at værdien af unoterede aktier og anparter højst udgør 20 pct. af  

 de samlede midler på investeringstidspunktet, når den samlede pensionsformue  

 i  

 samme pengeinstitut er under 25 mio. kr.
For pensionsformuer mellem 25 og 50  

 mio. kr. kan værdien af unoterede aktier og anparter højst udgøre 35 pct. af  

 de  

 samlede midler på investeringstidspunktet, og for pensionsformuer over 50  

 mio.  

 kr. kan højst 50 pct. af de samlede midler placeres i unoterede aktier og  

 anparter.
Initiativet gennemføres primært ved at ændre Finanstilsynets  

 bekendtgørelse om puljepension og andre skattebegunstigede opsparingsformer  

 m.v. (puljebekendtgørelsen).
 ....
 Udover en ændring af Finanstilsynets  

 puljebekendtgørelse medfører initiativet ændringer, primært  

 konsekvensændringer  

 på Skatteministeriets område".
 Lovændringen vedrørte hovedsagligt  

 pensionsbeskatningslovens § 30 B, men berører også § 30.
 Pensionsbeskatningslovens § 30, stk. 1 har  

 følgende ordlyd i uddrag:
"Ved overdragelse eller anden overførsel  

 til eje eller pant samt ved andre dispositioner m.v., der medfører, at en  

 pensionsordning med løbende udbetalinger, en rateforsikring eller  

 rateopsparing  

 i pensionsøjemed eller en kapitalforsikring eller opsparing i pensionsøjemed  

 ikke længere opfylder betingelserne i kapitel 1, svares en afgift på 60 pct.  

 af  

 det beløb, som på tidspunktet for dispositionen mv. kunne være udbetalt ved  

 ordningens ophævelse, eventuelt af kapitalværdien af fripolice eller  

 lignende,  

 jf. dog § 30 B?" Opnår en kontohaver med en ratepension at eje 25  

 pct. af anpartskapitalen i et unoteret anpartsselskab, hvis anparter ikke  

 handles på et nationalt eller EU-retligt reguleret marked, skal kontohaveren  

 inden  

 3 måneder efter det tidspunkt, hvor ejerandelen har overskredet  

 procentgrænsen,  

 nedbringe ejerandelen til under 25 pct. eller erhverve samtlige af de  

 pågældende aktier eller anparter i det særskilte depot for frie midler i  

 henhold til pensionsbeskatningslovens § 30 B, stk. 1.
 Det følger endvidere af  

 pensionsbeskatningslovens § 30 B, stk. 3, at falder den samlede værdi af  

 ratepensionen, bortset fra den del af opsparingen, der er anbragt i et  

 unoteret  

 aktie- eller anpartsselskab, jf. stk. 1 til under 350.000 kr. den 30.  

 november  

 i kalenderåret, skal kontohaveren inden 3 måneder efter dette tidspunkt enten  

 afstå de unoterede anparter eller erhverve de pågældende anparter for frie  

 midler.
I SKATs ligningsvejledning 2006-3, afsnit  


  

 A.C.1.4.3  


  

 står skrevet, at ved hel eller delvis overdragelse eller anden overførsel til  

 eje eller pant betales en afgift på 60 pct. af det beløb, der på tidspunktet  

 for dispositionen m.v. kunne være udbetalt ved ordningens ophævelse.
Det  

 samme  

 gælder, hvis der foretages en disposition, m.v., der medfører, at ordningen  

 ikke længere opfylder betingelserne i pensionsbeskatningslovens kapitel 1,  

 jf.  

 pensionsbeskatningslovens § 30.
 Det fremgår af samme ligningsvejledning, afsnit  


  

 A.C.1.5  


,  

 at de opsparede midler ifølge pensionsbeskatningslovens §  

 11 A, stk. 1, nr. 3 og 12, stk. 1, nr. 1, skal indsættes på  

 indlånskonti i det pågældende pengeinstitut mv.
Midlerne kan anbringes i unoterede aktier eller  

 anparter samt i andele af kommanditselskaber eller kommanditaktieselskaber,  

 jf.  

 pensionsbeskatningslovens 30 B.
Kontohaverens ejerandel må dog ikke udgøre  

 mere  

 end 25 pct. af aktie- eller anpartskapitalen.
 Reglerne har virkning fra 1. oktober 2005 for  

 unoterede aktier m.v. og fra 1. januar 2006 for andel i kommanditselskaber  

 m.v.
 Det er SKATs opfattelse, at X vil have mulighed  

 for at investere dele af sin ratepension i de nævnte unoterede anparter.
 SKAT har lagt til grund, at  

 Puljebekendtgørelsens bestemmelser er overholdt, som spørgeren har oplyst.
 Spørgeren har samtidig oplyst, at X ikke vil  

 komme til at eje 25 pct. eller mere af anpartskapitalen i Y.
 Dermed opfylder X også betingelserne i  

 pensionsbeskatningslovens § 30 B.
 SKAT mener ikke, at selve købet af de unoterede  

 anparter for midler fra X's ratepension er i strid med  

 pensionsbeskatningslovens  

 § 30.
 I relation til købet af unoterede anparter vil  

 der således "kun" blive udløst afgift, hvis X pantsætter anparterne  

 eller overdrager disse uden der indgår et tilsvarende beløb i  

 pensionsdepotet.
 Hvis bestyrelsen f.eks. i medfør af Y's  

 vedtægter godkender pantsætning af anparterne og denne faktisk foretages, vil  

 der skulle betales afgift af værdien af de pantsatte anparter i henhold til  

 pensionsbeskatningslovens § 30, stk. 1. Anparterne kan herefter ikke længere  

 indgå i depotet.
Den omstændighed, at paragraffen findes i Y's  

 vedtægter, er efter SKATs opfattelse ikke nok til, at  

 pensionsbeskatningslovens  

 § 30 træder i kraft.
Det er således først, hvis der reelt sker en  

 overdragelse  

 eller pantsætning af anparterne, at der skal betales afgift efter  

 pensionsbeskatningslovens  

 § 30, stk. 1.
 SKAT skal derfor indstille, at der svares  

 "ja" til det stillede spørgsmål.
Skatterådets  

 afgørelse og begrundelse Skatterådet tiltræder SKATs indstilling.
Svaret er  

 bindende for skattemyndighederne i følgende periode 5 år fra datoen for Skatterådets afgørelse, jf.  

 skatteforvaltningslovens § 25, stk. 1.
