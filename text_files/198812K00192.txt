Nr LSF 192 Forslag til Lov om ændring af lov om dyreforsøg Fremsat af justitsministeren (H.
P.
Clausen) den 25. januar 1989 Vedtaget ved tredjebehandling den 2. juni 1989 Lov nr. 374 af 07/06/1989 I lov nr. 382 af 10. juni 1987 om dyreforsøg foretages følgende ændringer:
 1. I § 10 indsættes efter stk. 4 som nyt stykke:
» Stk. 5. De medlemmer af Rådet for Dyreforsøg, der ikke  

 udfører hvervet som led i deres tjenstlige arbejde, ydes vederlæggelse og  

 godtgørelse for befordring i lighed med ikke-statsansatte, der modtager  

 særskilt vederlæggelse.
Udgiften hertil afholdes af staten.« 2. I § 20, stk. 3, ændres »folketingsåret 1988-89« til:  

 »folketingsåret 1989-90«.
Oprindeligt fremsat forslag I lov nr. 382 af 10. juni 1987 om dyreforsøg ændres i § 20, stk.
 3 »folketingsåret 1988-89« til: »folketingsåret  

 1989-90«.
Bemærkninger til lovforslaget I § 20, stk. 3, i lov om dyreforsøg er det bestemt, at justitsministeren  

 skal fremsætte forslag til ændring af loven senest i folketingsåret 1988-89.
 Bestemmelsen blev indsat som et ændringsforslag til justitsministerens  

 lovforslag.
 Efter bemærkningerne til forslaget findes det hensigtsmæssigt at tage  

 loven op til revision, når den har fungeret i en passende periode, i lyset af  

 de erfaringer, der er indvundne.
Det er endvidere anført i bemærkningerne, at revisionsbestemmelsen skulle  

 ses i sammenhæng med, at der først i folketingssamlingen 1987-88 ville blive  

 fremsat forslag til forbedringer af lov om værn for dyr.
Når disse  

 forbedringer var gennemført, ville det være naturligt at overveje, om lov om  

 dyreforsøg burde ændres i lyset af de ændringer, der foretages i den  

 almindelige dyreværnslov.
 Det er således fundet ønskeligt, at lovrevisionen ikke alene skal vurderes  

 på grundlag af de erfaringer, der er indvundet siden dyreforsøgslovens  

 ikrafttræden den 1. oktober 1987, men også på grundlag af en ændret  

 dyreværnslov.
Den 19. december 1988 afgav Dyreværnsudvalget en betænkning om dyreværn  

 (betænkning nr. 1154/1988) med udkast til en ny dyreværnslov.
Betænkningen er  

 den 22. december 1988 udsendt til høring hos en lang række statslige  

 myndigheder og interesseorganisationer m.v. med en høringsfrist til den 1.  

 april 1989. Når høringssvarende foreligger, vil Justitsministeriet udarbejde  

 forslag til en ny dyreværnslov til fremsættelse i Folketinget i  

 folketingsåret 1989-90.
 På denne baggrund og i betragtning af den korte tid, hvori  

 dyreforsøgsloven har været i kraft, har Justitsministeriet fundet det mest  

 hensigtsmæssigt at foreslå tidspunktet for dyreforsøgslovens revision  

 udskudt, således at forslag til revision af loven fremsættes for Folketinget  

 i folketingsåret 1989-90.
Efter 2. behandlingen den 30. maj 1989 I lov nr. 382 af 10. juni 1987 om dyreforsøg foretages følgende ændringer:
 1. I § 10 indsættes efter stk. 4 som nyt stykke:
» Stk. 5. De medlemmer af Rådet for Dyreforsøg, der ikke  

 udfører hvervet som led i deres tjenstlige arbejde, ydes vederlæggelse og  

 godtgørelse for befordring i lighed med ikke-statsansatte, der modtager  

 særskilt vederlæggelse.
Udgiften hertil afholdes af staten.« 2. I § 20, stk. 3, ændres »folketingsåret 1988-89« til:  

 »folketingsåret 1989-90«.
