 Bekendtgørelse om beregning af forbrugerpriser på  

 apoteksforbeholdte lægemidler samt ikke apoteksforbeholdte håndkøbslægemidler  

 m.v.
 I medfør af § 12, stk. 2, § 44 og  

 § 72, stk. 2, i lov om apoteksvirksomhed, jf. lovbekendtgørelse nr.  

 657 af 28. juli 1995, som ændret senest ved lov nr. 493 af 7. juni 2001,  

 fastsættes:
Kapitel 1 Farmaceutiske specialiteter m.v.
 § 1.  

  

 Forbrugerprisen for farmaceutiske specialiteter består af den i § 2  

 omhandlede registerpris samt eventuelle gebyrer, jf. §§ 21, 22 og 23.
 § 2.  

  

 Ved  

 forhandling af lægemidler, bortset fra de i stk. 3-6 nævnte tilfælde,  

 beregnes registerprisen ved til den efter lægemiddellovens § 22 eller  

 efter regler udstedt i medfør heraf anmeldte indkøbspris (AIP) pr. pakning  

 (ekskl. moms) at lægge 66,0 pct. af følgende beløb, jf. dog stk. 2:
 1)  

 	  

     

 For AIP = 30 kr.: 60  

 pct. af AIP + 1,80 kr.
 2)  

 	  

     

 For 30 < AIP = 60  

 kr.: 40 pct. af AIP + 7,80 kr.
 3)  

 	  

     

 For 60 <AIP 20  

 pct. af AIP + 19,80 kr.
 Stk. 2.  

  

 Ministeren  

 kan i konkrete tilfælde nedsætte registerprisen for lægemidler, der udleveres  

 fra statens seruminstitutter, og for blodprodukter fra private producenter af  

 tilsvarende art som Statens Seruminstituts blodprodukter.
 Stk. 3.  

  

 Ved  

 forhandling af lægemidler til medicindepoter, til sygehusafdelinger og  

 afdelinger på lignende institutioner og til plejehjem, hvor der leveres til  

 et  

 fælles lægemiddellager, beregnes registerprisen, bortset fra de i stk. 5  

 nævnte tilfælde, ved til den efter lægemiddellovens § 22 anmeldte  

 indkøbspris (AIP) pr. pakning (ekskl. moms) at lægge følgende beløb, som  

 beregnes på baggrund af institutionens samlede indkøb i det foregående  

 kalenderår af avancebelagte lægemidler (OMS), bortset fra lægemidler omfattet  

 af stk. 5, målt i apoteksindkøbspriser (AIP):
 1)  

 	  

     

 For OMS = 2 mio. kr.:  

 14 pct. af AIP.
 2)  

 	  

     

 For 2 mio. kr.  

 <OMS <9 mio. kr.:
 (15,1428 -  

 (OMS/1.750.000 kr.)) pct. af AIP.
 3)  

 	  

     

 For OMS = 9 mio. kr.:  

 10 pct. af AIP.
Stk. 4.  

  

 Beløbet i  

 stk. 3 dækker en daglig leverance til institutionens medicindepot eller  

 et  

 andet centralt sted på institutionen.
For ydelser herudover aftales honorar  

 mellem apoteket og institutionen, der sikrer apoteket inddækning for den  

 supplerende ydelse.
 Stk. 5.  

  

 Ved  

 forhandling til sygehusafdelinger og til afdelinger på tilsvarende  

 institutioner af lægemidler, der udleveres fra statens seruminstitutter, og  

 af  

 blodprodukter fra private producenter af tilsvarende art som Statens  

 Seruminstituts blodprodukter beregnes registerprisen ved til den efter  

 lægemiddellovens § 22 anmeldte indkøbspris (AIP) pr. pakning (ekskl.  

 moms)  

 at lægge 3 pct. af AIP + 40,00 kr.
 Stk. 6.  

  

 Ved  

 forhandling af lægemidler efter recept til behandling af dyr, som holdes i  

 erhvervsmæssigt øjemed, og til brug i dyrlægens praksis, beregnes  

 registerprisen ved til den efter lægemiddellovens § 22 eller efter  

 regler  

 udstedt i medfør heraf anmeldte indkøbspris (AIP) pr. pakning (ekskl. moms)  

 at  

 lægge 14,6 pct. af AIP.
 Stk. 7.  

  

 Ved  

 forhandling af en farmaceutisk specialitet, der udgør en del af en  

 multipakning, udelukkende markedsført til veterinært brug, beregnes  

 registerprisen forholdsmæssigt ud fra multipakningens pris, jf. stk. 1.
 Stk. 8.  

  

 Ved  

 forhandling af pakninger (inderpakninger), der er fremkommet ved opsplitning  

 af  

 en veterinær lægemiddelpakning, beregnes registerprisen forholdsmæssigt ud  

 fra  

 den veterinære lægemiddelpaknings pris, jf. stk. 1.
 Stk. 9.  

  

 Til de i  

 stk. 1-8 fremkomne beløb lægges moms.
 Stk. 10.  

  

 Beløb, som  

 fremkommer i stk. 9, afrundes til nærmeste ørebeløb, der kan deles med  

 5.
 § 3.  

  

 Lægemiddelstyrelsen foranlediger registerprisen for farmaceutiske  

 specialiteter  

 beregnet efter § 2, stk. 1 og 6, samt registerprisen pr.  

 lægemiddelenhed ved dosisdispensering, jf. § 18, offentliggjort i  

 Specialitetstaksten.
 § 4.  

  

 Forbrugerprisen for farmaceutiske specialiteter, der ikke er optaget i  

 Specialitetstaksten, og som udleveres efter særlig tilladelse fra  

 Lægemiddelstyrelsen, beregnes efter reglerne i §§ 1 og 2. I stedet for  

 den  

 i § 2 omhandlede indkøbspris (AIP) anmeldt efter lægemiddellovens  

 § 22 eller efter regler udstedt i medfør heraf anvendes den af  

 producenten  

 eller grossisten fastsatte pris pr. pakning inkl. eventuelle gebyrer fastsat  

 af  

 producenten eller grossisten.
 Stk. 2.  

  

 Forbrugerprisen for lægemidler, der i henhold til § 56, stk. 4, i  

 lov  

 om apoteksvirksomhed må forhandles af sygehusapoteker til apoteker, beregnes  

 efter reglerne i §§ 1 og 2. I stedet for den i § 2 omhandlede  

 indkøbspris (AIP) anmeldt efter lægemiddellovens § 22 eller efter regler  

 udstedt i medfør heraf anvendes den af sygehusapoteket fastsatte pris pr.  

 pakning inkl. eventuelle gebyrer fastsat af sygehusapoteket.
 § 5.  

  

 Dyrlæger, der udleverer eller anvender farmaceutiske specialiteter, skal  

 beregne forbrugerprisen for den udleverede eller anvendte pakning efter  

 bestemmelserne i § 1 og § 2, stk. 6, 9, og 10.
 Stk. 2.  

  

 Udleverer  

 eller anvender dyrlægen en pakning, der udgør en del af en samlepakning  

 (klinikpakning og multipakning), beregnes forbrugerprisen forholdsmæssigt ud  

 fra samlepakningens forbrugerpris.
 Stk. 3.  

  

 Anvender  

 dyrlægen kun en del af indholdet i en pakning, beregnes forbrugerprisen  

 herfor  

 forholdsmæssigt ud fra forbrugerprisen på den anvendte pakning, jf.  

 stk. 1, eller delpakning, jf. stk. 2, med tillæg af 10 pct.
Kapitel 2 Ikke apoteksforbeholdte håndkøbslægemidler § 6.  

  

 Forbrugerprisen for håndkøbslægemidler, der i henhold til lægemiddellovens  

 § 5,  

 stk. 2, kan forhandles uden for apotek, består af en udsalgspris fastsat  

 af apoteket eller et salgssted godkendt til forhandling af sådanne  

 lægemidler,  

 jf. lægemiddellovens § 8, samt eventuelt gebyr, jf. stk. 2.
 Stk. 2.  

  

 Ved salg på  

 apotek eller apoteksenhed af et af stk. 1 omfattet lægemiddel efter  

 recept  

 eller rekvisition, bortset fra leverancer i de i § 2, stk. 3,  

 nævnte  

 tilfælde, omfatter forbrugerprisen gebyr efter § 21.
§ 7.  

  

 Ved  

 salg af et af § 6, stk. 1, omfattet lægemiddel på apotek,  

 apoteksfilial, apoteksudsalg eller håndkøbsudsalg, bortset fra leverancer i  

 de  

 i § 2, stk. 3, nævnte tilfælde, skal apoteket inden for samme dato  

 tage samme udsalgspris, jf. § 6, stk. 1, uanset om lægemidlet  

 sælges  

 med eller uden tilskud efter § 7, stk. 1-2 i lov om offentlig  

 sygesikring, og uanset hvilken apoteksenhed lægemidlet sælges på.
Ved  

 forsendelse af lægemidler til et medicinudleveringssted skal apoteket ved  

 angivelse af den pris, kunden skal betale, anvende den udsalgspris, der er  

 gældende for apoteket på forsendelsesdatoen.
Kapitel 3 Magistrelt fremstillede lægemidler § 8.  

  

 Forbrugerprisen for magistrelt fremstillede lægemidler består af  

 fremstillingsgebyr (§§ 9-15), eventuelt tillæg for aseptisk tilberedning  

 (§ 16), avance samt eventuelt recepturgebyr, jf. § 21. Avancen  

 beregnes i overensstemmelse med § 2, stk. 1, 3, 6, 9 og 10, idet  

 fremstillingsgebyr og eventuelt tillæg for aseptisk tilberedning anvendes som  

 beregningsgrundlag i stedet for AIP.
 § 9.  

  

 Fremstillingsgebyret for blandinger af faste stoffer er 10,00 kr. pr.  

 påbegyndt  

 100 g pr. pakning, dog mindst 50,00 kr. plus prisen (AIP) på  

 indkøbstidspunktet  

 for de stoffer, der forbruges.
 § 10.  

  

 Fremstillingsgebyret for blandinger af væsker med eller uden tilsætning af  

 faste stoffer (inkl. filtrering), samt emulsioner og suspensioner, som  

 tilberedes ved almindelig omrystning, er 6,00 kr. pr. påbegyndt 100 g pr.  

 pakning, dog mindst 40,00 kr., plus tillæg for indholdsstofferne, jf.  

 § 13.
 § 11.  

  

 Fremstillingsgebyret for blandinger af faste eller halvfaste stoffer, med  

 eller  

 uden tilsætning af væske, ved tilberedning i morter eller lignende, d.v.s.  

 blandinger, der ikke er omfattet af § 9 og § 10, er 10,00 kr. pr.  

 påbegyndt 100 g pr. pakning, dog mindst 50,00 kr., plus tillæg for  

 indholdsstofferne, jf. § 13.
 § 12.  

  

 Fremstillingsgebyret for afdelte pulvere, heri indbefattet eventuel blanding  

 af  

 indholdsstoffer, er 10,00 kr. pr. påbegyndt 100 g, dog mindst 50,00 kr. plus  

 tillæg for indholdsstofferne, jf. § 13. For afvejning i papir, poser,  

 glas  

 eller lignende tillægges 1,50 kr. pr. afvejning.
 § 13.  

  

 Ved beregning af fremstillingsgebyr efter §§ 10, 11 og 12 tillægges et  

 beløb pr. indholdsstof, lægemiddelstoffer såvel som hjælpestoffer, på 6,00  

 kr.  

 Dette gælder dog ikke farmaceutiske specialiteter, der indgår som  

 mellemprodukter i fremstillingen, jf. stk. 2.
Stk. 2.  

  

 Hvis der  

 indgår en farmaceutisk specialitet i fremstillingen, tillægges den på  

 indkøbstidspunktet gældende AIP for hele den pakning eller alle de pakninger,  

 der anvendes.
Apoteket skal anvende den pakningsstørrelse eller de  

 pakningsstørrelser, der resulterer i det lavest mulige tillæg.
 Stk. 3.  

  

 Hvis prisen  

 (AIP) på indkøbstidspunktet for de indholdsstoffer, der indgår i et  

 lægemiddel,  

 overstiger 50 pct. af forbrugerprisen beregnet efter §§ 10-13,  

 stk. 2, ekskl. avance og moms, tillægges prisen for indholdsstofferne i  

 stedet for de i stk. 1 og 2 nævnte tillæg.
 § 14.  

  

 Fremstillingsgebyret for doserede lægemidler er for tabletter, piller og  

 kapsler 0,75 kr. pr. stk., dog mindst 75,00 kr., og for stikpiller,  

 vagitorier  

 og uteritorier 5,00 kr. pr. stk.
 Stk. 2.  

  

 Hvis prisen  

 (AIP) på indkøbstidspunktet for de indholdsstoffer, der indgår i en tablet,  

 overstiger 0,25 kr. pr. tablet, er fremstillingsgebyret 0,50 kr. pr. tablet,  

 dog mindst 75,00 kr. plus prisen for lægemiddelstofferne.
 Stk. 3.  

  

 Hvis prisen  

 (AIP) på indkøbstidspunktet for de indholdsstoffer, der indgår i en  

 suppositorie, et vagitorie og et uteritorie, overstiger 5,00 kr., er  

 fremstillingsgebyret 4,00 kr. plus prisen for lægemiddelstofferne.
 § 15.  

  

 Fremstillingsgebyret ved afvejning af enkeltstoffer er 25,00 kr. pr. pakning  

 plus den på indkøbstidspunktet gældende pris (AIP) for stoffet.
 § 16.  

  

 Der beregnes følgende tillæg for aseptisk tilberedning:
 1)  

 	  

     

 Aseptisk  

 tilberedning, inkl. sterilisering af anvendte utensilier (ikke engangsudstyr)  

 og emballage, dispensering og eventuel varmebehandling: 25,00 kr. uanset  

 mængde.
 2)  

 	  

     

 Påfyldning i  

 enkeltdosisbeholdere og hætteglas: 6,00 kr. pr. stk.
 3)  

 	  

     

 Anvendelse af sterilt  

 engangsudstyr: 15,00 kr.
 § 17.  

  

 Dyrlæger, der udleverer eller anvender magistrelt fremstillede lægemidler,  

 skal  

 beregne forbrugerprisen for den udleverede eller anvendte pakning efter  

 bestemmelserne i § 8.
Kapitel 4 Dosisdispenserede lægemidler § 18.  

  

 Ved forhandling af et dosisdispenseret lægemiddel omfattet af § 1  

 beregnes  

 forbrugerprisen ud fra antallet af udleverede lægemiddelenheder til en pris  

 svarende til den billigste registerpris pr. lægemiddelenhed i en markedsført  

 pakning af det pågældende lægemiddel.
Beregning af forbrugerprisen foretages  

 af  

 det receptekspederende apotek.
Stk. 2.  

  

 Ved  

 forhandling af et dosisdispenseret lægemiddel omfattet af § 6 beregnes  

 forbrugerprisen ud fra antallet af udleverede lægemiddelenheder til en pris  

 svarende til den billigste udsalgspris pr. lægemiddelenhed fastsat af det  

 receptekspederende apotek i en markedsført pakning af det pågældende  

 lægemiddel.
Er lægemidlet kun undtaget fra apoteksforbehold i visse  

 pakningsstørrelser, anvendes den billigste registerpris pr. lægemiddelenhed i  

 en markedsført pakningsstørrelse, der ikke er undtaget fra apoteksforbehold,  

 såfremt denne enhedspris er lavere end den billigste udsalgspris pr.  

 lægemiddelenhed fastsat af det receptekspederende apotek.
 § 19.  

  

 Ved dosisdispensering foreskrevet af en læge omfatter forbrugerprisen et  

 gebyr  

 til det receptekspederende apotek (dosisekspeditionsgebyr) på kr. 9,50,  

 ekskl.  

 moms, for ekspedition af lægemidler til en uges forbrug, og et gebyr til det  

 apotek, der udfører dosispakningen (dosispakningsgebyr) på kr. 35,00, ekskl.  

 moms, for pakning af lægemidler til en uges forbrug.
 Stk. 2.  

  

 Der betales  

 ikke gebyr efter §§ 21-25.
Stk. 3.  

  

 Det  

 receptekspederende apotek opkræver dosisekspeditionsgebyr og  

 dosispakningsgebyr  

 fra patienten med fradrag af eventuelt sygesikringstilskud, jf.  

 Lægemiddelstyrelsens bekendtgørelse om medicintilskud til dosisdispenserede  

 lægemidler.
Det receptekspederende apotek afregner opkrævet  

 dosispakningsgebyr  

 uden fradrag af eventuelt sygesikringstilskud til det apotek, der har  

 foretaget  

 dosispakningen, jf. § 20.
§ 20.  

  

 Ved samhandel med dosisdispenserede lægemidler, jf. apotekerlovens § 12,  

 stk. 1, nr. 2, betaler det receptekspederende apotek den efter  

 lægemiddellovens § 22 eller efter regler udstedt i medfør heraf anmeldte  

 indkøbspris (AIP) for det doserede antal enheder af et lægemiddel til det  

 apotek, der udfører dosispakningen.
Indkøbsprisen beregnes af pakkeapoteket  

 på  

 pakketidspunktet til en pris svarende til den billigste AIP pr.  

 lægemiddelenhed  

 i en markedsført pakning af det pågældende lægemiddel.
Stk. 2.  

  

 Ved  

 samhandel med dosisdispenserede lægemidler omfattet af § 6 betaler det  

 receptekspederende apotek den indkøbspris, der er betalt af det apotek, der  

 udfører dosispakningen, for det doserede antal enheder af et lægemiddel.  

 Indkøbsprisen beregnes af pakkeapoteket på pakketidspunktet til en pris  

 svarende til den billigste indkøbspris pr. lægemiddelenhed i en markedsført  

 pakning af det pågældende lægemiddel.
I de i § 18, stk. 2, 2. pkt.,  

 omhandlede tilfælde betaler det receptekspederende apotek AIP efter  

 bestemmelsen i stk. 1.
 Stk. 3.  

  

 Pakkeapoteket opkræver endvidere dosispakkegebyr fra det receptekspederende  

 apotek, jf. § 19, stk. 3, 2. pkt.
Kapitel 5 Gebyrer § 21.  

  

 Ved ekspedition af en recept eller rekvisition beregnes et gebyr for hver  

 enkelt pakning (recepturgebyr). Der beregnes dog ikke recepturgebyr ved  

 ekspedition af de i § 2, stk. 3-6, nævnte leverancer.
 Stk. 2.  

  

 Recepturgebyret udgør 6,15 kr. ekskl. moms.
 § 22.  

  

 Ved ekspedition af lægemidler efter recept til behandling af dyr, som holdes  

 i  

 erhvervsmæssig øjemed, og til brug i dyrlægers praksis beregnes et gebyr for  

 hver enkelt pakning (veterinærgebyr).
 Stk. 2.  

  

 Veterinærgebyret udgør 2,00 kr. ekskl. moms.
 § 23.  

  

 Ved forhandling af lægemidler, hvor der skal ske en farmaceutisk  

 færdigbehandling på apoteket, før lægemidlerne er klar til udlevering,  

 beregnes  

 et gebyr for hver enkelt pakning (færdigbehandlingsgebyr).
 Stk. 2.  

  

 Færdigbehandlingsgebyret udgør 17,50 kr. ekskl. moms.
 Stk. 3.  

  

 Lægemidler,  

 der er omfattet af stk. 1 og 2, fremgår af bilag 1.
 § 24.  

  

 Ved ekspedition af en recept ordineret pr. telefon tillægges et gebyr for den  

 samlede ordination (telefonreceptgebyr).
 Stk. 2.  

  

 Telefonreceptgebyret udgør 4,80 kr. ekskl. moms.
 § 25.  

  

 Ved ekspedition af en elektronisk overført recept (EDB-recept) tillægges et  

 gebyr for den samlede ordination (EDB-gebyr).
 Stk. 2.  

  

 EDB-gebyret  

 udgør 1,00 kr. ekskl. moms.
 § 26.  

  

 Ved ekspedition under vagttjeneste eller tilkaldevagttjeneste mellem kl.  

 20.00  

 og kl. 8.30, på lørdage dog fra kl. 17.00, samt på søn- og helligdage  

 tillægges  

 et gebyr for den samlede ekspedition (vagtgebyr).
 Stk. 2.  

  

 Vagtgebyret  

 tillægges dog ikke ved ekspedition af recepter dateret en af de dage, der er  

 omfattet af vagten.
 Stk. 3.  

  

 Vagtgebyret  

 udgør 12,00 kr. ekskl. moms.
 § 27.  

  

 Ved udbringning af lægemidler til private, hvor vederlagsfri udbringning ikke  

 er ordineret i henhold til Indenrigs- og Sundhedsministeriets bekendtgørelse  

 om  

 apotekernes åbningstid og vagttjeneste, tillægges et gebyr  

 (udbringningsgebyr),  

 jf. dog stk. 2.
 Stk. 2.  

  

 Ved  

 udbringning af lægemidler til private på institutioner tillægges alene et  

 gebyr, hvis der foretages udbringning til den enkelte person.
 Stk. 3.  

  

 Udbringningsgebyret skal dække de faktiske omkostninger ved udbringningen og  

 udgør som minimum 12,00 kr. ekskl. moms.
 § 28.  

  

 Ved udlevering på håndkøbsudsalg af forsendelser af håndkøbslægemidler fra et  

 apotek tillægges et gebyr på 2,40 kr. ekskl. moms pr. forsendelse.
 § 29.  

  

 Ved udførelse af serviceopgaver og gennemførelse af sundhedsfremmende og  

 sygdomsforebyggende aktiviteter tillægges et gebyr, med mindre særlige grunde  

 taler herimod (servicegebyr).
 Stk. 2.  

  

 Servicegebyret skal mindst dække omkostningerne ved at udføre opgaven.
 Stk. 3.  

  

 Ved  

 dosisdispensering til forbrugere, bortset fra personer, institutioner og  

 virksomheder, der som led i patientbehandling, redningstjeneste e.l. anvender  

 lægemidler med henblik på indgift i patienter, der ikke er foreskrevet af en  

 læge, opkræves servicegebyr svarende til størrelsen af de i § 19  

 fastsatte  

 gebyrer.
 § 30.  

  

 Ved opkrævning af betaling hos private for lægemidler, der ikke er betalt  

 kontant ved udleveringen, tillægges det samlede regningsbeløb et gebyr  

 (administrationsgebyr).
 Stk. 2.  

  

 Administrationsgebyret udgør 10,00 kr. ekskl. moms.
 Stk. 3.  

  

 Administrationsgebyr efter stk. 1 og 2 kan højst opkræves en gang  

 månedligt hos den enkelte kunde.
 § 31.  

  

 Til de i §§ 19 samt 21-30 nævnte gebyrer lægges moms.
 Stk. 2.  

  

 Beløb, som  

 fremkommer i stk. 1, afrundes til nærmeste ørebeløb, der kan deles med  

 5.
 § 32.  

  

 Ved dyrlægers videreudlevering af lægemidler kan dyrlæger opkræve et gebyr på  

 indtil 5 pct. af forbrugerprisen.
Kapitel 6 Rabatydelser mv.
§ 33.  

  

 Ved afregning med en distribuerende læge for lægemidler, leveret til  

 distribution, skal der ydes lægen en rabat på 10 pct. af forbrugerprisen for  

 det pågældende lægemiddel efter fradrag af moms.
Såfremt lægen indkasserer  

 hele  

 beløbet eller en del af beløbet hos patienten, godtgøres yderligere 5 pct. af  

 det indkasserede beløb efter fradrag af moms.
 § 34.  

  

 Der ydes en rabat på 5 pct. af regningsbeløbet efter fradrag af moms, såfremt  

 det årlige medicinindkøb på det pågældende apotek beløber sig til mindst  

 60.000  

 kr. ekskl. moms.
 § 35.  

  

 Rabat efter §§ 33 og 34 ydes dog ikke ved levering af lægemidler i de i  

 § 2, stk. 3-6, nævnte tilfælde samt i tilfælde, hvor bestemmelsen i  

 § 7 er fraveget ved leverancer i de i § 2, stk. 3, nævnte  

 tilfælde.
 § 36.  

  

 Ved afregning med en bestyrer af et håndkøbsudsalg eller et  

 medicinudleveringssted for udlevering af forsendelser fra et apotek skal der  

 ydes bestyreren et vederlag på 4,80 kr. ekskl. moms pr. forsendelse, jf. dog  

 stk. 2.
 Stk. 2.  

  

 Ved  

 afregning med en bestyrer af et håndkøbsudsalg for udlevering af forsendelser  

 af håndkøbslægemidler yder apotekeren et vederlag på 2,40 kr. ekskl. moms.  

 Det  

 i § 28 omhandlede gebyr tilfalder bestyreren.
 Stk. 3.  

  

 Til de i  

 stk. 1 og 2 nævnte beløb lægges moms.
§ 37.  

  

 Betaling for lægemiddelleverancer fra apotekerne skal finde sted senest en  

 måned efter udløbet af den måned, hvor leverancen har fundet sted.
Apotekeren  

 kan dog i særlige tilfælde bestemme, at betalingen skal ske kontant.
Ved for  

 sen betaling gælder reglerne i lov om renter ved forsinket betaling mv.
 Stk. 2.  

  

 Det er en  

 betingelse for ydelse af rabat efter bestemmelserne i dette kapitel, at  

 betaling finder sted inden for den frist, som er nævnt i stk. 1.
Kapitel 7 Straffebestemmelser § 38.  

  

 Med bøde straffes den, der overtræder § 2 eller §§ 4-37.
Kapitel 8 Ikrafttræden § 39.  

  

 Bekendtgørelsen træder i kraft den 1. juli 2002.
 Stk. 2.  

  

 Bekendtgørelse nr. 829 af 19. september 2001 om beregning af forbrugerpriser  

 på  

 apoteksforbeholdte lægemidler samt ikke apoteksforbeholdte håndkøbslægemidler  

 m.v. ophæves.
