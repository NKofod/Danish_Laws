Resumé  



  

 En skatteyder blev pålagt et skattetillæg på 3.000 kr. for at have indgivet  

 sin  

 selvangivelse for sent.
Skatteyderen udtog stævning mod skattevæsenet og  

 ansøgte i den forbindelse om fri proces.
Statsamtet afviste ansøgningen med den begrundelse at  

 skatteyderen ikke havde rimelig grund til at føre proces idet sagens genstand  

   

 set i forhold til de mulige sagsomkostninger  måtte anses for  

 bagatelagtig.
Først  

 havde statsamtet anmodet skatteyderen om at indsende dokumentation for sine  

 indtægtsforhold de foregående tre måneder.
Afslaget på fri proces blev  

 imidlertid udelukkende truffet med henvisning til kravets størrelse.  

 Civilstyrelsen stadfæstede senere statsamtets afgørelse.
 Ombudsmanden mente ikke der var grundlag for at kritisere at  

 myndighederne havde givet skatteyderen afslag på fri proces med henvisning  

 til  

 at sagens genstand måtte anses for bagatelagtig.
Ombudsmanden mente derimod det var beklageligt at statsamtet  

 indhentede supplerende oplysninger om skatteyderens indkomstforhold, da det  

 på  

 baggrund af de oplysninger som allerede fandtes i sagen, måtte have stået  

 statsamtet klart at ansøgningen ikke kunne imødekommes.
Ombudsmanden mente  

 endvidere at det var beklageligt at Civilstyrelsen ikke havde påtalt  

 forholdet.
 (J.nr. 2004-3295-630).
Afslag på fri proces.
Indhentelse af  

 oplysninger uden betydning for sagens afgørelse Det fremgår af sagen at en  

 kommunes skatteforvaltning ved afgørelse af  

 1. juli 2002  

 pålagde A, der var advokat, at  

 betale et tillæg på 3.000 kr. i henhold til skattekontrolloven idet A havde  

 indgivet sin selvangivelse for 2001 for sent.
Ved afgørelse af  

 23. september 2002  

 afslog  

 kommunens skatteforvaltning at fritage A for tillægget.
ToldSkat København  

 stadfæstede  

 den 2. december  

 2002  

 afgørelsen.
 Den 26. februar 2003  

 udtog A stævning mod  

 ToldSkat København med påstand om at ToldSkat København tilpligtedes at  

 anerkende at skattekontrollovstillægget på 3.000 kr. var pålagt uberettiget.  

 Subsidiært nedlagde A påstand om at afgørelse af  

 2. december 2002  

 om anmodning om fritagelse  

 for skattekontrollovstillæg annulleres.
 A afgav replik i sagen  

 den 10. oktober 2003.  

 Samme dag ansøgte han Københavns Overpræsidium om fri proces til at føre  

 sagen.  

 Som bilag til ansøgningen vedlagde A bl.a. sine årsopgørelser fra  

 skattevæsenet  

 for 2001 og 2002.
 Overpræsidiet videresendte  

 As ansøgning til Statsamtet København  

 den 24. oktober 2003.
I et udateret brev bad  

 Statsamtet København derefter A om til brug for behandlingen af hans  

 ansøgning  

 at indsende dokumentation for hans indtægtsforhold for de foregående tre  

 måneder.
A besvarede denne anmodning i brev af  

 1. december 2003  

 hvori han oplyste sin  

 fakturering for august, september, oktober og november 2003.
Statsamtet traf afgørelse i  

 sagen  

 den 5. december 2003  

 og afslog derved As ansøgning.
Af statsamtets afgørelse fremgår bl.a.  

 følgende:
 Statsamtet giver afslag på  

 Deres ansøgning, fordi vi skønner, at De ikke har rimelig grund til at føre  

 proces.
Det er blandt andet en  

 betingelse for at give fri proces, at ansøgeren skønnes at have rimelig grund  

 til at føre proces.
Dette følger af retsplejelovens § 330.
 Vi har efter § 6, stk. 1, i  

 bekendtgørelse om fri proces foretaget en samlet vurdering af sagsgenstandens  

 størrelse og art, omkostningerne ved sagen (herunder eventuelt omkostninger  

 til  

 modparten) og udsigten til, at sagen kan vindes.
 Vi finder på den baggrund at  

 De ikke har rimelig grund til at føre proces, da det beløb, som sagen drejer  

 sig om, er bagatelagtigt i forhold til de sagsomkostninger, som sagen kan  

 medføre.
 Vi har lagt vægt på, at sagen  

 drejer sig om et beløb på 3000,- kr., og at der efter retspraksis som  

 udgangspunkt kan forventes fastsat et proceduresalær på 4500,- kr. ekskl.  

 moms  

 i en sag af denne art.
Den nævnte bekendtgørelse er  

 bekendtgørelse nr. 948 af  

 25.  

 november 2002. I brev af  

 5. februar 2004  

 til statsamtet klagede  

 A til Civilstyrelsen over statsamtets afgørelse.
A gjorde bl.a. gældende at  

 der  

 ikke var nogen grund til at statsamtet bad ham sende supplerende  

 indtægtsoplysninger  

 når statsamtet alligevel gav afslag på grund af kravets størrelse.
Statsamtet  

 sendte  

 den 10. februar 2004  

 As klage til Civilstyrelsen med oplysning om at statsamtet kunne  

 henholde sig  

 til sin afgørelse.
Civilstyrelsen traf afgørelse  

 i sagen  

 den 31. marts 2004  

 og stadfæstede derved statsamtets afgørelse.
Af direktoratets afgørelse  

 fremgår  

 bl.a. følgende:
 Vi ændrer ikke statsamtets  

 afgørelse, idet vi er enige i den begrundelse, som statsamtet har givet for  

 afslaget.
 Vi finder ikke, at Deres  

 bemærkninger i brev af  

 5.  

 februar 2004  

 kan føre til en ændret vurdering heraf.
 De har gjort gældende, at  

 sagsbehandlingen i statsamtet ikke har været korrekt, idet det efter Deres  

 opfattelse var overflødigt, at statsamtet anmodede Dem om at fremsende  

 oplysninger om Deres aktuelle indtægtsforhold.
 Civilretsdirektoratet kan  

 oplyse, at de afgørende betingelser for meddelelse af fri proces efter  

 retsplejelovens  

 § 330 er, at ansøgeren skønnes at have rimelig grund til at føre proces, jf.  

 §  

 330, stk. 1, nr. 1, og at ansøgeren ikke uden at lide væsentlig afsavn kan  

 betale de omkostninger, der er forbundet med sagen, jf. § 330, stk. 1, nr. 2.
 I praksis tages der  

 almindeligvis først stilling til, om ansøgeren opfylder de økonomiske  

 betingelser.
 Først når det konstateres, at  

 de økonomiske betingelser for at få fri proces er til stede, tages der  

 stilling  

 til, om der er rimelig grund til at føre proces.
 Det fremgår af sagen, at De  

 ansøgte om fri proces  

 den  

 10. oktober 2003.
 På dette tidspunkt var  

 bekendtgørelse om fri proces nr. 948 af  

 25. november 2002  

 gældende og det var således de  

 økonomiske oplysninger i årsopgørelsen for 2001, der skulle lægges til grund  

 ved vurderingen af Deres økonomiske forhold, jf. bekendtgørelsens § 9.
 Ifølge bekendtgørelsens § 2,  

 stk. 1, var indtægtsgrænsen for enlige på daværende tidspunkt 224.000 kr.
 Det fremgår af sagen, at  

 Deres indtægtsgrundlag ifølge årsopgørelsen for 2001 var 237.840 kr. og De  

 oversteg således indtægtsgrænsen for at få fri proces.
Afviger en ansøgers aktuelle  

 indkomstforhold ifølge de foreliggende oplysninger væsentligt fra det, der er  

 lagt til grund ved opgørelsen af indtægtsgrundlaget efter § 2, stk. 1, kan en  

 ansøgers aktuelle indkomstforhold imidlertid lægges til grund.
Dette følger  

 af  

 bekendtgørelsens § 3. Der foretages således en vurdering af det aktuelle  

 indtægtsgrundlag sammenholdt med indtægtsoplysningerne i årsopgørelsen.
På baggrund af oplysningerne  

 i sagen, herunder oplysningerne i den af Dem fremsendte årsopgørelse for  

 2002,  

 hvoraf fremgår at Deres indtægt i 2002 var væsentligt lavere end i 2001,  

 finder  

 Civilretsdirektoratet, at statsamtet handlede korrekt, da det bad Dem om at  

 fremsende oplysninger om Deres aktuelle oplysninger [her må menes  

 indtægtsforhold eller lignende; min bemærkning].
Anmodningen var  

 med andre  

 ord nødvendig for at kunne vurdere, hvorvidt De opfyldte de økonomiske  

 betingelser for at få fri proces.
Civilretsdirektoratet finder  

 således ikke grundlag for at kritisere statsamtets behandling af sagen. I brev af  

 28. september 2004  

 klagede A til mig.
Den 6. oktober 2004  

 bad jeg  

 Civilstyrelsen om en udtalelse i anledning af As klage idet jeg  

 samtidig bad  

 styrelsen indhente en udtalelse om sagen fra Statsamtet København.
I mit brev  

 til Civilstyrelsen skrev jeg bl.a. følgende:
 Jeg beder myndighederne om  

 så vidt muligt at gøre nærmere rede for praksis i tilfælde hvor  

 sagsgenstanden  

 af myndighederne anses for at være af bagatelagtig karakter.
Som jeg umiddelbart forstår  

 sagen, indhentede Statsamtet København i forbindelse med sin behandling af  

 (A)s ansøgning om fri proces supplerende oplysninger om hans økonomiske  

 forhold med henblik på at afklare hvorvidt han opfyldte de økonomiske  

 betingelser for at få fri proces.
Jeg lægger umiddelbart til grund at  

 statsamtet efter modtagelsen af de supplerende økonomiske oplysninger  

 vurderede  

 at de økonomiske kriterier for at få fri proces herefter var opfyldt.  

 Statsamtet København gav imidlertid afslag på fri proces med den begrundelse  

 at  

 sagsgenstanden var bagatelagtig.
 Jeg beder Statsamtet  

 København om at udtale sig nærmere om hvorvidt statsamtet altid tager  

 stilling  

 til om ansøgeren opfylder de økonomiske kriterier før der tages stilling til  

 om  

 der er rimelig grund til at føre proces, eller om statsamtet efter  

 omstændighederne træffer afgørelse om at give afslag på fri proces i tilfælde  

 hvor det efter praksis er klart at der ikke er rimelig grund til at føre  

 proces.
Jeg beder om at  

 Civilretsdirektoratet tillige udtaler sig om dette spørgsmål. Statsamtet København udtalte  

 den 11. oktober 2004  

 bl.a. følgende:
Vedr. praksis i bagatelsager Efter dagældende  

 bekendtgørelse nr. 948 af  

 25.  

 november 2002  

 (nu bekendtgørelse nr. 980 af  

 5. december 2003  

 ) § 6 kan der ikke  

 meddeles fri proces, hvis det efter en samlet vurdering af sagsgenstandens  

 størrelse og art, omkostninger ved sagen og udsigten til, at sagen kan  

 vindes,  

 ikke skønnes rimeligt at føre processen, eller omkostningerne ved sagen  

 skønnes  

 at være uvæsentligt i forhold til ansøgerens indtægtsforhold.
 Da mindsteproceduresalæret på  

 afgørelsestidspunktet var 4.500,00 kr. var det Civilretsdirektoratets og  

 statsamternes faste praksis, at give afslag på ansøgninger om fri proces om  

 sagsgenstande i størrelsesordenen 3.000,00 kr. eller derunder.
 I lejesager samt i sager,  

 hvor ansøger er sagsøgt, anlægges dog en mere konkret vurdering.
Vedr.: Økonomiske oplysninger Det fremgår videre af  

 Ombudsmandens brev af  

 6.  

 oktober 2004, at der ønskes en udtalelse om, hvorvidt statsamtet  

 altid undersøger, om de økonomiske betingelser for meddelelse af fri proces  

 er  

 opfyldt før sagens materielle indhold vurderes.
 Statsamtet kan hertil oplyse,  

 at der i praksis altid først tages stilling til, hvorvidt de økonomiske  

 betingelser for at få fri proces er opfyldt.
Først når statsamtet har  

 konstateret, at de økonomiske betingelser er opfyldt, vurderes sagens  

 realitet,  

 jf.
Skarrildhusberetning fra 1987, side 29.
Statsamtet henviser endelig  

 til Civilretsdirektoratets afgørelse af  

 31. marts 2004. Civilstyrelsen udtalte bl.a.  

 følgende  

 den 16. november  

 2004  

 :
 2. Civilstyrelsen kan  

 henholde sig til sin afgørelse af  

 den 31. marts 2004.
 3. Det fremgår af  

 forarbejderne til retsplejelovens regler om fri proces (betænkning nr.  

 406/1966  

[her må menes betænkning nr. 404/1966; min bemærkning], s. 15), at der i  

 almindelighed ikke gives fri proces til sager af bagatelagtig karakter.  

 Baggrunden herfor er navnlig, at en retssag ikke bør finansieres af det  

 offentlige, hvis ansøgeren ikke kan antages at ville have ofret penge på  

 førelse af sagen, såfremt den pågældende selv havde haft de fornødne midler,  

 ligesom der bør være et rimeligt forhold mellem de udgifter, som det  

 offentlige  

 afholder til finansiering af en retssag og den sagsgenstand, som sagen angår.
 Dette synspunkt har blandt  

 andet fundet udtryk i § 6, stk. 1, i bekendtgørelsen om fri proces (nr. 980  

 af  

 5. december 2003  

 ),  

 hvorefter fri proces ikke kan meddeles, hvis det efter en samlet vurdering af  

 sagsgenstandens størrelse og art, omkostningerne ved sagen og udsigten til,  

 at  

 sagen kan vindes, ikke skønnes rimeligt at føre proces.
Efter myndighedernes praksis  

 foretages vurderingen efter § 6, stk. 1, normalt kun i sager, hvor  

 sagsgenstanden har en værdi på 3.000 kr. eller mindre.
Er sagsgenstanden  

 under  

 bagatelgrænsen gives der ikke automatisk afslag på fri proces,  

 men der  

 foretages i hver enkelt sag en samlet konkret vurdering og afvejning af de  

 momenter, der er nævnt i § 6, stk. 1. Det betyder, at der ved afgørelsen af,  

 om  

 der skal gives bagatelafslag blandt andet indgår en vurdering af  

 den konkrete  

 sags karakter.
I lejesager, der vedrører  

 lejerens krav på tilbagebetaling af depositum, meddeles der normalt ikke  

 bagatelafslag.
Det skyldes, at de sociale hensyn, der ligger til  

 grund for  

 reglerne om fri proces, i særdeleshed gør sig gældende i sådanne sager.
Der  

 kan  

 således gives fri proces til krav helt ned på nogle få hundrede kroner,  

 såfremt  

 kravet er rimeligt sikkert.
I sager mod offentlige myndigheder, hvor der  

 normalt anlægges en mere lempelig bedømmelse af, om fri proces skal meddeles,  

 anvendes § 6, stk. 1, med varsomhed, og der lægges afgørende vægt på, om  

 sagen  

 kan vindes.
Det samme gælder sager, hvori ansøgeren er sagsøgt.
Foreligger  

 der  

 sådanne særlige grunde som nævnt i retsplejelovens § 331, for eksempel at  

 sagen  

 er af principiel karakter, gives der heller ikke bagatelafslag.
 4. Efter retsplejelovens §  

 330, stk. 1, kan der meddeles fri proces, hvis ansøgeren skønnes at have  

 rimelig grund til at føre proces og ikke uden at lide væsentlige afsavn kan  

 betale de omkostninger, der er forbundet med sagen.
 Der er i bekendtgørelse om  

 fri proces fastsat nærmere regler for, hvornår de økonomiske betingelser i §  

 330, stk. 1, er opfyldt.
I praksis vurderer  

 Civilstyrelsen  og statsamterne  almindeligvis først om de  

 økonomiske betingelser  

 for at få fri proces er opfyldt, inden der foretages en vurdering af, om der  

 er  

 rimelig grund til at føre proces.
Dette skyldes, at vurderingen af de  

 økonomiske betingelser kan foretages på baggrund af objektive kriterier.  

 Afgørelsen kan normalt træffes hurtigere end vurderingen af selve sagens  

 realitet, og findes de økonomiske betingelser ikke at være opfyldt, vil der  

 normalt ikke være grundlag for yderligere sagsbehandling.
Denne fremgangsmåde  

 følges ligeledes i sager, hvor der som følge af sagsgenstandens størrelse  

 foretages en vurdering efter § 6, stk. 1, i bekendtgørelsen.
Vurderingen af  

 de  

 økonomiske betingelser er som regel også i denne situation enklere end  

 vurderingen  

 af de forskellige momenter, der er anført i § 6, stk. 1, herunder udsigten  

 til,  

 om sagen kan vindes.
I fri processager, hvor det  

 er åbenbart og let konstaterbart, at ansøgningen ikke kan imødekommes  

 allerede  

 som følge af andre forhold, vil der normalt ikke blive indhentet oplysninger  

 om  

 ansøgerens økonomiske forhold.
Det gælder eksempelvis tilfælde, hvor  

 ansøgningen om fri proces er indgivet efter, at sagen har været  

 domsforhandlet,  

 eller hvor rettidig anke ikke er foretaget, og ansøgeren derfor ikke har  

 mulighed for at føre proces. A kommenterede i brev af  

 29. november 2004  

 myndighedernes udtalelser og anførte at det efter hans opfattelse var  

 et  

 ganske overflødigt udtryk for nyfigenhed at statsamtet spurgte ham om  

 hans  

 indtægter i de tre foregående måneder, når han alligevel ifølge statsamtets  

 praksis ville få afslag på grund af sagsgenstandens ringe størrelse.
Videre  

 hæftede A sig ved Civilstyrelsens bemærkning om lempeligere bedømmelse af  

 anmodninger om fri proces til sager mod offentlige myndigheder.
Ydermere  

 stillede A sig uforstående over for det som Civilstyrelsen havde anført om  

 begrundelsen for bagatelgrænsen, nemlig at retssager ikke skal finansieres af  

 det offentlige hvis ansøgeren ikke selv ville være villig til at betale for  

 at  

 føre sagen.
A bemærkede hertil at han havde vist sin vilje til at føre sagen.
Med brev af  

 6. januar 2005  

 sendte A mig  

 en kopi af Kammeradvokatens nota til Skatteministeriet for førelse af  

 retssagen  

 om As skattekontrollovstillæg.
I brevet anførte A at beløbet   

 40.000 kr. +  

 moms  var af en anden størrelse end omtalt af statsamtet og  

 Civilstyrelsen.  

 Jeg forstod As brev således at han mente at dette indikerede at  

 sagsøgte ikke  

 havde anset sagen for bagatelagtig, men havde ført den af principielle  

 grunde.
Ombudsmandens udtalelse Bagatelafslag Retsplejelovens § 330, stk. 1 og stk. 3, har følgende ordlyd (jf. nu  

 lovbekendtgørelse nr. 910 af  

 27. september 2005  

 ):
§ 330. Der kan efter ansøgning meddeles en person fri proces, såfremt 1)han skønnes at have rimelig grund til at føre proces, og 2)han ikke uden at lide væsentlige afsavn kan betale de omkostninger, der er  

 forbundet med sagen.
Stk. 3. Justitsministeren kan fastsætte regler om, hvornår betingelserne i  

 stk. 1, nr. 1 og 2, er opfyldt. Regler som nævnt i § 330, stk. 3, var på tidspunktet for Civilstyrelsens  

 afgørelse i Deres sag fastsat  

 ved bekendtgørelse nr. 980 af  

 5. december 2003  

 om fri proces.
Bekendtgørelsens § 6,  

 stk. 1  som er uændret i forhold til bekendtgørelse nr. 948 af  

 25. november 2002  

 som var  

 gældende på tidspunktet for Statsamtet Københavns afgørelse i Deres sag  

  har  

 følgende ordlyd:
§ 6. Fri proces kan ikke  

 meddeles, hvis det efter en samlet vurdering af sagsgenstandens størrelse og  

 art, omkostningerne ved sagen og udsigten til, at sagen kan vindes, ikke  

 skønnes rimeligt at føre proces. Retsplejelovens nugældende  

 regler om fri proces bygger på betænkning nr. 404/1966. Betænkningens  

 anbefalinger blev gennemført ved lov nr. 253 af  

 4. juni 19  

 69. Af betænkningens s. 15 fremgår bl.a.  

 følgende:
Men dernæst kan andrageren  

 ikke i alle tilfælde forvente at opnå fri proces, selvom det skønnes, at han  

 er  

 i stand til at gennemføre sagen med et for ham gunstigt resultat. ( ) I  

 sager,  

 hvor de sociale hensyn, som ligger til grund for reglerne om fri proces, kun  

 ganske undtagelsesvis gør sig gældende, f.eks. i sager angående  

 forretningsmæssige forhold, køb eller leje af luksusprægede genstande og  

 lign.,  

 vil fri proces kun ganske undtagelsesvis blive meddelt.
Udenfor de her nævnte  

 grupper af tilfælde kræves det, at retssagen efter en konkret  

 helhedsvurdering  

  ikke må være af en sådan karakter, at det skønnes urimeligt at belaste  

 det  

 offentlige med udgifter til sagens førelse.
Har ansøgeren således uden grund  

 vægret sig ved at indgå på en forligsmæssig ordning, er hans krav af  

 bagatelagtig  

 karakter, eller udspringer det af rethaveri, vil fri proces i almindelighed  

 ikke blive meddelt. Endvidere kan henvises til  

 Frederik Chr.
Schydt, Fri proces (1992), s. 258 ff, hvor der redegøres for  

 den  

 almindelige praksis vedrørende meddelelse af bagatelafslag, og til  

 Kommenteret  

 Retsplejelov, 7. udgave (2004), s. 560.
 På den baggrund har jeg ikke  

 grundlag for at kritisere at Statsamtet København og Civilstyrelsen har  

 meddelt  

 Dem afslag på fri proces med henvisning til at sagens genstand  set i  

 forhold  

 til de mulige sagsomkostninger  må anses for bagatelagtig.
Sagsoplysning Det følger af det  

 grundlæggende forvaltningsretlige princip om sagsoplysning  official-  

 eller undersøgelsesprincippet  

  at det påhviler den enkelte forvaltningsmyndighed selv, eventuelt i  

 samarbejde  

 med andre myndigheder, at fremskaffe de fornødne oplysninger om de  

 foreliggende  

 sager.
En forvaltningsmyndighed har således pligt til at tilvejebringe et  

 tilstrækkeligt fyldestgørende grundlag for at kunne vurdere om betingelserne  

 for at nå til en bestemt retsfølge i overensstemmelse med det retsgrundlag  

 hvorefter der skal træffes afgørelse, er opfyldt.
Jeg henviser til  

 Justitsministeriets vejledning om forvaltningsloven (1986), pkt. 199.
Det kan ikke præcist og  

 abstrakt angives hvor langt myndighedens undersøgelser skal udstrækkes.  

 Hvilke  

 sagsoplysningsskridt der skal foretages i den konkrete sag, beror på sagens  

 karakter  

 og på omstændighederne i sagen i øvrigt.
Det følger dog af  

 undersøgelsesprincippet sammenholdt med grundsætningen om saglighed i  

 forvaltningen at sagsoplysningen skal udstrækkes så langt at der opnås et  

 tilstrækkeligt sikkert grundlag til at træffe en fuldt forsvarlig og lovlig  

 afgørelse, men på den anden side ikke længere end disse hensyn kan begrunde.  

 En  

 forvaltningsmyndighed må således ikke udstrække sagsoplysningen så vidt som  

 til  

 at indhente oplysninger som efter omstændighederne i den konkrete sag  

 kendeligt  

 ikke har betydning for sagens afgørelse.
Jeg henviser i den forbindelse til  

 Kaj  

 Larsen  

 mfl., Forvaltningsret, 2. udgave (2002), s. 452 ff,  

 til Carl Aage Nørgaard, Jens Garde og Karsten Revsbech, Forvaltningsret  

   

 Sagsbehandling, 5. udgave (2001), s. 131 ff, til Steen Rønsholdt,  

 Forvaltningsret, Retssikkerhed, Proces, Sagsbehandling (2001), s. 348 ff,  

 samt  

 til  

 Jon Andersen, Forvaltningsret, 5. udgave  

 (2003), s. 51.
 Det der følger af  

 undersøgelsesprincippet, fremgår i øvrigt også af § 5, stk. 1-3, og § 6, stk.  

 1, nr. 6, i persondataloven (lov nr. 429 af  

 31. maj 2000  

 om behandling af  

 personoplysninger). Bestemmelserne har følgende ordlyd:
 § 5. Oplysninger skal  

 behandles i overensstemmelse med god databehandlingsskik.
 Stk. 2. Indsamling af oplysninger  

 skal ske til udtrykkeligt angivne og saglige formål, og senere behandling må  

 ikke være uforenelig med disse formål.
 Stk. 3. Oplysninger, som  

 behandles, skal være relevante og tilstrækkelige og ikke omfatte mere, end  

 hvad  

 der kræves til opfyldelse af de formål, hvortil oplysningerne indsamles, og  

 de  

 formål, hvortil oplysningerne senere behandles.
§ 6. Behandling af  

 oplysninger må kun finde sted, hvis 6)behandlingen er nødvendig  

 af hensyn til udførelsen af en opgave, der henhører under offentlig  

 myndighedsudøvelse,  

 som den dataansvarlige eller en tredjemand, til hvem oplysningerne  

 videregives,  

 har fået pålagt, eller  Som nævnt indhentede  

 Statsamtet København under sagens behandling supplerende oplysninger om Deres  

 indtægtsforhold for de foregående tre måneder.
Jeg lægger til grund at dette  

 skete med henblik på at afklare om De opfyldte de økonomiske betingelser for  

 at  

 få fri proces, og at statsamtet efter modtagelsen af de ønskede oplysninger  

 vurderede at dette var tilfældet.
Statsamtet indhentede ikke yderligere  

 oplysninger til brug for sin vurdering af sagen.
Jeg lægger endvidere til  

 grund at oplysningerne om Deres indtægtsforhold ikke er indgået ved  

 myndighedernes vurdering af om sagsgenstanden var af en sådan bagatelagtig  

 karakter at Deres ansøgning skulle afslås.
Jeg må i forlængelse heraf slutte  

 at  

 Deres ansøgning om fri proces med henvisning til sagsgenstandens størrelse  

 ville være blevet afslået selv om de oplysninger om Deres indtægtsforhold der  

 var fremkommet som følge af statsamtets anmodning, klart havde vist at De  

 opfyldte  

 de økonomiske betingelser for at få fri proces.
Statsamtet København og  

 Civilstyrelsen har i udtalelserne til mig oplyst at der ved behandlingen af  

 ansøgninger om fri proces i almindelighed først tages stilling til om de  

 økonomiske betingelser er opfyldt, mens der først derefter tages stilling til  

 om der er rimelig grund til at føre proces.
Civilstyrelsen har begrundet  

 denne  

 praksis med at vurderingen af de økonomiske betingelser kan ske på baggrund  

 af  

 objektivt konstaterbare forhold modsat vurderingen af den påtænkte retssags  

 realitet.
Civilstyrelsen har anført at dette fører til en hurtigere  

 sagsbehandling i sager hvor de økonomiske betingelser ikke er opfyldt, idet  

 det  

 så vil være unødvendigt at tage stilling til sagens realitet.
Civilstyrelsen  

 har endvidere henvist til Skarrildhusberetningen for 1987, punkt G.2., s.  

 27-28. Heraf fremgår på baggrund af en konkret sag bl.a. følgende:
a) Er dette udtryk for en  

 fravigelse af princippet om, at statsamtet skal give økonomisk afslag, førend  

 afslag p.g.a. sagens karakter overvejes? Svar:
a) Et afslag på en ansøgning  

 om fri proces fra en person, der ikke opfylder de økonomiske betingelser  

 herfor, bør efter Justitsministeriets opfattelse fortsat meddeles under  

 henvisning hertil, uanset at det pågældende søgsmål tillige er af en sådan  

 karakter, at dette i sig selv ville begrunde et afslag.
Når  

 Justitsministeriet  

 i den konkrete sag afslog ansøgningen om fri proces under henvisning til, at  

 der var tale om en ren incassosag, skyldtes dette, at Justitsministeriet ikke  

 fandt, at ansøgningen med rette kunne afslås under henvisning til § 7  

[vedrørende ansøgninger om fri proces indgivet af flere; min bemærkning] i  

 bekendtgørelsen om fri proces.
Justitsministeriet lagde herved vægt på, at  

 det  

 ikke var muligt at etablere det nødvendige samarbejde mellem de tidligere  

 lejere af de klubværelser, for hvilke huslejenævnet havde nedsat lejen. Jeg er enig i den  

 retsopfattelse som fremgår af det citerede, i den forstand at myndighederne i  

 deres  

 begrundelser for afslag på fri proces efter omstændighederne kan nøjes med at  

 angive at afslaget gives allerede fordi én nødvendig betingelse  i det  

 citerede den økonomiske  ikke er opfyldt, uden at skulle tage  

 udtrykkelig  

 stilling til de øvrige betingelser.
Jeg henviser i den forbindelse til Steen  

 Rønsholdt, Forvaltningsret, Retssikkerhed, Proces, Sagsbehandling (2001), s.  

 144 og 149, til Carl Aage Nørgaard, Jens Garde og Karsten Revsbech,  

 Forvaltningsret Sagsbehandling, 5. udgave (2001), s.  

 294 f, og til Hans  

 Gammeltoft-Hansen  

 mfl., Forvaltningsret, 2. udgave (2002), s.  

 564, samt til sagen gengivet i Folketingets Ombudsmands beretning for 1986,  

 s.  

 68 ff*.
Det kan ligeledes ikke give  

 mig anledning til bemærkninger at myndighederne i almindelighed indretter  

 deres  

 praksis således at afslag, hvor det er aktuelt, gives med henvisning til at  

 de  

 økonomiske betingelser for fri proces ikke er opfyldt, frem for med  

 henvisning  

 til forhold vedrørende den pågældende retssag.
Jeg mener tillige at det  

 generelt må anses for velbegrundet, bl.a. af de hensyn som Civilstyrelsen har  

 anført i sin udtalelse til mig, at myndighedernes sagsgange tilpasses denne  

 prioritering således at myndighederne normalt først vurderer retssagens  

 realitet efter at det er konstateret at de økonomiske betingelser for fri  

 proces er opfyldt.
Jeg henviser herved tillige til Kommenteret Retsplejelov,  

 7.  

 udgave (2004), s.  

 558 f.
 Imidlertid mener jeg ikke at  

 disse hensyn i sig selv kan begrunde en anmodning til en ansøger om at  

 indsende  

 yderligere og i realiteten overflødige oplysninger om indkomstforhold ud over  

 de oplysninger som myndigheden i forvejen er i besiddelse af, hvis kravets  

 størrelse fremgår af ansøgningen og det må stå myndigheden klart at kravet  

 falder under bagatelgrænsen.
Jeg må som ovenfor omtalt  

 lægge til grund at statsamtets afslag på fri proces udelukkende blev truffet  

 med henvisning til kravets størrelse (som statsamtet anså for bagatelagtigt i  

 forhold til sagsomkostningerne). Jeg lægger endvidere til grund at Statsamtet  

 København alene på baggrund af stævningen ville kunne konstatere de faktiske  

 oplysninger som var relevante for afgørelsen i sagen.
Derfor mener jeg det  

 var  

 klart uden betydning for sagens afgørelse og således overflødigt at  

 statsamtet  

 indhentede yderligere oplysninger om Deres økonomiske forhold før der blev  

 truffet afgørelse.
 Jeg henviser herved til  

 undersøgelsesprincippet, herunder særligt til at sagsoplysningen ikke må  

 udstrækkes så vidt som til at indhente oplysninger der kendeligt ikke har  

 betydning for sagens afgørelse.
 Jeg mener derfor at det er  

 beklageligt at Statsamtet København under sagens behandling anmodede Dem om  

 at  

 indsende oplysninger om Deres indtægtsforhold for de foregående tre måneder,  

 og  

 at Civilstyrelsen ikke påtalte dette.
Jeg har gjort myndighederne  

 bekendt med min opfattelse og foretager mig herefter ikke mere i sagen. NOTER: (*) FOB 1986, s. 68.
