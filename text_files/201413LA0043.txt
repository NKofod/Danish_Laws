Vedtaget af Folketinget ved 3. behandling den 18. december 2014 Forslag til Lov om ændring af momsloven1) (Ophævelse af fradragsbegrænsningen for moms på hotelophold) § 1 I momsloven, jf. lovbekendtgørelse nr. 106 af 23. januar 2013, som ændret ved § 4 i lov nr. 789 af 28. juni 2013, § 7 i lov nr. 903 af 4. juli 2013, § 2 i lov nr. 1637 af 26. december 2013, § 1 i lov nr. 554 af 2. juni 2014 og i § 1 i lov nr. 1376 af 16. december 2014, foretages følgende ændringer:
 1. § 42, stk. 1, nr. 6, ophæves.
 Nr. 7 bliver herefter nr. 6.
 2. § 42, stk. 2, 2. pkt., ophæves.
 3. I § 42, stk. 2, 3. pkt., der bliver 2. pkt., ændres »I begge tilfælde er det en forudsætning« til: »Det er en forudsætning«.
 4. I § 42, stk. 3, udgår »og 75 pct. af afgift af indkøb m.v., som vedrører virksomhedens kursusdeltageres hotelovernatning,«.
 5. I § 42, stk. 4, 1. pkt., og stk. 6 og 7, ændres »stk. 1, nr. 7« til: »stk. 1, nr. 6«.
§ 2 Loven træder i kraft den 1. januar 2015.
Folketinget, den 18. december 2014 Mogens Lykketoft / Bent Bøgsted (DF) 1) Loven har som udkast været notificeret i overensstemmelse med Europa-Parlamentets og Rådets direktiv 98/34/EF (informationsproceduredirektivet) som ændret ved direktiv 98/48/EF.
