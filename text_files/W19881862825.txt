 Den selvangivne fordeling af købesummen for en hotelejerlejlighed blev  

 ændret, således at værdien af inventar blev nedsat, idet der ikke forelå  

 inventarfortegnelse og anskaffelsessummen pr. lejlighed for inventar - på  

 købstidspunktet ca. 8 år gammelt - var mindre end den selvangivne  

 inventarværdi.
 A klagede for indkomstårene 1984, 1985 og 1986 over, at amtsligningsrådet  

 havde ændret hans fradrag for småaktiver samt afskrivning på bygninger og  

 installationer.
Det var oplyst, at klageren i 1984 havde købt ejerlejlighed nr. 31 i Hotel  

 B.
Ved opdelingen af købesummen på 285.000 kr. havde han bl.a. ansat værdien  

 af inventar til 30.000 kr.
Amtsligningsrådet havde ansat inventarværdien til 7.000 kr. og forhøjet de  

 øvrige værdier med i alt 23.000 kr.
Rådet havde henvist til, at der ikke  

 forelå en inventarfortegnelse.
Sælgeren af ejerlejligheden, K/S Hotel B,  

 havde i 1976/77 anskaffet inventar for 1.365.000 kr.
For de efterfølgende år,  

 1984 inkl., var der i alt anskaffet inventar for 164.000 kr.  

 Inventaranskaffelsen havde herefter andraget 21.800 kr. pr. lejlighed.
 Statsskattedirektoratet udtalte i forbindelse med en undersøgelse af  

 anskaffelsessummens fordeling på bygninger, installationer og småaktiver, at  

 da der i de senere år forud for anskaffelsen af inventar ikke var foretaget  

 køb af betydning, og da det overdragne inventar var ca. 8 år gammelt på  

 overdragelsestidspunktet, kunne det købte inventar herefter passende  

 skønsmæssigt ansættes til 7.000 kr. pr. lejlighed.
 Klagerens revisor henviste til en erklæring fra en advokat, således:
 »Med hensyn til den foretagne vurdering af de enkelte  

 inventargenstande kan jeg oplyse, at jeg har foretaget denne vurdering ved at  

 gennemgå lejlighederne under et besøg på Hotel B.
 Efter denne gennemgang og registrering af inventaret har jeg foretaget  

 vurderingen på basis af indhentede oplysninger vedrørende nypriser og  

 foretaget et forsigtigt skøn på basis af disse nypriser i forhold til alder,  

 stand m.v.«.
På baggrund af de således foreliggende oplysninger fandt Landsskatteretten  

 ikke at have grundlag for at ændre den af amtsligningsrådet foretagne  

 opdeling af ejerlejlighedens købesum.
De påklagede ansættelser blev herefter  

 stadfæstet.
 LV 1987, G 6.1.9.3.
