Den 19. april 2000 henvendte patienten sig til lægen for at få  

 udfærdiget en lægeerklæring med henblik på  

 sygemelding fra aktivering.
Lægen fandt ikke grundlag for at sygemelde  

 patienten.
Der blev klaget over, at lægen ikke undersøgte patienten i  

 forbindelse med konsultation den 19. april 2000 og over, at han ikke ville  

 sygemelde hende.
Derudover blev der klaget over, at lægen tilsidesatte  

 sin tavshedspligt ved at videregive oplysninger om hende til hendes far og  

 kommunen.
Klage over brud på tavshedspligten og  

 manglende sygemelding Patientklagenævnet fandt ikke anledning til kritik af lægens  

 behandling af patienten.
Nævnet lagde vægt på, at patienten  

 henvendte sig i lægehuset med ønske om sygemelding, og at en  

 læge undersøgte hende.
Nævnet har endvidere lagt  

 vægt på, at det fremgår af journalen, at patienten  

 henvendte sig igen den 19. april 2000 for at få  

 lægeerklæring, således at hun ikke skulle i aktivering, og  

 at der ikke var oplysning om ændringer i tilstanden.
Patientklagenævnet fandt, at lægen ikke havde brudt sin  

 tavshedspligt ved i november 1999 at videregive oplysning om patientens  

 graviditet til kommunen.
Nævnet lagde vægt på, at patienten  

 var gravid og under 18 år og havde haft en lang og tung sygehistorie,  

 og at lægen med rette kunne formode, at patienten og hendes  

 ufødte barn kunne få behov for støtte.
Nævnet fandt derimod, at lægen havde brudt sin tavshedspligt  

 ved at have videregivet oplysninger om patientens graviditet til hendes  

 fader.
Nævnet lagde vægt på, at patienten på dette  

 tidspunkt var fyldt 15 år, og at forældremyndighedens indehaver i  

 henhold til  8 i lov om patienters retsstilling ikke uden videre skal  

 inddrages i information om helbredstilstanden .
