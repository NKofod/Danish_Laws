Klage  

 over utilstrækkelig undersøgelse og behandling af kvinde med hjerneblødning Nævnet fandt grundlag for at kritisere overlægen, idet  

 hun udskrev patienten uden at have foretaget tilstrækkelige undersøgelser for  

 at udelukke, at der forelå en rumopfyldende proces.
Nævnet lagde vægt på, at patienten var indlagt på grund  

 af mistanke om hjerneblødning.
Det fremgik af henvisningen, at patienten  

 samme  

 dag havde ændret adfærd, herunder blandt andet havde lidt af glemsomhed og  

 svigtende evne til at orientere sig.
Ved indlæggelsen var hun  

 bevidsthedssvækket,  

 men svarede på tiltale.
Der var ingen lammelser, ligesom der var normalt  

 blodtryk, puls og temperatur.
En neurologisk undersøgelse viste normale  

 forhold.
Lægerne fandt, at der dagen efter skulle tages en hjernescanning,  

 hvis  

 prøverne ikke afslørede årsagen til den pludselige forvirringstilstand.
Der  

 blev foretaget en vurdering af bevisthedsniveauet i henhold til Glasgow  

 score.
Nævnet lagde endvidere vægt på, at patienten dagen  

 efter blev undersøgt af overlægen, som konstaterede, at patienten ikke var  

 helt  

 orienteret i tid.
Overlægen fandt intakt bevægelighed i arme og ben og normal  

 følsomhed.
Hun vurderede, at forvirringstilstanden formentlig kunne  

 tilskrives  

 en begyndende præsenil demensudvikling og at der derfor ikke var akut behov  

 for  

 en CT-scanning af hjernen, Nævnet har endelig lagt vægt på, at såvel den  

 praktiserende læges beskrivelse på henvisningen som familiens oplysninger  

 burde  

 have medført nærmere udredning.
 Det var derfor nævnets opfattelse, at overlægen selv om  

 hun ikke fandt grundlag for en akut scanning af hjernen, i det mindste inden  

 udskrivelsen burde have sikret sig, at en scanning kunne finde sted inden for  

 en rimelig tid.
 Der blev afgivet dissens i sagen.
