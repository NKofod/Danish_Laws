(Rural Development Fund) I tilslutning til Udenrigsministeriets bekendtgørelse nr. 112 af 29.
 september 1975 og efterfølgende bekendtgørelser senest nr. 67 af 12.
august 1993, Lovtidende C, meddeles det, at der ved noteveksling i Nairobi den 23. december 1993 og den 14. januar 1994 er undertegnet en overenskomst mellem Danmark og Kenya, ifølge hvilken den danske regering i en periode frem til den 31. december 1994 yder et maksimalt beløb på 13 millioner kroner til støtte til afslutningsfasen af programmet til udvikling af de landlige områder i Kenya.
 Beløbet er indeholdt i den eksisterende bevilling for det samlede program.
Programmet har siden 1975 haft til formål at forbedre levestandarden for  

 de fattige i de landlige områder gennem lokalt identificerede projekter, der  

 iværksættes og vedligeholdes af modtagerne af projektet.
Programmet er  

 samfinansieret med Sverige, og der er indgået aftale om, at Danmark varetager  

 administrationen og kontakten til den kenyanske regering.
 Bevillingen dækker den afsluttende fase, hvor projekter, der er  

 identificeret under programmet, skal fuldendes inden den 31. december 1994.
