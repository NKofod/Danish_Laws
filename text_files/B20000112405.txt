Bekendtgørelse om uddannelsen til  

 frisør I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 frisør.
Uddannelsens mål § 2. Den uddannede frisør skal  

 selvstændigt og rutinemæssigt kunne udføre alle former for  

 klipning, frisering, permanent og hårfarvning og skal kunne fremstille  

 skitser, der viser almindeligt forekommende klippe- og friseringsteknikker  

 på både damer og herrer.
 Stk. 2. Ved afslutningen af uddannelsen skal eleven have  

 opnået niveau B i Developing Guidelines for the European Hairdressing  

 Social Dialogue Programme, som svarer til den europæiske standard for  

 grundlæggende færdigheder inden for frisørfaget.
 Stk. 3. Den uddannede frisør skal gives  

 forudsætninger for ved efter- og videreuddannelse at udbygge sine  

 kvalifikationer.
 Stk. 4. Der gives eleven forudsætninger for personlig  

 udvikling i henhold til målene for de personlige kvalifikationer,  

 således at eleven både selvstændigt og i samarbejde med  

 andre kan løse forskellige problemstillinger.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Service, jf. § 14, stk. 2,  

 i lov om erhvervsuddannelser.
 Stk. 2. Det faglige udvalg for uddannelsen er  

 Frisørfagets Fællesudvalg.
 § 4. Uddannelsen varer 4 år, jf. dog  

 §§ 7-10.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelsen om  

 grundforløb, og et hovedforløb, der omfatter praktikuddannelse  

 og 40 ugers obligatorisk skoleundervisning.
Eleven kan indlede uddannelsen  

 på skole med et grundforløb eller i en praktikvirksomhed.
 Stk. 3. Den obligatoriske skoleundervisning i  

 hovedforløbet er opbygget af 8 skoleperioder på hver 5 uger, der  

 omfatter grundfag, områdefag, bundne specialefag og valgfag samt  

 valgfri specialefag, der eventuelt kan etableres som særlige  

 skoleperioder.
 Stk. 4. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Varigheden og strukturen efter stk. 1-3 fraviges  

 ved voksenuddannelsesforløb, jf. §§ 7-9.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i det områdefag i  

 grundforløbet, der er særligt for hovedforløbet, jf.  

 § 11.
Adgangsbegrænsning § 6. Der er fastsat adgangsbegrænsning for  

 elever uden uddannelsesaftale i henhold til erhvervsuddannelseslovens  

 § 9, stk. 1. Reglerne i bekendtgørelsen om elevers og  

 praktikvirksomheders retsstilling finder anvendelse.
Voksenuddannelsesforløb § 7. Personer, der er fyldt 25 år, og som  

 har gennemført uddannelsen til kosmetiker, kan fritages for  

 grundforløbet og gennemføre hovedforløbet til  

 frisør på 3 år, herunder 40 ugers skoleundervisning med  

 fritagelse for 6 måneders praktik.
Stk. 2. Skolen kan udbyde uddannelsen til frisør som et  

 særligt kursus for uddannede kosmetikere over 25 år.
Uddannelsen  

 varer da 2 år og 9 måneder, hvori indgår 28 ugers  

 skoleundervisning, som efter skolens nærmere bestemmelse fordeles  

 på specielt tilrettelagte skoleperioder med mellemliggende praktik.
 Stk. 3. Skoleundervisningen i de i stk. 1 og 2  

 nævnte forløb omfatter alle område- og specialefag,  

 grundfagene engelsk (F) og materialeforståelse (1 uge). Desuden  

 omfatter skoleundervisningen i det i stk. 1 nævnte forløb 6,7  

 ugers valgfag og i det i stk. 2 nævnte forløb 3 ugers valgfag.  

 Eleverne skal nå de fastsatte mål, jf. § 2.
 Stk. 4. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alders- og beskæftigelseskravet efter stk. 1 og 2.
 § 8. Personer med uddannelsesbevis/svendebrev fra  

 et andet land end Danmark kan deltage i svendeprøven, jf. § 23,  

 efter følgende regler:
 1)	Såfremt bekendtgørelsens mål for grundfag,  

 områdefag, specialefag og valgfag, jf. § 2, er opnået,  

 tilbydes personen at deltage i specialefaget EU-Frisøruddannelsen.  

 Når specialefaget er gennemført i henhold til  

 bekendtgørelsens målbeskrivelse, kan personen gå til  

 svendeprøve.
2)	Såfremt bekendtgørelsens mål for grundfag,  

 områdefag, specialefag og valgfag ikke er opnået, tilbydes  

 personen at deltage i et kompetenceafklarende forløb, jf. § 9,  

 stk. 1, hvor personens viden og kunnen afprøves i henhold til  

 målene i bekendtgørelsen.
Hvis målene derefter er opfyldt,  

 udstedes et skolebevis til personen.
Hvis målene ikke er opfyldt,  

 tilbydes eleven skoleundervisning og eventuelt supplerende praktik i henhold  

 til bekendtgørelsen.
Hvis der mangler mere end 2 år af  

 uddannelsen, er optagelsen omfattet af § 6 om  

 adgangsbegrænsning.
 Stk. 2. Hvis målene ikke er opfyldt, jf. stk. 1, nr. 2,  

 3. pkt., meddeler skolen efter gennemførelsen af det  

 kompetenceafklarende forløb til Fællesudvalget, hvorledes  

 personens faglige niveau er, efter følgende kriterier:
 1)	Skolen skal vurdere, i hvilket omfang personen har lært og kan  

 udføre samt bestå grundfagene, områdefagene og  

 specialefagene i henhold til fagets bekendtgørelse.
2)	Hvis det faglige niveau ikke svarer til mindst det danske niveau,  

 skal skolen vurdere og herefter meddele Fællesudvalget, hvilke fag  

 personen mangler oplæring i, samt foreslå en restlæretid  

 bestående af skoleophold og praktikophold.
Fællesudvalget vil  

 herefter tage stilling til en eventuel restlæretid, inden  

 svendeprøven kan aflægges.
§ 9. Elever, der har de nødvendige  

 forudsætninger, kan gennemføre et supplerende kursus, jf.  

 hovedbekendtgørelsens § 20, stk. 1, på indtil 20 uger,  

 der træder i stedet for grundforløbet.
Skolen kan herunder  

 foretage afklaring af elevens praktiske og teoretiske kvalifikationer med  

 henblik på afgørelse om merit i uddannelsesforløbet i et  

 forløb på indtil 2 uger, jf. hovedbekendtgørelsens  

 § 20, stk. 2. For elever med uddannelsesaftale er kurset omfattet  

 af uddannelsesaftalen.
 Stk. 2. Suppleringskurset og herunder afklaringen kan  

 gennemføres uden uddannelsesaftale.
Fritagelse for dele af uddannelsen § 10. Elever kan fritages for dele af uddannelsen,  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen), og efter  

 anvisningerne i vejledningen til bekendtgørelsen.
Kapitel 3 Skoleundervisningen § 11. Grundforløbet omfatter  

 følgende områdefag, der er særligt for  

 hovedforløbet:
1) Frisør Niveau: begynder Målet er, at:
a)	eleven skal kende til permanentteori, herunder materialernes  

 indhold, samt kunne bruge en diagnoseseddel, b)	eleven skal kunne bruge produktgruppeblade samt kende til  

 hårets struktur og konsistens, c)	eleven skal kunne yde de fagrelevante serviceydelser, herunder  

 kundemodtagelse, telefonbetjening samt benyttelse af bestillingsbog  

 både manuelt og ved hjælp af edb-baserede systemer, og d)	eleven skal kunne arbejde på dame- og  

 herreøvelseshoveder og eventuelt på modeller.
Eleven skal kende  

 til anvendelse af pivot points eller tilsvarende systemers teoretiske  

 klippeterminologier.
 Stk. 2. Det områdefag, der er nævnt i stk. 1,  

 varer 5 uger.
 § 12. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Dansk (niveau F).
 2)	Engelsk (niveau F).
 3) Materialeforståelse (1,0 uge).
 4)	Psykologi (1,0 uge).
 5)	Salg og service (niveau F).
 6) Stil, form og farve (1,0 uge).
 7)	Økonomi (2,0 uger).
 § 13. Undervisningen i hovedforløbet omfatter  

 følgende områdefag:
1) Dame klippeteknik Niveau: begynder.
 Målet er, at:
a)	eleven kan anvende pivot points eller tilsvarende  

 klippeterminologier, og b)	eleven på dameøvelseshoveder og modeller kan anvende  

 pivot points eller tilsvarende klippetekniske og brushingtekniske  

 principper.
2) Dame frisuredesign Niveau: avanceret Målet er, at:
a)	eleven ved øvelse på dameøvelseshoved kan  

 anvende pivot points eller tilsvarende klippe- og friseringsmæssige  

 principper, b)	eleven på øvelseshoved og modeller kan udføre  

 klipning, frisering og brushing, og c)	eleven selvstændigt på modeller kan udføre  

 klipning, brushing, indlægning og udfrisering af dagfrisure og af  

 aften- og selskabsfrisure.
3) Herre klippeteknik Niveau: begynder Målet er, at:
a)	eleven kan anvende pivot points eller tilsvarende  

 klippeterminologier, og b)	eleven på herreøvelseshoveder og modeller kan anvende  

 pivot points eller tilsvarende klippetekniske og brushingtekniske  

 principper.
4) Herre frisuredesign Niveau: avanceret Målet er, at:
a)	eleven ved øvelse på herremodeller kan udføre  

 klipning og formtørring, og b)	eleven selvstændig på modeller kan udføre  

 klipning, formtørring og arbejdstegning.
5) Jernondulation Niveau: rutine Målet er, at:
a)	eleven kan anvende jern i forhold til en given opgave, og b)	eleven ved øvelse på dameøvelseshoved kan  

 anvende jern i forhold til en given frisure.
6) Kemisk behandling / farvning Niveau: rutine Målet er, at:
a)	eleven kan udføre forskellige kemiske behandlinger inden for  

 farvning, og b)	eleven kan udføre forskellige former for farvebehandling  

 inden for oxydationsfarvning samt afrensning.
7) Kemisk behandling / permanent Niveau: avanceret Målet er, at:
a)	eleven kan udføre forskellige former for  

 permanent/strukturbehandlinger, og b)	eleven selvstændigt kan udføre forskellige former for  

 permanent/strukturbehandlinger.
8) Teori Niveau: rutine Målet er, at eleven skal kende de faglige teorier inden for  

 branchen.
 Stk. 2. Undervisningen i områdefag i  

 hovedforløbet varer i alt 13,3 uger.
 § 14. Til uddannelsen er knyttet følgende  

 bundne specialefag:
1) Langthårsfrisering Niveau: rutine Målet er, at:
a)	eleven på øvelseshoved og modeller kan opsætte de  

 enkelte fragmenter i forhold til langthårsfrisering, og b)	eleven selvstændigt på dameøvelseshoved/modeller  

 kan udføre forskellige langthårsfriseringer.
2) Coloration Niveau: avanceret Målet er, at eleven selvstændigt kan udføre alle  

 colorationsbehandlinger.
3) Strukturbehandlinger Niveau: avanceret Målet er, at eleven selvstændigt kan udføre alle  

 strukturbehandlinger.
 Stk. 2. De i stk. 1 nævnte fag har en samlet  

 varighed på 3 uger.
§ 15. Undervisningen i hovedforløbet  

 omfatter desuden valgfri specialefag, der har følgende overordnede  

 mål og rammer: Der skal gives eleven mulighed for at tilegne sig  

 branchens seneste teknologier og nyeste trends.
De valgfri specialefag varer  

 7 uger.
 Stk. 2. Eleven og virksomheden vælger specialefag efter  

 anvisningerne i vejledningen til bekendtgørelsen, jf.  

 hovedbekendtgørelsen.
 Stk. 3. Skolen fastsætter en frist for valg og omvalg af  

 specialefag, jf. hovedbekendtgørelsen.
 Stk. 4. De valgfrie specialefag vælges ud fra den  

 betingelse, at de først må tages efter 4. skoleperiode i  

 hovedforløbet.
§ 16. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 6,7 uger.
Praktikuddannelsen § 17. Praktikuddannelsen omfatter følgende  

 arbejdsområder og funktioner: Eleverne skal anvende korrekte  

 arbejdsstillinger og have praktisk oplæring i de almindeligst  

 forekommende arbejdsfunktioner, metoder og anvendelse af materialer og  

 værktøjer.
 § 18. Målene med praktikuddannelsen  

 er:
 1)	Eleven skal på avanceret niveau kunne vurdere et problem,  

 kunne planlægge, løse og gennemføre en opgave eller  

 løse et problem også i ikke-rutine situationer - alene og/eller  

 i samarbejde med andre under hensyntagen til opgavens art.
2) 3)	Eleven skal på begynderniveau kunne løse en opgave og  

 udføre en aktivitet i en kendt situation eller ud fra en kendt  

 problemstilling eller skal kunne udføre en mere kompliceret aktivitet  

 under vejledning.
 Stk. 2. Målet med praktikuddannelsen inden for  

 frisøruddannelsen er desuden, at eleven opnår kendskab til  

 branchens arbejdsmiljø, at eleven lærer at udføre alle  

 funktioner i en frisørforretning, herunder vejledning af forbrugerne,  

 at eleven opnår en rutine og hurtighed, der svarer til branchens krav,  

 og at eleven selvstændigt kan tilrettelægge og vurdere et  

 arbejdes omfang.
 Uddannelsesbog mv.
 § 19. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 20. Bekendtgørelsen om karakterskala  

 anvendes. 13-skalaen anvendes, jf. dog stk. 2.
 Stk. 2. Ved valgfri specialefag, der er fælles for  

 arbejdsmarkedsuddannelser og erhvervsuddannelser, kan anvendes andre  

 betegnelser, hvis det fremgår af de nærmere retningslinier for  

 faget.
Skolens bedømmelse § 21. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
Stk. 3. Ved afslutningen af et områdefag eller  

 specialefag gives en afsluttende karakter.
Hvis faget afsluttes med eksamen,  

 er den afsluttende karakter eksamenskarakteren; ellers er det en  

 standpunktskarakter.
 Stk. 4. Inden afslutningen af 4. skoleperiode i  

 hovedforløbet udfører eleven en praktisk opgave inden for  

 skoleperiodens område- og specialefag.
Stk. 5. Områdefaget Teori, jf. § 13, stk. 1,  

 nr. 8, afsluttes med eksamen.
Eksamen afholdes ved undervisningens  

 afslutning.
 Stk. 6. Eksamensopgaverne inden for skoleperiodens  

 område- og specialefag tilvejebringes af skolen i samråd med det  

 lokale uddannelsesudvalg.
Stk. 7. Eksamen i teori, jf. § 13, stk. 1, nr. 8,  

 gennemføres således: Der afholdes skriftlig eksamen med opgaver,  

 jævnt fordelt mellem fagområderne i faget.
Til den skriftlige  

 eksamen afsættes 120 minutter.
Ingen hjælpemidler er tilladt.
Sygeeksamen og ny eksamen (eller prøve) § 22. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne mv.
Svendeprøve § 23. Ved uddannelsens afslutning afholder det  

 faglige udvalg en svendeprøve.
Eleven kan kun deltage i  

 svendeprøven, hvis skolen har udstedt skolebevis til eleven.
Stk. 2. Svendeprøven består af opgaver inden for  

 område- og specialefag.
Den samlede svendeprøve kan bestå  

 af både en mundtlig og en praktisk prøve.
Eleven skal  

 udføre praktiske øvelser, hvis sammensætning samt  

 antallet af discipliner udarbejdes af det faglige udvalg.  

 Prøvedisciplinerne kan indeholde krav om, at eleven mundtligt over for  

 skuemestrene skal redegøre for opgaveløsningen.  

 Prøvedisciplinerne tilsendes eleverne efter 8. skoleperiode i  

 hovedforløbet og senest 4 uger før svendeprøvens  

 afvikling.
Prøven har en varighed på 16 timer og skal afvikles  

 på 2 dage.
Ved svendeprøvens begyndelse skal skuemestrene  

 konstatere, om alle modeller er af en sådan kvalitet, at prøven  

 kan gennemføres forsvarligt.
Det faglige udvalg bestemmer, om  

 disciplinerne til svendeprøven skal udføres på elevens  

 egne modeller eller på lodtrækningsmodeller, som kan være  

 øvelseshoveder.
Svendeprøven afholdes efter retningslinier  

 fastsat af det faglige udvalg.
 Stk. 3. Det faglige udvalg udpeger skuemestre, med lige mange  

 fra arbejdsgiver- og arbejdstagerside.
 Stk. 4. Anmeldelse om svendeprøve til det faglige  

 udvalg sker på skolens foranledning ved begyndelsen af 7. skoleperiode  

 i hovedforløbet og skal indeholde følgende oplysninger:
 1)	Elevens navn og privatadresse.
 2)	Elevens cpr-nr. eller fødselsdato.
 3)	Dato for uddannelsens afslutning.
 4)	Praktikvirksomhedens navn og adresse.
 Stk. 5. Opgaverne planlægges og tilrettelægges af  

 det faglige udvalg.
Stk. 6. Hver skuemester afgiver en samlet karakter.  

13-skalaen anvendes.
Eleven har bestået, hvis gennemsnitskarakteren  

 er 6,0 eller derover.
 Stk. 7. Gennemsnittet beregnes med 1 decimal.
 Stk. 8. Elevens svendeprøvekarakter anføres  

 efter følgende skala:
 1)	6,0-8,4 Antaget/bestået.
 2)	8,5-9,4 Antaget med ros.
 3)	9,5-9,9 Antaget med bronzemedalje.
 4)	10,0-11,9 Antaget  med sølvmedalje.
 5)	12,0-13,0 Antaget med guldmedalje.
 Stk. 9. Det faglige udvalg meddeler skolen og eleven  

 resultatet af svendeprøven uden angivelse af talværdi.
§ 24. Elever, der ikke består  

 svendeprøven, har ret til en ny svendeprøve.
Hvis eleven er  

 forhindret i at deltage i eller fuldføre svendeprøven på  

 grund af sygdom, har eleven ret til en svendeprøve på et senere  

 tidspunkt.
Det faglige udvalg fastsætter tidspunktet for prøven.  

 Eleven kan normalt kun deltage i en svendeprøve 2 gange.
Det faglige  

 udvalg kan dog i særlige tilfælde dispensere herfra.
 Stk. 2. Elever kan indgive klage til det faglige udvalg over  

 forhold vedrørende svendeprøven, hvis klagen er begrundet i de  

 forhold, som er nævnt i eksamensbekendtgørelsens § 44,  

 stk. 3. Det faglige udvalg træffer afgørelse, om der skal  

 ske ombedømmelse eller gives tilbud om omprøve, eller om klagen  

 ikke kan tages til følge.
Skolebevis og afsluttende praktikerklæring § 25. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført.
 Stk. 2. Eleven skal have opnået en gennemsnitskarakter  

 af alle eksamens- og standpunktskarakterer, hvor der ikke er en  

 eksamenskarakter, på mindst 6 i område- og specialefagene  

 tilsammen, jf. § 21, og en gennemsnitskarakter af alle eksamens- og  

 standpunktskarakterer, hvor der ikke er en eksamenskarakter, på mindst  

 6 i grundfag og valgfag tilsammen.
 § 26. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 27. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 25, og afsluttende praktikerklæring  

 for praktikuddannelsen er udstedt, jf. § 26, og svendeprøven er  

 bestået, jf. § 23.
Kapitel 5 Ikrafttrædelses- og overgangsbestemmelser § 28. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 830  

 af 20. september 1994 om uddannelsen til frisør.
 Stk. 3. Den i stk. 2 nævnte bekendtgørelse  

 finder dog anvendelse for elever med uddannelsesaftale, der er begyndt  

 på 3. skoleperiode på ikrafttrædelsestidspunktet.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
