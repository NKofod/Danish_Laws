Bekendtgørelse om opgørelse og  

 indberetning af store engagementer for pengeinstitutter m.v.1) I medfør af §§ 23, stk. 2 og 9, 23 a, stk. 2 og 9,  

 nr.1, og 54, stk. 6 og 7, i lov om banker og sparekasser m.v., jf.  

 lovbekendtgørelse nr. 658 af 12. august 1999, fastsættes:
Kapitel 1 Anvendelsesområde og definitioner § 1. Denne bekendtgørelse finder anvendelse  

 på:
1)	pengeinstitutter, 2)	institutter omfattet af bank- og sparekasselovens kapitel 3 b, 3)	filialer af kreditinstitutter med hjemsted i et land uden for Den  

 Europæiske Union eller lande, som Fællesskabet har indgået  

 aftale med, samt 4)	koncerner, hvor en af de under nr. 1 eller 2 nævnte  

 virksomheder eller et finansielt holdingselskab, jf. bank- og  

 sparekasselovens § 37 a, stk. 4, er moderselskab, og hvor der, i  

 henhold til bank- og sparekasselovens § 37 a, stk. 9, skal  

 foretages en konsolideret opgørelse.
 Stk. 2. De i stk. 1 nævnte selskaber benævnes  

 i det følgende institutter.
 § 2. I denne bekendtgørelse forstås  

 ved:
 1)	Moderselskaber: Selskaber som defineret i § 37 a, stk. 1,  

 i bank- og sparekasseloven.
 2)	Finansielle holdingselskaber: Selskaber som defineret i § 37 a,  

 stk. 4, i bank- og sparekasseloven.
 3)	Handelsbeholdning: Beholdningen som defineret i § 4 i  

 bekendtgørelse om kapitaldækning for pengeinstitutter m.v.
 4)	Markedsværdi: Værdien af et afledt finansielt instrument  

 opgjort efter reglerne i kapitel 6, §§ 74 til 78, i  

 bekendtgørelse om regnskabsaflæggelse m.v. for pengeinstitutter  

 m.fl.
 5)	Zone A: Den landegruppe, der er defineret i § 5, stk. 1, i  

 bekendtgørelse om kapitaldækning for pengeinstitutter m.v.
 6)	Zone B: Alle lande uden for zone A.
 7)	Nulvægtning: En vægtning af fordringer på  

 debitorer, som de kompetente myndigheder i de enkelte medlemsstater i EU har  

 vurderet kan tillægges vægten 0.
 8)	Andre obligationer: Obligationer som defineret i artikel 22,  

 stk. 4, i Rådets direktiv af 20. december 1985 om  

 investeringsinstitutter (85/611/EØF som ændret ved direktiv  

 88/220/EØF).
 9)	Multilaterale udviklingsbanker: Banker som defineret § 6 i  

 bekendtgørelse om kapitaldækning for pengeinstitutter m.v.
 10)	Noterede værdipapirer: Værdipapirer noteret på et  

 marked, der er offentligt anerkendt, regelmæssigt arbejdende og  

 åbent for offentligheden.
Kapitel 2 Opgørelse § 3. Engagementet opgøres før  

 fradrag af eventuelle hensættelser, jf. i øvrigt bilag 2, afsnit  

 3.
Stk. 2. Rente- og valutakursrelaterede poster m.v.  

 indgår med markedsværdien plus et tillæg for det  

 potentielle fremtidige engagement.
Tillægget opgøres i henhold  

 til bilag 1.
 Stk. 3. Efter opgørelsen af engagementet i henhold til  

 stk. 1 og 2 kan der foretages fradrag i henhold til § 4.
 § 4. Ved opgørelsen af et engagement i  

 forhold til grænserne i bank- og sparekasselovens § 23,  

 stk. 1 og 3, og § 23 a, stk. 1 og 3, kan der foretages fradrag  

 for:
1)	engagementer med eller garanteret af centralregeringer eller  

 centralbanker i zone A eller Den Europæiske Union, 2)	engagementer med centralregeringer eller centralbanker i zone B i  

 disses nationale valuta, såfremt instituttet har finansieret sig i  

 samme valuta, 3)	engagementer med eller garanteret af danske amtskommuner, danske  

 kommuner, Grønlands Hjemmestyre, Færøernes Landsstyre  

 eller regionale og lokale myndigheder i andre lande, der er medlemmer af Den  

 Europæiske Union eller lande, som Fællesskabet har indgået  

 aftale med, og hvor de kompetente myndigheder har givet  

 nulvægtning, 4)	engagementer sikret ved pant i indlån i det långivende  

 institut eller i et kreditinstitut, der er långiverens moder- eller  

 datterselskab, 5)	engagementer sikret ved pant i indlånsbeviser udstedt af det  

 långivende institut eller et kreditinstitut, der er moderselskab eller  

 datterselskab til det långivende institut, og deponeret hos et af disse  

 institutter, uanset hvilket, 6)	engagementer sikret ved pant i noterede værdipapirer udstedt  

 af en centralregering eller en centralbank i zone A eller EU-institutioner  

 inden for 90 pct. af værdipapirets officielt noterede  

 kursværdi, 7)	engagementer sikret ved pant i noterede værdipapirer udstedt  

 af de under 3) nævnte myndigheder inden for 90 pct. af  

 værdipapirets officielt noterede kursværdi, 8)	krav over for et realkreditinstitut bestående af instituttets  

 egenbeholdning af realkreditobligationer inden for 90 pct. af den officielt  

 noterede kursværdi.
Tilsvarende gælder andre obligationer, jf.  

 § 2, stk. 1, nr. 8, 9)	80 pct. af engagementer med kreditinstitutter,  

 fondsmæglerselskaber, fondsbørser, autoriserede markedspladser  

 og clearingcentraler i zone A, dog ikke efterstillede tilgodehavender og  

 kapitalandele, 10)	engagementer sikret ved pant i noterede værdipapirer udstedt  

 af kreditinstitutter i zone A, herunder realkreditobligationer, inden for 2/3  

 af værdipapirets officielt noterede kursværdi, dog ikke  

 værdipapirer, der er efterstillet andre tilgodehavender, og  

 kapitalandele, 11)	engagementer sikret ved pant i obligationer udstedt af Den  

 Europæiske Investeringsbank eller multilaterale udviklingsbanker inden  

 for 2/3 af værdipapirets officielt noterede kursværdi, 12)	engagementer sikret ved pant i låntagers beboelsesejendom  

 inden for halvdelen af den seneste offentlige ejendomsvurdering, 13)	50 pct. af engagementer, der består af garantier, stillet  

 over for Danmarks Nationalbank eller en clearingcentral i forbindelse med  

 betalingsafvikling ved afviklingen af værdipapirtransaktioner, 14)	50 pct. af emissionsgarantier med en oprindelig løbetid  

 på under 1 år, idet der herved forstås alle forpligtelser,  

 som instituttet har til at købe værdipapirer, uanset om  

 papirerne vil blive omfattet af handelsbeholdningen, samt 15)	50 pct. af garantier stillet for Værdipapircentralens  

 kapitalgrundlag.
Kapitel 3 Indberetning § 5. Engagementer, der før fradrag  

 overstiger grænsen i bank- og sparekasselovens § 23, stk. 2,  

 eller grænsen i bank- og sparekasselovens § 23 a, stk. 2,  

 skal hvert kvartal indberettes til Finanstilsynet.
 Stk. 2. Moderselskaber foretager indberetning af de  

 engagementer, der på koncernniveau overstiger de i stk. 1  

 nævnte grænser.
 Stk. 3. Indberetningerne skal ske på skema FL for  

 instituttet og skema KL for koncernen i den i bilag 3 angivne form.
Stk. 4. Kun institutter, der medregner kortfristet supplerende  

 kapital, skal i indberetningen foretage en beregning af engagementernes andel  

 efter såvel bank- og sparekasselovens § 23 som bank- og  

 sparekasselovens § 23 a.
De øvrige institutter foretager kun en  

 beregning af engagementernes andel efter bank- og sparekasselovens § 23  

 a.
 § 6. Indberetning skal ske på  

 maskinlæsbart medium.
 Stk. 2. Institutter, der ved udgangen af det seneste  

 regnskabsår havde en arbejdende kapital på under 250 mio. kr., er  

 dog først omfattet af kravet i stk. 1 fra 1. oktober 2000.
 § 7. Indberetningerne skal være godkendt af  

 instituttets direktion.
 Stk. 2. Indberetninger på papir, jf. § 6,  

 stk. 2, skal være underskrevet af instituttets direktion.
 Stk. 3. Opgørelserne foretages pr. ultimo kvartalet og  

 skal være Finanstilsynet i hænde senest 20 arbejdsdage efter  

 udløbet af kvartalet.
Kapitel 4 Straffebestemmelser og ikrafttræden § 8. Overtrædelse af §§ 3 og 5-7  

 straffes med bøde.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens kapitel 5.
 § 9. Bekendtgørelsen træder i kraft  

 den 1. juli 2000.
 Stk. 2. Bekendtgørelse nr. 1038 af 15. december 1995 om  

 fradrag for særlig sikre krav og bekendtgørelse nr. 1039 af 15.  

 december 1995 om indberetning af store engagementer ophæves.
Finanstilsynet, den 6. januar 2000 Henrik Bjerre-Nielsen /Jørgen S.
Jørgensen Bilag 1 Tillæg for potentielt fremtidigt engagement på  

 rente- og valutakursrelaterede poster m.v. (poster med modpartsrisiko) Ved engagementsopgørelsen indgår den enkelte  

 kontrakt med den positive markedsværdi af kontrakten plus det i  

 tabellen angivne tillæg, der er angivet som en procentdel af  

 kontraktens hovedstol.
Det potentielle fremtidige engagement skal beregnes  

 selv om markedsværdien er negativ.
Kontrakterne medtages i  

 øvrigt i henhold til retningslinierne i bilag 2, afsnit 3.2.  

 Spotforretninger indgår ikke i engagementsopgørelsen.
Poster Tillæg (pct. af hovedstol) Renterelaterede poster, restløbetid til og med 1 år 0,5 Renterelaterede poster, restløbetid over 1 år til og med 5  

 år 1,0 Renterelaterede poster, restløbetid over 5 år 1,5 Aktierelaterede poster, restløbetid til og med 1 år 6,0 Aktierelaterede poster, restløbetid over 1 år til og med 5  

 år 8,0 Aktierelaterede poster, restløbetid over 5 år 10,0 Valutakursrelaterede poster, restløbetid til og med 1 år 1,0 Valutakursrelaterede poster, restløbetid over 1 år til og med  

 5 år 5,0 Valutakursrelaterede poster, restløbetid over 5 år 7,5 Råvarerelaterede poster, restløbetid til og med 1  

 år 10,0 Råvarerelaterede poster, restløbetid over 1 år til og  

 med 5 år 12,0 Råvarerelaterede poster, restløbetid over 5 år 15,0 Obligationsbaserede repo-/reverseforretninger, restløbetid til og  

 med 1 år 0,5 Obligationsbaserede repo-/reverseforretninger, restløbetid over 1  

 år 1,0 Aktiebaserede repo-/reverseforretninger, restløbetid til og med 1  

 år 6,0 Aktiebaserede repo-/reverseforretninger, restløbetid over 1  

 år 8,0 Bilag 2 Udfyldelse af indberetningsskemaer.
1. Branche Engagementerne fordeles på brancher efter samme  

 principper som anvendes ved udfyldelsen af regnskabsskema FB 28.
2. Kunde Ved en kunde forstås enhver fysisk eller juridisk  

 person, der har et engagement med instituttet.
Som eksempler på kunder  

 kan nævnes: staten, kommuner, andre pengeinstitutter,  

 realkreditinstitutter, foreninger m.v.
 Begrebet indbyrdes forbundne kunder (»samhørige«)  

 er i direktivet om store engagementer beskrevet således:
a.
To eller flere fysiske/juridiske personer, der - indtil det modsatte  

 er godtgjort - udgør en helhed, fordi en af dem udøver direkte  

 eller indirekte kontrol med den anden eller de andre,  

 eller b.	to eller flere fysiske/juridiske personer, hvoraf ingen  

 udøver kontrol med den anden eller de andre, men hvor der er  

 sådanne indbyrdes forbindelser, at der er sandsynlighed for, at hvis  

 den ene kommer i økonomiske vanskeligheder, vil den anden eller de  

 andre også få vanskeligheder med tilbagebetalingen.
 Tilsynet har i sin hidtidige praksis dog også  

 tillagt andre momenter som f.eks. fælles ledelse vægt ved  

 afgørelsen af, om der forelå samhørighed.
 Som eksempler på grupper af indbyrdes forbundne  

 kunder kan nævnes:
1.	Selskaber i samme koncern, 2.	samlevende personer, uanset om de er gift eller ej, 3.	et interessentskab og de enkelte interessenter og 4.	en hovedaktionær (hovedanpartshaver) og den  

 pågældendes selskab.
 Ved opgørelsen af størrelsen af engagementet  

 i relation til §§ 23 og 23 a i bank- og sparekasseloven (BSL) kan  

 engagementet reduceres med de fradrag, der fremgår af  

 bekendtgørelsen.
 Engagementsgrænserne i loven gælder både  

 i forhold til en enkelt kunde og til en gruppe af indbyrdes forbundne  

 kunder.
 Undtaget fra engagementsgrænserne er selskaber, som  

 konsolideres fuldt ud med instituttet (moder-, søster- og  

 datterselskaber). Engagementer med moder- og søsterselskaber er dog  

 omfattet af tilladelseskravet i § 27. Hvis der alene foretages en pro  

 rata konsolidering, gælder engagementsgrænserne stadig overfor  

 den pågældende virksomhed, og engagementet (ejerandele plus  

 eventuelle tilgodehavender m.v.) skal indberettes, hvis det overskrider 10  

 pct. grænsen.
3. Engagement Ved et engagement med en kunde eller kundegruppe  

 forstås summen af de kreditrisici, som pengeinstituttet har med den  

 pågældende kunde eller kundegruppe.
I loven opdeles et engagement med en kunde eller  

 kundegruppe i et engagement uden for handelsbeholdningen og et engagement  

 inden for handelsbeholdningen.
Det samlede engagement med en kunde eller en  

 kundegruppe er summen af engagementet uden for handelsbeholdningen og  

 engagementet inden for handelsbeholdningen.
Engagementet uden for handelsbeholdningen opgøres  

 som summen af følgende poster, jf.
BSL § 23,  

 stk. 5:
1.	Tilgodehavender og kundens uudnyttede  

 trækningsrettigheder, 2.	garantier og andre poster under stregen, 3.	kapitalandele og andre værdipapirer, 4.	rente- og valutakursrelaterede poster og 5.	andre mellemværender, der indebærer en kreditrisiko for  

 instituttet.
 Det bemærkes, at der er tale om et engagement,  

 uanset det samlede mellemværende med kunden kun kan henføres til  

 en enkelt af ovenstående poster.
 Et tilsagn indgår i engagementet fra det tidspunkt,  

 hvor det bevilgede tilsagn er kommet til kundens kendskab.
 Fastsatte trækningsrettigheder, som et pengeinstitut  

 har bevilget en kunde, men ikke meddelt denne, skal ikke medregnes i  

 engagementet.
 Rente- og valutakursrelaterede poster m.v. indgår  

 først i engagementet fra det tidspunkt, hvor der er sket udnyttelse af  

 en trækningsret.
Engagementet opgøres før fradrag af  

 eventuelle regnskabsmæssige hensættelser og afskrivninger.
Uanset  

 om der regnskabsmæssigt måtte være afskrevet på et  

 engagement, kan engagementet i relation til BSL §§ 23 og 23 a kun  

 reduceres med det beløb, som tilgodehavendet ( i. e. kravet på  

 debitor) civilretligt set er reduceret med.
3.1. Engagement uden for handelsbeholdningen 1. Tilgodehavender og kundens uudnyttede  

 trækningsrettigheder.
Tilgodehavender indgår i opgørelsen af  

 engagementet, uanset om disse er efterstillet eller ej.
Ved kreditter med  

 variabel udnyttelse omfatter engagementet tillige den uudnyttede  

 kreditramme.
 Eksempler på tilgodehavender uden for  

 handelsbeholdningen:
a.
Udlån herunder pantebreve og b.	tilgodehavender i andre pengeinstitutter.
 Kaution for trediemands gæld til pengeinstituttet  

 medregnes kun til kautionistens engage- ment, hvis mindst en af  

 følgende 3 betingelser er opfyldt:
1.	Kautionen er blevet gjort effektiv, 2.	kreditten/lånet reelt finansierer kautionisten eller 3.	kreditten/lånet udelukkende er bevilget på baggrund af  

 kautionen.
Garantier, som et kreditinstitut i zone A har stillet  

 overfor pengeinstituttet på vegne en kunde, skal tillægges det  

 øvrige engagement med kreditinstituttet, jf.
BSL § 23,  

 stk. 7, henholdsvis § 23 a, stk. 7. Garantierne fragår  

 derfor med det fulde beløb i opgørelsen af kundens engagement i  

 forhold til grænserne i § 23 henholdsvis § 23 a.
 Garantier stillet overfor pengeinstituttet af andre  

 virksomheder, herunder forsikringsselskaber, på vegne en kunde  

 medfører ikke en reduktion af kundens engagement i forhold til  

 grænserne i § 23 respektive § 23 a.
 2. Garantier og andre poster under stregen.
 Eksempler på garantier og andre poster under stregen  

 uden for handelsbeholdningen:
a.
Finansgarantier, b.	arbejdsgarantier og c.	emissionsgarantier.
Garantier og indeståelser skal medtages i  

 engagementet med nominelt beløb før fradrag af eventuelle  

 regnskabsmæssige hensættelser.
Dette gælder, uanset at  

 risikoen på garantien vurderes at være lille.
 Der er følgende afvigelser fra denne  

 hovedregel:
1.	Indeståelse for sletning af retsanmærkning, hvor det  

 alene beror på pengeinstituttet at fjerne hindringer for tinglysning  

 på den forudsatte plads, medtages ikke i engagementet med kunden, 2.	konverteringsgarantier kan ansættes til 1 kr. i  

 følgende tilfælde, jf. vejledningen til  

 regnskabsbekendtgørelsen for pengeinstitutter m.v. :
a.
Garantien er tillige en indfrielsesgaranti, d.v.s. en garanti for at  

 lån, der skal omlægges, bliver indfriet, og/eller b.	garantien er tillige en margingaranti, d.v.s. en garanti der  

 dækker forskellen mellem restgælden på det gamle lån  

 og hovedstolen på det nye lån samt omkostningerne til retablering  

 af den oprindelige panteretsstilling inden for rammerne af tinglysningslovens  

 §§ 40-41.
 Det er i alle tilfælde en forudsætning, at  

 afslutningen af sagen og hermed en ophævelse af konverteringsgarantien  

 alene afhænger af pengeinstituttet.
 3. Kapitalandele og andre værdipapirer.
 Eksempler på kapitalandele og andre  

 værdipapirer uden for handelsbeholdningen:
1.	Finansielle anlægsaktiver, jf.  

 regnskabsbekendtgørelsens § 2, nr. 12, 2.	kapitalandele og andre værdipapirer, der ikke  

 kursreguleres, 3.	kapitalandele og andre værdipapirer, der ved  

 kapitaldækningsopgørelsen fratrækkes instituttets  

 ansvarlige kapital, jf.
BSL § 21 a, stk. 6-7, og stk. 10. Det  

 vil sige:
a.
Kapitalandele i et andet kredit- eller finansieringsinstitut, hvor  

 posten overstiger 10 pct. af dettes aktie-, garanti- eller andelskapital.  

 Hele posten er omfattet, b.	efterstillede kapitalindskud i de af litra a omfattede institutter.  

 Hele posten er omfattet, c.	andre kapitalandele samt efterstillede kapitalindskud i andre  

 kredit- og finansieringsinstitutter end de af litra a omfattede, der  

 tilsammen overstiger 10 pct. af instituttets ansvarlige kapital før  

 fradrag.
Den overskydende del er omfattet, og d.	den del af instituttets beholdning af kapitalandele, der overstiger  

 grænserne nævnt i BSL § 24, stk. 1 (15 pct.'s  

 grænsen) og stk. 2, 1. pkt. (60 pct.'s grænsen for  

 kvalificerede andele). De overskydende dele er omfattet, jf.
BSL § 24,  

 stk. 3, 4.	værdipapirer, der indgår enten i en puljeordning  

 omfattet af BSL § 42 a eller i en anden pulje omfattet af  

 kapitaldækningsbekendt- gørelsens regler, og 5.	indeks- og præmieobligationer.
 Disse poster indgår med deres værdi  

 ifølge kvartals- eller årsregnskabet vedrørende det  

 kvartal eller år, som engagementsopgørelsen vedrører.
 Det er uden betydning for opgørelsen af  

 engagementet, om pengeinstituttet besidder de til kapitalandelene  

 hørende stemmerettigheder.
Vedrørende nr. 3, litra a, bemærkes, at den  

 nominelle værdi kun anvendes ved beregning af andelen.
Ved beregningen  

 af fradraget i den ansvarlige kapital anvendes den bogførte  

 værdi.
 Værdipapirerne indgår ved opgørelsen af  

 engagementet med udstederen af værdipapiret.
Belånte kapitalandele indgår i engagementet  

 med det selskab, der har udstedt kapitalandelene, jf.
BSL § 24,  

 stk. 1. Ved belåning medregnes kapitalandelene til deres  

 værdi, dog maksimalt det beløb, hvortil de er pantsat.
 Hvis kapitalandele svarende til flertallet af  

 stemmerettighederne i et selskab er lagt til sikkerhed for selskabets  

 engagement, forøger disse kapitalandele dog ikke instituttets  

 engagement med selskabet.
 4. Rente- og valutakursrelaterede poster.
 Følgende rente- og valutakursrelaterede poster  

 indgår i engagementet uden for handelsbeholdningen:
a.
Afledte finansielle instrumenter, der ifølge  

 regnskabsbekendtgørelsen ikke skal kursreguleres og b.	afledte finansielle instrumenter, der indgår enten i en  

 puljeordning omfattet af BSL § 42 a eller en anden pulje omfattet af  

 kapitaldækningsbekendtgørelsens regler.
 Med hensyn til opgørelse af engagementet henvises  

 til afsnittet nedenfor om rente- og valutakursrelaterede poster m.v. inden  

 for handelsbeholdningen.
 5. Andre mellemværender, der indebærer en kreditrisiko for  

 instituttet.
Aktie- og råvarerelaterede poster indgår i  

 engagementet uden for handelsbeholdningen som andre mellemværender med  

 en kreditrisiko.
Disse behandles som rente- og valutakursrelaterede poster,  

 jf. ovenfor under pkt. 4. Herudover er der tale om mellemværender, der  

 ikke henhører under de øvrige 4 kategorier.
Hvorledes et  

 konkret mellemværende skal indgå i engagementet, må  

 afhænge af det nærmere indhold af mellemværendet.
3.2. Engagement inden for handelsbeholdningen Engagementet inden for handelsbeholdningen  

 omfatter:
1.	Tilgodehavender, 2.	kapitalandele og andre værdipapirer, og 3.	rente- og valutakursrelaterede poster/aktie- og  

 råvarerelaterede poster.(i.e. poster med modpartsrisiko jf.  

 kapitaldækningsbekendtgørelsen) 1. Tilgodehavender.
 Tilgodehavender inden for handelsbeholdningen er de  

 tilgodehavender, der opstår i forbindelse med selve handelen med  

 værdipapirer og afledte finansielle instrumenter (rente-, aktie-,  

 råvare- og valutakursrelaterede poster). Ved tilgodehavender  

 forstås i denne forbindelse kun tilgodehavenderne på modparterne  

 i forretningerne (f.eks. modparten i en obligationsterminsforretning).  

 Tilgodehavenderne omfatter renter, kurtage, marginer og lignende.
 2. Kapitalandele og andre værdipapirer.
 Alle andre kapitalandele og værdipapirer end dem,  

 der er nævnt ovenfor i afsnit 3.1., indgår i handelsbeholdningen.  

 Som udgangspunkt indgår alle de finansielle omsætningsaktiver,  

 jf. § 2, nr. 13, i regnskabsbekendtgørelsen for pengeinstitutter  

 m.v., i handelsbeholdningen, medmindre regler i bekendtgørelsen om  

 kapitaldækning bestemmer, at visse aktiver er uden for  

 handelsbeholdningen.
 Værdipapirer i handelsbeholdningen medtages ved  

 engagementsopgørelsen til den aktuelle kursværdi undtagen  

 obligationer, som medtages til deres nominelle værdi. Årsagen er,  

 at pengeinstituttets krav i en konkurssituation vil være obligationens  

 nominelle værdi.
 Værdipapirerne indgår ved opgørelsen af  

 engagementet med udstederen af værdipapiret.
Ligeledes medregnes de værdipapirer, der ligger til  

 grund for termins-, future- og optionskontrakter, ved opgørelsen af  

 instituttets engagement med den, der har udstedt værdipapiret.
Hvis et  

 institut har købt realkreditobligationer på termin, medregnes de  

 købte obligationer således med obligationens aktuelle  

 kursværdi ved opgørelsen af engagementet med det  

 pågældende realkreditinstitut.
Når obligationerne  

 indgår i instituttets egenbeholdning medregnes de i engagementet til  

 nominel værdi, jf. ovenfor.
Belånte kapitalandele indgår i engagementet  

 med det selskab, der har udstedt kapitalandelene, jf.
BSL § 24,  

 stk. 1. Ved belåning medregnes kapitalandelene til deres  

 værdi, dog maksimalt det beløb, hvortil de er pantsat.
 Det er uden betydning for opgørelsen af  

 engagementet, om pengeinstituttet besidder de til kapitalandelene  

 hørende stemmerettigheder.
Værdipapirerne indgår i engagementet efter  

 dispositionsprincippet, dvs. at de indgår fra det øjeblik, de er  

 købt, det være sig ved en spothandel eller på en  

 terminskontrakt, eller der er taget en position i værdipapirerne via  

 futures- eller optionskontrakter.
Omvendt fragår værdipapirerne  

 fra det øjeblik, der er indgået aftale om salg.
Der er  

 således her en forskel sammenlignet med den regnskabsmæssige  

 behandling, hvor værdipapirerne først indgår på  

 afviklingsdagen.
 Engagementet med modparten opgøres som  

 anført nedenfor under afsnit 3, III.
 3. Rente- og valutakursrelaterede poster/aktie- og  

 råvarerelaterede poster (poster med modpartsrisiko).
I.
Følgende poster indgår i engagementet i  

 handelsbeholdningen:
1.	Afledte finansielle instrumenter baseret på obligationer og  

 renter (renterelaterede poster). Dette omfatter bl.a. swaps, FRA er og  

 optioner på swaps og FRA er samt terminsforretninger, futures og  

 optioner baseret på obligationer, andre gældsinstrumenter og  

 renter, 2.	afledte finansielle instrumenter baseret på aktier og  

 aktieindeks (aktierelaterede poster). Dette omfatter terminsforretninger,  

 futures og optioner baseret på aktier og aktieindeks samt warrants, 3.	afledte finansielle instrumenter baseret på valuta  

 (valutakursrelaterede poster). Dette omfatter terminsforretninger, futures og  

 optioner baseret på valutaer og guld, 4.	afledte finansielle instrumenter baseret på råvarer  

 (råvarerelaterede poster). Dette omfatter terminsforretninger, futures  

 og optioner baseret på bl.a. metaller (bortset fra guld),  

 landbrugsvarer og energi, og 5.	repo- og reverseforretninger, der er indgået med obligationer  

 eller aktier som underliggende aktiv, og som enten er indgået med en  

 markedsdeltager, jf. definitionen i § 8, stk. 5, i  

 bekendtgørelse om kapitaldækning for pengeinstitutter m.v.,  

 eller opfylder følgende betingelser:
a.
Mellemværenderne værdiansættes dagligt til  

 markedsværdi, b.	sikkerheden justeres ved væsentlige ændringer i  

 værdien af de pågældende værdipapirer, c.	instituttets fordringer kan modregnes med modpartens fordringer,  

 såfremt modparten misligholder, og d.	forudsætningerne nævnt under pkt. a og b fremgår  

 af den indgåede kontrakt med den pågældende  

 modpart.
II.
Følgende poster indgår ikke i engagementet:
1.	Spotforretninger, og 2.	følgende kontrakter, der er undtaget i henhold til bilag 5,  

 afsnit XI, nr. 3, i bekendtgørelse om kapitaldækning for  

 pengeinstitutter m.v.:
a.
Garanterede rente-, aktie-, råvare- og valutakursrelaterede  

 kontrakter, jf. kapitaldækningsbekendtgørelsens § 10, b.	kontrakter, der indgås alene for at opgøre en tidligere  

 indgået kontrakt.
Begge kontrakter kan udelades, hvis de er  

 indgået med samme modpart, med samme hovedstol, i samme valuta samt med  

 samme udløbsdag.
Såfremt hovedstolene ikke er identiske, men de  

 øvrige betingelser er opfyldt, kan den del af kontrakterne, som fuldt  

 ud dækker hinanden, udelades, c.	udstedte rente-, aktie-, råvare- og valutaoptioner, og d.	valutakurskontrakter med en oprindelig løbetid på 14  

 dage eller derunder.
III.
Opgørelsen af engagementet i handelsbeholdningen.
Ved opgørelse af et engagement medtages alle de af  

 de nævnte poster, der er indgået med den pågældende  

 modpart.
Hver kontrakt indgår med summen af kontraktens  

 markedsværdi og et tillæg for det potentielle fremtidige  

 engagement.
Markedsværdien for hver enkelt kontrakt beregnes i  

 henhold til reglerne i kapitel 6, §§ 74 til 78, i  

 regnskabsbekendtgørelsen.
Markedsværdien indgår dog kun i  

 engagementet, hvis denne er positiv.
Tillægget for det potentielle fremtidige engagement  

 beregnes som en procentdel af kontraktens hovedstol.
Tillægget  

 afhænger af det underliggende instrument samt kontraktens  

 restløbetid.
Tillæggene fremgår af bilag 1 for hver af de  

 ovenfor nævnte kontrakter.
Tillægget beregnes også i de  

 tilfælde, hvor kontraktens markedsværdi er negativ.
Engagementet  

 består da alene af tillægget.
Repoforretninger behandles som spotsalg og  

 terminkøb.
Dette indebærer, at de værdipapirer, der  

 indgår i repoforretningen, forbliver i overdragerens balance og dermed  

 skal medregnes i engagementet med udstederen af værdipapiret, som hvis  

 værdipapirerne var forblevet i egenbeholdningen.
Engagementet med  

 modparten opgøres, som hvis der var tale om en enkeltstående  

 terminsforretning.
Reverseforretninger opgøres som spotkøb og  

 terminsalg.
Dette indebærer, at værdipapirerne ikke indgår  

 i instituttets engagement med udstederen af værdipapirerne.  

 Engagementet med modparten opgøres, som hvis der var tale om en  

 enkeltstående terminsforretning.
 Aktielåneforretninger på standardvilkår  

 udarbejdet af Finansrådet, Børsmæglerforeningen og  

 Københavns Fondsbørs behandles som repo- eller  

 reverseforretninger afhængig af, om instituttet udlåner aktier  

 eller låner aktier.
Har instituttet indgået aftale om netting med en  

 modpart, og opfylder aftalen betingelserne angivet i underafsnit 4.2 i bilag  

 5, afsnit XI i bekendtgørelse om kapitaldækning for  

 pengeinstitutter m.v., kan instituttet foretage netting af kontrakter med  

 modpartsrisiko i overensstemmelse med reglerne i bilag 5, afsnit, XI  

 underafsnit 4.1., til kapitaldækningsbekendtgørelsen.
Netting  

 kan kun foretages for de kontrakter med modpartsrisiko, der er omfattet af  

 aftalen.
4. Fradragene 4.1. Definitioner Zone A.
 Ved lande i zone A forstås medlemsstaterne i EU,  

 andre lande, der er fulde medlemmer af OECD, samt andre lande, der har  

 indgået særlige låneoverenskomster med Den Internationale  

 Valutafond (IMF) og er tilknyttet Den almindelige Låneoverenskomst  

 (GAB). Et land, der som følge af manglende betalingsevne  

 omlægger sin udenlandske statsgæld, udelukkes fra zone A i en  

 periode på fem år.
 En oversigt over landene i zone A opgjort den 30.  

 september 1999 findes i bilag 1 til kapital-  

 dækningsbekendtgørelsen for pengeinstitutter.
 Nulvægtning.
Artikel 7 i solvensdirektivet giver medlemstaterne i EU  

 mulighed for at fastsætte en vægtning på 0 for egne  

 regionale og lokale myndigheder, såfremt der ikke er nogen forskel  

 på risikoen ved fordringer på disse og fordringer på  

 centralregeringen.
I Danmark anerkendes de øvrige medlemsstaters  

 meddelelse af nulvægtning.
 Andre obligationer.
Der er tale om obligationer, som er underkastet en  

 særlig regulering med henblik på at beskytte indehaverne af disse  

 obligationer.
Alle danske realkreditobligationer og obligationer udstedt af  

 KommuneKredit, DLR og Danmarks Skibskreditfond omfattes af  

 direktivbestemmelsen.
Herudover er obligationer fra en del tyske og  

 italienske obligationsudstedere omfattet.
 Multilaterale udviklingsbanker.
 Herved forstås følgende banker: Verdensbanken  

 ( Den Internationale Bank for Genopbygning og Økonomisk Udvikling),  

 Den Internationale Finansieringsinstitution, Den Interamerikanske  

 Udviklingsbank, Den Asiatiske Udviklingsbank, Den Afrikanske Udviklingsbank,  

 Europarådets Bosættelsesfond, Den Nordiske Investeringsbank, Den  

 Caraibiske Udviklingsbank, Den Europæiske Bank for Genopbygning og  

 Udvikling, Den Europæiske Investeringsfond og Det Interamerikanske  

 Investeringsselskab.
 Noterede værdipapirer.
 Herved forstås værdipapirer, der enten er  

 noteret på en børs eller er faktisk omsættelige og  

 regelmæssigt noteret på andre regulerede markeder, jf. artikel 16  

 i investeringsservicedirektivet (93/22/EØF).
4.2. Fradragene De fradrag, der er opregnet i bekendtgørelsens  

 § 4, er alle baseret på bestemmelser i direktivet om store  

 engagementer, og de kan opfattes som en risikomæssig korrektion til  

 engagementerne.
 Der er ikke pligt til at anvende fradragene.
 En undladelse af anvendelse af fradragene medfører  

 dog ikke ændring af engagementsgrænserne eller af  

 indberetningspligten.
 Inden, der foretages fradrag, skal det samlede engagement  

 med den pågældende debitor opgøres som beskrevet i afsnit  

 3.
 Fradragene opdeles i:
1.	Fradrag i engagementet med kunden på grund af kundens bonitet  

 og 2.	fradrag i engagementet med kunden som følge af, at de  

 stillede sikkerheder giver fradrag (sikkerhedernes bonitet).
 Ved opgørelsen af engagementet foretages der  

 fradrag i henhold til pkt. 1 eller i henhold til pkt. 2. Det bemærkes,  

 at hvis kundens bonitet giver fradrag, kan engagementet efter fradrag i  

 relation til grænserne i BSL §§ 23 og 23 a ikke reduceres  

 yderligere med stillede sikkerheder.
 1. Fradrag i engagementet med kunden.
I.
Fradrag på 100 pct.:
1.	Engagementer med Den Europæiske Union, 2.	engagementer med centralregeringer eller centralbanker i zone A, 3.	engagementer med regionale og lokale myndigheder i EU´s  

 medlemsstater eller i lande, som Fællesskabet har indgået aftale  

 med.
En forudsætning for fradraget er, at debitorerne har fået  

 nulvægtsstatus, og 4.	engagementer med centralregeringer og/el- ler centralbanker i zone B  

 giver fradrag på 100 pct., såfremt engagementet er i den  

 nationale valuta, og instituttet har finansieret sig i samme  

 valuta.
II.
Fradrag på 90 pct.:
1.	Den del af engagementet med et realkreditinstitut, der består  

 af pengeinstituttets egenbeholdning af realkreditobligationer udstedt af det  

 pågældende realkreditinstitut, og 2.	den del af engagementet med andre obligationsudstedere (jf.  

 bekendtgørelsens § 2, stk. 1, nr. 8), der består af  

 instituttets egenbeholdning af obligationer udstedt af den  

 pågældende udsteder.
 I begge tilfælde er udgangspunktet for  

 engagementsopgørelsen obligationerne opgjort til nominel  

 værdi.
 Fradraget beregnes på grundlag af obligationernes  

 officielt noterede kursværdi.
III.
Fradrag på 80 pct.:
Engagementer med kreditinstitutter,  

 fondsmæglerselskaber, fondsbørser, autoriserede markedspladser  

 og clearingcentraler i zone A kan reduceres med 80 pct.
Dette gælder  

 dog ikke den del af engagementet, der:
1.	består af kapitalandele og efterstillede tilgodehavender,  

 eller 2.	er omfattet af nr.
II ovenfor (90 pct.´s fradrag).
IV.
Fradrag på 50 pct.:
1.	Engagementer bestående af garantier stillet over for Danmarks  

 Nationalbank eller en clearingcentral i forbindelse med afvikling af  

 betalinger ved værdipapirtransaktioner, og 2.	engagementer bestående af ikke-balanceførte poster med  

 mellemliggende/lav risiko, jf. klassificeringen i bilag 5 til  

 kapitaldækningsbekendtgørelsen for pengeinstitutter.
Der er her  

 tale om:
a.
Emissionsgarantier med en oprindelig løbetid på under 1  

 år.
Herved forstås alle forpligtelser, som instituttet har til at  

 købe værdipapirer, uanset om papirerne vil blive omfattet af  

 handelsbeholdningen.
Note Issuance Facilities (NIFs) og Revolving  

 Underwriting Facilities (RUFs) og lignende, der indebærer en  

 forpligtelse for instituttet til at købe værdipapirer, er ikke  

 omfattet af fradraget, og b.	garantier stillet for Værdipapircentralens  

 kapitalgrundlag 2. Fradrag i engagementet med kunden som følge af, at de  

 stillede sikkerheder giver fradrag.
I.
Fradrag på 100 pct.:
1.	Engagementer garanteret af Den Europæiske Union, 2.	engagementer garanteret af centralregeringer eller centralbanker i  

 zone A, 3.	engagementer garanteret af regionale og lokale myndigheder i EU´s  

 medlemsstater eller i lande, som Fællesskabet har indgået aftale  

 med.
En forudsætning for fradraget er, at de pågældende  

 myndigheder har fået nulvægtsstatus, 4.	engagementer sikret ved pant i indlån i det långivende institut eller i et  

 kreditinstitut, der er långiverens moder- eller datterselskab.
indlånsbeviser udstedt af det långivende institut eller  

 et kreditinstitut, der er moder- eller datterselskab til det långivende  

 institut, og deponeret hos et af disse institutter, uanset hvilket, 5.	engagementer sikret ved pant i låntagers beboelsesejendom kan  

 reduceres med den del af sikkerheden, der ligger inden for 50 pct. af den  

 offentlige ejendomsvurdering.
En ejendom kan medregnes som beboelse,  

 såfremt mindst 80 pct. af ejendommens samlede bruttoareal anvendes til  

 beboelse.
For at få fradraget kræves identitet mellem  

 låntager og ejendomsbesidder.
Det er dog ikke nødvendigt, at  

 ejeren bebor ejendommen.
Pant i sommerhuse er ikke omfattet af fradraget.
For  

 udenlandske beboelsesejendomme gælder, at værdiansættelsen  

 skal være forsigtig og reguleret ved lov eller administrative  

 bestemmelser.
Der er kun fradrag for pant i beboelsesejendomme beliggende i  

 medlemsstater, der anvender denne bestemmelse i direktivet  

 (92/121/EØF, artikel 4, stykke 7, litra p) II.
Fradrag på 90 pct.:
1.	Engagementer sikret ved pant i noterede værdipapirer udstedt  

 af en centralregering eller centralbank i zone A, 2.	engagementer sikret ved pant i noterede værdipapirer udstedt  

 af EU-institutioner, og 3.	engagementer sikret ved pant i noterede værdipapirer udstedt  

 af regionale og lokale myndigheder i EU´s medlemsstater eller i lande, som  

 Fællesskabet har indgået aftale med.
En forudsætning for  

 fradraget er, at debitorerne har fået nulvægtsstatus.
 I disse tilfælde udgør fradraget 90 pct. af  

 værdipapirets officielt noterede kursværdi.
Pant i noterede værdipapirer, der er garanterede af  

 ovennævnte institutioner, men ikke udstedt af disse, giver ikke  

 fradrag, medmindre udstederen henhører under nr.
III nedenfor.  

 Fradraget er i så fald på 2/3.
III.
Fradrag på 2/3:
1.	Engagementer sikret ved pant i noterede værdipapirer udstedt  

 af kreditinstitutter i zone A, herunder realkreditobligationer.
Dette  

 gælder dog ikke for værdipapirer, der har status som efterstillet  

 andre tilgodehavender i kreditinstituttet, og kapitalandele, 2.	engagementer, der er sikret ved pant i obligationer udstedt af Den  

 Europæiske Investeringsbank eller multilaterale  

 udviklingsbanker.
 I begge tilfælde gælder, at engagementet kan  

 reduceres med 2/3 af værdipapirets officielt noterede  

 kursværdi.
 5. Indberetning.
 5.1. Indberetningsskemaet.
1. Indberetning Alle institutter skal kvartalsvis indberette de  

 engagementer, der samlet (d.v.s. engagementet uden for handelsbeholdningen  

 plus engagementet inden for handelsbeholdningen) og før fradrag  

 udgør mindst 10 pct. af instituttets ansvarlige kapital med  

 tillæg af eventuel kortfristet supplerende kapital.
 Den ansvarlige kapital opgøres i overensstemmelse  

 med reglerne i BSL § 21 a og svarer til den ansvarlige kapital ultimo  

 kvartalet i solvensopgørelsen.
 Løbende overskud medregnes ikke i den ansvarlige  

 kapital ultimo kvartalet. Årets overskud indgår først i  

 den ansvarlige kapital, når regnskabet er revideret og godkendt af  

 bestyrelsen. Årets underskud modregnes løbende i den ansvarlige  

 kapital.
Ved opgørelsen af grænserne tillægges  

 den del af instituttets eventuelle kortfristede supplerende kapital, der kan  

 medtages ved solvensopgørelsen (jf. skema F.S. 3). Dette  

 indebærer, at instituttet kun kan medregne den kortfristede supplerende  

 kapital med 5,7 pct. af de vægtede poster med markedsrisiko (jf.
BSL  

 § 22, stk. 2, nr. 3).
 Indberetningen foretages på skema FL/skema KL  

 (koncerner). I skemaet angives engagementets løbenr., branche, kundens  

 navn, det samlede engagement før fradrag (BSL § 23 a), fradrag,  

 engagementet uden for handelsbeholdningen efter fradrag i procent af den  

 ansvarlige kapital samt samlet engagement efter fradrag i procent af den  

 ansvarlige kapital med tillæg af eventuel kortfristet supplerende  

 kapital.
Engagementerne skal indberettes således, at de  

 indgår i faldende orden.
Det engagement, der er størst efter  

 fradrag, anføres således som nr. 1 o.s.v.
Engagementer med virksomheder, der indgår fuldt i  

 konsolideringen i henhold til BSL § 37 a, stk. 9, stk. 11, 2.  

 pkt., eller stk. 12, skal indberettes med et fradrag svarende til  

 engagementets størrelse.
Disse engagementer indberettes nederst i  

 skemaet (FL).
I opgørelsen af engagement med datterselskaber, der  

 driver forsikringsvirksomhed, medregnes summen af kapitalandele og  

 efterstillede kapitalindskud efter reduktion med koncernens andel af  

 forsikringsselskabets solvensmargen (jf. fradraget i den ansvarlige kapital  

 efter BSL § 21 a, stk. 9) 2. Institutter, der ikke medregner kortfristet supplerende kapital.
For institutter, der ikke medregner kortfristet  

 supplerende kapital, er kapitalen ved opgørelserne i relation til BSL  

 § 23 og § 23 a den samme.
Disse institutter skal derfor alene  

 indberette engagementer, der før fradrag overstiger 10 pct.´s  

 grænsen i BSL § 23 a . Engagementernes størrelse skal  

 ligeledes kun beregnes efter BSL § 23 a.
Næstsidste søjle i  

 indberetningsskemaet (»Engagement uden for handelsbeholdningen efter fradrag  

 i pct. af ansvarlig kapital«) udfyldes derfor med nuller.
I sidste  

 søjle anføres ud for hvert enkelt engagement, der efter fradrag  

 udgør mindst 10 pct. af den ansvarlige kapital med tillæg af  

 eventuel kortfristet supplerende kapital, den aktuelle andel i procent.
Ud  

 for de øvrige engagementer anføres nuller.
Nederst i sidste  

 søjle anføres summen af de engagementer, der efter fradrag  

 udgør 10 pct. eller mere af den ansvarlige kapital med tillæg af  

 kortfristet supplerende kapital.
 3. Institutter, der medregner kortfristet supplerende kapital.
 Institutter, der medregner kortfristet supplerende  

 kapital, skal derimod ved indberetningen medtage samtlige engagementer, der  

 opfylder mindst et af følgende kriterier:
1.	Engagementet, der ligger uden for handelsbeholdningen, udgør  

 før fradrag mindst 10 pct. af den ansvarlige kapital, eller/og 2.	det samlede engagement (inden for og uden for handelsbeholdningen)  

 udgør før fradrag mindst 10 pct. af den ansvarlige kapital med  

 tillæg af kortfristet supplerende kapital.
 Disse institutter skal således udfylde samtlige  

 søjler i indberetningsskemaet som ovenfor angivet.
Engagementerne anføres efter faldende værdi  

 af samlet engagement i kroner efter fradrag.
Det er dog valgfrit, om  

 indberetningen sker efter faldende orden i næstsidste eller sidste  

 søjle.
 Disse institutter beregner desuden såvel summen af  

 engagementer uden for handelsbeholdningen, der efter fradrag udgør 10  

 pct. eller mere af den ansvarlige kapital, som summen af de engagementer  

 inden for og uden for handelsbeholdningen, der efter fradrag udgør 10  

 pct. eller mere af den ansvarlige kapital med tillæg af kortfristet  

 supplerende kapital.
 5.2. Indberetningernes form m.v.
 Indberetning skal ske på maskinlæsbart medium.  

 Institutter i gruppe 4 er dog først omfattet af dette krav fra og med  

 1. oktober 2000.
Bilag 3 Opgørelse og indberetning af store engagementer FL1 Institut Periode Ch.reg.nr.
Store engagementer, der før fradrag i henhold til  

 bekendtgørelse om opgørelse og indberegning af store  

 engagementer, udgør 10 % eller mere af instituttets ansvarlige kapital  

 jf. lovens § 23 og § 23 a.
Sorteret efter faldende engagement (efter fradrag)  

 i pct. af ansvarlig kapital.
 Nr.
Branche*) Kunde Samlet engagement før fradrag.  

 (lovens § 23 a) kr. 1.000 Fradrag kr. 1000 Engagement uden for handelsbeholdningen efter  

 fradrag i pct. af ansvarlig kapital.  

 (lovens § 23) Samlet engagement efter fradrag i pct. af  

 ansvarlig kapital med tillæg af kortfristet supplerende kapital   

 (lovens § 23 a) 1 2 3 4 5 6 7 Samlet procent for engagementer der efter fradrag  

 udgør 10 % eller mere af ansvarlig kapital (jf. lovens § 23, stk.  

 3) 8 Samlet procent for engagementer der efter fradrag  

 udgør 10 % eller mere af ansv. kap. med till. af kortfr. suppl.  

 kapital (jf. lovens § 23 a, stk. 3) 9 *)	Brancheinddeling se FB28.
Bilag 3 Opgørelse og indberetning af store engagementer  

 koncernniveau KL1 Koncern Periode Ch.reg.nr.
Store engagementer, der før fradrag i henhold til  

 bekendtgørelse om opgørelse og indberetning af store  

 engagementer, udgør 10 pct. eller mere af koncernens ansvarlige  

 kapital, jf. lovens § 23 og § 23 a.
Sorteret efter faldende engagement (efter  

 fradrag) i pct. af ansvarlig kapital.
 Nr.
Branche*) Kunde Samlet engagement før fradrag.  

 (lovens § 23 a) kr. 1.000 Fradrag kr. 1000 Engagement uden for handelsbeholdningen efter  

 fradrag i pct. af ansvarlig kapital.  

 (lovens § 23) Samlet engagement efter fradrag i pct. af  

 ansvarlig kapital med tillæg af kortfristet supplerende kapital   

 (lovens § 23 a) 1 2 3 4 5 6 7 Samlet procent for engagementer der efter fradrag  

 udgør 10 % eller mere af ansvarlig kapital (jf. lovens § 23, stk.  

 3) 8 Samlet procent for engagementer der efter fradrag  

 udgør 10 % eller mere af ansv kap. med till. af kortfr. suppl. kap.  

 (jf. lovens § 23 a, stk. 3) 9 *)	Brancheinddeling se FB28.
 1)   

  Bekendtgørelsen indeholder bestemmelser, der gennemfører  

 direktiv nr. 92/121/EØF af 21. december 1992 (»store engagementer«),  

 direktiv nr. 93/6/EØF af 15. marts 1993 (»kapitalkravsdirektivet«),  

 direktiv nr. 96/10/EF af 21. marts 1996 (»nettingdirektivet«) samt direktiv  

 nr. 98/33/EF af 23. juni 1998 (»matrixdirektivet«).
