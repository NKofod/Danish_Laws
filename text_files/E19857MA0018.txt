 Der har været rejst spørgsmål om den afgiftsmæssige stilling for en  

 virksomhed med ladningskontrol her i landet af skibe i udenrigsfart.
Danske og udenlandske rederier har organiseret sig i Conferencer, der  

 fastsætter internationale fragtrater.
Conferencerne kan entrere med en  

 virksomhed, der kontrollerer, at raterne overholdes, og at de er i  

 overensstemmelse med ladningernes art.
Kontrollen finder sted dels i forbindelse med varernes lastning og  

 losning, dels i rederierne på grundlag af forsendelsesdokumenter mv.
En del  

 af ladningskontrollen vedrører skibets sikkerhed i forbindelse med stuvning  

 af lasten, overholdelse af visse sikkerhedsbestemmelser samt eventuel  

 tilstedeværelse af våben og andre ulovlige varer.
 Ministeriet for skatter og afgifter meddelte, at det nævnte  

 kontrolarbejde, der anses for at dække et umiddelbart behov i forbindelse med  

 skibene og deres ladninger, kan holdes uden for den afgiftspligtige omsætning  

 i medfør af lovens § 12, stk. 1, punkt e.
 Bestemmelsen findes nu i § 12, stk. 1, nr. 7.
