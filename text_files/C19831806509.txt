 Statsskattedirektoratet har i den senere tid modtaget en del klager fra  

 skatteydere, der bestrider at have indgået aftale med kommunen om f.eks.  

 afvikling af restancer eller modregning.
De omhandlede aftaler kan typisk omfatte - betaling af skatterestancer m.v., hvor trediemand påtager sig en  

 forpligtelse, som skattemyndigheden ikke kan pålægge.
Det kan f.eks. være en  

 aftale om modregning i en ægtefælles overskydende skat eller en aftale med en  

 ægtefælle om betaling af den anden ægtefælles restance af indeholdte  

 A-skatter.
 - at der - trods indgåelse af aftale om betaling eller udsættelse med  

 betaling - kan foretages modregning i overskydende skat eller udbetaling  

 efter kildeskattelovens § 55 eller andre krav mod staten (negativ moms). Der  

 henvises i øvrigt til KD-meddelelse 1972-4, afsnit 4.
 Der bør i sådanne tilfælde altid opnås en skriftlig bekræftelse af den  

 indgåede aftale,hvoraf det fremgår, at den pågældende frivilligt har påtaget  

 sig en forpligtelse, der går ud over, hvad skattemyndighederne kan forlange.
