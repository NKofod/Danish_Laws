 I medfør af § 12, stk. 2, i lov om skibes sikkerhed m.v., jf.  

 lovbekendtgørelse nr. 594 af 26. juni 1996, § 1 i bekendtgørelse nr. 694 af  

 17. august 1995 om henlæggelse af visse beføjelser til Søfartsstyrelsen, § 33  

 i lov nr. 476 af 30. juni 1993 om beskyttelse af havmiljøet, som ændret  

 senest ved lov nr. 435 af 10. juni 1997, efter bemyndigelse fra erhvervs-  

 samt miljø- og energiministeren, fastsættes følgende:
 § 1.  Bestemmelserne i Rådets direktiv 95/21/EF  

 (direktiv om håndhævelse over for skibe, der anløber Fællesskabets havne og  

 sejler i farvande under medlemsstaternes jurisdiktion, af internationale  

 standarder for skibes sikkerhed, for forureningsforebyggelse samt leve- og  

 arbejdsvilkår om bord) og bestemmelserne i Kommissionens direktiv 96/40/EF  

 (direktiv om etablering af en fælles model til et identitetskort for  

 skibsinspektører, der udfører havnestatskontrol) samt bestemmelsen i artikel  

 12, stk. 1, jf. artikel 2, litra b, i Rådets direktiv 94/57/EF (direktiv om  

 fælles regler og standarder for organisationer, der udfører inspektion og syn  

 af skibe, og for søfartsmyndighedernes aktiviteter i forbindelse dermed)  

 finder anvendelse ved Søfartsstyrelsens gennemførelse af havnestatskontrol af  

 udenlandske skibe.
 Stk. 2.  Rådets direktiv 95/21/EF og Kommissionens  

 direktiv 96/40/EF samt artikel 2, litra b og artikel 12 i Rådets direktiv  

 94/57/EF er optrykt som bilag 1-3.
 § 2.  Bekendtgørelsen træder i kraft den 1. februar  

 1998.
