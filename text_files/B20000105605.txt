Bekendtgørelse om indberetning af  

 europæiske priser på lægemidler I medfør af § 7 g, stk. 4, i lov om offentlig  

 sygesikring, jf. lovbekendtgørelse nr. 509 af 1. juli 1998, som  

 ændret ved lov nr. 469 af 31. maj 2000 og lov nr. 1031 af 23. november  

 2000, fastsættes:
 § 1. Den virksomhed, der markedsfører et  

 lægemiddel, skal i forbindelse med ansøgning om generelt tilskud  

 til lægemidlet underrette Lægemiddelstyrelsen om den pris,  

 hvortil lægemidlet bliver solgt af virksomheden eller en virksomhed i  

 samme koncern til apotekerne i de øvrige lande, som har ratificeret  

 eller tiltrådt aftalen om Det Europæiske Økonomiske  

 Samarbejdsområde, bortset fra Island, Liechtenstein og Luxembourg, jf.  

 sygesikringslovens § 7 g, stk. 1.
 Stk. 2. Virksomheden skal indberette prisen på den dato,  

 ansøgningen er dateret, eller en dato der ligger højst 14 dage  

 forud for dette tidspunkt.
 § 2. Den virksomhed, der markedsfører et  

 generelt tilskudsberettiget lægemiddel, skal hver sjette måned  

 underrette Lægemiddelstyrelsen om den pris, hvortil lægemidlet  

 den sidste hverdag i den forløbne seks måneders periode blev  

 solgt af virksomheden eller en virksomhed i samme koncern til apotekerne i de  

 i § 1, stk. 1, nævnte lande, jf. sygesikringslovens § 7  

 g, stk. 2.
 Stk. 2. Indberetning skal ske for de måneder, som  

 fremgår af bilag 1. Sidste frist for indberetning er den 20. i den  

 efterfølgende måned.
 § 3. Indberetning efter § 1 og § 2 skal  

 indeholde følgende oplysninger:
 1)	Identifikation af lægemidlet:
a)	navn, b)	lægemiddelform, c)	styrke, d)	pakningsstørrelse, e)	ATC-kode og f)	varenummer.
 2)	Prisoplysninger for hvert enkelt land, hvor lægemidlet bliver  

 solgt:
a)	dato for prisoplysning, b)	pakningsstørrelse, jf. stk. 4, c)	apoteksindkøbspris ekskl. moms og d)	anvendt valutakurs.
 3)	Gennemsnit af prisen i de øvrige europæiske lande og i  

 de nord- og mellemeuropæiske lande.
 4)	Apoteksindkøbspris ekskl. moms i Danmark.
Stk. 2. Indberetning skal ske på et særligt skema  

 (»Anmeldelse af lægemiddelpriser i andre europæiske lande«), der  

 fås ved henvendelse til Lægemiddelstyrelsen.
Skemaet skal  

 underskrives og indsendes til Lægemiddelstyrelsen.
 Stk. 3. Der skal foretages separat indberetning for hver  

 enkelt pakning, der markedsføres her i landet.
Stk. 4. Indberetningen skal så vidt muligt omfatte samme  

 pakningsstørrelse i alle lande.
Hvis et lægemiddel i et andet  

 EU- eller EØS-land ikke markedsføres i samme  

 pakningsstørrelse som her i landet, beregnes prisen i det  

 pågældende land forholdsmæssigt ud fra prisen på den  

 pakning, som afviger mindst fra den danske pakning.
 § 4. Lægemiddelstyrelsen kan i særlige  

 tilfælde dispensere fra bestemmelserne i denne  

 bekendtgørelse.
 § 5. Bekendtgørelsen træder i kraft  

 den 15. december 2000.
 Stk. 2. Bekendtgørelse nr. 767 af 15. august 2000 om  

 indberetning af europæiske priser på lægemidler  

 ophæves.
 Stk. 3. Indberetninger, der ifølge § 2,  

 stk. 2, jf. bilag 1, skal ske 20. januar 2001, 20. februar 2001 eller  

 20. marts 2001, fremrykkes til 20. december 2000. Indberetningerne skal  

 omfatte priserne pr. 30. november 2000.
Lægemiddelstyrelsen, den 1. december  

 2000 Jytte Lyngvig /Lasse Larsen Bilag 1 Terminer for indberetning af lægemiddelpriser i andre  

 europæiske lande i henhold til § 2 Terminerne refererer til lægemidlets ATC-kode.
Det  

 første bogstav i ATC-koden er bestemmende for indberetningsterminen.  

 (Ved markedsføring af en ny pakningsstørrelse e.l. mellem to  

 terminer skal europæiske priser for den nærmest forudgående  

 termin indberettes samtidig med anmeldelse af prisen på den nye  

 pakning).
