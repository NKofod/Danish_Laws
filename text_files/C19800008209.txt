 1. Ved lov nr. 155 af 6. maj 1980 er gennemført visse  

 ændringer af lov om boligbyggeri (bekendtgørelse nr. 338 af 16. juli 1979).  

 Ændringerne trådte i kraft den 14. maj 1980. Loven er optaget som bilag til  

 dette cirkulære.
Ved loven er gennemført bestemmelser, der skal sikre, at kollegier og  

 almennyttige boligafdelinger uanset en huslejeaktion kan videreføres efter  

 deres formål, og at staten og kommunen ikke påføres tab.
Efter loven skal  

 boligselskabets eller kollegiets bestyrelse i tilfælde af alvorlige  

 likviditetsvanskeligheder som følge af en iværksat huslejeboykot, -deponering  

 eller lignende indberette forholdet til boligministeren, der kan bestemme, at  

 staten overtager den pågældende boligafdelings fordringer mod de enkelte  

 boligtagere og samtidig indbetaler et beløb til afdelingen eller kollegiet,  

 der svarer til de ydelser, boligtagerne skylder.
Fordringerne inddrives af  

 kommunen efter reglerne om inddrivelse af personlige skatter.
Der er  

 endvidere etableret en særlig ordning med hensyn til udbetaling af  

 stipendiebeløb og statsgaranterede studielån til statsstøttede  

 ungdomsboligers beboere, såfremt de deltager i en huslejeaktion.
Loven indeholder tillige en bestemmelse, hvorefter boligministeren for  

 almennyttige boligselskaber kan udpege en forretningsfører, der midlertidigt  

 skal varetage de funktioner i selskabet eller en af dets afdelinger, som  

 ellers tilkommer selskabets ledelse.
For så vidt angår kollegier findes en  

 sådan bestemmelse i forvejen i loven.
 Endelig indeholder loven en bestemmelse om, at der i visse særlige  

 tilfælde (boligafdelinger med driftssikring) kan ydes støtte til udbedring af  

 bygningsskader, selv om udbedringsudgiften efter fradrag af erstatnings- og  

 forsikringsbeløb er mindre end 10 pct. af bygningsværdien før skadens  

 indtræden.
Huslejeaktioner i almennyttigt boligbyggeri Bestyrelsens opgaver og ansvar 2. Et almennyttigt boligselskabs bestyrelse skal  

 varetage den overordnede ledelse af selskabets anliggender og har ansvaret  

 for, at selskabets og dets afdelingers virksomhed tilrettelægges og udøves i  

 overensstemmelse med de herom fastsatte regler.
Bestyrelsen skal derfor i  

 tilfælde af en huslejeaktion foretage ethvert nødvendigt skridt for at  

 standse, modvirke og begrænse omfanget af denne, herunder påse, at  

 boligtagerne afkræves ethvert skyldigt beløb, så snart det er forfaldent, og  

 at de ved oversiddelse af betalingsfristen gøres bekendt med følgerne heraf,  

 navnlig risikoen for ophævelse af lejemålet.
I tilfælde af kollektiv  

 betalingsvægring skal beboerne tillige gøres bekendt med, at skyldige ydelser  

 vil kunne inddrives efter kildeskattelovens regler om skatterestancer, og at  

 der i så fald vil blive ekstra udgifter til forrentning af de skyldige  

 ydelser og til betaling af gebyr for ikke rettidigt betalt leje, ligesom de  

 aktionerende beboere vil være erstatningsansvarlige over for selskabet for de  

 tab, deres aktion måtte påføre dette, f. eks. udgifter til morarenter af  

 prioritetsydelser, ekstraordinære administrationsudgifter og merudgifter ved,  

 at afdelingen eventuelt midlertidigt sættes under administration.
Endelig må  

 beboerne gøres bekendt med, at retten til boligsikring og -ydelse fortabes,  

 således at disse ydelser ikke kommer til udbetaling, selv om lejen m. v.  

 erlægges på et senere tidspunkt.
 Hvis et boligselskabs bestyrelse undlader at opfylde sine pligter efter  

 loven eller selskabets vedtægter, kan der efter boligbyggerilovens § 16, stk.  

 1, pålægges den daglige bøder, der tilfalder statskassen, ligesom en  

 bestyrelse efter de almindelige regler herom vil kunne blive  

 erstatningsansvarlig for tab, som dens pligtforsømmelse måtte påføre  

 selskabet.
Kommunalbestyrelsens stilling 3. Kommunalbestyrelsen skal som tilsynsmyndighed med  

 de almennyttige boligselskaber til enhver tid påse, at det enkelte  

 boligselskabs ledelse opfylder sine pligter efter loven og vedtægterne, som  

 det er nævnt under pkt. 2. Om kommunalbestyrelsens stilling i tilfælde af en  

 huslejeaktion henvises til boligministeriets cirkulæreskrivelse af 19.  

 september 1977 om kommunalbestyrelsens stilling under huslejeboykot.  

 Kommunalbestyrelsen forudsættes i overensstemmelse med denne  

 cirkulæreskrivelse bl. a. at foranledige, at udbetaling af boligsikring og  

 -ydelse forbindelse henlede opmærksomheden på, at boligsikring og -ydelse  

 ikke efterbetales, når skyldig husleje m. v. efterbetales efter en  

 huslejeaktions ophør.
Indberetning 4. Boligselskabet skal under en huslejeaktion nøje  

 følge afdelingens økonomiske situation og til stadighed være opmærksom på  

 dens likviditetsmæssige stilling.
Ophører en huslejeaktion ikke inden for en  

 kortere periode, og har den et sådant omfang, at der må forudses alvorlige  

 likviditetsvanskeligheder, herunder særligt vanskeligheder ved rettidig  

 betaling af terminsydelser, skal der ske samtidig indberetning herom til  

 kommunen og boligstyrelsen.
Bestyrelsens indberetninger skal være bilagt fyldestgørende materiale til  

 bedømmelse af afdelingens aktuelle økonomiske situation m. v., herunder  

 navnlig Når boligselskabet har indsendt indberetning efter de retningslinier, der  

 er fastsat ovenfor, påhviler det selskabet - hvis det stadig ikke lykkes for  

 bestyrelsen at bringe aktionen til ophør hver måned til såvel kommunen som  

 til boligstyrelsen at indsende en revideret fortegnelse over de boligtagere,  

 der har undladt at erlægge skyldige ydelser.
Statens overtagelse af fordringerne 5. Som anført foran under pkt. 4 skal et eksemplar af  

 bestyrelsens indberetning med samtlige redegørelser og bilag sendes samtidig  

 til kommunen og boligstyrelsen.
 Som tilsynsmyndighed med de almennyttige boligselskaber vil  

 kommunalbestyrelsen i forvejen have et indgående kendskab til den pågældende  

 afdeling, og det forudsættes derfor, at kommunalbestyrelsen hvis den efter  

 gennemgang af det modtagne materiale - finder fejl, mangler eller  

 forglemmelser i dette, orienterer boligstyrelsen herom, herunder også navnlig  

 om der blandt huslejerestanterne måtte være boligtagere, hvor den manglende  

 betaling skyldes forhold, der berettiger til bistand i henhold til lov om  

 social bistand, og hvor de skyldige beløb derfor vil blive betalt af  

 kommunen.
Boligstyrelsen foretager en gennemgang og vurdering af det modtagne  

 materiale og indhenter i nødvendigt omfang supplerende oplysninger m. v. fra  

 kommunen eller boligselskabet.
Hvis der herefter skønnes at være en  

 nærliggende risiko for, at afdelingen ikke vil kunne videreføres som  

 almennyttigt boligforetagende, eller at der vil kunne opstå økonomisk tab for  

 stat og kommune, overtager staten fordringerne mod de enkelte boligtagere, og  

 boligstyrelsen vil i så fald samtidig anmode Kongeriget Danmarks Hypotekbank  

 og Finansforvaltning om at udbetale til selskabet et beløb, svarende til  

 boligtagernes skyldige ydelser.
Det forudsættes, at boligselskabet straks  

 efter beløbets modtagelse anvender dette til at fyldestgøre selskabets  

 kreditorer.
Tab ved huslejeaktioner 6. Som anført under pkt. 5 dækker statens eventuelle  

 indbetaling til afdelingen kun det beløb, der svarer til boligtagernes  

 skyldige ydelser.
Tab, som herudover måtte være påført afdelingen og  

 selskabet ved huslejeaktioner, f. eks. morarenter af prioritetsydelser og  

 ekstraordinære administrationsudgifter, vil altså ikke være omfattet af den  

 gennemførte ordning med hensyn til betaling og inddrivelse.
Boligselskabet må  

 selv opkræve sådanne merudgifter hos de boligtagere, der har deltaget i  

 huslejeaktionen.
Opmærksomheden henledes i denne forbindelse på, at det  

 følger af bestemmelsen i lovens § 7 a, stk. 5, at et boligselskabs ledelse  

 ikke gyldigt kan bestemme, at sådanne merudgifter skal bæres af samtlige  

 boligtagere, altså også af de boligtagere, der ikke har deltaget i  

 huslejeaktionen.
Det er i denne forbindelse uden betydning, om merudgifterne  

 opkræves særskilt, eller om de indregnes i huslejen.
Beløb, der indgår som  

 gebyr for ikke rettidigt betalt leje, skal fradrages ved merudgifternes  

 beregning, jfr. herom nærmere under pkt. 7.
Inddrivelse af statens fordringer 7. Samtidig med afgivelsen af udbetalingsordren til  

 Kongeriget Danmarks Hypotekbank og Finansforvaltning vil boligstyrelsen  

 foranledige, at hypotekbanken tilsender vedkommende kommunes skattemyndighed  

 en fortegnelse over hver enkelt boligtagers tilsvar med anmodning om beløbets  

 inddrivelse efter reglerne i kildeskattelovens §§ 72 og 73. Fortegnelsen vil  

 indeholde oplysning om størrelsen af de skyldige beløb ifølge selskabets  

 indberetning samt størrelsen af det fastsatte gebyr for ikke rettidigt betalt  

 leje.
Dette gebyr udgør for hver enkelt måneds leje m.v. 50 kr. med tillæg af  

 2 pct. af det skyldige beløb ud over 1.000 kr.
Statens udlæg forrentes fra  

 tidspunktet for fordringernes overtagelse, og indtil hver enkelt fordring er  

 inddrevet.
Forrentningen er i loven fastsat til Nationalbankens diskonto med  

 tillæg af 2 pct.
Kongeriget Danmarks Hypotekbank og Finansforvaltning kan  

 træffe nærmere aftale med vedkommende kommunale skattemyndighed om beregning  

 af rentetillæg og om den praktiske tilrettelæggelse af skattemyndighedens  

 afregning til hypotekbanken af inddrevne beløb.
Efter afslutningen af  

 huslejeaktionen og efter skattemyndighedens endelige afregning af inddrevne  

 beløb sender hypotekbanken til boligselskabet et beløb, svarende til de  

 inddrevne gebyrer for ikke rettidig betalt leje.
 Hypotekbanken tilsender to gange om året de personer, der ikke har  

 indfriet statens fordring på skyldig leje m. v. efter lovens § 7 a, stk. 4,  

 en opgørelse over statens tilgodehavende.
Midlertidig forretningsførelse 8. Adgangen til at udpege en forretningsfører tænkes  

 kun anvendt i tilfælde, hvor det skønnes, at et selskabs ansvarlige organer  

 ikke magter at sikre en afdelings drift i overensstemmelse med de gældende  

 regler eller handler i strid med de forudsætninger, der har ligget til grund  

 for det almennyttige byggeri.
Det vil være forretningsførerens opgave  

 hurtigst muligt at træffe alle nødvendige forholdsregler for at sikre  

 afdelingens videreførelse som almennyttig bebyggelse og dermed samtidig  

 hindre tab for staten og kommunen.
Huslejeaktioner i boliger for unge under  

 uddannelse Kollegieboliger m. v.
 9. De nye regler omfatter boliger i selvejende  

 kollegieinstitutioner og andre boliger for unge under uddannelse, opført af  

 almennyttige boligselskaber, alt med statsstøtte efter lov nr. 250 af 7. juni  

 1963, lov nr. 238 af 8. juni 1966 med senere ændringer, lov nr. 268 af 9.  

 juni 1971 om ændring af lov om boligbyggeri og senere boligbyggerilove, jfr.  

 lovbekendtgørelse nr. 338 af 16. juli 1979. For ledelse af og  

 kommunalbestyrelsens tilsyn med kollegierne efter lovens § 69 gælder  

 boligstyrelsens bekendtgørelse nr. 170 af 20. april 1979 om statsstøttede  

 kollegier.
Kollegiebestyrelsens opgaver og ansvar 10. Om kollegiebestyrelsens opgaver og ansvar i  

 tilfælde af en kollektiv betalingsvægring gælder samme regler som anført  

 foran i punkt 2, dog at adgangen efter boligbyggerilovens § 16, stk. 1 til at  

 pålægge bestyrelsen daglige bøder ikke omfatter kollegiebestyrelser.  

 Kommunalbestyrelsen fører tilsyn med kollegiebestyrelsens virksomhed som  

 omtalt nedenfor i pkt. 11.
Kommunalbestyrelsens stilling 11. Ifølge § 12 i den nævnte bekendtgørelse af 20.  

 april 1979 påser kommunalbestyrelsen, at ejendommen anvendes i  

 overensstemmelse med det formål, vedtægterne angiver, og at institutionen  

 tilrettelægger driften i dette øjemed på forsvarlig måde under iagttagelse af  

 de herom gældende bestemmelser.
Kommunalbestyrelsen er berettiget til at afkræve institutionen oplysning  

 om ethvert forhold til belysning af, om institutionen og ejendommen drives  

 efter retningslinierne i stk. 1, og i øvrigt at træffe enhver fornøden  

 foranstaltning til udøvelse af sit tilsyn.
Såfremt der konstateres  

 uregelmæssigheder af ikke uvæsentlig betydning ved institutionens eller  

 ejendommens drift, eller institutionen ikke kan opfylde sine økonomiske  

 forpligtelser, afgiver kommunalbestyrelsen efter § 14 uden ugrundet ophold  

 indberetning herom til boligstyrelsen, og boligstyrelsen kan i det enkelte  

 tilfælde træffe sådanne foranstaltninger til sikring af en  

 kollegieinstitutions forsvarlige administration, som styrelsen finder  

 fornødne.
 Kommunalbestyrelsens beføjelser og pligter er nærmere beskrevet i afsnit 3  

 i boligministeriets cirkulære af 2. februar 1978 om statsstøttede kollegier.  

 Opmærksomheden henledes også her på boligministeriets cirkulæreskrivelse af  

 19. september 1977 om kommunalbestyrelsens stilling under huslejeboykot, jfr.  

 foran under pkt. 3.
 Indberetning m. v.
 12. Det, som foran er anført i pkt. 4 (indberetning),  

 pkt. 5 (statens overtagelse af fordringerne), pkt. 6 (tab ved  

 huslejeaktioner) og pkt. 7 (inddrivelse af statens fordringer) gælder på  

 samme måde for de boliger for unge under uddannelse, som er omhandlet i  

 nærværende afsnit.
Særlige forbehold ved tilsagn om uddannelsesstøtte 13. Statens Uddannelsesstøtte skal forsyne tilsagn om  

 stipendier eller statsgaranterede lån, der meddeles efter 1. juli 1980, med  

 forbehold om, at boligministeren i forbindelse med udbetalingen af stipendie-  

 og lånebeløb forlods kan forlange disse anvendt til betaling af skyldig leje  

 (boligafgift) eller andre forfaldne ydelser, som den pågældende som led i en  

 fælles optræden har undladt at betale som beboer af en af de i pkt. 9 nævnte  

 boliger.
Inddrivelse af statens fordringer 14. Samtidig med en anmodning efter cirkulærets pkt. 5  

 til Kongeriget Danmarks Hypotekbank og Finansforvaltning om udbetaling af det  

 nødvendige beløb til kollegiet m. v. vil boligstyrelsen underrette Statens  

 Uddannelsesstøtte om, hvilke personer der deltager i den kollektive  

 betalingsvægring eller anden tilsvarende aktion.
Samtidig vil Statens  

 Uddannelsesstøtte af boligstyrelsen blive opfordret til at overføre tildelte  

 stipendier for de pågældende til een samlekonto i en bank eller sparekasse,  

 som boligstyrelsen anviser.
Alene hypotekbanken skal på boligministerens  

 vegne kunne råde over denne samlekonto.
Ved meddelelse af statsgaranti for  

 studielån skal det långivende pengeinstitut af Statens Uddannelsesstøtte have  

 meddelelse om, at provenuet af lånet overføres til en konto som nævnt.
Det  

 påhviler hypotekbanken, så snart denne har modtaget meddelelse om overførelse  

 til kontoen, at lade statens tilgodehavende efter boligbyggerilovens § 7 a,  

 stk. 4, indfri med det overførte beløb, så langt dette rækker.
Eventuelle  

 tiloversblevne beløb skal derefter omgående overføres til den  

 uddannelsessøgendes konto i dennes pengeinstitut.
Såfremt statens  

 tilgodehavende ikke kan dækkes på den foran beskrevne måde, påhviler det  

 hypotekbanken at foranstalte restbeløbet inddrevet i overensstemmelse med  

 dette cirkulæres pkt. 7.
 15. Det understreges, at de anførte bestemmelser om  

 inddrivelse af statens fordringer efter § 70, stk. 3, også kan anvendes  

 overfor personer, der bebor kollegier og andre boliger opført med  

 statsstøtte, jfr. pkt. 1, når disse som led i en fælles optræden benytter  

 boligen uden lejeaftale, og ikke efter påkrav fra udlejeren betaler for  

 benyttelse med et beløb, som svarer til den gældende leje og andre ydelser.  

 Der tænkes f. eks. på, at de pågældende opsiger lejemålet, men bliver boende  

 og eventuelt bytter bolig.
