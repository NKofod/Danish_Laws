I løbet af natten vågnede barnet 2-3 gange og fik noget at  

 drikke, hvorefter han igen faldt til ro.
Næste morgen blev han  

 imidlertid urolig, og der kom små røde prikker på  

 brystkassen.
Da han samtidig blev tiltagende slap og ved 8-tiden lukkede  

 øjnene, kom med rallelyde, og puls og vejrtrækning forsvandt,  

 blev ambulance tilkaldt, mens faderen begyndte genoplivningsforsøg med  

 mund til mund metode.
En ambulancelæge assisterede på vejen til  

 hospitalet, hvor der blev iværksat genoplivningsforsøg og  

 på mistanke om meningokoksygdom iværksat behandling herfor.
Kl. 09.16 afgik barnet ved døden.
I den senere  

 obduktionserklæring blev det konkluderet, at dødsårsagen,  

 udfra det oplyste måtte antages at være blodforgiftning, mest  

 sandsynligt forårsaget af meningokokbakterier, som dog ikke blev  

 påvist.
Klage over vagtlæges mangelfulde  

 undersøgelse og diagnostik af 8 mdr. gammelt febrilt barn Patientklagenævnet fandt, at vagtlægen ikke havde udvist  

 manglende omhu og samvittighedsfuldhed ved sin undersøgelse og  

 behandling af barnet i vagtlægekonsultationen.
Nævnet lagde herved lagt vægt på, at vagtlægen  

 udfra journalnotatet fra den kliniske undersøgelse havde  

 undersøgt for nakke-rygstivhed, foretaget undersøgelse af hals,  

 ører og lunger samt konstateret, at der ikke var udslæt på  

 huden.
Ligeledes var barnets forældrene blevet rådgivet  

 vedrørende observation og videre behandling, herunder anbefalet  

 fornyet kontakt til læge ved forværring af tilstanden.
