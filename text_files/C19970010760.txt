(Til sygehusforvaltningerne m.fl.) 1. Indledning Ved lov nr. 278 af 2. maj 1990 om ændring af lægeloven (bilag 1) blev  

 reglerne for faglig bedømmelse af ansøgere til overlægestillinger ændret.  

 Sundhedsstyrelsen udsendte i den forbindelse »Vejledning nr. 143 af 26.  

 juli 1990«, der siden to gange er uddybende forklaret i notitser under  

 rubrikken »Officielle meddelelser« i Ugeskrift for læger,  

 henholdsvis 1991; 153/5:390-1 og 1992;154/4: 226-7.
 Sundhedsstyrelsen udsender hermed en ny vejledning under hensyntagen til  

 de erfaringer, den hidtidige administration af ordningen har givet anledning  

 til.
 Vejledningen omfatter retningslinier for de faglige bedømmelsesudvalgs  

 virksomhed, herunder retningslinier for hvilke faglige elementer, der bør  

 indgå i bedømmelsen af de enkelte ansøgere.
 Endvidere omfatter vejledningen regler om, hvilke oplysninger  

 Sundhedsstyrelsen skal modtage i forbindelse med den obligatoriske  

 indsendelse af ansættelsesmyndighedens indstilling om ansættelse i  

 stillingen, jf. lægelovens § 14, stk. 3 (bilag 1).
I vejledningens bilag 2 er opstillet en oversigt over kvalifikationskrav  

 ved vurdering af ansøgere til overlægestillinger.
De kvalifikationskrav, der  

 relaterer sig til den kliniske uddannelse, er tillige sammenfattet og uddybet  

 i bilag 3, der også indeholder en beskrivelse af de særlige regler, der  

 gælder for visse specialer.
2. Område Forud for ansættelse i enhver stilling som overlæge med klinisk funktion i  

 offentlige sygehuse og (behandlings-) institutioner skal der, som led i  

 ansættelsesproceduren, ske en bedømmelse af den enkelte ansøgers lægefaglige  

 kvalifikationer.
Undtaget er kun overlægestillinger med rent administrative  

 funktioner.
 Tilsvarende gælder ved ansættelse som vikar for overlæge over 6 måneder,  

 herunder forlængelse af kortvarige vikariater til en samlet varighed over 6  

 måneder i de nævnte stillinger.
 Vikar for overlæge sidestilles med konstitueret og fungerende overlæge.
 Reglerne om faglig bedømmelse gælder tilsvarende ved ansættelse i private  

 sygehuse m.v., der har indgået overenskomst med det offentlige sundhedsvæsen  

 eller på anden måde løser offentlige sygehusopgaver.
3. Fagligt bedømmelsesudvalg 3.1. Med henblik på en sådan bedømmelse nedsætter ansættelsesmyndigheden i  

 forbindelse med ansættelsesproceduren et lægefagligt bedømmelsesudvalg.
 Det faglige bedømmelsesudvalg består af mindst 3 læger, som alle har de  

 fornødne uddannelsesmæssige og forskningsmæssige forudsætninger til at  

 bedømme ansøgernes lægefaglige kvalifikationer.
Mindst 3 af bedømmelsesudvalgets læger bør derfor være ansat i  

 overlægestilling i det pågældende speciale eller relevant  

 grenspeciale/fagområde.
Mindst en af disse 3 skal være ansat på en anden  

 institution.
 I det omfang, der ikke rådes over fornøden ekspertise til vurdering af  

 kvalifikationer til en særlig stilling, skal der til det faglige  

 bedømmelsesudvalg knyttes personer fra andre sygehuskommuner m.v.  

 Ansættelsesmyndigheden kan bede et lægevidenskabeligt selskab om at pege på  

 personer med de fornødne faglige kvalifikationer.
 3.2. Ingen der har familiemæssig tilknytning til en ansøger kan udpeges  

 til det faglige bedømmelsesudvalg.
Medlemmer af det faglige bedømmelsesudvalg er herudover forpligtet til  

 selv at gøre opmærksom på, om der foreligger en sådan tilknytning til en  

 ansøger, at det er egnet til at vække tvivl om medlemmets upartiskhed ved  

 vurderingen.
Afgørelse af, om der bør ske ændring i udvalgets sammensætning  

 som følge heraf, træffes af ansættelsesmyndigheden.
 3.3. Til brug for det faglige bedømmelsesudvalgs vurdering skal foreligge:
 3.4. Det faglige bedømmelsesudvalg foretager en gennemgang af den enkelte  

 ansøgers kliniske uddannelse og øvrige lægefaglige kvalifikationer.  

 Gennemgangen skal indeholde følgende elementer:
3.5. Det faglige bedømmelsesudvalgs gennemgang af den enkelte ansøger  

 afsluttes med en samlet vurdering af, hvorvidt den pågældende under  

 hensyntagen til de i bilag 2 og 3 nævnte kvalifikationskrav må anses for  

 lægefagligt »kvalificeret« eller »ikke-kvalificeret« til  

 stillingen.
Der bør ikke foretages en prioritering af ansøgerne.
Ved eventuel  

 uenighed kan et medlem forlange sin afvigende mening kortfattet tilført  

 vurderingen.
Med den samlede vurdering skal følge en kort præcisering af de principper,  

 hvorefter ansøgeren er bedømt i forhold til den aktuelle stilling.
Såfremt  

 det faglige bedømmelsesudvalg finder en ansøger lægefagligt kvalificeret,  

 uanset at vedkommende ikke opfylder de i bilag 2 og 3 nævnte  

 kvalifikationskrav, skal begrundelsen herfor fremgå af vurderingen.
 Det faglige bedømmelsesudvalgs vurdering underskrives med angivelse af,  

 hvilke specialer bedømmelsesudvalgets medlemmer selv har  

 speciallægeanerkendelse indenfor.
 Vurderingen afleveres til ansættelsesmyndigheden, der beslutter den videre  

 procedure.
4. Indsendelse til Sundhedsstyrelsen 4.1. Før beslutning om ansættelse træffes, forelægger  

 ansættelsesmyndigheden sin indstilling om ansættelse i stillingen for  

 Sundhedsstyrelsen.
 4.2. Til brug for Sundhedsstyrelsens vurdering skal følgende foreligge:
 Ansættelsesmyndigheden kan i øvrigt kortfattet kommentere baggrunden for  

 en indstilling om ansættelse.
 4.3. Såfremt ansættelsesmyndighedens indstilling giver Sundhedsstyrelsen  

 anledning til bemærkninger, skal disse fremsættes overfor  

 ansættelsesmyndigheden inden 10 hverdage (excl. lørdage), således at fristen  

 regnes fra den dag, indstillingen er Sundhedsstyrelsen i hænde, og således at  

 Sundhedsstyrelsens eventuelle bemærkninger skal være afsendt senest 10.  

 hverdag herefter.
 Efter udløb af 10-dages fristen vil ansættelse kunne iværksættes.
 Ansættelsesmyndigheden anmodes om at meddele Sundhedsstyrelsen resultatet  

 af ansættelsesproceduren.
5. Ikrafttræden De nye regler træder i kraft den 1. august 1997 og er gældende for  

 stillinger, der opslås efter denne dato.
 »Sundhedsstyrelsens vejledning nr. 143 af 26. juli 1990«  

 bortfalder samtidig.
Sundhedsstyrelsen, 4. juli 1997 Einar Krag / Hans Peder Graversen Bilag 1 Lov nr. 278 af 2. maj 1990Lov om ændring af lægeloven (Faglig bedømmelse af ansøgere til overlægestillinger) VI MARGRETHE DEN ANDEN, af Guds Nåde Danmarks Dronning, gør vitterligt:  

 Folketinget har vedtaget og Vi ved Vort samtykke stadfæstet følgende lov:
§ 1 I lov om udøvelse af lægegerning, jf. lovbekendtgørelse nr. 426 af 19.  

 august 1976, foretaget følgende ændringer:
 1. § 14, stk. 1, affattes således:
»Ansættelse i statslige og kommunale lægestillinger sker efter  

 forudgående offentlige opslag.« 2. I § 14 indsættes efter stk. 1 som nye stykker:
 » Stk. 2.  Inden en stilling om overlæge på et  

 sygehus eller anden behandlingsinstitution besættes, foretages der en  

 lægefaglig bedømmelse af ansøgeren i et fagligt bedømmelsesudvalg nedsat af  

 ansættelsesmyndigheden.
Stk. 3.  Før beslutning om ansættelse i en  

 overlægestilling træffes, forelægger ansættelsesmyndigheden sin indstilling  

 om ansættelse i stillingen for Sundhedsstyrelsen, der inden 10 dage kan  

 afgive en vejledende lægefaglig vurdering af ansøgeren.
Sundhedsstyrelsen  

 fastsætter regler om, hvilke oplysninger der skal forelægges som grundlag for  

 styrelsens vurdering.« Stk. 2-5 bliver herefter stk. 4-7.
 3. I § 14, stk. 3, der bliver stk. 5, ændres »stk.  

 1« til: »stk. 2«.
 4. § 31, stk. 3, affattes således:
» Stk. 3.  Loven gælder ikke for Færøerne og  

 Grønland, men kan ved kgl. anordning sættes i kraft for Færøerne og Grønland  

 med de afvigelser, som de særlige færøske eller grønlandske forhold  

 tilsiger.« § 2 Loven træder i kraft den 1. august 1990.
Givet på Christiansborg Slot, den 2. maj  

 1990 Under Vor Kongelige Hånd og Segl I Dronningens Navn:
FREDERIK Kronprins / Ester Larsen Bilag 2 Kvalifikationskrav ved vurdering af ansøgere til overlægestillinger Den i dette bilag givne vejledning skal tjene til støtte for de faglige  

 bedømmelsesudvalg, der i henhold til lægelovens § 14 skal bedømme de  

 lægefaglige kvalifikationer hos ansøgere til overlægestillinger.
 Bedømmelsen skal i alle tilfælde ske under hensyntagen til den konkrete  

 stillings indhold, afdelingens funktioner og afdelingens funktioner i forhold  

 til sygehusets øvrige afdelinger og sygehusvæsenet samt den gældende  

 sygehusplan.
 Vurderingen af ansøgerens kliniske uddannelse skal ske indtil  

 ansøgningstidspunktet.
 Bilaget er opdelt i 3 hovedafsnit:
- Den kliniske uddannelse - Den videnskabelige uddannelse - Undervisningserfaring 1. Den kliniske uddannelse 1.1. Speciallægeanerkendelse Som hovedregel forudsættes det, at en ansøger for at være kvalificeret har  

 dansk anerkendelse som speciallæge i det for stillingen relevante  

 grundspeciale og/eller grenspeciale.
 På afdelinger, der alene varetager grenspecialiserede funktioner, er  

 anerkendelse i det relevante grundspeciale ikke nogen absolut forudsætning.
I særlige tilfælde, hvor en stilling er oprettet til varetagelse af helt  

 specielle opgaver, der falder udenfor de anerkendte grund- og grenspecialer,  

 må ansøgerens kvalifikationer bedømmes ud fra stillingsindholdet.
Dog må  

 ansøgeren i alle tilfælde have opnået »tilladelse til selvstændigt virke  

 som læge«.
 For de kirurgiske og intern medicinske grenspecialer, for visse fagområder  

 samt for specialerne børne- og ungdomspsykiatri, arbejdsmedicin og  

 samfundsmedicin gælder dog særlige regler, jf. bilag 3.
1.2. Klinisk uddannelse Den kliniske uddannelse må i sin helhed gøre ansøgeren kvalificeret til de  

 funktioner, som er henlagt til den ansøgte stilling.
Udover den uddannelse,  

 der indgår som forudsætning for speciallægeanerkendelse, vil funktion som 1.  

 reservelæge eller afdelingslæge i en vis tid efter speciallægeanerkendelsen  

 være en forudsætning for, at en ansøger kan findes kvalificeret til en  

 overlægestilling.
 Varigheden af 1. reservelæge-/afdelingslægetiden efter  

 undervisningsstilling må sammenlagt, dvs. incl. den del der indgår i  

 speciallægeuddannelsen, være på mindst 48 måneder, hvoraf normalt højest 12  

 måneder kan være i vagtfri stilling.
 Ansættelser af mindre end 6 måneders varighed kan normalt ikke medregnes.
 Indtil 6 måneders ansættelse som vikar for overlæge, konstitueret eller  

 fungerende overlæge kan medregnes som svarende til 1.  

 reservelæge-/afdelingslægetid.
 Mindst 1 år af 1. reservelæge-/afdelingslægetiden skal normalt være  

 tilbragt i en stilling på et sygehus af samme specialiseringsgrad og samme  

 opgaveniveau, som på det sygehus, hvor stillingen søges.
 For at sikre, at en ansøger i sin 1. reservelæge-/afdelingslægetid har  

 fået et bredt kendskab til specialets virksomhedsområde, kræves der  

 ansættelse på mindst 2 afdelinger, hver af mindst 1 års varighed.
 Tidligere § 14-vurdering af en ansøgers kliniske uddannelse kan være  

 vejledende.
1.3. Udenlandske ansættelser Udenlandske ansættelser bedømmes på linie med danske, såfremt indholdet i  

 ansættelserne kan anses for ækvivalerende.
Det påhviler ansøgeren at  

 fremskaffe den fornødne dokumentation vedrørende de udenlandske ansættelsers  

 indhold.
 Aftalen om et fælles nordisk arbejdsmarked og direktiverne indenfor EU  

 bygger på en forudsætning om, at uddannelserne er sammenlignelige, og en  

 dansk speciallægeanerkendelse på basis af en anden nordisk anerkendelse eller  

 anerkendelse fra et andet EU-land vil derfor ikke skulle underkastes særlig  

 vurdering.
1.3.1. Ansættelser i Sverige og Norge Svenske afdelingslægestillinger og norske assistentlægestillinger efter  

 speciallægeanerkendelse vil normalt svare til danske 1.  

 reservelæge-/afdelingslægestillinger på tilsvarende afdelinger eller  

 sygehuse.
Det samme gælder for bitrædende overlægestillinger i Sverige.
 For så vidt angår ansættelse i et formaliseret uddannelsesforløb, som  

 leder frem til speciallægeanerkendelse, vil ansættelse op til 12 måneder  

 kunne medregnes, når det kan dokumenteres, at ansættelsen har samme karakter  

 som en dansk 1. reservelægestilling og ansættelsen ligger umiddelbart forud  

 for speciallægeanerkendelsen.
2. Videnskabelig uddannelse Kravene til videnskabelig uddannelse er forskellige i de forskellige  

 overlægestillinger, spændende fra kravet om kritisk at kunne vurdere  

 faglitteratur til at kunne lede en konstant og stor forskningsindsats på en  

 universitetsafdeling.
Kravene må derfor tilpasses den konkrete stilling.
Videnskabelig uddannelse kan ikke erstatte klinisk uddannelse.
Men  

 tilstrækkelig klinisk uddannelse uden fornøden videnskabelig uddannelse kan  

 medføre, at en ansøger ikke bør anses kvalificeret til visse  

 overlægestillinger.
 Ved vurderingen af den videnskabelige uddannelse bør der lægges vægt på  

 ansættelse i egentlige videnskabelige stillinger på universiteter eller andre  

 læreanstalter eller som klinisk assistent.
 Opnåelsen af videnskabelige grader, som f.eks.  

 licentiatgraden/ph.d.graden, samt opnåelse af den medicinske doktorgrad, bør  

 fremhæves, ligesom ansøgerens videnskabelige arbejder i øvrigt.
 Der bør i den sammenhæng ikke lægges vægt på kvantiteten, men på  

 ansøgerens selvstændige, kvalitativt tilfredsstillende arbejde.
3. Undervisningserfaring Uddannelsesfunktion i den kliniske hospitalsafdeling er væsentlig.
 Erfaring med undervisning af læger, sygeplejersker og studerende indenfor  

 de sundhedsfaglige uddannelser eller anden undervisningserfaring bør  

 fremhæves i den faglige bedømmelse.
Undervisningserfaring kan få særlig betydning, såfremt der til stillingen  

 er knyttet et professorat eller lektorat.
Der foretages dog i denne  

 forbindelse en parallel bedømmelse udenfor det faglige bedømmelsesudvalgs  

 regi.
Bilag 3 Sammenfattende retningslinier for kvalifikationskrav til  

 overlægestillinger og særlige regler for visse specialer * § 14-godkendelse forudsætter mindst 48 måneders 1.  

 reservelæge-/afdelingslægeansættelse efter undervisningsstilling.
 * Ansættelse skal finde sted på mindst 2 forskellige afdelinger, hver af  

 mindst et års varighed.
 * Ansættelser af mindre end 6 måneders varighed medregnes normalt ikke.
 * Ansættelse som vikar for overlæge, konstitueret/fungerende overlæge kan  

 højest tælle 6 måneder af de i alt 48 måneder.
 * Mindst 12 måneder af de 48 måneder skal normalt være tilbragt i en  

 stilling på et sygehus af samme specialiseringsgrad og samme opgaveniveau,  

 som på det sygehus, hvor stillingen søges.
 * Vurderingen af ansøgerens kvalifikationer bedømmes indtil tidspunktet  

 for ansøgningsfristens udløb.
 * Ansøgere, der har fået dispensation for undervisningsstilling i  

 forbindelse med overgangsordningen i 1990, kan medregne 1. reservelægetid  

 efter 1.5.1990. Generelt finder Sundhedsstyrelsen, at kravene til  

 overlægestillinger på forskellige afdelingskategorier bør være følgende:
1. Specialafdeling med udelukkende  

 grenspecialefunktion § 14-kvalifikation i grenspeciale 2. Afdeling med grenspeciale- og grundspecialefunktion Kravene til ansøgerens kvalifikationer afhænger af det konkrete indhold i  

 stillingen.
Almindeligvis kræves enten § 14-kvalifikation i grenspeciale og speciallæge i grundspeciale  

eller § 14-kvalifikation i grundspeciale og speciallæge i grenspeciale For overlæger der ikke indgår i afdelingens generelle beredskab og  

 vagtforpligtelse eventuelt kun § 14-kvalifikation i grenspeciale I nogle specialer kan de  

 kvalifikationsgivende ansættelser sammensættes på forskellige måder, jf.  

 nedenfor (numrene angiver alternative klinisk kvalificerende  

 ansættelsesforløb). Eksemplerne er vejledende, da en § 14-vurdering altid  

 sker i forbindelse med en konkret stilling og med konkrete ansøgere.
Vedr.
Grundspecialet kirurgi Speciallægeanerkendelse i kirurgi 1. 48 måneders parenkymkirurgi på 2 forskellige  

 afdelinger 2. 24 måneders parenkymkirurgi + 12 måneders  

 gastroenterologi + 12 måneders urologi 3. 36 måneders parenkymkirurgi + 12 måneders  

 gastroenterologi eller 12 måneders urologi 4. 24 måneders gastroenterologi + 24 måneders urologi 5. 36 måneders gastroenterologi + 12 måneders urologi 6. 36 måneders urologi + 12 måneders gastroenterologi Vedr.
Grundspecialet intern medicin Speciallægeanerkendelse i intern medicin 1. 48 måneders intern medicin på 2 forskellige  

 afdelinger 2. 36 måneders intern medicin + 12 måneders  

 grenspeciale Intern medicinske grenspecialer Speciallægeanerkendelse i intern medicin og grenspeciale 1. 48 måneders grenspeciale på 2 forskellige  

 afdelinger 2. 36 måneders grenspeciale + 12 måneders intern  

 medicin ad 1. Gælder for en stilling som overlæge med udelukkende  

 grenspecialefunktion på specialafdeling eller på afdeling med grenspeciale-  

 og grundspecialefunktion.
 ad 2. Gælder for en stilling som overlæge, der deltager i afdelingens  

 generelle beredskab og vagtforpligtelse på afdeling med grenspeciale- og  

 grundspecialefunktion.
Vedr. særlige fagområder Her kan nævnes retspsykiatri, gerontopsykiatri, audiologi og  

 neuroradiologi.
Speciallægeanerkendelse i det til fagområdet svarende grundspeciale 24 måneders grundspeciale + 24 måneders fagområde Ved denne kombination er ansøgeren § 14-kvalificeret i fagområdet, men  

 ikke i grundspecialet.
Vedr.
Børne- og ungdomspsykiatri Børnepsykiatrisk afsnit/funktionsområde Speciallægeanerkendelse i børne- og ungdomspsykiatri 1. 48 måneders børnepsykiatri på 2 forskellige  

 afdelinger 2. 36 måneders børnepsykiatri + 12 måneders  

 ungdomspsykiatri Ungdomspsykiatrisk afsnit/funktionsområde Speciallægeanerkendelse i børne- og ungdomspsykiatri 1. 36 måneders ungdomspsykiatri + 12 måneders  

 børnepsykiatri 2. 24 måneders ungdomspsykiatri + 24 måneders  

 børnepsykiatri 3. 24 måneders ungdomspsykiatri + 24 måneders  

 voksenpsykiatri Speciallægeanerkendelse i voksenpsykiatri 1. 24 måneders voksenpsykiatri + 24 måneders  

 ungdomspsykiatri Vedr.
Arbejdsmedicin Speciallægeanerkendelse i arbejdsmedicin 48 måneders arbejdsmedicin på 2 forskellige afdelinger, heraf  

 mindst 24 måneders 1. reservelægetid efter afslutning af kursus i arbejdmedicin.
Vedr.
Samfundsmedicin (for overlæger i socialmedicin) Speciallægeanerkendelse i samfundsmedicin 48 måneders ansættelse i samfundsmedicinsk funktion, heraf 36 måneders ansættelse i socialmedicinsk funktion ved mindst to områder og  

 således, at mindst 12 måneder heraf skal finde sted efter afsluttet kursus i  

 samfundsmedicin ved klinisk socialmedicinsk funktion.
Vedr.
Klinisk Farmakologi og Klinisk Genetik:
 Disse specialer er nyoprettede og der er endnu ikke fastsat nærmere regler  

 for § 14-kvalifikation.
