 Bygge- og Boligstyrelsen har bl.a. på baggrund af kendskab til de nærmere  

 forhold ved udførelsen af flere konkrete sager fundet, at der er behov for at  

 præcisere retningslinierne for udførelse af forbedringer i utidssvarende  

 boliger.
 Ifølge byfornyelseslovens § 1 påhviler det kommunalbestyrelserne efter  

 bestemmelserne i loven at medvirke til, at der udføres forbedringer i  

 utidssvarende beboelsesejendomme.
 Som følge af byfornyelseslovens decentrale udformning er det i henhold til  

 § 7 kommunalbestyrelsen, der har kompetencen til at træffe byfornyelses- og  

 boligforbedringsbeslutninger inden for de i loven fastsatte rammer.
 Byfornyelses- eller boligforbedringsbeslutning for utidssvarende ejendomme  

 kan træffes både for ejendomme, der er i privat eje, og ejendomme som ejes af  

 eller overtages af kommunen.
 Det er styrelsens opfattelse, at der ikke kan ydes støtte til  

 istandsættelse af kommunal institutionsbebyggelse, herunder plejehjem eller  

 af anden bebyggelse af institutionskarakter, hvor det offentlige har en ikke  

 uvæsentlig indflydelse på driften.
 Bygge- og Boligstyrelsen skal endvidere præcisere, at det tillige er en  

 afgørende betingelse for istandsættelse med offentlig støtte efter  

 byfornyelsesloven, at ejendommen er utidssvarende.
I henhold til lovens § 3 må en ejendom for at være tidssvarende i det   

 væsentlige opfylde en række normer med hensyn til sikkerhed, vedligeholdelse,  

 energiforbrug, moderne bekvemmeligheder, friarealer mv.
Normerne udgør et  

 maksimum for, hvad kommunalbestyrelsen kan træffe beslutning om, og er  

 udgangspunktet for genopretning af de enkelte beboelsesejendomme til en  

 tidssvarende standard.
 På grundlag af en direkte fortolkning af ordlyden i byfornyelseslovens § 3  

 skal man præcisere, at løbende vedligeholdelsesarbejder samt ordinære  

 reparations- og udskiftningsarbejder på i øvrigt tidssvarende ejendomme,  

 (dvs. ejendomme der ikke lider af installationsmangler eller væsentlig  

 nedslidning) efter Bygge- og Boligstyrelsens opfattelse ligger uden for  

 lovens rammer, og derfor ikke kan opnå tilsagn om offentlig støtte.
 Vedrørende anvendelse og rækkevidden af byfornyelseslovens § 3 skal man i  

 øvrigt henvise til Boligministeriets bekendtgørelse nr. 161 af 9.3.1990 samt  

 Bygge- og Boligstyrelsens vejledning om »Kvalitetsnormer og  

 friarealforbedringer i byfornyelsen«.
Et eksemplar af vejledningen med bekendtgørelse vedlægges.
Yderligere  

 eksemplarer kan rekvireres hos:
