Skriftlig fremsættelse (8. november 2017) Kulturministeren (Mette Bock):
 Herved tillader jeg mig for Folketinget at fremsætte:
Forslag til lov om ændring af folkeoplysningsloven (Ny struktur for Folkeuniversitetet) (Lovforslag nr.
L 76) Med lovforslaget foreslås det at etablere en mere decentral struktur for Folkeuniversitetet med færre administrative niveauer, hvilket betyder:
  At Folkeuniversitetsnævnet og regionsstyrelserne nedlægges, sådan at folkeuniversitetsvirksomheden herefter varetages af de fire nuværende afdelinger  i Aalborg, Aarhus, København og Odense samt hos Komitestyrelsen.
  At de lokale frivillige komiteer fortsat frit vælger at være tilknyttet en af de fem enheder med mulighed for omvalg hver tredje år.
  At det statslige tilskud fordeles en gang årligt til de fem enheder.
 Det foreslås, at loven træder i kraft den 1. august 2018.
 Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.
