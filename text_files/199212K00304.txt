Nr LSF 304 Forslag til Lov om ændring af lov om afgift af affald og råstoffer  

 (Forhøjelse af affaldsafgiften) Fremsat af skatteministeren (Stavad) den 19. maj 1993 Vedtaget ved tredjebehandling den 24. juni 1993 Lov nr. 493 af 30/06/1993 § 1 I lov nr. 838 af 19. december 1989 om afgift af affald og råstoffer, som  

 ændret ved lov nr. 1071 af 23. december 1992 og § 23 i lov nr. 1073 af 23.  

 december 1992, foretages følgende ændringer:
 1. § 10, stk. 1, affattes således:
»Afgiften udgør 285 kr. pr. t affald, der afleveres til deponering.  

 Afgiften udgør 160 kr. pr. t for affald, der afleveres til forbrænding til  

 elproduktion eller til samproduktion af elektricitet og varme, forudsat at  

 elektricitetsproduktionen udgør mindst 10 pct. af værkets samlede  

 energiproduktion i en afgiftsperiode.
For affald, der afleveres til anden  

 forbrænding, udgør afgiften 210 kr. pr. t.
Den afgiftspligtige vægt er  

 affaldets bruttovægt.« 2. I § 31 indsættes efter nr. 6 som nyt nummer:
»7) Opgørelse af den i § 10, stk. 1, omhandlede samlede  

 energiproduktion i en afgiftsperiode.« § 2 Stk. 1. Loven træder i kraft den 1. januar 1997.
 Stk. 2. Den forhøjede afgift efter § 1 finder anvendelse på  

 affald, der fra og med den 1. januar 1997 afleveres til en virksomhed, der er  

 registreringspligtig efter lovens kapitel 2.
Oprindeligt fremsat forslag § 1 I lov nr. 838 af 19. december 1989 om afgift af affald og råstoffer, som  

 ændret ved lov nr. 1071 af 23. december 1992 og § 23 i lov nr. 1073 af 23.  

 december 1992, foretages følgende ændring:
 I § 10, stk. 1, ændres »195 kr.« til: »245 kr.« og  

 »160 kr.« til: »210 kr.«.
§ 2 Stk. 1. Loven træder i kraft den 1. januar 1997.
 Stk. 2. Den forhøjede afgift efter § 1 finder anvendelse på affald  

 der fra og med den 1. januar 1997 afleveres til en virksomhed, der er  

 registreringspligtig efter lovens kapitel 2.
Bemærkninger til lovforslaget Lovforslaget er et led i regeringens forslag om en gennemgribende  

 omlægning af skattesystemet.
Der henvises til bemærkningerne til det samtidig  

 hermed fremsatte forslag til lov om ændring af personskatteloven og andre  

 skattelove (Skatteomlægning). Lovforslaget skal endvidere ses som et led i  

 miljøindsatsen.
 Det foreslås, at affaldsafgiften forhøjes med 50 kr. pr. ton fra den 1.  

 januar 1997. Affald, der leveres til forbrænding, vil herefter blive pålagt  

 en afgift på 210 kr. pr. ton, mens affald, der leveres til deponering,  

 pålægges en afgift på 245 kr. pr. ton.
Forhøjelsen af affaldsafgiften skal ses i forlængelse af den hidtidige  

 indsats på affaldsområdet.
Her er målsætningen at reducere mængden af og  

 miljøbelastningen fra alle typer affald.
Det er målet at udnytte ressourcerne  

 i affaldet bedst muligt, både hvad angår materialer og energiindhold.
Ved  

 håndtering og bortskaffelse af affald er det målet at reducere  

 miljøbelastningen, herunder arbejdsmiljøbelastningen mest muligt.
Genanvendelse er den højst prioriterede affaldsbehandlingsform.
Det er  

 målet at nå en genanvendelse på 50 pct. af de samlede affaldsmængder inden  

 udgangen af 90erne.
Det er samtidig målet, at alt forbrændingsegnet affald,  

 der ikke planlægges genanvendt, skal forbrændes.
Deponering af affald er  

 lavest prioriteret.
 Den foreslåede forhøjelse af affaldsafgiften skal styrke den  

 markedsmæssige tilskyndelse til øget genanvendelse, som også lå bag  

 forhøjelsen af affaldsafgiften pr. 1. januar 1993.
Provenu- og erhvervsmæssige konsekvenser Forslaget skønnes at medføre et merprovenu for det offentlige på omkring  

 225 mill. kr. på helårsbasis.
I finansåret 1997 skønnes merprovenuet til ca.  

 170 mill. kr.
Det skønnes, at forslaget umiddelbart vil belaste erhvervene med ca. 110  

 mill. kr. ekskl. moms.
Dette svarer til en erhvervsbelastning på i  

 størrelsesordenen 70 mill. kr. efter skat.
Hjemmemarkedserhvervene vil i  

 nogen udstrækning kunne overvælte afgiftsforhøjelsen i højere priser, mens  

 dette vil være vanskeligere for de udlandskonkurrerende erhverv.  

 Husholdningerne vil blive belastet med omkring 90 mill. kr.
Det har ikke  

 været muligt at identificere brancher, der vil blive særligt hårdt belastet  

 af forhøjelsen af afgiften.
Administrative konsekvenser Der henvises til de administrative bemærkninger i forslag til lov om  

 ændring af personskatteloven og andre skattelove (Skatteomlægning).
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 838 af 19. december 1989 om afgift af affald og råstoffer, som  

 ændret ved lov nr. 1071 af 23. december 1992 og § 23 i lov nr. 1073 af 23.  

 december 1992, foretages følgende ændring:
 I § 10, stk. 1, ændres »195 kr.« til: »245 kr.« og  

 »160 kr.« til: »210 kr.«.
§ 10. Afgiften udgør 195 kr. pr. t affald, som afleveres til  

 deponering, og 160 kr. pr. t affald, som afleveres til forbrænding.
Den  

 afgiftspligtige vægt er affaldets bruttovægt.
Ændringsforslag Af skatteministeren :
 Til § 1 1) Paragraffen affattes således:
 »§ 1 I lov nr. 838 af 19. december 1989 om afgift af affald og  

 råstoffer, som ændret ved lov nr. 1071 af 23. december 1992 og § 23 i lov nr.  

 1073 af 23. december 1992, foretages følgende ændringer:
 1.  § 10, stk. 1 , affattes således:
»Afgiften udgør 285 kr. pr. t affald, der afleveres til deponering.  

 Afgiften udgør 160 kr. pr. t for affald, der afleveres til forbrænding til  

 elproduktion eller til samproduktion af elektricitet og varme, forudsat at  

 elektricitetsproduktionen udgør mindst 10 pct. af værkets samlede  

 energiproduktion i en afgiftsperiode.
For affald, der afleveres til anden  

 forbrænding, udgør afgiften 210 kr. pr. t.
Den afgiftspligtige vægt er  

 affaldets bruttovægt.« 2. I § 31 indsættes efter nr. 6 som nyt nummer:
»7) Opgørelse af den i § 10, stk. 1, omhandlede samlede  

 energiproduktion i en afgiftsperiode.«» Bemærkninger Til nr. 1 En stor del af affaldsmængderne forbrændes, og varmen herfra  

 udnyttes i vidt omfang til fjernvarmeleverancer.
I en række tilfælde  

 samproduceres der med varmen elektricitet med affald som brændsel  

 (kraftvarme).
 Man vil i videre udstrækning kunne opfylde energipolitiske målsætninger,  

 såfremt der sammen med varmen også produceres elektricitet.
 For at fremme omlægningen fra ren varmeproduktion til produktion af  

 kraftvarme foreslås det derfor at differentiere afgiften yderligere, således  

 at afgiften af affald, der anvendes til elfremstilling og til samproduktion  

 af elektricitet og varme, ikke forhøjes.
På de enkelte affaldsforbrændingsanlæg vil visse kedler være indrettet til  

 samproduktion, mens andre alene vil kunne producere varme.
Afhængig af  

 affaldsmængderne vil de kedler, der kan anvendes til samproduktion, på visse  

 tidspunkter alene producere fjernvarme.
Der vil ligeledes være perioder, hvor  

 der alene vil blive produceret fjernvarme på grund af reparationsarbejde  

 eller lignende på den del af anlægget, hvor elektriciteten fremstilles.
Det foreslås derfor, at affaldet anses for anvendt til samproduktion af  

 elektricitet og varme, såfremt den leverede elektricitetsmængde i en  

 afgiftsperiode udgør mindst 10 pct. af det samlede energiindhold i  

 elektricitets- og fjernvarmeleverancen.
Såfremt den leverede  

 elektricitetsmængde udgør under 10 pct., vil affaldet ikke kunne anses for  

 anvendt til samproduktion af elektricitet og varme.
For at opnå den maksimale tilskyndelse til samproduktion af elektricitet  

 og varme vil regeringen løbende overveje, om de nævnte 10 pct. skal skærpes  

 inden 1997, hvor differentieringen får virkning.
Alene de  

 affaldsforbrændingsanlæg, der stort set har udnyttet alle teknisk og  

 økonomisk forsvarlige muligheder for en så stor elektricitetsfremstilling som  

 muligt, bør herefter kunne anvende den laveste affaldsafgiftssats.
Den nævnte  

 andel bør dog ikke fastsættes højere, end at et affaldsforbrændingsanlæg, der  

 er fuldt omstillet til kraftvarmeproduktion, vil kunne anvende den laveste  

 sats, selv om der måtte opstå driftsforstyrrelser eller lignende ved  

 elektricitetsproduktionen.
 Det bemærkes dog, at regeringen vil tage hensyn til den tid, det måtte  

 tage at omlægge et affaldsforbrændingsanlæg til maksimal  

 kraftvarmeproduktion, således at regeringen vil tilstræbe, at en eventuel  

 skærpelse annonceres i rimelig tid, forinden loven træder i kraft.
 Affald til anden forbrænding foreslås forhøjet med de oprindeligt  

 foreslåede 50 kr. pr. ton.
 Affald til deponering foreslås herefter forhøjet med 90 kr. pr. ton,  

 hvilket medfører et uændret merprovenu i forhold til det oprindelige  

 lovforslag.
 Ændringsforslaget har ingen nævneværdige administrative konsekvenser.
