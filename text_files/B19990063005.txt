Bekendtgørelse om skovplantning på landbrugsejendomme I medfør af § 7 a, stk. 3, § 30 a, stk. 1 og 3, og § 33 i  

 landbrugsloven, jf. lovbekendtgørelse nr. 598 af 15. juli 1999, fastsættes:
§ 1.  

  

 Ved  

 skovplantning forstås tilplantning med henblik på etablering af sluttet skov  

 af  

 højstammede træer.
Tilplantning med henblik på dyrkning af pyntegrønt og  

 juletræer i kort omdrift anses ikke som skovplantning.
 Stk. 2.  

  

 Gentilplantning  

 af eksisterende skovarealer er ikke omfattet af denne bekendtgørelse.
 § 2.  

  

 I  

 områder, hvor skovtilplantning er uønsket ifølge en endeligt vedtaget  

 regionplan, må der ikke foretages skovplantning.
 Stk. 2.  

  

 Amtsrådet kan,  

 hvor særlige forhold taler for det, meddele tilladelse til skovplantning i de  

 i  

 stk. 1 nævnte områder.
 Stk. 3.  

  

 Hvis tilladelse  

 efter stk. 2 nægtes, kan ansøgeren påklage afgørelsen til  

 Strukturdirektoratet.  

 Klagefristen er 4 uger fra den dag, afgørelsen er meddelt ansøgeren.
 Stk. 4.  

  

 Klage indgives  

 til amtsrådet og videresendes med amtsrådets bemærkninger til  

 Strukturdirektoratet.
 § 3.  

  

 Med  

 bøde straffes den, der overtræder bestemmelserne i § 2, stk. 1, jf. § 33 i  

 landbrugsloven.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 4.  

  

 Bekendtgørelsen træder i kraft den 1. september 1999.
 Stk. 2.  

  

 Bekendtgørelse  

 nr. 567 af 24. juli 1991 om skovplantning på landbrugsejendomme ophæves.
