 Den 12. december 1994 undertegnedes i Sofia en moratorieaftale imellem  

 Danmark og Bulgarien om konsolidering af Bulgariens gæld til den danske stat.  

 Overenskomsten er i overensstemmelse med de retningslinier for omlægning af  

 Bulgariens gæld, som der blev opnået enighed om under multilaterale  

 forhandlinger i Paris den 13. april 1994.
 Aftalen omfatter garanterede eksportkreditter på mere end et år ydet før  

 1. januar 1991.
 Aftalen omlægger restancer pr. 31. marts 1994, som i dansk mønt udgør ca  

 13,2 mio. kr., samt beløb som forfalder imellem 1. april 1994 og 30. april  

 1995, som i dansk mønt udgør ca 8,0 mio. kr., til betaling i 8 lige store  

 rater fra 2001 til 2004. Beløbene forrentes indtil 31. marts 1994 med de  

 oprindelige kontraktsrenter og efter denne dato med 0,5 pct. over LIBOR  

 (London Inter Bank Offered Rate).
