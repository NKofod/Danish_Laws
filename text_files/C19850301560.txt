 Baggrund:
 - Bekendtgørelse nr. 43 af 22. januar 1981 om tekniske hjælpemidlers  

 indretning og anvendelse.
 - Bekendtgørelse nr. 323 af 7. juli 1983 om arbejdets udførelse.
 Hånd-arm vibrationer forekommer især ved betjening af slående, roterende  

 eller vibrerende håndværktøj som fx mejselhamre, nitteværktøj, motorkædesave,  

 vibrerende og roterende slibeværktøj.
 Denne At-meddelelse oplyser om muligheder for at dæmpe hånd-arm  

 vibrationer og om de følger, hånd-arm vibrationer kan få.
 Ved arbejde, hvor der er hånd-arm vibrationer, skal man være opmærksom på,  

 om de kan være skadelige, og i givet fald skal arbejdsgiveren iværksætte  

 nødvendige foranstaltninger herimod.
 Er der mistanke om, at vibrationspåvirkningen er skadelig, skal  

 arbejdsgiveren lade foretage måling af vibrationsstyrken.
Foranstaltninger Arbejdet skal planlægges og udføres, så ingen udsættes for skadelige  

 vibrationer.
 Arbejdsmetoder, der udsætter de ansatte for vibrationer, skal  

 søges undgået.
 Maskiner og værktøj skal så vidt muligt være konstrueret, så  

 vibrationer undgås.
Ved køb af maskiner og værktøj bør man bestræbe sig på at anskaffe  

 de mest vibrationssvage på markedet.
Køberen bør forsøge at få forskellige  

 typer på prøve og vælge den vibrationsmæssigt bedste, som iøvrigt er egnet.
 Andre sikkerhedsforanstaltninger skal træffes, hvis der ikke  

 gennem konstruktionen kan opnås tilstrækkelig dæmpning af vibrationer.
 I nogle tilfælde kan vibrationskilden isoleres fra resten af  

 maskinen, se fig. 1.
Fjernstyring kan leveres som ekstraudstyr til visse pladevibratorer.  

 Pladevibratorer anvendes ved anlægsarbejder til komprimering af jord.
Også  

 ved andre arbejdsprocesser kan vibrationerne undgås, ved at det vibrerende  

 værktøj fjernstyres.
Vibrationsisolerende håndtag kan monteres på visse håndværktøjer  

 (fx vinkelslibere). Disse består af en hård plastkappe, der med  

 gummielementer er isoleret fra en central aksel.
Håndtagene findes i handelen  

 med forskellige gevindstørrelser.
Beklædning af håndtag med bløde materialer, fx såkaldt mosgummi  

 kan i nogle tilfælde nedsætte vibrationspåvirkningen.
Beklædningen giver  

 tillige mindre kuldefornemmelse.
 God vedligeholdelse medvirker til at holde vibrationsniveauet  

 nede.
Undgå krampagtige greb.  Rigtig brug af værktøjet  er af  

 betydning for vibrationsbelastningen.
Jo hårdere man holder om værktøjet, jo  

 kraftigere vil hånden vibrere.
 Ophængning af værktøjet hjælper til, at man kun behøver at anvende  

 et let greb.
Vibrationsisolerende handsker, der er tykke og forholdsvis bløde,  

 har en vis virkning ved brug af hurtigt roterende værktøjer.
Også ved slående  

 værktøjer mærkes en forbedring.
 Andre foranstaltninger som fx en begrænsning af den daglige tid,  

 den enkelte bruger det pågældende værktøj, kan være nødvendige, hvis  

 vibrationerne ikke kan dæmpes ved tekniske foranstaltninger.
Følger af vibrationspåvirkning Det første tegn på skadelig vibrationspåvirkning er snurrende eller  

 følelsesløse fingre.
Konstaterer man dette, bør man derfor gøre ophold i  

 arbejdet med det vibrerende værktøj, og der bør tages skridt til at dæmpe  

 påvirkningen.
 Efter længere tid risikerer man at få »hvide fingre«, der viser  

 sig i anfald som hvide, kolde og følelsesløse fingre, når det er koldt.
 Øvrige følgevirkninger kan være permanent nedsat følesans og gribekraft,  

 konstant snurren i fingrene, smerter i skuldre og led samt forøget risiko for  

 slidgigt.
Måling Styrken af vibrationer angives i enheden dB(HA). HA står for hånd-arm.  

 Vibrationsbelastningen for en person beregnes ud fra målte vibrationsstyrker.
 Ved vibrationer under 120 dB(HA) anses risikoen for at få »hvide  

 fingre« for meget ringe.
 Ved 130 dB(HA) vil ca. 10% få sygdommen i løbet af 10 år.
 Vibrationsbelastninger bør søges bragt under 120 dB(HA), fx ved indførelse  

 af nye processer.
Vibrationsbelastning over 130 dB(HA) bør søges undgået ved  

 foranstaltninger ved værktøjet eller begrænsning af brugstiden.
For slående  

 værktøjer som fx mejselhamre er det for tiden ikke muligt at komme ned på en  

 vibrationsbelastning på 130 dB(HA). Man skal derfor være særlig opmærksom på  

 symptomer på vibrationsskader og begrænse den daglige brugstid mest muligt.  

 Det tilrådes, at brugstiden ikke overstiger 1/2 timer pr. dag.
