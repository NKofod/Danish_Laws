 Patentankenævnet stadfæstede Patentdirektoratets afgørelse af  

 indsigelsessagen, hvorefter de to figurmærker var fundet forvekslelige.
År 1995, 31. juli afsagde Patentankenævnet (Grønning-Nielsen, Hans Chr.
Thomsen, Finn Mikkelsen) følgende Den 16. december 1986 indleverede klageren, Matas A/S v/patentbureauet  

 Chas.
Hude, en ansøgning om registrering af et varemærke, en figur bestående  

 af et stribemotiv, for alle varer i klasserne 1, 3, 5 og 16.
 Ansøgningen blev den 19. april 1988 bekendtgjort i Dansk Varemærketidende.
 Ved skrivelse af 31. maj 1988 nedlagde Schou-Epa af 1.10.1975 A/S  

 v/Patentbureauet Hofman-Bang & Boutard A/S, i medfør af varemærkeloven af  

 11. juni 1959, § 20, stk. 2, indsigelse mod registrering af det ansøgte  

 mærke.
 Som begrundelse for indsigelsen anførtes:
»...Det gøres gældende, at det anmeldte mærke er forveksleligt med  

 det for indsigerne under VR 728-1983 registrerede varemærke bestående af et  

 figurmærke udført i farver.
Dette mærke er registreret for alle varer i  

 klasserne 1 -15, nogle nærmere angivne varer i klasse 16 og alle varer i  

 klasserne 17 - 34 samt alle tjenesteydelser i klasserne 35 - 42  

 (registreringen omfatter ikke svejse- og skæreredskaber, der fungerer under  

 anvendelse af gas eller elektricitet).
 Ansøgningen påstås afslået i sin helhed jfr. bestemmelsen i § 14, stk. 1  

 nr. 6 i varemærkeloven, idet der foreligger mærkelighed, og det der  

 foreligger fuldstændigt varesammenfald, jfr. herved bestemmelsen i § 6, stk.  

 1, i varemærkeloven.
 For så vidt angår mærkeligheden kan det anføres, at det ansøgte mærke  

 består af et rektangulært felt indeholdende 4 parallelogrammer og i øverste  

 venstre hjørne samt i højre nederste hjørne afsluttet af to trekanter.
Det for vore klienter registrerede varemærke, VR 728-1983, er opbygget på  

 nøjagtig samme facon som det ansøgte mærke.
Indsigermærket består ligeledes  

 af en række parallelogrammer anbragt på skrå og med mellemrum og ligeledes  

 afsluttet af trekanter.
 Mærkerne er begge udført i samme størrelsesforhold, og selv om antallet af  

 parallelogrammer varierer, giver begge mærkerne dog det samme helhedsindtryk,  

 nemlig at der er tale om et bånd til anbringelse på vare.
Vore klienters mærke er udført i farver og anvendes i rødt/hvidt med rødt  

 som den dominerende bestanddel af mærket.
Det ansøgte mærke er anmeldt i  

 sort/hvidt, hvorfor en evt. registrering af dette mærke ville omfatte brug i  

 alle farver og farvesammensætninger.
En anvendelse af det ansøgte mærke i  

 farver, der holdt sig inden for den rødlige skala, måtte derfor anses at  

 udgøre en krænkelse af vore klienters mærke.
I øvrigt kan det tilføjes, at Direktoratet efter offentliggørelsen i sin  

 tid af vore klienters varemærke modtog en indsigelse fra indehaveren af et  

 tidligere under VA 5320 1977 ansøgt varemærke, ligeledes bestående af en  

 figur, og at denne indsigelse i Direktoratets skrivelse af 4. december 1981  

 blev taget til følge under forudsætning af, at indsigernes verserende  

 ansøgning førte til registrering.
Sagen blev imidlertid forligt mellem  

 parterne, men da Direktoratet i sin tid anså disse to figurmærker for  

 forvekslelige, må man så meget desto mere anse det ansøgte mærke for  

 forveksleligt med vore klienters varemærke, idet der ses at være endnu større  

 lighed mellem disse mærker.
Som et yderligere argument for at tage indsigelsen til følge bemærkes det,  

 at vore klienter formentlig kan dokumentere brug af mærket for varer omfattet  

 af det ansøgte mærke.« Den 21. juni 1988 nedlagde også A/S Th.
Wessel & Vett Magasin du Nord,  

 København, ligeledes v/Hofman-Bang & Boutard A/S indsigelse mod  

 registrering af mærket.
 Denne indsigelse var nedlagt efter indsigelsesfristens udløb og blev i  

 øvrigt ikke taget til følge.
 Klageren udtalte i skrivelse af 12. december 1988 i anledning af de to  

 indsigelser følgende:
»Hermed henviser jeg til direktoratets skrivelser i ovennævnte sag,  

 senest direktoratets skrivelse af 2. november, 1988. Der er nedlagt to  

 indsigelser mod registrering af nærværende ansøgning, nemlig dels af  

 Schou-Epa af 1.10.1975 A/S på grundlag af registrering nr. 728/83 og dels af  

 A/S Th.
Wessel & Vett Magasin du Nord, hvis indsigelse baseres på brug af  

 et stribemotiv.
 Jeg skal anmode om, at begge disse indsigelser afslås, allerede fordi mine  

 klienter så tidligt som i 1968 har taget nærværende stribemotiv i brug, og  

 jeg kan henvise til, at man i dette år fik Emballageinstituttets diplom for  

 en emballageserie bl.a. til toiletartikler, hvori dette stribemotiv er blevet  

 brugt.
Jeg kan endvidere nævne, at man siden 1975 2-5 gange årligt gennem  

 husstandsomdelte brochurer har brugt det pågældende stribemotiv - og altså  

 både før Schou-Epa af 1.10.1975 A/S, der ved ansøgning af 8. juni 1979 har  

 anmeldt deres mærke til registrering, men også forud for A/S Th.
Wessel &  

 Vett Magasin du Nord, idet dette selskab i skrivelse af 2. september 1988  

 fremhæver, at man har taget stribemotivet i brug i 1976. For god ordens skyld  

 skal jeg gøre opmærksom på, at denne påstand er udokumenteret.
 Til dokumentation for min påstand vedlægges kopi af Sø- og Handelsretten i  

 Københavns dom af 5. maj 1986 samt højesterets dom af 20. november 1987  

 mellem mine klienter og Dansk Supermarked Indkøb A/S.
I Sø- og Handelsrettens dom udtales det bl.a., at retten finder det under  

 sagen som påstået godtgjort, at sagsøgerens årelange brug af et motiv med  

 lige brede, skrå (højrehældende) striber - skiftevis hvide og en anden farve  

 forneden på emballagen til midler til personlig pleje er almindelig kendt her  

 i landet.
Stribemotivet er også gennem en længere periode anvendt af  

 sagsøgeren på andre produkter og som forretningskendetegn f.eks. i annoncer,  

 på skilte og forretningsudsmykninger.
 Sagsøgerens nævnte stribemotiv, der uanset det store antal farver og de  

 forskellige størrelser, det er anvendt i, findes at være tilstrækkelig  

 entydigt, og er herved så stærkt indarbejdet og må anses for så velkendt, at  

 der er opnået varemærkeretlig beskyttelse.
Og i højesterets dom bekræftes dette, idet det siges: »Indstævnte har  

 ved brugen af det pågældende stribemotiv i forbindelse med sine produkter til  

 den personlige pleje opnået en varemærkeretlig beskyttelse efter  

 varemærkelovens § 6, stk. 1.« Jeg finder det i og for sig unødvendigt på ny at fremlægge den  

 dokumentation, der er blevet fremlagt i både Sø- og Handelsretten i København  

 og i Højesteret, og jeg går ud fra, at højesterets dom kan anerkendes som  

 tilstrækkelig bevis for, at nærværende stribemotiv, der iøvrigt er ganske  

 nøje beskrevet i selve dommen, kan og må betragtes som et varemærke, og  

 allerede - altså uden registrering - nyder varemærkeretlig beskyttelse.
 Nærværende ansøgning er affødt dommen i Sø- og Handelsretten, idet jeg fik  

 til opgave efter domfældelsen at søge registrering af det motiv, der allerede  

 var accepteret af domstolene som et varemærke.
På baggrund af overstående må jeg konstatere, at mine klienter har de  

 ældste rettigheder, nemlig gående tilbage til 1968, at domstolene har  

 anerkendt, at det pågældende stribemotiv er et varemærke, jvf.  

 varemærkelovens § 6, stk. 1, og jeg må derfor anmode direktoratet om at  

 afvise de to nedlagte indsigelser som værende ubeføjede.' Indsiger udtalte i skrivelse af 10. maj 1989, at man ikke havde yderligere  

 at tilføje til sagen, og at man derfor anmodede om, at sagen blev afgjort på  

 det foreliggende grundlag.
 Klageren anførte i skrivelse af 3. december 1992 bl.a. følgende:
 »....Mine klienter er for det første forud i tid, set i forhold til  

 Schou-Epa af 1.10.1975 A/S, men mine klienter er endvidere af den opfattelse,  

 at deres mærke ikke kan karakteriseres som forveksleligt med det mærke, der  

 indehaves af Schou-Epa af 1.10.1975.
Der er væsentlige forskelle i opbygning, dels hældningen af stribemotivet,  

 dels størrelsesforholdet mellem de enkelte striber og i det hele er der så  

 store forskelle mærkerne imellem, at der næppe kan opstå  

 forvekslingsrisiko.« Patentdirektoratet traf afgørelse i sagen den 10. marts 1993 og tog  

 indsigelsen til følge med følgende begrundelse:
 »....Ifølge bestemmelsen i § 14, stk. 1, nr. 6, i varemærkelov af  

 1959 må et varemærke ikke registreres, når det er forveksleligt med et her i  

 landet tidligere registreret varemærke.
For at mærker kan anses for forvekslelige skal der både være mærkelighed  

 og varesammenfald.
Der er varesammenfald, og det er direktoratets opfattelse,  

 at de to varemærker, når de betragtes i deres helhed, trods forskelle i  

 enkeltheder, ligner hinanden så meget, at der er risiko for forveksling.
 Indsigelsen tages derfor til følge, og ansøgningen afslås herefter i  

 medfør af bestemmelsen i § 14, stk. 1 nr. 6, i varemærkelov af 1959.
 Den afgørelse, der er truffet her, er alene truffet i henhold til  

 varemærkelovens bestemmelser om registreringshindringer og angår derfor alene  

 det forhold, at mærket ikke opfylder betingelserne for at kunne registreres.
De har henvist til, at Deres brug af det ansøgte mærke ligger forud i tid  

 i forhold til indsigers brug af sit mærke, bl.a. fordi De allerede i 1968 har  

 taget det ansøgte mærke i brug.
Spørgsmålet om, hvem af parterne, der har  

 brugt mærket først, ser direktoratet sig imidlertid ikke i stand til at tage  

 stilling til.
Afgørelse af dette spørgsmål må anses for at henhøre under  

 domstolene....« Denne afgørelse har klageren ved skrivelse af 6. maj 1993 indbragt for  

 Patentankenævnet.
 I ankebegrundelse af 11. november 1993 påstår klageren primært  

 Patentdirektoratets afgørelse af 10. marts 1993 omgjort og det ansøgte mærke  

 fremmet til registrering, subsidiært, at det ansøgte mærke fremmes til  

 registrering for alle farver med undtagelse af rødt.
 Endvidere udtaler klageren:
»....Om ligheden mellem mærkerne skal det anføres, at begge mærker  

 består af et stribemotiv, men at stribemotiverne hver for sig er udført på en  

 sådan måde, at forveksling ikke kan opstå.
Det bør holdes for øje, at der  

 ikke kan opnås eneret til enhver form for et stribemotiv, gennem registrering  

 af et konkret stribemotiv, idet man i dansk ret ikke har såkaldt  

 idebeskyttelse.
 Til dokumentation heraf henviser jeg til praksis, og jeg vedlægger kopi af  

 en direktoratetsafgørelse i en sag om to bjørne som bilag 2.
Det bør således lægges til grund, at man ikke kan opnå eneret til et  

 stribemotiv, hvor striberne hælder mod venstre, er lodrette, eller vender mod  

 højre, idet man som sagt ikke kan opnå beskyttelse for selve ideen.
Dette må  

 være en klar konsekvens af højesteretsdommen i sagen mellem Matas A/S og  

 Dansk Supermarked A/S og jeg henviser til dommen under bilag 1 og vedlægger  

 tillige, til Ankenævnets orientering, som bilag 3 fotokopi af en afbildning  

 visende de i sagen omhandlede produkter.
 Det må således være evident, at det der skal bedømmes, er den konkrete  

 udformning af de to mærker overfor hinanden og jeg vil i denne forbindelse  

 fremhæve, at mærkerne i grundopbygningen adskiller sig væsentligt fra  

 hinanden.
 For det første skal jeg henvise til, at skråstregernes vinkel adskiller  

 sig væsentligt fra hinanden, at forholdet mellem skråstriberne i de to mærker  

 er forskellige, idet opbygningen i registrering nr. 728/83 er sket som brede  

 bånd, adskilt af smallere striber, medens stribemotivet i det her ansøgte  

 varemærke er opbygget med lige store skråstriber i et løbende bånd.
 Der er således efter min opfattelse væsentlige forskelle i udformningen af  

 de konkrete stribemotiver og det er min opfattelse, at forbrugerne uden  

 videre vil kunne adskille mærkerne.
 På baggrund heraf finder jeg, at mærkerne bør kunne accepteres sideordnet  

 i registreret og jeg skal derfor anmode om at registrering foretages.
 Vedrørende den subsidiære påstand skal det gøres gældende, at registrering  

 nr. 728/83 er begrænset til farven rød og såfremt denne farve undtages ved  

 registrering af mine klienters varemærke, vil der således under ingen  

 omstændigheder længere være en forvekslingsrisiko.
Når henses til at mærkerne efter min opfattelse adskiller sig væsentligt  

 fra hinanden, ses en begrænsning ved undtagelse af farven rød at være mere  

 end tilstrækkeligt til at fjerne den risiko, der hævdes at være, for at  

 forbrugerne kunne forveksle mærkerne....« Indsiger har i skrivelse af 27. januar 1994 påstået direktoratets  

 afgørelse stadfæstet og bl.a. udtalt følgende:
 »...Vi vil for det første skarpt imødegå den subsidiære påstand om,  

 at det af Matas A/S ansøgte mærke accepteres til registrering for alle farver  

 med undtagelse af rød.
En sådan bemærkning er ganske uacceptabel, idet man i Patentdirektoratet  

 enten registrerer et varemærke i sort/hvid eller i farver, dvs. at man lægger  

 et farveaftryk til grund for registreringen.
At et mærke skulle kunne  

 registreres i sort/hvidt som dækkende alle farver med undtagelse af rød er  

 næppe acceptabelt for Patentdirektoratet og er i hvert fald slet ikke  

 acceptabelt for modparten, Schou-Epa af 1.10.1975 A/S, da vi så ender med en  

 fortolkning af, hvad ordet rødt dækker af farver, og da en farve jo ikke er  

 eneafgørende for, om der foreligger forvekslelighed.
 Iøvrigt er vi ikke enige i de af ansøger fremsatte bemærkninger for så  

 vidt angår idebeskyttelse gennem varemærkeregistrering i Danmark.
En ting er, at man ikke kan opnå eneret til selve den ide at anvende en  

 tegning af en bjørn eller en bamse som varemærke, hvilket den af ansøger  

 indsendte afgørelse tydeligt illustrerer.
Her er der tale om to vidt  

 forskellige tegninger af bjørne, som ganske vist begge slikker honning i sig  

 fra henholdsvis en kop og en beholder.
I det ene billede er kun bjørnens  

 hoved vist, mens bjørnen er vist i sin helhed på det andet.
 Det er imidlertid ikke den ide at udforme et varemærke som et stribemotiv,  

 som Direktoratet har beskyttet ved at anse vor klients registrerede varemærke  

 VR 728 1983 for forveksleligt med det af Matas A/S ansøgte varemærke VA 8275  

 1986.
 Det udtrykkes yderst klart i afgørelsen fra Patentdirektoratet, at  

 »det er Direktoratets opfattelse, at de to varemærker, når de betragtes  

 i deres helhed, trods forskelle i enkeltheder ligner hinanden så meget, at  

 der er risiko for forveksling«.
 Her har Direktoratet truffet en helt klar afgørelse om, at de to  

 figurmærker begge bestående af stribemotiver må anses for forvekslelige.
 At det skulle være en klar konsekvens af højesteretsdommen i sagen mellem  

 Matas A/S og Dansk Supermarked A/S, at man ikke kan opnå beskyttelse for  

 selve ideen, som vi går ud fra er den ide at forsyne en serie af ensartede  

 flasker til toiletmidler med et stribemotiv, kan vi vel godt være enige i,  

 men det er jo ikke denne problemstilling, der er tale om i nærværende sag.  

 Her vedrører sagen som ovenfor nævnt to varemærker (figurmærker), som begge  

 består af stribemotiver, og hvor det konkrete udseende af begge mærker er  

 det, der skal vurderes som værende afgørende for, om der foreligger  

 forveksling eller ej.
Vi er ikke i tvivl om, at der foreligger forveksling....' Ankenævnet har behandlet sagen på sit møde den 17. maj 1995.
 For klageren (ansøger) mødte varemærkeagent Claus Hyllinge.
For indsigeren mødte cand.jur.
Birgit Wiborg.
 Parterne procederede sagen, idet de i det væsentlige henholdt sig til de  

 skriftlige indlæg, som nærmere blev uddybet.
 Ankenævnet skal udtale:
