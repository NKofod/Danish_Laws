Skriftlig fremsættelse (12.  

 oktober 2005) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov  

 om ændring af lov  

 om afgift af affald og råstoffer (Afgiftsændring for bentonit, cement og  

 dolomit- og magnesiumkalk samt afgiftsgodtgørelse ved eksport) (Lovforslag nr.
L 34).
 Forslaget indeholder en række ændringer af råstofafgiften.
Dansk indvundet bentonit foreslås pålagt afgift  svarende  

 til afgiften på importeret bentonit.
På baggrund af den ensidige  

 afgiftspålæggelse  

 af importeret bentonit kan der rejses tvivl om, hvorvidt råstofafgiften er i  

 overensstemmelse med EU-retten.
Forslaget skønnes at medføre et merprovenu på  

 ca. 0,1 mio. kr.
Importører af cement foreslås igen at få mulighed for at  

 betale råstofafgift af den dokumenterede mængde råstoffer til fremstilling af  

 cement  ved hjælp af de såkaldte leverandør- og fabrikanterklæringer.  

 Genindførelse af dokumentationsmuligheden samt tilsvarende regler for danske  

 producenter af cement bringer lovgivningen i overensstemmelse med EU-retten.  

 Provenutabet ved forslaget skønnes med betydelig usikkerhed til ca. 0,5 mio.  

 kr.
Forslaget er en følge af EU-regler, og mindreprovenuet kan derfor  

 kompenseres gennem forhøjelser af andre skatter og afgifter.
Den kompenserende råstofafgift foreslås lagt på importeret  

 dolomit- og magnesiumkalk.
Dolomit- og magnesiumkalk kan substituere dansk  

 kalk.
Med forslaget ligestilles dansk kalk og importeret kalk.
Merprovenuet  

 ved  

 forslaget skønnes til ca. 0,5 mio. kr.
Det foreslås, at der genindføres mulighed for  

 afgiftsgodtgørelse ved eksport af videreforarbejdede råstoffer, såsom moler,  

 tegl, mursten, tagsten mv., for at imødegå forringelse af konkurrenceevnen.
I  

 dag kan udelukkende simpelt forarbejdede råstoffer opnå afløftelse af  

 afgiften  

 ved eksport.
Simpelt forarbejdede råstoffer har maksimalt været underkastet  

 en  

 enkelt bearbejdning, såsom sortering, nedknusning, lufttørring eller lignende  

 simpel bearbejdning.
Med betydelig usikkerhed skønnes provenutabet ved  

 forslaget til ca. 2 mio. kr.
Det foreslås, at afregningstidspunktet for råstoffer, der  

 indgår i en videregående proces, ændres fra udtagningstidspunktet til  

 tilførselstidspunktet.
Den afgiftspligtige mængde risikerer i dag at omfatte  

 et  

 eventuelt vandindhold.
Videregående processer omfatter opvarmning, brænding  

 eller lignende samt tilførsel af andre materialer end vand.
Afgiftslettelsen  

 som følge af forslaget skønnes med betydelig usikkerhed til under 1 mio. kr.
 Forslaget skønnes  

 samlet at medføre et provenutab på ca. 3 mio. kr. på helårsbasis og i  

 finansåret 2006.
 Ændringerne af råstofafgiften foreslås at få virkning fra  

 den 1. januar 2006.
 Med disse bemærkninger skal jeg anbefale forslaget til  

 Folketingets velvillige behandling.
