Nr BSF 98 Forslag til folketingsbeslutning om en uafhængig vurdering af forslag om  

 ændring af Maastricht-Traktaten Fremsat af Keld Albrechtsen (EL) Frank Aaen (EL) den 18. februar 1997 Folketinget opfordrer regeringen til forud for afholdelsen af en folkeafstemning at anmode uafhængige juridiske eksperter om at lade udarbejde et responsum om forholdet mellem den danske grundlov og det traktatforslag om ændring af Maastricht-Traktaten, som bliver resultatet af EU's igangværende regeringskonference.
Bemærkninger til forslaget I folketingssamlingen 1991-92 stillede SF et forslag til  

 folketingsbeslutning om uafhængig vurdering af forslag til traktat om Den  

 Europæiske Union (nr.
B 77 af Gade (SF) m.fl. fremsat den 10. marts 1992, se  

 Folketingstidende 1991-92, FF sp. 7774 og Tillæg A sp. 5931).
 SF foreslog dengang, at »Folketinget opfordrer regeringen til at  

 anmode uafhængige juridiske eksperter om at lade udarbejde et responsum om  

 forholdet mellem forslag til traktat om Den Europæiske Union og den danske  

 grundlov«.
 Efter Enhedslistens opfattelse burde et flertal i Folketinget dengang have  

 lyttet til SF og sørget for, at der blev gennemført en sådan undersøgelse.
 Nu efterprøver domstolene, om Maastricht-Traktaten er forenelig med den  

 danske grundlov.
Det er forslagsstillernes forhåbning, at et flertal i Folketinget vil være  

 med til at sikre, at fejlen fra 1992 og 1993 ikke gentages.
Dengang blev der  

 afholdt to folkeafstemninger (2. juni 1992 og 18. maj 1993), uden at vælgerne  

 havde mulighed for at læse uafhængige eksperters bedømmelse af  

 grundlovsproblemet.
 Enhedslisten anmodede i et brev af 8. marts 1993 til udenrigsministeren  

 om, at regeringen imødekommer SF's krav fra foråret 1992 om at lade  

 uafhængige eksperter udtale sig om omfanget af suverænitetsafgivelse.
 I Sverige lod man i 1993 en grundlovskommission tage stilling til  

 forholdet mellem Unionstraktaten og den svenske grundlov.
En kommende Maastricht-II-Traktat vil med stor sikkerhed indeholde endnu  

 større grundlovsproblemer end den nuværende Maastricht-Traktat.
Bl.a. vil der  

 blive tale om at give EU øgede beføjelser på en række områder.
Samtidig vil  

 de eksisterende grundlovsproblemer med bl.a. artikel 235 blive videreført i  

 en ny traktat.
 Hvis det ved den verserende retssag om forholdet mellem den nuværende  

 Maastricht-Traktat og grundloven viser sig, at grundlovens § 20 er overtrådt  

 i forbindelse med Maastricht-Traktaten og tidligere indgåede traktater med  

 EF, så vil dette jo i endnu højere grad være tilfældet med en ny traktat.
 Blandt de nye grundlovsproblemer, som rejser sig i forbindelse med  

 Maastricht-II-Traktaten kan flere meget alvorlige spørgsmål allerede nu  

 identificeres:
1) I forbindelse med det tysk-franske forslag om fleksibilitet eller  

 såkaldt udvidet samarbejde vil der opstå et grundlæggende problem i forhold  

 til den danske grundlov.
Hvis der i Traktaten indbygges regler, som gør det  

 muligt enten ved enstemmighed eller ved flertalsbeslutninger at vedtage nye  

 områder, hvor Unionen får beføjelser, men hvor ikke alle medlemsstater  

 deltager fra starten, så vil dette indebære, at der tages stilling til  

 konkret overførsel af beføjelser fra medlemslande til Unionen.
Dette kan  

 handle om regulære suverænitetsoverdragelser.
Hvis Danmark i en konkret sag er med til at godkende et udvidet samarbejde  

 efter en ny traktatprocedure om fleksibilitet, så behøver Danmark ikke i  

 første omgang selv at deltage i det pågældende udvidede samarbejde.
Al  

 erfaring viser imidlertid, at danske regeringer har ringe modstandskraft og  

 derfor før eller siden vil forsøge at få Danmark med i sådan et udvidet  

 samarbejde.
Spørgsmålet er så, om dette kan ske ved en simpel beslutning i  

 Folketinget, eller om det må betragtes som et traktatspørgsmål, der skal  

 behandles efter reglerne enten i grundlovens § 19, 20 eller 88. Efter  

 forslagsstillernes opfattelse kan det naturligvis ikke godkendes, at en  

 traktatbestemmelse om fleksibilitetsprocedure bliver en smutvej for danske  

 regeringer til at omgå grundlovens bestemmelser om suverænitetsoverdragelse.  

 Man kan imidlertid frygte, at dette vil blive tilfældet, især hvis der ikke i  

 de kommende traktatbestemmelser om fleksibilitet indbygges regler om, at de  

 enkelte medlemsstaters forfatninger skal respekteres.
Dette problem løses  

 ikke, ved at fleksibilitet skal vedtages ved enstemmighed.
Enstemmighed  

 forhindrer jo ikke, at en dansk regering stemmer ja til et udvidet samarbejde  

 og dernæst siden hen indlemmer Danmark i et sådant samarbejde uden at skele  

 til grundlovens regler om suverænitetsoverdragelse.
2) Spørgsmålet om Unionen som juridisk person.
Hvis Unionen udstyres med  

 status som juridisk person, vil der være tale om at overføre suverænitet i  

 ubegrænset omfang, hvilket kun kan ske efter en ændring af grundloven.
Dette  

 spørgsmål kræver derfor i sig selv en omfattende grundlovsundersøgelse.
 Det skal igen understreges, at forslagsstillerne finder, at de i den  

 nugældende Maastricht-Traktat indeholdte grundlovsproblemer allerede i sig  

 selv er uoverstigelige.
Skriftlig fremsættelse Keld Albrechtsen (EL):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om en uafhængig vurdering af forslag  

 om ændring af Maastricht-Traktaten.
(Beslutningsforslag nr.
B 98).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
