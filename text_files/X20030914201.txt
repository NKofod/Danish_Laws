Generationsskiftemodel  

 - ny aktieklasse Ligningsrådet blev anmodet om at tage stilling til  

 følgende:
Spørgsmål En aktionær indskyder ny kapital i et eksisterende  

 selskab ved kontant indskud til en kurs tæt på pari, idet de aktier der  

 udstedes herved tåler, at de hidtidige aktier er tillagt en forlods  

 udbytteret.  

 Aktionærerne aftaler i en aktionæroverenskomst, at den forlods udbytteret kun  

 kan eksekveres op til et aftalt maksimum på 4.825.000 kr. og senest på  

 generalforsamlingen i 2005.
Det forudsættes i modellen, at den nye aktionær  

 får en skattemæssig anskaffelsessum på sine aktier opgjort som den kontante  

 anskaffelsessum for disse uden nogen form for tillæg f.eks. for  

 goodwillværdi.  

 Det forudsættes endvidere, at den hidtidige aktionær opretholder sit  

 hidtidige  

 anskaffelsestidspunkt og sin hidtidige anskaffelsessum.
Den hidtidige  

 aktionær  

 anses ikke for at have solgt sine aktier.
Man ønsker oplyst, om det er  

 korrekt.  

 Man forventer ikke nogen stillingtagen til værdiansættelsen mellem parterne.
Svar Med de af Ligningsrådet nedenfor anførte  

 forudsætninger vedrørende værdiansættelsen tiltræder Ligningsrådet  

 forespørgers  

 opfattelse af de skattemæssige konsekvenser af de påtænkte dispositioner.
Beskrivelse  

 af de faktiske forhold A A/S har en nominel aktiekapital på kr. 999.000,  

 der i dag er ejet 100 pct. af A Holding.
 A Holding ejes af tre aktionærer med 1/3 til hver.  

 Disse tre aktionærer er ansat i A A/S.
 I forbindelse med et påbegyndt generationsskifte  

 påtænker man nu at optage A A/S´ salgschef S som aktionær i A A/S.
Det er hensigten, at S via et af ham helejet  

 anpartsselskab, S Holding, erhverver 25 pct. af aktiekapitalen i A A/S ved  

 nytegning af nom. kr. 333.000 aktier.
Da S imidlertid har begrænsede midler  

 til  

 rådighed, ønsker parterne at aftale bestemmelser, der sigter mod at gøre det  

 muligt for S at opnå de 25 % ejerskab mod et kontant indskud af begrænset  

 størrelse.
S har hidtil været ansat som salgschef og har ikke  

 været medejer af selskabet hverken direkte eller indirekte.
Han skal fortsat  

 have samme funktionsområde og skal fortsat have det samme vederlag for sit  

 arbejde.
Påtænkte dispositioner Planen er, at S Holding skal indskyde nom. 333.000  

 til en kurs, der er fastlagt i overensstemmelse med A A/S´ regnskabsmæssige  

 indre værdi, der ikke forventes væsentligt at overstige pari.
 Når man forventer, at A A/S´ indre værdi ikke  

 væsentligt vil overstige pari, skyldes det, at man ønsker at udlodde alle  

 reserver som udbytte til A Holding, før S Holding foretager sit indskud.
 Herudover ønsker de hidtidige aktionærer via A  

 Holding at forbeholde sig retten til en del af de fremtidige udbytter fra A  

 A/S  

 i form af en forlods udbytteret, som man ønsker at indføje i vedtægterne for  

 A  

 A/S i forbindelse med, at S Holding tegner nye aktier.
 Der vil således være to aktieklasser: de hidtidige  

 aktier, der vil blive tillagt en ret til forlods udbytte, og de nye aktier,  

 der  

 - bortset fra, at de tåler den forlods udbytteret - vil have samme  

 rettigheder  

 som de hidtidige aktier, både med hensyn til udbytte i øvrigt, stemmer og  

 rettigheder i forbindelse med likvidation.
 I forbindelse med nytegningen skal der oprettes en  

 normal aktionæroverenskomst imellem de to holdingselskaber, i hvilken der  

 skal  

 tages stilling til parternes forhold i den løbende drift, ved ud- og  

 indtræden  

 af aktionærer osv., og der skal heri også fastlægges en beskyttelse af den  

 nye  

 aktionær, som vil være en minoritet f.eks. i forhold til vedtægtsændringer.  

 Herudover er det parternes hensigt at tage stilling til, hvilket omfang den  

 hidtidige aktionærs forlods udbytteret skal kunne få.
 Parterne har således forhandlet om, hvor meget det  

 hidtidige holdingselskab i alt skal kunne få som forlods udbytte og er nået  

 frem til, at aktionærerne i aktionæroverenskomsten skal forpligte sig til at  

 stemme for forslag om forlods udbytte til de hidtidige aktier (herefter  

 kaldet  

 A-aktier), indtil disse aktier akkumuleret har modtaget i alt 4.825.000 kr.  

 Dette gælder dog ikke længere end til og med den ordinære generalforsamling i  

 2005.
 Herefter forpligter parterne sig til kun at stemme  

 for udlodning af samme udbytte pr. aktie for begge aktieklasser, således at  

 udbytter fordeles ligeligt mellem aktieklasserne.
Det fremgår af § 1 i udkast til  

 aktionæroverenskomsten mellem aktionærerne, at der udarbejdes nye vedtægter  

 for  

 A A/S, hvorved den hidtidige aktionærs aktier opnår status af A-aktier,  

 medens  

 S Holding´s aktier tillægges status af B-aktier.
A-aktierne tillægges i  

 vedtægterne en forlods udbytteret.
Parterne forpligter sig efter aftalen til  

 at  

 stemme for forslag om forlods udbytte til A-aktierne, indtil disse aktier  

 akkumuleret har modtaget i alt 4.825.000 kr., dog ikke længere end senest på  

 den ordinære generalforsamling i 2005. Herefter forpligter parterne sig til  

 kun  

 at stemme for udlodning af samme udbytte pr. aktie for både A- og B-aktie.
Endvidere fremgår det af § 8, at indtil  

 A-aktiernes krav på forlods udbytte er udlignet, udbetales maksimalt udbytte  

 til disse.
Når A-aktiernes krav på forlods udbytte er udlignet, er samtlige  

 aktier ligestillet med hensyn til udbytte.
Også efter udligningen er det  

 hensigten at udlodde maksimalt udbytte under skyldig hensyntagen til  

 selskabets  

 forpligtelser, eventuelle behov for konsolidering samt tilbagebetaling af  

 ansvarlig lånekapital.
Ligningsrådet udtaler Det forudsættes, at de beskrevne transaktioner er  

 selskabsretligt gennemførbare.
Foretages der vedtægtsændringer i et selskab,  

 sidestilles dette efter praksis med overdragelse af aktier, når aktierne  

 efter  

 vedtægtsændringen vurderes at have en anden identitet.
Dette er dog kun  

 tilfældet, når vedtægtsændringen medfører en formueforskydning mellem  

 selskabets aktionærer.
Vedtægtsændringer, der medfører en ændret  

 udbytteudlodning til forskellige aktionærklasser, anses normalt at indebære  

 en  

 så væsentlig indholdsmæssig ændring, at disse tilfælde skattemæssigt vil  

 blive  

 sidestillet med afståelse, med mindre vedtægtsændringen efter en konkret  

 bedømmelse må tillægges mindre betydning, jf.
Ligningsvejledningen 2002,  

 S.F.2.3.1.2.
Den indtrædende aktionær S Holding påvirkes ikke  

 af vedtægtsændringen på tidspunktet for sin nytegning af aktier i A A/S, idet  

 en eventuel afståelsesbeskatning som følge af vedtægtsændring forudsætter, at  

 aktionæren er aktionær på tidspunktet for vedtægtsændringen.
S bliver først  

 aktionær i selskabet efter vedtægtsændringen.
 Den hidtidige aktionær A Holding påvirkes heller  

 ikke af vedtægtsændringen, idet der kun er én aktionær på tidspunktet for  

 vedtægtsændringen og dermed ikke sker en formueforskydning mellem aktionærer.
Rådgiver har ikke ønsket en stillingtagen til  

 værdiansættelsen mellem parterne.
Spørgsmålet om S´ skattemæssige  

 anskaffelsessum besvares derfor under forudsætning af, at aftalen om  

 aktionærernes forpligtelse til at stemme for A-aktiernes forlods udbytteret  

 op  

 til og med 4.825.000 kr. i perioden til og med generalforsamlingen 2005 er  

 udtryk for markedsværdien af den kompensation, som A-aktionærer vil kræve  

 under  

 hensyn til den indtrædende aktionærs kontante anskaffelsessum, risikoen for,  

 at  

 det fulde beløb ikke erlægges på grund af f.eks. selskabets førtidige  

 opløsning  

 samt den rentefaktor, der er en følge af den udskudte betaling.
 Under disse forudsætninger får S Holding ved  

 nytegningen en skattemæssig anskaffelsessum på sine aktier svarende til den  

 kontante anskaffelsessum.
 Aktionæroverenskomsten om parternes forpligtelse  

 til kun at stemme for udlodning af samme udbytte pr. aktie efter  

 generalforsamlingen 2005 medfører ikke skattemæssige konsekvenser for nogen  

 af  

 parterne, da aktionæroverenskomsten skal ses i sammenhæng med den lave  

 tegningskurs for den indtrædende aktionær S Holding.
