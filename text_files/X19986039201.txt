 Entreprisekontrakten omfattede to entrepriser som i det følgende  

 betegnes E1 og E2.
 Hovedproblemet i denne sag vedrører spørgsmålet om,  

 hvorvidt klager kan kræve erstatning og/eller godtgørelse for  

 påståede gener, påført klageren ved indklagedes  

 forhold.
 Voldgiftsretten bemærker indledningsvis, at de krav klager har rejst  

 under betegnelsen erstatning/godtgørelse i realiteten må  

 være krav om tillægsvederlag til dækning af  

 omkostninger.
 Det bemærkes yderligere, at der uanset at Fastpriscirkulæret  

 er indarbejdet i projektmaterialet, nødvendigvis vil være  

 forskelle mellem udbudsprojekt og den senere detailgennemføring i  

 entrepriser af denne karakter.
 Voldgiftsretten udtaler samtidig, at med henvisning til lignende tidligere  

 afsagte voldgiftskendelser, må klager konkret påvise, hvilke  

 gener der er påført klager og hvilke merudgifter de har  

 medført, for at være berettiget til et  

 tillægsvederlag.
Det findes godtgjort, at nogle forhold vedrørende entrepriserne i  

 væsentlig grad har grebet ind i klagers planlægning og har  

 medvirket til et uhensigtsmæssigt forløb af arbejdet.
Da klagers  

 beregninger til merudgifter og merforbrug ikke kan lægges til grund,  

 ansættes et tillægsvederlag til klager  

 skønsmæssigt.
Et yderligere problem i sagen vedrører spørgsmålet om,  

 hvorvidt indklagede har været berettiget til, at tilbageholde  

 dagbøder vedrørende etape 1 og opkræve dagbøder  

 vedrørende etape 2 i E2 jf.
AB 92 § 25, stk. 2. Voldgiftsretten  

 udtaler i denne sammenhæng, at indklagede hverken har været  

 berettiget til at tilbageholde dagbøder i etape 1 eller opkræve  

 dagbøder i etape 2.
 Voldgiftssag afgjort af Voldgiftsnævnet  

 for Bygge- og Anlægsvirksomhed.
 Vedrører Fastpriscirkulæret samt AB 92 §  

 25, stk. 2.
Under denne sag har klageren nedlagt endelig påstand  

 om, at indklagede tilpligtes at betale 23.379.938 kr. ekskl. moms, 1.200.000  

 kr. med moms og 1.237.500 kr., der ikke tillægges moms.
Endvidere har  

 klageren nedlagt påstand om renter i nærmere angivet omfang.
 Indklagede har påstået frifindelse,  

 subsidiært mod betaling af et mindre beløb.
 Den 7. oktober 1993 blev der mellem indklagede som  

 bygherre og klageren indgået entreprisekontrakt vedrørende  

 projekt X, entreprise E1. Entreprisesummen, i alt væsentligt baseret  

 på tilbudslister og faste entrepriser, udgjorde i alt 39.240.000 kr.  

 ekskl. moms.
 Samme dag blev der indgået entreprisekontrakt mellem  

 parterne vedrørende E2. Entreprisesummen udgjorde, beregnet efter  

 samme principper som E1, i alt 32.700.000 kr. ekskl. moms.
 Under entreprisernes udførelse blev  

 entreprisesummerne ved indgåelse af tillægsaftaler m.v.  

 forhøjet til i alt ca. 100 mio. kr.
Hovedproblemet i denne sag er, om klageren udover  

 betaling af entreprisesummerne, betaling for ekstraarbejder,  

 tillægsaftaler m.v. tillige kan kræve erstatning og/eller  

 godtgørelse for påståede gener, påført  

 klageren ved indklagedes forhold.
Klageren har navnlig henvist til, at der er  

 påført klageren merudgifter, fordi det har været  

 vanskeligt eller umuligt at tilrettelægge og gennemføre en  

 hensigtsmæssig arbejdsgang, hvilket har medført merudgifter til  

 påtvungen af- og gentilrigning og forlænget drift af byggeplads,  

 tab i forbindelse med lønudgifter til funktionærer,  

 timelønnet arbejdskraft, stilstandsperioder og materiel, alt som  

 følge af forsinkelser eller omdisponeringer, hyppige ændringer i  

 projektmateriale og fejl i projektet på grund af manglende  

 præcision og omhu med projektudarbejdelsen både inden udbud af  

 entrepriserne og efter igangsætning af arbejderne.
 Der er under sagen fremlagt et omfattende bevismateriale,  

 som i denne kendelse kun gengives i det omfang, som det er fundet  

 nødvendigt for at forstå parternes påstande og  

 anbringender og for at begrunde voldgiftsrettens afgørelse af sagens  

 tvistepunkter.
Som voldgiftsdommere er udpeget direktør,  

 civilingeniør Hans Peter Holm, civilingeniør og cand.
Jur.  

 Jørgen Egholm og højesteretsdommer H.
Funch Jensen,  

 sidstnævnte som retsformand.
Entrepriserne E1 og E2 er delentrepriser af  

 entreprisekontrakten vedrørende projekt X.
Det er delentrepriserne E1  

 og E2 som er omfattet af denne sag.
En yderligere delentreprise  

 vedrørende projekt X har dog væsentlig betydning i sagen og  

 betegnes i det følgende som E3.
Entreprisen blev for så vidt angår E3  

 først igangsat ca. 1. november 1994 som følge af vanskeligheder  

 med at opnå de relevante miljømyndigheders godkendelse af  

 projektet.
Da denne udsættelse/omprojektering indgår som et  

 væsentligt led i klagerens begrundelse for genekravet, finder  

 voldgiftsretten, at det er nødvendigt at redegøre nærmere  

 for dette forhold.
 På byggemøde nr. 5 afholdt den 12. januar  

 1994 oplyste tilsynet, at arbejdsplanen for E3 skulle revideres, "idet  

 starttidspunktet er udsat til 1. maj 1994".
 Af et referat af et møde, afholdt den 19. januar  

 1994 fremgår, at tilsynet gav en orientering "grundet den seneste  

 udmelding om udsættelsen", som bl.a. kunne få indflydelse  

 på arbejderne på E3.
 Det fremgår af sagen at miljømyndighederne  

 gav tilladelse til arbejderne på betingelser, der ifølge  

 indklagede indebar visse projektændringer.
På byggemøde nr. 17, afholdt den 6. juli 1994  

 blev om E3 oplyst, at "planrevision pågår.
Projektmateriale  

 er på "trapperne" ".
På byggemøde 18, afholdt den 13. juli 1994  

 blev herom oplyst, at "planrevision pågår.
Projektmateriale  

 er udleveret".
 Endelig fremgår det af referat af byggemøde  

 nr. 31, afholdt den 19. oktober 1994, at ralopbygning skulle startes senest  

 den 31. oktober 1994.
Det beskrevne hændelsesforløb indebar visse  

 konsekvensændringer, som den 19. august 1994 blev indarbejdet i SAB.
Om  

 udførelsestidspunktet anføres "nærmere oplysninger  

 følger". Endvidere ændredes bl.a. mængden af  

 stenarbejder og jordarbejder under vand.
 Det er under sagen ubestridt, at indklagede var bekendt  

 med, at miljømyndighederne ikke havde godkendt projektet  

 vedrørende E3, da entreprisekontrakten blev indgået.
 Det fremgår endvidere af det fremlagte  

 kontraktmateriale, at dette forhold ikke var nævnt, endsige tydeligt  

 fremhævet heri.
 Klagerens projektleder har forklaret, at klageren heller  

 ikke mundtligt er blevet orienteret om forholdet.
 Indklagedes anlægsleder, ingeniør har  

 forklaret, at han før kontrakten blev underskrevet havde fortalt  

 klagerens divisionsdirektør om forholdet.
 Klagerens divisionsdirektør har forklaret, at han  

 ikke har nogen erindring om, at der   inden underskrift af kontrakten   blev  

 sagt noget om, at E3 ville blive udskudt, eller at  

 "miljømyndighederne ikke var endelig på plads".
 Indklagedes anlægsleder har yderligere forklaret, at  

 den manglende tilladelse ikke blev indskrevet i kontrakten, fordi han  

 betragtede det som en "kortvarig, midlertidig udskydelse", og der  

 var et politisk pres for at få de andre entrepriser i gang så  

 hurtigt som muligt.
 I denne skrivelse til indklagede redegør  

 klageren for en række forhold, der belyser grundlaget for de da   og  

 senere   fremsatte krav om erstatning for gener.
 I skrivelsen, der vedrører begge entrepriserne  

 anføres bl.a.:
"Som anført i vore breve af 1993-12-09,  

 1993-12-23, 1994-01-19 og vort notat af 1994-03-01 udleveret ved møde  

 den 1994-03-01, er ovennævnte entrepriser blevet forsinkede og  

 ændrede på en måde, som har medført betydelige tab  

 for klager.
Disse forsinkelser og tab skyldes forhold, som ligger indenfor  

 bygherrens ansvarsområde.
 I det følgende er vort krav opgjort for:
1. Forsinkelser og ekstra omkostninger forårsaget af  

 forsinkede, ukomplette og fejlbehæftede projektoplysninger.
Disse  

 forhold er opgjort med skæringsdato 1994-03-15, men er på dette  

 tidspunkt endnu ikke bragt fuldt til ophør, og der tages derfor  

 forbehold for yderligere forsinkelser og ekstraomkostninger forårsaget  

 heraf.
 ..
3. Udskydelse af starten af arbejderne i forbindelse med  

 E3. Opgørelsen heraf forudsætter, at det færdige projekt  

 for E3 mv. modtages senest den 1994-04-01, og at adgang givet til arealet  

 senest den 1994-06-01." Det anføres videre i skrivelsen:
"Vi har opgjort den samlede forsinkelse på  

 grund af ovennævnte forhold til 5 måneder i forhold til vor  

 hovedtidsplan.
Som påvist i vedlagte bilag er disse forsinkelser  

 bygherrens ansvar, og vi fremsætter hermed, under henvisning til FB §  

 24, krav om tidsfristforlængelser på de enkelte delaktiviteter i  

 henhold til opgørelsen i vedlagte bilag.
Endvidere fremsættes hermed, under henvisning til FB  

 § 27 og FB § 14, krav om ekstrabetaling af kr. 7.250.500 til dækning af  

 ekstraomkostninger forårsaget af forsinkelser Vi skal gøre opmærksom på, at denne  

 opgørelse kun omfatter de 3 nævnte forhold og ikke øvrige  

 ekstraarbejder m.v., som er behandlet i separat korrespondance imellem  

 os.
 Endvidere skal vi påpege at væsentlige  

 jordflytningsarbejder ifølge den opdaterede tidsplan kommer til  

 udførelse i vinterperioden 94/95, hvorfor vi hermed fremsætter  

 krav om fuld dækning for de for fremdriften nødvendige vejrligs-  

 og vinterforanstaltninger.
 Vi forbeholder os i øvrigt ret til senere at  

 fremkomme med krav om kompensation for eventuelle nye forsinkelser og  

 ekstraomkostninger opstået efter ovennævnte skæringsdato  

 eller ved ændring i de anførte forudsætninger".
 Voldgiftsretten finder ikke tilstrækkelig anledning  

 til at gengive de bilag og beregninger, hvortil der henvises.
 Der er mellem parterne enighed om, at denne skrivelse ikke  

 er blevet besvaret skriftligt af indklagede, men den blev drøftet  

 mellem klagerens divisionsdirektør og indklagedes  

 anlægsleder.
 Klagerens divisionsdirektør har herom forklaret, at  

 indklagedes anlægsleder for så vidt var enig i, at arbejdet var  

 blevet generet og forstyrret, men de kunne ikke blive enige om et  

 pengebeløb.
Indklagedes anlægsleder har forklaret, at skrivelsen  

 var en "dyb overraskelse" for ham.
Der blev ført en  

 række drøftelser herom, men der var store divergenser.
Selv om  

 man udfoldede store anstrengelser for at opnå forlig, lykkedes dette  

 ikke, fordi indklagede manglede dokumentation og præcise anbringender  

 fra klagerens side.
Drøftelserne om kravet varede helt hen over  

 sommeren 1994.
 Voldgiftsretten skal bemærke, at  

 spørgsmålet således henstod uafklaret, medmindre det kan  

 antages, at kravet er absorberet ved indgåelse af to yderligere  

 entreprisekontrakter   under sagen omtalt som  

 "kompensationsaftaler", jf. nærmere nedenfor under afsnit  

 7.
 Under sagens forberedelse blev det aftalt, at  

 klagerens advokat skulle have lejlighed til at gennemgå tegninger,  

 ændringer i tegningsmateriale, tildels begrundet i  

 projektændringer eller uklarheder i tegningsmaterialet.
 Der er under sagen fremlagt tegningsmateriale, suppleret  

 med stavdiagrammer med angivelse af tegningsændringer og tidspunkter  

 for disses fremkomst, sat i relation til de i kontraktens fastlagte  

 udførelsestidspunkter for de arbejder, som tegningerne  

 vedrører.
Efter henstilling fra voldgiftsretten enedes parternes  

 advokater om at udtage to områder, som kunne anses for  

 repræsentative og egnede til at belyse problemstillingen, betegnet som  

 Område 1 og Område 3 Voldgiftsretten skal bemærke, at udsættelsen  

 af E3 også bevirkede, at opgravet jordmateriale ikke kunne deponeres i  

 "området", før projektet blev godkendt.
 Under den mundtlige forhandling afgav klagers projektleder  

 forklaring om disse forhold, og klageren har senere fremlagt et notat om  

 hvert af områderne.
Af disse notater, der   som det vil fremgå   er  

 baseret på klagerens synspunkter, fremgår en række  

faktiske forhold, som er ubestridte.
De gengives derfor i det  

 følgende i fotokopi og udgør en kort gengivelse af klagers  

 projektleders vidneforklaring.
 Herefter følger en gennemgang af arbejdet i  

 Område 1 og Område 3 som ikke skal gengives her.
Kravet har sammenhæng med udsættelsen af  

 E3, idet der var etableret en anstillingsplads, placeret i en  

 børnehaveejendom.
Den blev rømmet i henhold til  

 aftaletidsplanen ultimo oktober 1994, idet arealet skulle overdrages til  

 efterfølgende entreprenører.
Kravet er af klageren opgjort til  

 henholdsvis 3.294.513 kr. og 1.996.734 kr.
 Kravene er beregnet således:
 "1.1 Påtvunget gentilrigning og afrigning af  

 anstillingsplads okt. 1994.
 På grund af de væsentlige forsinkelser i  

 entreprisernes udførelse   opstået af grunde udenfor klagers  

 ansvar   var der behov for at etablere ny anstillingsplads for  

 færdiggørelse af entrepriserne.
 Ny plads blev etableret oktober1994 i det tidligere  

 område samt med kontorer.
 Kompensationen opgøres, som følger:
E1:                    40% * 3.255.550  

  kr. 1.302.220,00 E2:                    40% * 2.235.306  

    kr.    894.122,00 Tilrigning i alt:                                                 kr.  

 2.196.342,00 E1:                     20% * 3.255.550  

 kr.     651.110,00 E2:                     20% * 2.235.306  

   kr.     447.061,00 Tilrigning i alt:  

             kr. 1.098.171,00 I alt pos. 1.1. + 1.1.2 ekskl. moms  

kr. 3.294.513,00 Den forlængede tid regnes fra oprindelig  

 færdiggørelsesfrist frem til ny færdiggørelsesfrist  

 = aftalt tidspunkt for afslutning af produktion + 3 uger for afrigning (som i  

 oprindelig aftaletidsplan).
 Vedrørende E1.
Oprindelig færdiggørelsesfrist  

  1994-10-21 Afslutning af produktion           1995-06-21 Ny færdiggørelsesfrist  

 1995-07-12 Forlængelse = 8 ¾ måned.
 Kompensation på grundlag af oprindelig  

 aftaletidsplan:
Pr. måned: 1/11 x 40% x 3.770.550  

            kr.            137.111,00 I alt for 8 ¾ måned  

                        kr.          1.199.721,00 Vedrørende E2.
Oprindelig færdiggørelsesfrist  

  1994-10-21 Afslutning af produktion           1995-06-30 Ny færdiggørelsesfrist  

 1995-07-21 Forlængelse = 9 måned.
 Kompensation på grundlag af oprindelig  

 aftaletidsplan:
Pr. måned: 1/11 x 40% x 2.435.306  

              kr.              88.557,00 I alt for 9 måned  

                            kr.            797.013,00 I alt forlænget drift ekskl. moms  

                       kr.         1.996.734,00 Voldgiftsretten har ovenfor redegjort for de forhold,  

 som danner baggrund for, at klageren har nedlagt påstand om erstatning  

 for tab ved en række gener, som er påført klageren.
 Det er indklagedes hovedsynspunkt, at klageren ikke har  

 ført bevis for, at der er påført klager gener, og i hvert  

 fald er der ikke ført bevis for, at klageren har lidt et tab, navnlig  

 fordi der mellem parterne er indgået aftaler, som absorberer  

 påståede gener.
 Af det oplyste fremgår følgende:
 I forbindelse med, at den planlagte jordindbygning  

 på E3 ikke kunne gennemføres blev der den 3. december 1994  

 indgået en tillægsaftale om indbygning af ca. 80.000 m3 jord for  

 etablering af arbejde X.
 På et møde mellem parterne den 25. januar  

 1994 (sagens bilag 4.1.5) orienterede indklagedes anlægsleder om  

 "den aktuelle situation", herunder at arbejde X udgik, "dvs.  

 at den indgåede tillægsaftale annulleres".
 Der blev den 6. juni 1994 indgået en  

 tillægsaftale (sagens bilag 3.1.)   tillægsaftale E4 -, hvor der  

 er angivet følgende: "Bl.a. kompensationsarbejder for  

 udgåede kontraktsarbejder".
 Samme dag blev der indgået en tillægsaftale  

 (sagens bilag 3.2)   tillægsaftale E5   hvor der er angivet, at  

 arbejdet er "kompensationsarbejde for arbejde X".
Indklagedes anlægsleder har herom forklaret, at han  

 ved "kompensation" forstod, at klagerens "mangel" i  

 omsætningsmængde skulle afhjælpes.
Han mener, at  

 "Bl.a." henviser til udtagne og/eller udskudte opgaver, og at det  

 måske nok havde været praktisk at præcisere nærmere,  

 hvad der hentydes til.
Det var imidlertid væsentligt at få de to  

 tillægsaftaler E4 og E5 på plads.
Det måtte derefter blive  

 et spørgsmål om, hvor meget de "høvlede af  

 martskravet" (bilag 5.52). Et spørgsmål, der ikke kunne  

 opnås enighed om.
 Klagers divisionsdirektør har forklaret, at  

 "Bl.a. kompensation" måtte have relation til, at arbejde X  

 udgik, men han spurgte ikke om meningen, og der blev ikke sat noget ind i  

 aftalen om, hvor stor en del af entreprisesummen, der skulle være  

 kompensation, og det blev heller ikke drøftet under møderne  

 forud for aftalens indgåelse.
1.3 Merforbrug, funktionærer 7.1.C 4.950.000 (4.950.000) 2.520.000 1.931.083 498.917 1.4 Merforbrug timelønnet arbejdskraft 7.1.D 3.560.000 (3.560.000) 3.470.000 90.000 1.5 Merforbrug materiel 7.1.E 9.740.000 (9.740.000) 787.500 8.502.500 450.000 Som anført i skemaet er der redegjort nærmere  

 for beregningen af beløbene i bilagene 7.1.C, 7.1.D og 7.1.E.  

 Voldgiftsretten finder det ikke nødvendigt at gengive disse bilag i  

 kendelsen.
 I genekravet indgår endvidere det ovenfor under 6  

 omtalte krav.
Klageren har gjort gældende, at det ved  

 tilbudsgivningen måtte kunne lægges til grund, at der ville  

 foreligge et gennemarbejdet projekt med fuldstændigt tegningsmateriale,  

 koordinatangivelser for jordarbejderne og registreringer af  

 ledningsføringer i de beboede områder.
Projektmaterialet viste  

 sig imidlertid at være ukomplet og fejlbehæftet og i betydelig  

 omfang forsinket.
Klageren har derfor måttet udføre arbejdet med  

 en "start-stop" arbejdsgang og flytten frem og tilbage med nedsat  

 produktivitet til følge.
Særlig for så vidt angår udskydelsen af  

 E3 har klageren anført, at indklagede i forbindelse med  

 indgåelsen af entreprisekontrakterne burde have gjort klageren bekendt  

 med, at projektet ikke var godkendt.
Der var intet   heller ikke i tidsplanen  

   der gav klageren orientering om udsættelsen.
Som følge heraf  

 blev klagerens planlægning af arbejdet "slået i  

 stykker" og der opstod en række uforudsete problemer med  

 jordtransport og deponeringssteder for opgravet jord.
En planlagt  

 jordtransportvej blev forsinket.
 Klageren har videre anført, at de gener, som kan  

 henføres til mangelfuldt, fejlbehæftet og/eller forsinket  

 projektmateriale og kravene i forbindelse hermed ikke kan opgøres med  

 udførlige skriftlige redegørelser for merudgifterne og  

 forsinkelserne ved hver enkelt forsinket, ukomplet eller mangelfuld  

 projektoplysning, men den dokumentation, som er forelagt for voldgiftsretten  

   navnlig bilagene 6.1.1 ff.   sandsynliggør kravet og må  

 lægges til grund ved fastsættelsen af  

 erstatningsbeløbene.
 Klageren har henvist til, at der i voldgiftssager  

 vedrørende tilsvarende entrepriser tidligere er tilkendt  

 entreprenører skønsmæssige erstatninger for gener i  

 forbindelse med hyppige og væsentlige projektændringer og  

 omprioriteringer m.v.
Klageren har   jf. også ovenfor under afsnit 7  

 bestridt, at der er taget hensyn til genekravene i  

 "kompensationsaftalerne" og andre tillægsaftaler,  

 ekstraarbejder m.v.
Der er i disse aftaler intet nævnt om genekravene  

 eller at klageren havde frafaldet disse krav.
 Indklagede har gjort gældende, at der i denne  

 sag   som ved andre store anlægsarbejder, bl.a. de af klageren  

 fremdragne tilsvarende entrepriser   nødvendigvis må forekomme  

 projekt- og tegningsændringer under arbejdets udførelse, bl.a.  

 fordi oplysninger om ledningsplaceringer, baseret på oplysninger under  

 ekspropriationsbesigtigelser, erfaringsmæssigt ikke er helt  

 nøjagtige.
 Indklagede bestrider, at de nævnte forhold  

 udgør en misligeholdelse af kontrakterne, som berettiger klageren til  

 honorering af arbejder eller dele heraf som regningsarbejde, således  

 som det synes tilfældet i opgørelserne bilag 7.
Indklagede bestrider ikke, at klager skulle kompenseres  

 for de gener, som udsættelsen af E3 påførte klageren, men  

 klageren har opnået kompensation herfor ved entrepriserne E4 og E5, og  

 klageren har ikke ført bevis for, at der er påført  

 klageren gener derudover og heller ikke for, at der er udført arbejde,  

 som ikke er betalt af indklagede.
Specielt hvad angår jordtransporterne  

 har indklagede anført, at der blev anvist egnede alternative  

 deponeringssteder og klagerens øgede transportudgifter er blevet  

 betalt.
 Indklagede har særlig om kravene for påtvunget  

 til- og afrigning af byggeplads og forlænget drift af byggeplads, gjort  

 gældende, at klageren ikke har afholdt udgifter udover, hvad klageren  

 er honoreret for ved de indgåede entrepriseaftaler og de dertil  

 knyttede kompenserende aftaler.
 Det gøres ikke gældende, at klageren ved  

 slutopgørelsen har givet afkald på at fremsætte  

 genekravene.
 Voldgiftsrettens bemærkninger:
 Voldgiftsretten skal indledningsvis bemærke, at  

 de krav, som er rejst under betegnelsen erstatning/godtgørelse for  

 gener, i realiteten må være krav om tillægsvederlag til  

 dækning af omkostninger, der kan henføres til forstyrret  

 arbejdsgang, reduceret arbejdseffektivitet og forlænget byggetid, eller  

 at der fra bygherrens side stilles krav, som ikke fremgår af  

 udbudsmaterialet, og som der ikke burde være taget højde for ved  

 tilbudsgivningen og den planlagte tilrettelæggelse af arbejdets  

 udførelse.
 Voldgiftsretten skal yderligere bemærke, at der  

 uanset at Fastpriscirkulæret er indarbejdet i projektmaterialet   i  

 tilfælde som det foreliggende, hvor arbejdet i vidt omfang skal  

 udføres i tæt bymæssig bebyggelse eller i nærheden  

 heraf, nødvendigvis vil være forskelle mellem udbudsprojekt og  

 den senere detailgennemføring.
 Det kan ikke afvises, at klageren i denne sag er blevet  

 påført gener, som kan berettige til, at der efter et skøn  

 tilkendes klageren et tillægsvederlag, således som det er  

 fastslået i tidligere voldgiftskendelser, som har været  

 fremdraget under proceduren.
 Voldgiftsretten skal fremhæve, at  

 merbetalingskravene i disse sager blev nedsat, i nogle tilfælde  

 væsentligt, og at de havde relation til helt konkret påviste  

 forhold fra bygherrens side.
 Voldgiftsretten må derfor tage udgangspunkt i, at  

 klageren konkret må påvise, hvilke gener, der er  

 påført klageren, og hvilke merudgifter de har  

 medført.
 I denne forbindelse bemærkes, at ordvalget  

 "kompensation" efter de noget usikre forklaringer, der er afgivet  

 herom, må forstås som kompensation mængde- og  

 betalingsmæssigt, for udskudte og/eller udgåede arbejder,  

 således at "direkte omkostninger også for så vidt  

 angår andre tillægsarbejder og andre tillægsarbejder og  

 aftalte ekstraarbejder er blevet dækket, men ikke de gener som i  

 øvrigt er blevet påført klageren.
Af mere konkrete omstændigheder, der vil kunne danne  

 grundlag for en skønsmæssig fastsat tillægsbetaling skal  

 voldgiftsretten fremhæve udsættelsen af E3, som indklagede var  

 bekendt med.
Efter de afgivne forklaringer må det lægges til  

 grund, at klageren ikke før den 12. januar 1994 på  

 byggemøde nr. 5 blev gjort bekendt med udsættelsen af denne del  

 af arbejdet.
Voldgiftsretten finder, at dette forhold i væsentlig grad  

 har grebet ind i klagerens planlægning af udførelsen af  

 entreprise E2 og har medvirket til et uhensigtsmæssigt forløb af  

 arbejdet.
Til et uhensigtsmæssigt forløb med deraf  

 følgende nedsat effektivitet kan en række uklarheder og  

 usikkerhed om projektet have medvirket.
Den af klageren foretagne beregning  

 af merudgifter til merforbrug af mandskab og materiel kan dog ikke  

 lægges til grund ved fastsættelsen af et tillægsvederlag.  

 Et sådant tillæg må derfor ansættes  

 skønsmæssigt.
Voldgiftsretten finder, at beløbet passende  

 kan fastsættes til 3 mio. kr.
Der er herved tillige taget hensyn til  

 klagerens udgift til forlængede garantiomkostninger på 38.000  

 kr.
Herudover finder voldgiftsretten, at flytningen af  

 anstillingspladsen er foranlediget af det udskudte projekt og derfor skal  

 godtgøres klageren.
Som sagen er forelagt, finder voldgiftsretten  

 endvidere, at udgiften til forlænget drift af byggeplads skal  

 godtgøres klageren.
Det samlede beløb herfor udgør, jf.  

 bilag 7.1A og B, 5.291.247 kr., hvorefter den samlede erstatning for gener  

 andrager 8.291.247 kr. ekskl. moms.
 Om forrentning af beløbet, jf. nedenfor under  

 V.
 III Dagbøder.
 Spørgsmålet om dagbøder  

 vedrører Etape 1 og Etape 2 af entreprisen E2.
Bestemmelserne om dagbøder findes i SB, afsnit E,  

 ad AB 92 § 25, stk. 2, hvor det indledningsvis anføres, at  

 "bygherrens ret til at udskyde den endelige afgørelse af et  

 bodsspørgsmål ikke har til formål at udskyde en  

 stillingtagen til, om der foreligger en bodsbelagt forsinkelse." Om dagbod for færdiggørelsesfrister  

 anføres, at boden udgør kr. 20.000 kr. pr. arbejdsdag.  

 Endvidere anføres følgende:
"Bodsstørrelserne er akkumulerende og en given  

 bod vil ikke ophøre med at blive pålagt, selvom en senere  

 tidsfrist også udløser en bod.
Den samlede sum af  

 bodsbeløbende for hver af de pågældende tidsfrister vil  

 blive fratrukket entreprenørens tilgodehavende." Om arbejdets aflevering (SB, afsnit F) anføres, at  

 entreprisen skal afleveres efter fuldførelse i to afsnit:
"Udgravning til underføringsbygværk  

 .." Fristen under A blev senere ændret fra 15. november  

 1993 til 1. januar 1994.
 Endvidere blev teksten "udgravning til  

 underføringsbygværk" ændret til  

 "Underføringsbygværk".
Efter forhandlinger mellem parterne den 27. maj 1994  

 ændredes disse afleveringsfrister, ligesom teksten ændredes, jf.  

 understregningen nedenfor.
I det forhandlede aftaleindlæg hedder det  

 herefter:
 "Etape I, E2 udgravning ved   afsluttes den  

 12. august 1994. Udgravningen er bodsbehæftet som angivet i SB, E2.
Etape II, E2 udgravning ved afsluttes fredag den 9.  

 september 1994. Udgravningen er bodsbehæftet svarende til deltidsfrist  

 C som angivet i SB, E2" Det anføres videre: "Deltidsfrister  

 (her understreget) for Etape I og II er under forudsætning af, at  

 tilkørsel fra til kan lukkes snarest".
 Ved skrivelse af 12. august 1994 meddelte klageren  

 "udgravning etape I klar til overdragelse." (Sagens bilag  

 5.103).
I indklagedes svarskrivelse af 18. august 1994 (bilag  

 5.107) anføres bl.a., at der den 15. august var foretaget en  

 gennemgang og besigtigelse af arbejdet.
I en vedlagt protokoludskrift  

 opregnedes en række mangler og "vi må konstatere, at de  

 anførte mangler er væsentlige og den bodbehæftede termin  

 ikke overholdt", hvorfor der i førstkommende aconto-anvisning  

 ville blive tilbageholdt et beløb, "hvor dagbøderne  

 beregnes fra den 12. august 1994 og indtil vores accept for manglernes  

 udbedring." Ved skrivelse af 24. august 1994 (bilag 5.110) afviste  

 klageren kravet om opkrævning af bod.
Det anføres videre:
 "I forbindelse med besigtigelsen den 15. august 1994  

 og udfærdigelse af protokollat af samme dato er vi på intet  

 tidspunkt blevet gjort opmærksom på, at bod ville blive  

 opkrævet, samt at De ikke ville modtage arbejdet, som færdigt i  

 henhold til vor færdigmelding pr. 12. august 1994.
 Tillægsaftale 90.01.29 af 6. juni 1994 omhandler  

 alene udgravning for etape I, hvorfor det omtalte areal såvel  

 som lednings- og afvandingsarbejder for etape I er uden for den aftalte  

 termin 12. august 1994.
De oplistede mangler for udgravningen er efter klagers  

 opfattelse alle mindre væsentlige og forhindrer på ingen  

 måde den efterfølgende entreprenør i at starte sine  

 aktiviteter." Indklagede fastholdt imidlertid krav om opkrævning  

 af bod for forsinkelse.
Voldgiftsretten skal bemærke, at den  

 påståede forsinkelse ikke fik betydning for den  

 efterfølgende entreprenør, der ikke var klar til at  

 påbegynde sit arbejde den 12. august 1994. Indklagede har i denne  

 anledning også tilbageholdt dagbøder.
Voldgiftssag herom  

 verserer mellem indklagede og den efterfølgende  

 entreprenør.
I skrivelse af 13. oktober 1994 (bilag 5.147) protesterede  

 klageren på ny mod dagbodskravet vedrørende etape I.
Det  

 anføres i skrivelsen bl.a.:
"Det uberettigede understreges yderligere af den  

 omstændighed, at den efterfølgende entreprenør i  

 skrivende stund endnu ikke har igangsat aktiviteter i udgravningen." For så vidt angår etape II bemærkes, at  

 indklagede ved telefax af 9. september 1994 (sagens bilag Ø) til  

 klageren meddelte, at det måtte konstateres, at den bodsbestemmende  

 termin for færdiggørelsen af etape II var udløbet  

 "og bestemmelsen for dagbod træder hermed i kraft". I  

 skrivelsen af 12. september 1994 meddelte indklagede, at dagbøderne  

 ville blive beregnet fra og med den 12. september, idet  

 "færdiggørelsen af arbejdet er behæftet med så  

 mange væsentlige mangler ..".
Ved skrivelse af 3. oktober 1994 (bilag 5.139) meddelte  

 klageren "for god ordens skyld", at udgravningen etape II  

 forventedes afsluttet den 5. oktober 1994, "inklusive platform .samt  

 tilkørselsrampe for E6." I en skrivelse af 18. oktober 1994 (bilag 5.152)  

 redegjorde klageren nærmere for årsagerne til, at  

 afleveringsfristen den 9. september ikke blev overholdt.
 Det hedder i skrivelsen bl.a.:
 "For at bedømme rigtigheden af Deres krav,  

 mener vi det er nødvendigt at behandle forløbet af  

 følgende deloperationer, som har været bestemmende for  

 fremdriften af udgravningen etape II:
Iflg.
SAB 85, pkt. 3.7.1.1 må midlertidig GVS  

 ikke igangsættes før skriftlig aftale med Tilsynet  

 foreligger.
 Der er til dato ikke indgået skriftlig aftale om  

 midlertidig GVS.
 Sagsforløbet har været:
 Det skal endvidere bemærkes, at de etablerede  

 foranstaltninger ikke har formået at sænkevandspejlet til under  

 udgravningens planum på ét sted og på et andet sted kun  

 netop så overfladen holdes fri for vand.
Vi mener på baggrund af foranstående, at De  

 ikke kan klandre klager for at have forsinket etableringen af sænkning  

 af grundvandet.
Tværtimod har De ved Deres afvisning af klagers  

 oprindelige forslag direkte grebet ind i udførelsen af arbejdet og  

 dermed pådraget Dem et ansvar.
 Det oprindelige projekt omfattede etablering af en  

 midlertidig grusbelagt sti syd for udgravningen, endvidere omlægning af  

 eksisterende eternitvandledning.
 Arbejderne blev igangsat i god tid (tidligt juni 1994) for  

 at følge planen for udgravningen af etape II, som er betinget af at  

 disse er udført.
 Efter igangsætning er tilkommet en serie af  

 tillægsarbejder, der viste sig nødvendige bl.a. for at  

 udføre den ønskede udgravning:
 Alle disse ledninger viste sig at ligge inden for  

 udgravningsområdet, hvilket ikke fremgik af tilgængeligt  

 materiale ved arbejdets start.
 Yderligere tilkom:
 Den kronologiske sammenhæng er som  

 følger:
 ..
 Som det fremgår af ovenstående har  

 forløbet af disse ekstraarbejder været præget af det  

 næsten totalt manglende projektmateriale, hvilket ene og alene er  

 bygherrens ansvar, hvorfor klager ikke kan bebrejdes de dermed forbundne  

 forsinkelser.
 Jordmængden omkring denne ledning, som  

 først kunne fjernes efter dens afbrydelse, androg ca. 2-3000 m3  

 svarende til 1 dagsproduktion.
 Eftersom ledningen blev afbrudt primo uge 35 har dette  

 ikke påvirket afslutningen af udgravningen.
Som beskrevet i det foreliggende mener vi, at  

 årsagerne til forsinkelsen af etape II i meget væsentligt omfang  

 er at finde hos Dem, hvorfor vi anmoder om tidsfristforlængelse til  

 1994-10-05. Samtidig anmodes De om at frafalde krav om dagbod før  

 denne dato." Det fremgår af det oplyste, at indklagede har  

 modregnet dagbodsbeløb ad 3 gange: 260.000 kr., 540.000 kr. og 160.000  

 kr. eller i alt 960.000 kr., ekskl. moms og incl. moms i alt 1.200.000  

 kr.
 Under den mundtlige forhandling er der herom afgivet  

 forklaring af indklagedes anlægsleder, klagers divisionsdirektør  

 og klagers projektleder.
 Indklagedes anlægsleder er nærmere  

 afhørt om formuleringerne "udgravning" og om grunden til, at  

 "underføringsbygværk" ikke er medtaget i referatet af  

 mødet den 27. maj 1994. Han mener, at "udgravning" kun er en  

 kort betegnelse for alt, hvad der var nødvendigt for, at den  

 efterfølgende entreprenør kunne komme til, og at  

 spørgsmålet i øvrigt ikke blev drøftet  

 nærmere på mødet.
Klagers divisionsdirektør har bl.a. forklaret, at  

 spørgsmålet blev drøftet på mødet, og at den  

 efterfølgende entreprenør kunne komme til, "hvis bare  

 hullet var færdigt." Voldgiftsretten skal bemærke:
Aftalen den 27. maj 1994, der ikke nævner  

 underføringsbygværket, men alene en frist for udgravning  

 vedrørende etape I må efter de   tildels   modstridende  

 forklaringer forstås strikte efter ordlyden.
Indklagede har derfor  

 været uberettiget til at tilbageholde dagbøder for så vidt  

 angår denne etape.
For så vidt angår etape II skal  

 voldgiftsretten bemærke, at der i perioden fra maj 1994 til  

 august/september 1994 er indtruffet forsinkende begivenheder tildels uden  

 klagerens skyld.
Herefter og da den bodbehæftede termin ikke har haft  

 betydning for den efterfølgende entreprenør, finder  

 voldgiftsretten det betænkeligt at fastslå, at indklagede har  

 været berettiget til at afkræve klageren dagbøder som  

 sket.
 Beløbet skal derfor tilbagebetales klageren som  

 påstået.
 Om forrentning af beløbet henvises til afsnittet om  

 forrentning.
Under den mundtlige forhandling anmodede parterne  

 voldgiftsretten om at fremkomme med en tilkendegivelse om denne del af  

 tvisten mellem parterne, og spørgsmålet blev særskilt  

 procederet.
Som bi-intervenient til støtte for klageren  

 indtrådte klagerens ansvarsforsikringsselskab.
 Tilkendegivelsen gengives nedenfor, men voldgiftsretten  

 finder det hensigtsmæssigt kort at gengive baggrunden for dette  

 forhold:
I forbindelse med udgravninger og vandsænkning i E2  

 var det nødvendigt at grave i jordlag med betydelige forekomster  

 afkalk.
Overpumpning af vand skete direkte til en kommunes kloak- og  

 rensningsanlæg.
 Af en rapport fra en af klager ansat, dateret den 15.  

 februar 1994 (sagens bilag 1.2.21), fremgår bl.a. følgende:
 "Torsdag den 10/2 kl. ca. 16.00 kommer en person fra  

 kommunen og meddeler at kommunen har store problemer med deres  

 rensningsanlæg og ledninger p.g.a. aflejret "ler".
 Lidt senere kommer en person fra kommunens  

 miljøafdeling og det aftales at vente med at pumpe fra udgravningen  

 fra skakte indtil fredag morgen idet kommunen ønsker at udtage  

 prøve af det oppumpede vand.
 ..
 Til stede er en ansat som meddeler at nu er pumpningen  

 stoppet og det skal aftales med personen fra miljøafdelingen om der  

 må pumpes.
Ved ankomst til pladsen kontrolleres det oppumpede vand  

 der nu er af samme kvalitet som fradag eftermiddag.
Jeg forsøger at  

 kontakte personen fra miljøafdelingen, der imidlertid har fri, i  

 stedet tales med en person som først vil tale med en anden for at  

 kunne tage stilling til om pumpning skal stoppes.
Kl. 16.25 ringer en person og anmoder os om at stoppe  

 pumpning hvilket sker." Pumpningen blev herefter indstillet, indtil der   som  

 ekstraarbejde   blev etableret et bundfældningsbassin og  

 afvandingsledning.
 Af en rapport af 29. marts 1994 (bilag 1.2.13)  

 anføres om baggrunden for kalkforureningen:
"På grunden er indklagede ved at etablere en  

 rørgrav.
Under udgravninger til denne grav er der dels fjernet  

 råjord, dels en større mængde kalk, idet man støder  

 på kalk ret tæt under jordoverfladen.
Ligeledes har man løbende måttet lænse  

 udgravningen for grundvand.
Det oppumpede vand har man ledt til en  

 kloakbrønd.
 I februar 1994 konstaterede man kraftige forekomster af  

 hvidt kalklignende slam, dels i kloaknettet omkring udgravningen, dels i  

 kloaksystemet nedstrøms mod rensningsanlægget og i selve  

 rensningsanlægget.
 Prøver udtaget af det oppumpede vand, udviste  

 varierende indhold af hvidt bundfald, for nogle prøvers vedkommende  

 endog overordentligt store mængder.
Der var således ingen tvivl om, at slammet var kalk  

 fra udgravningen, hvorfor udpumpningen af grundvand blev standset." Kommunens samlede tab blev forligsmæssigt fastsat  

 til 1.650.000 kr., der er betalt af indklagede, som har forbeholdt sig at  

 modregne beløbet i klagerens tilgodehavende.
 Beløbet blev modregnet den 2. oktober 1997, idet  

 det blev fratrukket et anerkendt slutregningsbeløb på 2.519.602  

 kr.
 Voldgiftsrettens tilkendegivelse er sålydende:
 Arbejdet havde haft en varighed af ca. 6 uger, og det  

 må lægges til grund, at udledningen af kalkholdigt vand har  

 medført forureninger gennem hele perioden, muligvis med vekslende  

 intensitet selv om skaden først kunne konstateres på et senere  

 tidspunkt.
 Voldgiftsretten finder, at indklagede   selv om det er  

 fastslået, at der ikke var jordforurening i området   burde have  

 været opmærksom på, at der ville forekomme udledning af  

 kalkholdigt vand i betydeligt omfang, og dette forhold burde have givet  

 anledning, dels til nærmere undersøgelser af, om udledningen  

 kunne medføre risiko, dels til under arbejdets udførelse  

 løbende at kontrollere omfanget af kalkudledninger, bl.a. ved  

 udtagelse af prøver.
 Det må lægges til grund, at tilsynet ikke har  

 gjort klager opmærksom på forholdet og heller ikke ved  

 prøveudtagninger har kontrolleret omfanget af kalkindholdet.
 Voldgiftsretten finder derfor, at indklagede bærer i  

 hvert fald hovedansvaret for skaderne på rensningsanlægget.
 For så vidt angår et eventuelt medansvar for  

 klager bemærkes, at det af klagers projektleders forklaring  

 fremgår, at det var umiddelbart synligt, at vandet blev  

 gråligt.
 Det blev således erkendt, at der var tale om, at  

 kalkindholdet var af betydeligt omfang   efter voldgiftsrettens opfattelse af  

 et sådant omfang, at en fuldt forsvarlig adfærd måtte  

 indebære en reaktion over for tilsynet, eventuelt efter egne  

 prøveudtagninger.
 Da det efter ansvarsfordelingen kun påhviler  

 klageren at betale 412.500 kr., skal klageren tilkendes et yderligere  

 beløb på 1.237.500 kr.
 Forligsaftalen blev, uden forbehold, underskrevet af  

 indklagede.
 Klageren har under denne sag påstået betaling  

 af renter fra den 26. september 1995 til 2. oktober 1997 af et beløb  

 på 1.499.502,50 kr. med i alt 258.716 kr. med fradrag af 53.806 kr.,  

 som er betalt af indklagede inden den 2. oktober 1997.
 I skrivelse af 3. december 1997, sagens bilag 12.9,  

 underbilag 5, fra klageren til indklagede hedder det bl.a.:
 "Vedlagt fremsendes aftale mellem klager og  

 indklagede i underskreven stand, idet dog følgende skal  

 bemærkes:
 De første drøftelser og aftalens  

 indgåelse var under den klare forudsætning, at de omhandlede  

 aftalesedler og klarmeldinger alle kunne afhandles ved siden af vort krav  

 indeholdt i klageskrift til Voldgiftsnævnet for Bygge- og  

 Anlægsvirksomhed, dateret 12. marts 1996.
 Aftalen er derfor underskrevet, og paraferet efter at  

 følgende sætning i første afsnit på side 2 er  

 overstreget "med mindre det påberåbte er indeholdt i de  

 aftalesedler og opgørelser fra klager, der er grundlag for  

 nærværende aftale".
 ..
Vi ser derfor frem til at De snarest betaler vort  

 tilgodehavende, hvorefter vi vil fremsende rentenota for perioden siden  

 aftalens indgåelse." Voldgiftsretten finder herefter, at klageren er  

 uberettiget til at kræve renter af aftalebeløbet for tiden forud  

 for den 2. oktober 1997. voldgiftsretten er herved gået ud fra, at  

 beløbet på 1.499.502 kr. har relation til aftalen.
Voldgiftsretten finder, at beløbet på  

 8.291.247 kr. med tillæg af moms 2.072.812 kr., eller i alt 10.364.059  

 kr., bør forrentes med almindelig procesrente af beløbet ekskl.  

 moms, men således at forrentningen i overensstemmelse med klagerens  

 subsidiære rentepåstand sker fra den 23. marts 1995, jf.
AB 92 §  

 22, stk. 11, og rentelovens § 3, stk. 5.
 Beløbet på 1.237.500 kr. skal forrentes fra  

 den 26. september 1995 og rente af de uretmæssigt tilbageholdte  

 dagbøder, der, som sagen er oplyst, er tillagt moms, beregnes  

 således:
Af 325.000 kr. fra den 22 september 1994 Af 675.000 kr. fra den 19. oktober 1994 Af 200.000 kr. fra den 18. november 1994.
 Rentefoden er som anført i AB 92 § 22, stk. 11.
 Som følge af det anførte skal indklagede  

 betale til klageren i alt 12.801.559 kr. inkl. moms, der forrentes som  

 ovenfor under V, 2 anført.
 Efter udfaldet af sagen finder voldgiftsretten, at hver  

 part bør bære egne omkostninger.
 Voldgiftsrettens omkostninger skal betales med halvdelen  

 af hver af parterne.
 THI BESTEMMES:
 Indklagede skal til klageren betale 12.801.559 kr. incl.  

 moms med tillæg af sædvanlig rente som ovenfor anført.
 Ingen af parterne betaler sagsomkostninger til den anden  

 part.
 Voldgiftsrettens omkostninger betales af parterne in  

 solidum og i det indbyrdes forhold med halvdelen til hver af parterne.
 Beløbene skal betales inden 14 dage fra modtagelsen  

 af kendelsen.
