 Overenskomst angaaende visse Undtagelser fra Bestemmelserne i Artikel  

 26 i det almindelige Reglement, der er vedføjet den internationale  

 Radiotelegrafkonvention (Washington 1927).
 Med Henblik paa en hurtigere Befordring af Radiotelegrammer hidrørende fra  

 Skibe og bestemt til vedkommende Skibs Hjemland har den danske, finske,  

 norske og svenske Telegrafadministration under Forbehold af fornøden  

 Godkendelse afsluttet følgende Overenskomst:
 Uagtet Bestemmelserne i Artikel 26, § 1, i det den internationale  

 Radiotelegrafkonvention vedføjede almindelige Reglement, hvorefter en  

 bevægelig Station i Almindelighed skal sende sine Radiotelegrammer til den  

 nærmeste Landstation, har Radiostationerne om Bord i Skibe under dansk,  

 finsk, norsk eller svensk Flag Ret til over nærmeste Kyststation i Skibets  

 Hjemland at sende de Radiotelegrammer, der er bestemt til vedkommende Land,  

 under Forudsætning af:
at Skibet befinder sig i en Afstand af mindst 25 Sømil fra enhver anden  

 for offentlig Korrespondance aabnet Kyststation, at Afstanden mellem Skibet og den paagældende Kyststation ikke overstiger  

 den Afstand, der er mellem Skibet og enhver anden Kyststation, der findes i  

 et andet Land end Danmark, Finland, Norge eller Sverige, og som er aabnet for  

 offentlig Korrespondance, at Befordringen uopholdelig ophører efter Anmodning fra en nærmere  

 liggende Kyststation hvis Korrespondance forstyrres af Befordringen, samt at Bestemmelserne i den internationale Radiotelegrafkonvention med dertil  

 vedføjede Reglementer for øvrigt overholdes.
 Denne Overenskomst, der er udfærdiget i 4 Eksemplarer, træder i Kraft den  

 1. Januar 1929 og forbliver gældende paa ubestemt Tid indtil Udløbet af 3  

 Maaneder fra den Dag at regne, hvor den opsiges af en af de kontraherende  

 Parter.
 København, den 28. Januar 1929.
C.
MONDRUP.
 /Gredsted.
 Helsingfors, den 4. Marts 1929.
G.E.F.
ALBRECHT.
/T.
Kouvo.
 Oslo, den 18. September 1928.
 Handelsdepartementet.
 Telegrafstyret.
For Generaldirektøren ENGSET.
 /Strand.
 Stockholm, den 8. Marts 1929.
Den Kgl.
Svenske Telegrafstyrelse A.
HAMILTON.
SETH LJUNGQVIST.
 /Karl Leenberg.
