 Efter forhandling i Fiskeriministeriets Kvalitetsudvalg skal man herved  

 meddele dispensation fra Fiskeriministeriets bekendtgørelse nr. 613 af 16.  

 december 1986 om mærkning af fisk og fiskevarer på følgende punkter:
 Det i § 2, stk. 1, nr. 9, nævnte krav om, at fisk og fiskevarer skal være  

 forsynet med mærkning vedr. dato for fremstilling eller pakning.
Det i § 2, stk. 2 , indeholdte krav, om at detailemballage til fisk o g fiskevarer bestemt for udførsel mærkes i overensstemmelse med de i  

 forbrugerlandet fastsatte bestemmelser.
 Såfremt importørlandet stiller særlige krav om angivelse af dato for  

 fremstilling eller pakning, er det den produktansvarlige, der står inde for,  

 at denne mærkning er korrekt udført.
 Der dispenseres fra bestemmelsen i § 20, stk. 1 , for ferske  

 sildefiletvarer og sildelapper, således at kasser på palle ikke skal mærkes  

 enkeltvis, blot mærkningen forefindes et sted på pallepartiet.
 For halve vognladninger eller mere fra samme afsender (ikke omladning ved  

 grænsen) af sildefiletvarer og sildelapper dispenseres ligeledes fra § 20,  

 stk. 1, såfremt partiets identitet er utvivlsom, og oplysningerne i § 20,  

 stk. 1, klart fremgår af ledsagedokumenterne, der - evt. i kopi - skal følge  

 partiet.
 I § 20, stk. 2 , dispenseres fra kravet om, at engrosemballage til fisk og  

 fiskevarer skal være forsynet med de yderligere mærkningsangivelser, der er  

 foreskrevet i forbrugerlandet.
 Såfremt importørlandet stiller særlige krav om mærkning, er det den  

 produktansvarlige, der står inde for, at mærkningen er korrekt udført.
