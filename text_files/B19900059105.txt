§ 1 I bekendtgørelse nr. 522 af 31. august 1988 om valutaforhold foretages  

 følgende ændringer:
 1. I § 11 indsættes efter stk. 9 som nyt stykke:
» Stk. 10.  Valutaindlændinge, der ikke kan  

 fremskaffe den i stk. 2, nr. 5, nævnte erklæring, kan få dispensation herfra  

 af Danmarks Nationalbank, såfremt særlige forhold begrunder, at  

 valutaindlændingen deponerer eller kontofører værdipapirerne i udlandet, og  

 Danmarks Nationalbank er bekendt med, at depositarer i det pågældende land  

 ikke ønsker eller ifølge landets lovgivning ikke må påtage sig en  

 indberetningsforpligtelse.
Valutaindlændingen skal da afgive erklæring, hvori  

 valutaindlændingen påtager sig sammen med den årlige selvangivelse at  

 indsende dokumentation for de i stk. 3 anførte oplysninger til  

 ligningsmyndighederne.« § 2 Bekendtgørelsen træder i kraft dagen efter offentliggørelsen i  

 Lovtidende.
