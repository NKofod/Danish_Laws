Skrivelse om fritvalgsblanket på området for personlig og  

 praktisk hjælp (Kommuner i Danmark) For at forenkle godkendelsen af leverandører i forbindelse med  

 personlig og praktisk hjælp, har Socialministeriet i dialog med bl.a.
KL og  

 brancheorganisationerne udviklet en fritvalgsblanket, som udmøntning af  

 lovforslaget L 33, der blev vedtaget d. 12. maj 2005.
 Den administrative forenkling for kommunerne består i, at den  

 enkelte kommune ikke længere vil skulle indhente dokumentation for, at  

 leverandøren lever op til en række generelle krav, men alene kan koncentrere  

 godkendelsen omkring de særlige krav, der gælder i den pågældende kommune.
Fritvalgsblanketten gør det nemt for leverandører, som ønsker at  

 blive godkendt til at levere personlig eller praktisk hjælp, at indberette de  

 relevante oplysninger til kommunerne.
Blanketten medvirker derved til  

 udbredelsen af det frie valg.
 Ensretningen af godkendelsesprocedurer ændrer ikke ved det  

 grundlæggende princip om, at det er den enkelte komunalbestyrelse, der har  

 ansvaret for at fastlægge og offentliggøre kvalitetskravene til  

 leverandørerne.
 Blanketten kan hentes gratis på hjemmesiden www.virk.dk, hvor  

 den kan udfyldes elektronisk eller downloades.
