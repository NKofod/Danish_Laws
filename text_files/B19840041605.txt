 I medfør af §§ 1, 8a, 9, 11 og 12, stk. 3, i lov om foranstaltninger mod  

 forstyrrelse af radiomodtagning, jfr. lovbekendtgørelse nr. 528 af 17.  

 oktober 1978, fastsættes:
 § 1.  Bestemmelserne i denne bekendtgørelse gælder for  

 elektriske apparater, der er omfattet af følgende EF-Rådsdirektiver:
 Anvendelsesområde:
 Elektriske husholdningsapparater, transportabelt værktøj og andre  

 elektriske apparater, der frembringer kontinuerlig eller intermitterende støj  

 af lignende art, som f.eks.: kontormaskiner, forevisningsapparater til film  

 og diapositiver, grammofoner, elektriske malkemaskiner, motordrevne  

 elektromedicinske apparater, regulatorer med halvledere, spændingsgivere for  

 elektriske hegn, salgsautomater og forlystelsesautomater etc., undtagen  

 apparater, der drives af indbyggede batterier.
 Transportabelt værktøj, hvis mærkeeffekt overstiger 2 kW, og regulatorer  

 med halvledere, hvis mærkestrøm overstiger 16 A, falder uden for dette  

 direktivs anvendelsesområde.
 Anvendelsesområde:
 Armaturer med starter for lysstofrør.
 Bestemmelserne om radiostøjdæmpning gælder alene armaturer for lysstofrør  

 til beboelsesområder.
 Armaturer, der ikke overholder direktivets grænseværdier, skal ved salg og  

 udlevering være forsynet med påskrift: »Ikke-støjdæmpet armatur for  

 lysstofrør, til brug uden for beboelsesområder«.
Stk. 2.  Om gældende bestemmelser om begrænsning af  

 radiostøj fra andre elektriske apparater henvises til Bekendtgørelse nr. 396 af 8. september 1980 om radiofoni- og  

 fjernsynsmodtagere som ændret ved bekendtgørelse nr. 6 af 3. januar 1983.
 Bekendtgørelse nr. 44 af 1. februar 1971 om højfrekvensapparater  

 som ændret ved bekendtgørelse nr. 5 af 3. januar 1983.
§ 2.  De i § 1, stk. 1, nævnte apparatkategorier må  

 kun sælges eller udleveres til anvendelse her i landet eller i lande i De  

 europæiske Fællesskaber, såfremt vedkommende direktivs bestemmelser om  

 radiostøj og om overholdelseserklæring og mærkning overholdes.
Ansvaret for  

 overholdelsen påhviler den for markedsføringen ansvarlige.  

 Overholdelseserklæringen skal afgives i brugsanvisning, garantibevis eller på  

 selve apparatet.
For materiel, der markedsføres i Danmark, skal erklæringen  

 være på dansk.
Stk. 2.  Påsætning af mærket  på  

 apparatet efter bemyndigelse fra P&T for vedkommende apparattype i  

 henhold til § 3, stk. 2-4, fritager for den pågældende erklæring.
Tilsvarende  

 vil anvendelse af mærker eller certifikater, udstedt af organer, om hvilke  

 hver medlemsstat har givet P&T underretning, fritage for den i stk. 1  

 nævnte erklæring.
 Stk. 3.  Ethvert eksemplar af de pågældende apparattyper  

 skal være tydeligt og holdbart mærket med fabrikantens navn eller varemærke  

 og model eller typebetegnelse.
 Stk. 4.  Elektriske apparater, som med hensyn til  

 radiostøj overholder de i EF-direktiv 76/889/EØF eller 76/890/EØF af 4.  

 november 1976 givne forskrifter uden ændringerne fra 1982, må sælges eller  

 udleveres på de i stk. 1-3 nævnte vilkår indtil den 1. februar 1985.
 § 3.  For de i § 1, stk. 1, nævnte apparatkategorier  

 vil P&T efter anmodning udføre måling til kontrol af overholdelsen af  

 vedkommende direktivs forskrifter mod betaling af gebyr i henhold til § 7.  

 Målingerne anføres i en måleattest, som tilstilles rekvirenten.
 Stk. 2.  Såfremt målingerne viser, at forskrifterne er  

 overholdt, bemyndiges fabrikanten eller importøren til at mærke apparater af  

 den pågældende type med .
 Stk. 3.  Der vil på tilsvarende måde kunne gives  

 bemyndigelse til  - mærkning på grundlag af måleattest  

 udstedt af en institution eller virksomhed, såfremt måleattesten efter  

 P&T's skøn giver tilstrækkelig sikkerhed for, at vedkommende apparattype  

 overholder de pågældende grænseværdier.
Stk. 4.  P&T kan efter anmodning give fabrikant  

 eller importør bemyndigelse til  - mærkning af apparater  

 med samme fabrikantangivelse eller varemærke, hvor hele den elektriske  

 opbygning og ledningsføring er identiske, men som ønskes markedsført under  

 forskellige model- eller typebetegnelser, på grundlag af målinger på en  

 enkelt af typerne.
P&T kan forlange fuldstændig dokumentation for, at  

 alle de varianter, der ønskes omfattet af bemyndigelsen, er elektrisk  

 identiske, ligesom et eksemplar af hver enkelt variant kan forlanges forevist  

 for P&T.
Såfremt de mekaniske afvigelser efter P&T's skøn vil medføre  

 ændrede støjegenskaber, kan det forlanges, at vedkommende type underkastes en  

 selvstændig måling med separat måleattest.
 § 4.  Fabrikanter og importører har pligt til på  

 anfordring fra P&T at udlevere inden 30 dage den dokumentation, som har  

 dannet grundlag for udstedelsen af den i § 2 nævnte erklæring.
§ 5.  Fabrikanter, importører og forhandlere skal  

 efter anmodning fra P&T udlevere eksemplarer af elektriske apparater  

 m.v., som er omfattet af denne bekendtgørelse, til stikprøvekontrol.
P&T  

 kan selv udtage prøveeksemplarer af fabrikantens eller importørens lager.
 Stk. 2.  Et prøveeksemplar, som ved kontrollen findes  

 behæftet med åbenbare fejl, kan forlanges ombyttet.
Stk. 3.  Hvis stikprøvekontrollen viser, at  

 serieproduktionen ikke sikrer løbende overholdelse af vedkommende direktivs  

 grænseværdier, kan P&T nedlægge forbud mod salg og udlevering af  

 yderligere eksemplarer af den pågældende type.
P&T kan i forbindelse med  

 et sådant forbud pålægge fabrikanter, importører og grossister at  

 tilbagekalde allerede solgt eller udleveret materiel af den pågældende type.  

 Detailhandlere kan pålægges at søge solgte eksemplarer af materiellet  

 tilbagetaget ved direkte henvendelse til de købere eller modtagere, som de  

 har kendskab til.
§ 6.  P&T kan til enhver tid foretage  

 markedskontrol hos forhandlere af apparater, der er omfattet af denne  

 bekendtgørelse.
De til udførelse af kontrollen bemyndigede tilsynsførende  

 skal mod forevisning af legitimation have uhindret adgang til at kontrollere  

 apparater, der udbydes til salg.
 § 7.  For rekvireret måling og udstedelse af  

 måleattest i henhold til § 3 betales følgende gebyrer:
 Stk. 2.  Målinger, der ønskes udført på flere  

 eksemplarer med henblik på statistisk vurdering, betales efter regning.
 Stk. 3.  For tilføjelse af variant på måleattest betales  

 400 kr.
 Stk. 4.  For den i § 3, stk. 3, nævnte bemyndigelse til  

-mærkning betales 350 kr.
 Stk. 5.  Til de i stk. 1 og 2 nævnte gebyrer lægges  

 merværdiafgift.
§ 8.  Med bøde straffes den, der Stk. 2.  Er en overtrædelse begået af et aktieselskab,  

 anpartsselskab, andelsselskab eller lignende, kan bødeansvar pålægges  

 selskabet som sådant.
 § 9.  Bekendtgørelsen træder i kraft den 1. september  

 1984.
 Stk. 2.  Bekendtgørelse nr. 43 af 31. januar 1979 med  

 senere ændringer ophæves.
