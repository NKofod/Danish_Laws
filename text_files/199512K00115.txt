Nr LSF 115 Forslag til Lov om ændring af skattestyrelsesloven (Ændring af reglerne  

 for skatteankenævn) Fremsat af skatteministeren (Carsten Koch) den 6. december 1995 Vedtaget ved tredjebehandling den 28. marts 1996 Lov nr. 304 af 24/04/1996 § 1 I lov om skattemyndighedernes organisation og opgaver m.v.  

 (skattestyrelsesloven), jf. lovbekendtgørelse nr. 85 af 7. februar 1995, som  

 ændret ved § 2 i lov nr. 1104 af 20. december 1995, foretages følgende  

 ændringer:
 1. I § 6 indsættes efter stk. 1 som nyt stykke:
 »Stk. 2. Skatteministeren kan efter anmodning godkende  

 etablering af et fælleskommunalt skatteankenævn for en funktionsperiode.  

 Følgende betingelser skal alle være opfyldte, for at en godkendelse kan  

 gives:
 1) At kommunalbestyrelserne i samtlige de kommuner, der vil blive omfattet  

 af det fælleskommunale skatteankenævn, er enige om etableringen.
 2) At det fælleskommunale skatteankenævn alene dækker kommuner, der ligger  

 i samme told- og skatteregion.
 3) At kommunalbestyrelserne er enige om antallet af medlemmer i det  

 fælleskommunale skatteankenævn og om fordelingen af pladserne mellem de  

 berørte kommuner i forhold til antallet af indbyggere i kommunerne.
4) At kommunalbestyrelserne er enige om, hvorledes det fælleskommunale  

 skatteankenævn sekretariatsbetjenes, herunder om afholdelse af udgifterne til  

 sekretariatsbetjeningen.« Stk. 2-5 bliver herefter stk. 3-6.
 2. I § 10, stk. 5, ændres »Indenrigsministeren«  

 til: »Skatteministeren«.
3. I § 14, stk. 4, 4. pkt., og § 19, stk. 1, 3. pkt.  

 , ændres »§ 21, stk. 2« til: »§ 21, stk. 3, 1.-4. pkt.« 4. § 21, stk. 1-3 , affattes således:
»Klage over den kommunale skattemyndigheds afgørelse efter § 2  

 indgives til skatteankenævnet.
Klagen skal være skriftlig og begrundet.  

 Klagen skal være modtaget i skatteankenævnet senest en måned fra modtagelsen  

 af den afgørelse, der klages over, eller, hvor særskilt underretning om  

 afgørelsen er undladt, jf. § 3, stk. 4, fra modtagelsen af årsopgørelsen.
For  

 sømænd m.v., der sejler i udenrigsfart, er klagefristen dog 3 måneder regnet  

 fra afgørelsens dato.
Stk. 2. Forinden skatteankenævnet afgør en klage, skal der  

 indhentes en udtalelse over klagen fra den kommunale skattemyndighed.  

 Udtalelsen skal afgives inden 14 dage.
Skatteankenævnet kan efter anmodning  

 give en længere frist, hvis omstændighederne ved den påklagede afgørelse i  

 særlig grad taler derfor.
Stk. 3. Forinden skatteankenævnet afgør en klage, skal der  

 udarbejdes en sagsfremstilling.
Sagsfremstillingen skal indeholde en  

 redegørelse for de oplysninger vedrørende sagens faktiske forhold, der  

 påtænkes tillagt betydning ved afgørelsen.
Hvis ikke nævnet fuldt ud kan  

 imødekomme klagerens påstand, sendes sagsfremstillingen til klageren med  

 opfordring til at fremkomme med bemærkninger til fremstillingen inden 14  

 dage.
Stk. 2, 3. pkt., finder tilsvarende anvendelse.
Klageren oplyses  

 samtidig om, at klageren i øvrigt har ret til at udtale sig skriftligt eller  

 mundtligt over for skatteankenævnet, før klagen afgøres.« 5. § 21, stk. 5 , affattes således:
»Stk. 5. Har skatteankenævnet ikke afgjort klagen inden 3  

 måneder efter klagens modtagelse, kan den påklagede afgørelse påklages  

 direkte til Landsskatteretten.« 6. Efter § 21 indsættes:
»§ 21 A.
Ved klage over den kommunale skattemyndigheds afslag  

 på en anmodning efter § 4, stk. 1, om genoptagelse af en skatteansættelse kan  

 skatteankenævnet vælge, hvis klageren er enig deri og genoptagelse findes  

 berettiget, at genoptage skatteansættelsen i stedet for at pålægge den  

 kommunale skattemyndighed at genoptage skatteansættelsen.« 7. I § 30 indsættes efter stk. 3 som nyt stykke:
»Stk. 4. Begæres syn og skøn udmeldt, indtræder de statslige  

 skattemyndigheder som part i sagen.« § 2 Loven træder i kraft den 1. juli 1996.
Oprindeligt fremsat forslag § 1 I skattestyrelsesloven, jf. lovbekendtgørelse nr. 85 af 7. februar 1995,  

 foretages følgende ændringer:
 1. I § 6 indsættes efter stk. 1 som nyt stykke:
 »Stk. 2. Skatteministeren kan efter anmodning godkende  

 etablering af et fælleskommunalt skatteankenævn for en funktionsperiode.  

 Følgende betingelser skal alle være opfyldte, for at en godkendelse kan  

 gives:
 1) At kommunalbestyrelserne i samtlige de kommuner, der vil bliver  

 omfattet af det fælleskommunale skatteankenævn, er enige om etableringen.
 2) At det fælleskommunale skatteankenævn alene dækker kommuner, der både  

 ligger i samme statsamt og i samme told- og skatteregion.
 3) At kommunalbestyrelserne er enige om antallet af medlemmer i det  

 fælleskommunale skatteankenævn og om fordelingen af pladserne mellem de  

 berørte kommuner i forhold til antallet af indbyggere i kommunerne.
4) At kommunalbestyrelserne er enige om, hvorledes det fælleskommunale  

 skatteankenævn sekretariatsbetjenes, herunder om afholdelse af udgifterne til  

 sekretariatsbetjeningen.« Stk. 2-5 bliver herefter stk. 3-6.
 2. I § 14, stk. 4, 4. pkt., og § 19, stk. 1, 3. pkt. ,  

 ændres »§ 21, stk. 2« til: »§ 21, stk. 3, 1.-4. pkt.«.
 3. § 21, stk. 1-3 , affattes således:
»§ 21. Klage over den kommunale skattemyndigheds afgørelse  

 efter § 2 indgives til skatteankenævnet.
Klagen skal være skriftlig og  

 begrundet.
Klagen skal være modtaget i skatteankenævnet senest en måned fra  

 modtagelsen af den afgørelse, der klages over, eller, hvor særskilt  

 underretning om afgørelsen er undladt, jf. § 3, stk. 4, fra modtagelsen af  

 årsopgørelsen.
For sømænd m.v., der sejler i udenrigsfart, er klagefristen  

 dog 3 måneder regnet fra afgørelsens dato.
Stk. 2. Forinden skatteankenævnet afgør en klage, skal der  

 indhentes en udtalelse over klagen fra den kommunale skattemyndighed.  

 Udtalelsen skal afgives inden 14 dage.
Skatteankenævnet kan efter anmodning  

 give en længere frist, hvis omstændighederne ved den påklagede afgørelse i  

 særlig grad taler derfor.
Stk. 3. Forinden skatteankenævnet afgør en klage, skal der  

 udarbejdes en sagsfremstilling.
Sagsfremstillingen skal indeholde en  

 redegørelse for de oplysninger vedrørende sagens faktiske forhold, der  

 påtænkes tillagt betydning ved afgørelsen.
Hvis ikke nævnet fuldt ud kan  

 imødekomme klagerens påstand, sendes sagsfremstillingen til klageren med  

 opfordring til at fremkomme med bemærkninger til fremstillingen inden 14  

 dage.
Stk. 2, 3. pkt., finder tilsvarende anvendelse.
Klageren oplyses  

 samtidig om, at klageren i øvrigt har ret til at udtale sig skriftligt eller  

 mundtligt overfor skatteankenævnet, før klagen afgøres.« 4. § 21, stk. 5 , affattes således:
»Stk. 5. Har skatteankenævnet ikke afgjort klagen inden 3  

 måneder efter klagens modtagelse, kan den påklagede afgørelse påklages  

 direkte til Landsskatteretten.« 5. Efter § 21 indsættes:
»§ 21 A.
Ved klage over den kommunale skattemyndigheds afslag  

 på en anmodning efter § 4, stk. 1, om genoptagelse af en skatteansættelse,  

 kan skatteankenævnet vælge, hvis klageren er enig deri og genoptagelse findes  

 berettiget, at genoptage skatteansættelsen i stedet for at pålægge den  

 kommunale skattemyndighed at genoptage skatteansættelsen.« 6. I § 30 indsættes efter stk. 3 som nyt stykke:
»Stk. 4. Begæres syn og skøn udmeldt, indtræder de statslige  

 skattemyndigheder som part i sagen.« § 2 Stk. 1. Loven træder i kraft den 1. april 1996.
Bemærkninger til lovforslaget Almindelige bemærkninger 1.1. Ved lov nr. 824 af 19. december 1989 blev der givet en ny  

 skattestyrelseslov, der trådte i kraft den 1. april 1990.
 Om Folketingets behandling af loven, se Folketingstidende 1989-90, FF. sp.  

 68, 279, 3381 og 3742, tillæg A, sp. 193, tillæg B, sp. 229, tillæg C, sp.  

 87.
 Lovens formål var bl.a. at effektivisere det ligningsmæssige klagesystem.
 I den forbindelse blev det tidligere klagesystem, der bestod af 3  

 klageinstanser, reduceret til 2 klageinstanser, idet de statslige regionale  

 skatteråd udgik.
 Endvidere blev de kommunale ligningskommissioner erstattet af kommunale  

 skatteankenævn, der blev gjort til rene klageorganer.
 I den forbindelse blev den hidtidige ordning, hvorefter den kommunale  

 skatteadministration sekretariatsbetjente ligningskommissionen, videreført,  

 således at sekretariatsbetjeningen af skatteankenævn blev overladt til den  

 kommunale skattemyndighed.
 For at styrke skatteankenævnenes beslutningsgrundlag, blev der direkte i  

 loven givet regler for sagsbehandlingen i skatteankenævn, herunder regler om  

 udarbejdelse af sagsfremstilling og om høring.
 1.2. Skatteankenævn er således kollektive lægmandsorganer i  

 kommunalt regi med den ene opgave, at behandle klager over den kommunale  

 skattemyndigheds afgørelser.
 Skatteankenævnenes afgørelser kan påklages til Landsskatteretten, der  

 trods navnet også er et administrativt klageorgan.
 Trods den kritik, der siden etableringen af ordningen med skatteankenævn  

 er fremkommet mod sagsbehandlingen i disse nævn, må skatteankenævnene anses  

 for på en tilfredsstillende måde at have levet op til forventningerne,  

 hvilket bl.a. ses deraf, at skatteankenævnene stabilt over årene har fundet  

 det forsvarligt at give ca. 1/3 af klagerne helt eller delvis medhold.
 Denne andel skal også ses i lyset af, at Landsskatteretten i de samme år  

 har givet ca. 1/3 af dem, der har klaget til Landsskatteretten, helt eller  

 delvis medhold.
 1.3. Skatteministeren nedsatte i efteråret 1994 en arbejdsgruppe  

 med deltagelse af repræsentanter for Foreningen af Danske Skatteankenævn,  

 Kommunernes Landsforening, Københavns og Frederiksberg kommuner,  

 Skattechefforeningen og Skatteministeriet, der bl.a. skulle vurdere, om der  

 er grundlag for at ændre reglerne for klagebehandlingen i skatteankenævn.
 Arbejdsgruppen afgav en rapport over sine overvejelser den 1. maj 1995.  

 Folketingets Skatteudvalg fik samtidig rapporten tilsendt til orientering.
Arbejdsgruppen fremkom med en række anbefalinger til styrkelse af  

 klagebehandlingen i skatteankenævn.
Den del af disse anbefalinger, der kræver  

 lovændring, er medtaget i dette lovforslag.
Det drejer sig om:
 1) At klage til skatteankenævn indgives direkte til skatteankenævnet og  

 ikke som i dag til den kommunale skattemyndighed, jf. forslaget under § 1,  

 nr. 2 og 3.
 2) At den, der har klaget til et skatteankenævn, kun skal vente 3 måneder  

 på nævnets behandling af klagen, før klageren kan gå vider med klagen til  

 Landsskatteretten, jf. forslaget under § 1, nr. 4.
 3) At skatteankenævn gives mulighed for efter aftale med klageren - ved  

 behandling af en klage over afslag på en anmodning om genoptagelse af en  

 skatteansættelse - at ændre skatteansættelsen frem for at pålægge den  

 kommunale skattemyndighed at genoptage skatteansættelsen, jf. forslaget under  

 § 1, nr. 5.
 4) At Skatteministeriet tillægges partstatus i alle Landsskatteretssager,  

 hvor der begæres foretaget syn og skøn, jf. forslaget under § 1, nr. 6.
 Andre dele af arbejdsgruppens anbefalinger kan opfyldes administrativt,  

 dels ved ændring af bekendtgørelsen af forretningsordenen for  

 skatteankenævnene, dels ved ændring af cirkulæret til skattestyrelsesloven.  

 Disse ændringer påtænkes gennemført først i 1996.
 Det skal i den forbindelse bemærkes, at arbejdsgruppens overvejelser  

 vedrørende sekretariatsbetjeningen af skatteankenævn er mundet ud i, at der  

 er peget på en række muligheder, der alle kan gennemføres administrativt, og  

 at arbejdsgruppen ikke har fundet at kunne anbefale lovændring herom, idet  

 det henhører under det kommunale selvstyre at organisere  

 sekretariatsbistanden til skatteankenævnet.
 1.4. Regeringen besluttede i sommeren 1994, at der til afløsning  

 af den centrale ordning med frikommuneforsøg skulle søges etableret  

 kommuneforsøg på de enkelte ministerområder.
 I forlængelse af denne beslutning og i lyset af at det har vist sig, at  

 der er skatteankenævn med meget få sager om året, stilles der forslag om, at  

 skatteministeren bemyndiges til at godkende etablering af fælleskommunale  

 skatteankenævn, hvis de berørte kommuner fremsætter ønske derom, jf.  

 forslaget under § 1, nr. 1.
Administrative og provenumæssige bemærkninger Lovforslaget skønnes ikke at have provenumæssige konsekvenser.
 Lovforslaget skønnes at medføre et merforbrug på 5 årsværk for de  

 statslige skattemyndigheder som følge af forslaget under § 1, nr. 6.
EU-retlige, miljømæssige og erhvervsøkonomiske konsekvenser Det skønnes, at lovforslaget hverken har EU-retlige, miljømæssige eller  

 erhvervsøkonomiske konsekvenser.
Høring Udkast til lovforslaget har været sendt til ekstern høring hos Foreningen  

 af Registrerede Revisorer, Foreningen af Statsautoriserede Revisorer,  

 Advokatsamfundet, Kommunernes Landsforening, Foreningen af Danske  

 Skatteankenævn, Københavns kommune og Frederiksberg kommune.
Bemærkninger til de enkelte bestemmelser Til § 1 Til nr. 1 Efter forslaget bemyndiges skatteministeren til at godkende etablering af  

 fælleskommunale skatteankenævn.
Godkendelsen gives for en funktionsperiode ad gangen.
En funktionsperiode  

 for skatteankenævnsmedlemmer er sammenfaldende med funktionsperioden for  

 kommunalbestyrelsesmedlemmer, bortset fra Københavns kommune.
Den foreslåede  

 bemyndigelse kan således første gang bruges for funktionsperioden, der løber  

 fra den 1. januar 1998 til den 31. december 2002.
 Ønskes en godkendelse forlænget, må der søges derom.
Efter forslaget kan skatteministeren kun give en sådan godkendelse, hvis  

 de berørte kommuner er enige om etablering af et fælleskommunalt  

 skatteankenævn.
Skatteministeren kan således på ingen måde gennemtvinge  

 etablering af fælleskommunale skatteankenævn.
 Det forventes, at interessen for etablering af fælleskommunale  

 skatteankenævn vil være størst i de mindre kommuner, der typisk har mindre  

 end 10 klagesager i skatteankenævnet om året.
 Efter forslaget kan skatteministeren kun give en godkendelse, hvis det  

 fælleskommunale skatteankenævn både ligger indenfor grænserne af et statsamt  

 og indenfor grænserne af en told- og skatteregion.
Denne afgrænsning udspringer primært af, at der ikke må herske tvivl om de  

 statslige tilsynsmyndigheders kompetence overfor det fælleskommunale  

 skatteankenævn og overfor de kommuner, der står bag nævnet.
Afgrænsningen  

 udspringer imidlertid også af et ønske om at undgå store fælleskommunale  

 skatteankenævn.
På den anden side ses det ikke som et problem, at nævnsmedlemmer fra en  

 kommune deltager i afgørelsen af klager vedrørende en anden kommune eller  

 vedrørende borgere i en anden kommune.
Et skatteankenævns afgørelse af en  

 klage skal jo ideelt set ikke bero på, at nævnsmedlemmerne personligt kender  

 kommunens embedsmænd eller klageren, men på en objektiv bedømmelse af den  

 afgørelse, der er påklaget.
Det ses heller ikke som et problem, at et fælleskommunalt skatteankenævn i  

 sagens natur geografisk dækker flere kommuner, idet et skatteankenævn selv  

 vælger, hvor det vil afholde sine møder.
Det vil således være muligt for et  

 fælleskommunalt skatteankenævn på skift at holde møder i de kommuner, der  

 henhører under nævnet, hvis nævnet finder en sådan ordning mest  

 hensigtsmæssig.
 Efter forslaget kan skatteministeren kun give en godkendelse, hvis de  

 berørte kommuner har aftalt, at pladserne i det fælleskommunale  

 skatteankenævn skal fordeles i forhold til folketallet i de berørte kommuner.  

 De berørte kommuner skal således også være enige om det samlede antal  

 medlemmer i det fælleskommunale skatteankenævn.
 Det forudsættes herved, at den enkelte kommune selv vederlægger de  

 nævnsmedlemmer, som kommunen vælger.
 Derimod må de berørte kommuner være enige om vederlæggelsen af formanden  

 for det fælleskommunale skatteankenævn.
 Disse valgregler skal indføjes i vedtægterne for den enkelte kommune.
 Det bemærkes for en ordens skyld, at de almindelige regler for kommuners  

 styrelse, jf. lov om kommuners styrelse, ikke fraviges ved dette lovforslag.
 Efter forslaget kan skatteministeren kun give en godkendelse, hvis de  

 berørte kommuner er enige om sekretariatsbetjeningen af det fælleskommunale  

 skatteankenævn.
 Denne enighed skal ikke kun omfatte, hvem der normalt skal yde  

 sekretariatsbistanden, men også hvorledes der skal forholdes, hvis det faste  

 sekretariat ikke kan sikre den krævede habilitet i en sag, således at  

 sekretariatsbistand skal søges et andet sted.
 Denne enighed skal også omfatte enighed om, hvorledes omkostningerne ved  

 sekretariatsbetjeningen skal fordeles mellem de deltagende kommuner.
 Udover disse betingelser for at skatteministeren overhovedet kan give en  

 godkendelse til etablering af et fælleskommunalt skatteankenævn, kan  

 skatteministeren gøre en godkendelse betinget af at andre vilkår opfyldes.  

 Det kan ikke her angives, hvori sådanne yderligere vilkår skal eller kan  

 bestå, idet det må bero på de konkrete omstændigheder ved en anmodning om  

 etablering af et fælleskommunalt skatteankenævn.
 Disse særlige vilkår kan imidlertid på ingen måde vedrøre sagsbehandlingen  

 i skatteankenævnet, idet reglerne herfor skal være fælles for alle  

 skatteankenævn, jf. bekendtgørelsen af forretningsordenen for  

 skatteankenævnene, der alene indeholder særregler for skatteankenævnet i  

 Københavns kommune.
 I øvrigt finder de almindelige bestemmelser om skatteankenævn i  

 skattestyrelseslovens §§ 5-11 og §§ 21-22 anvendelse vedrørende  

 fælleskommunale skatteankenævn.
 Skatteministerens godkendelse af etablering af fælleskommunale  

 skatteankenævn vil blive givet i bekendtgørelsesform.
Til nr. 2 Forslaget er en redaktionel følge af forslaget under § 1, nr. 3.
Til nr. 3 Efter forslaget skal klager over ligningsmæssige afgørelser truffet af den  

 kommunale skattemyndighed fremover indgives til skatteankenævnet, og ikke som  

 i dag til den kommunale skattemyndighed.
 Den gældende ordning, hvorefter klagen skal indgives til den kommunale  

 skattemyndighed, har til formål dels at give den kommunale skattemyndighed  

 mulighed for at give klageren fuldt medhold, således at en »unødig«  

 skatteankenævnsbehandling undgås, dels at fremme klagebehandlingen, idet den  

 kommunale skattemyndighed skal afgive en udtalelse over klagen til  

 skatteankenævnet.
 For at tydeliggøre adskillelsen mellem den kommunale skattemyndighed og  

 skatteankenævnene er det imidlertid fundet ønskeligt at ændre ordningen,  

 således at klagen formelt altid skal indgives direkte til skatteankenævnet,  

 der så efterfølgende må indhente en udtalelse fra den kommunale  

 skattemyndighed.
 Det vil således efter forslaget altid være skatteankenævnet, der skal  

 afgøre en klage, uanset om klageren gives fuldt medhold i klagen.
 Dette hindrer dog ikke, at den kommunale skattemyndighed i forbindelse  

 med, at den har fået klagen til udtalelse og derved konstateret, at klageren  

 efter de nu foreliggende oplysninger skal have fuldt medhold, orienterer  

 klageren herom, således at klageren - for at fremskynde sagsbehandlingen -  

 kan trække klagen til skatteankenævnet tilbage, således at  

 ansættelsesændringen foretages af den kommunale skattemyndighed.
 Det foreslås i denne forbindelse, at der fastsættes en høringsfrist på 14  

 dage overfor den kommunale skattemyndighed, med mulighed for  

 skatteankenævnet, dvs. for nævnets formand, til i det enkelte tilfælde efter  

 anmodning at give den kommunale skattemyndighed en længere frist, hvis den  

 påklagede afgørelse er af en sådan særlig karakter, at en længere frist er  

 fornøden.
 Der foreslås en tilsvarende høringsfrist - med dispensationsmulighed -  

 overfor klageren, således at denne får 14 dage til at kommentere den  

 sagsfremstilling, som skal danne grundlag for skatteankenævnets afgørelse af  

 klagen.
 En sådan høringsfrist indgår ikke i anbefalingerne fra arbejdsgruppen  

 vedrørende skatteankenævnenes klagebehandling, men det er fundet ønskeligt at  

 tilskynde til en kort sagsbehandlingstid i skatteankenævnene.
Høringsfristens overholdelse er ikke sanktioneret i loven.
Overskrider den  

 kommunale skattemyndighed i gentagende tilfælde fristen, må skatteankenævnet  

 påtale forholdet overfor kommunen.
Overskrider klageren høringsfristen, kan  

 skatteankenævnet viderebehandle klagen på det foreliggende grundlag.
 Det skal i den forbindelse bemærkes, at det i sagens natur er  

 skatteankenævnet, der har ansvaret for, at der udarbejdes en fyldestgørende  

 sagsfremstilling som grundlag for nævnets behandling af en klage, herunder at  

 der gives klageren mulighed for at kommentere sagsfremstillingen, før nævnet  

 afgør klagen.
 I praksis vil det være nævnssekretariatet, der udarbejder udkast til  

 sagsfremstillingen, og det vil her være naturligt, at sekretariatet tager al  

 nødvendig kontakt til klageren for at afklare eventuelle tvivlsspørgsmål.  

 Nævnssekretariatet fungerer imidlertid i denne forbindelse, som i andre dele  

 af sekretariatsarbejdet, som nævnets medhjælp og under nævnets instruktion.
 Det er tanken, at nævnet som hidtil godkender sagsfremstillingen med  

 indstilling til klagens afgørelse, før sagfremstillingen m.v. sendes til  

 udtalelse hos klageren.
Til nr. 4 Efter gældende ret behøver en klager ikke at afvente skatteankenævnets  

 afgørelse af klagen før påklage til Landsskatteretten, hvis skatteankenævnet  

 ikke har afgjort klagen inden 3 måneder efter klagens indgivelse og  

 ligningsfristen efter § 3, stk. 1, tillige er overskreden.
 Det foreslås, at denne »overspringelsesregel« lempes, således at  

 klageren kan gå videre til Landsskatteretten, hvis blot skatteankenævnet ikke  

 har afgjort klagen inden 3 måneder.
 Denne frist, der er kortere end den i dag gennemsnitlige  

 sagsbehandlingstid i skatteankenævnene på 4-5 måneder, stiller klageren  

 friere i forhold til nævnsbehandlingen, idet skatteankenævnet skal ophøre med  

 klagebehandlingen, hvis klagen er videregivet til Landsskatteretten.
 Erfaringen er imidlertid, at mange klagere - selv med dagens  

 sagsbehandlingstider - vælger at afvente skatteankenævnets afgørelse af  

 klagen, selv om betingelserne for at gå videre til Landsskatteretten er til  

 stede.
 Dette forhold skyldes formentlig bl.a., at Landsskatteretten normalt  

 stiller krav om en sagsfremstilling udarbejdet af skatteankenævnet, selv om  

 skatteankenævnet ikke har færdigbehandlet klagen på grund af  

 »overspringelsesreglens« anvendelse.
Til nr. 5 Efter gældende ret kan et afslag på en anmodning om genoptagelse af en  

 skatteansættelse påklages ligesom afgørelsen af en egentlig skatteansættelse,  

 jf. § 4, stk. 2 i skattestyrelsesloven.
 Dette betyder, at den myndighed, der behandler en sådan klage, og som  

 giver klageren medhold i klagen, skal pålægge den myndighed, der har truffet  

 den påklagede afgørelse, at genoptage sagen.
 Dette er fundet upraktisk i tilfælde, hvor der er klaget til  

 skatteankenævnet over den kommunale skattemyndigheds afslag på en  

 genoptagelsesanmodning, hvis skatteankenævnet finder at genoptagelse skal  

 finde sted, og klageren ønsker, at skatteankenævnet straks påkender  

 skatteansættelsen.
 Det foreslås derfor, at skatteankenævnet i sager om afslag på en  

 genoptagelsesanmodning tillige kan afgøre skatteansættelsen, men kun hvis  

 klageren er enig deri.
 Det skal i denne forbindelse bemærkes, at klageren mister et klagetrin,  

 hvis skatteankenævnet således straks afgør skatteansættelsen.
 Afgørelsen af om en klager skal have et sådant tilbud, træffes af  

 skatteankenævnet.
Til nr. 6 Efter gældende ret kan der i Landsskatteretssager udmeldes syn og skøn ved  

 byretten efter reglerne i retsplejelovens § 343.
Denne mulighed er indført for efter omstændighederne at kunne gøre brug af  

 det særligt sikre bevismiddel, som syn og skøn ved domstolene udgør.
Derved  

 kan Landsskatteretten gives et bedre beslutningsgrundlag, hvilket igen kan  

 reducere antallet af skattesager for domstolene.
Efter gældende ret er det den skattemyndighed, hvis afgørelse er påklaget  

 til Landsskatteretten, der repræsenterer skattemyndighederne, når der ønskes  

 syn og skøn udmeldt i Landsskatteretssager.
Det er ikke altid  

 hensigtsmæssigt, at det således typisk er et skatteankenævn, der skal  

 repræsentere skattemyndighederne i sådanne tilfælde, og dermed være med til  

 at vælge syn- og skønsmænd, udarbejde syns- og skønstemaet og til den  

 efterfølgende afhjelmning af de udmeldte syn- og skønsmænd.
Disse myndigheder  

 mangler ofte erfaring heri, hvilket kan få skadevirkning for  

 skattemyndighederne ved sagens behandling i Landsskatteretten og eventuelt  

 senere ved en domstolsprøvelse af sagen.
 Dertil kommer, at Foreningen af Danske Skatteankenævn af hensyn til  

 skatteankenævnenes integritet ikke ønsker, at et skatteankenævn skal indtage  

 rollen som modpart i en eventuel efterfølgende klagebehandling af en  

 afgørelse, som skatteankenævnet har truffet.
 Det foreslås derfor, at de statslige skattemyndigheder tillægges  

 partsstatus i alle tilfælde, hvor der under en Landsskatteretssag ønskes  

 udmeldt syn og skøn, uanset om ønsket fremsættes at klageren eller af den  

 skattemyndighed, hvis afgørelse er påklaget.
Til § 2 Efter forslaget træder loven i kraft den 1. april 1996. Herved gives der  

 tid til udarbejdelse af en ny forretningsorden for skatteankenævnene samt en  

 nyt cirkulære til skattestyrelsesloven.
Samtidig gives der administrationen  

 mulighed for at indrette sig efter de nye regler.
 Efter forslaget har de nye regler virkning ikke kun for klager, der er  

 modtaget efter lovens ikrafttræden, men også for verserende klager.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I skattestyrelsesloven, jf. lovbekendtgørelse nr. 85 af 7. februar 1995,  

 foretages følgende ændringer:
 1. I § 6 indsættes efter stk. 1 som nyt stykke:
 »Stk. 2. Skatteministeren kan efter anmodning godkende  

 etablering af et fælleskommunalt skatteankenævn for en funktionsperiode.  

 Følgende betingelser skal alle være opfyldte, for at en godkendelse kan  

 gives:
 1) At kommunalbestyrelserne i samtlige de kommuner, der vil bliver  

 omfattet af det fælleskommunale skatteankenævn, er enige om etableringen.
 2) At det fælleskommunale skatteankenævn alene dækker kommuner, der både  

 ligger i samme statsamt og i samme told- og skatteregion.
 3) At kommunalbestyrelserne er enige om antallet af medlemmer i det  

 fælleskommunale skatteankenævn og om fordelingen af pladserne mellem de  

 berørte kommuner i forhold til antallet af indbyggere i kommunerne.
4) At kommunalbestyrelserne er enige om, hvorledes det fælleskommunale  

 skatteankenævn sekretariatsbetjenes, herunder om afholdelse af udgifterne til  

 sekretariatsbetjeningen.« Stk. 2-5 bliver herefter stk. 3-6.
§ 6. I hver kommune vælger kommunalbestyrelsen et skatteankenævn.  

 Nævnets medlemstal fastsættes i kommunens styrelsesvedtægt.
Medlemstallet  

 skal være ulige og skal udgøre mindst 5 og højst 15. Samtidig med valget til  

 skatteankenævnet udpeges for hvert medlem en stedfortræder, som kan  

 indkaldes, når et medlem er forhindret i at deltage.
Stk. 2. Skatteankenævnets medlemmer og stedfortrædere vælges  

 blandt de personer, der er valgbare til kommunalbestyrelsen.
Valget sker på  

 kommunalbestyrelsens konstituerende møde og har virkning for  

 kommunalbestyrelsens funktionsperiode.
Stk. 3-5. - - - 2. I § 14, stk. 4, 4. pkt., og § 19, stk. 1, 3. pkt. ,  

 ændres »§ 21, stk. 2« til: »§ 21, stk. 3, 1.-4. pkt.«.
§ 14. - - - Stk. 4. Told- og skatteforvaltningen kan foretage en ansættelse,  

 hvor denne ikke tidligere er foretaget.
Anser told- og skatteforvaltningen en  

 ansættelse, der er foretaget af de lokale skattemyndigheder, for urigtig, kan  

 told- og skatteforvaltningen ændre ansættelsen.
Dette gælder dog ikke, i det  

 omfang et skatteankenævn, Ligningsrådet eller Landsskatteretten har taget  

 stilling til ansættelsen. § 3, stk. 4 og 5, og § 21, stk. 2, anvendes  

 tilsvarende.
Stk. 5-7. - - - § 19. Ligningsrådet kan efter indstilling fra den centrale told-  

 og skatteforvaltning optage ansættelser og vurderinger til påkendelse og kan  

 foretage ændringer deri, jf. dog § 36, stk. 2. Ligningsrådet kan for  

 ejendomsvurderingernes vedkommende bestemme, fra hvilket tidspunkt ændringen  

 skal følges ved skatteberegningen. § 3, stk. 4 og 5, og § 21, stk. 2,  

 anvendes tilsvarende.
Stk. 2-3. - - - 3. § 21, stk. 1-3 , affattes således:
»§ 21. Klage over den kommunale skattemyndigheds afgørelse  

 efter § 2 indgives til skatteankenævnet.
Klagen skal være skriftlig og  

 begrundet.
Klagen skal være modtaget i skatteankenævnet senest en måned fra  

 modtagelsen af den afgørelse, der klages over, eller, hvor særskilt  

 underretning om afgørelsen er undladt, jf. § 3, stk. 4, fra modtagelsen af  

 årsopgørelsen.
For sømænd m.v., der sejler i udenrigsfart, er klagefristen  

 dog 3 måneder regnet fra afgørelsens dato.
Stk. 2. Forinden skatteankenævnet afgør en klage, skal der  

 indhentes en udtalelse over klagen fra den kommunale skattemyndighed.  

 Udtalelsen skal afgives inden 14 dage.
Skatteankenævnet kan efter anmodning  

 give en længere frist, hvis omstændighederne ved den påklagede afgørelse i  

 særlig grad taler derfor.
Stk. 3. Forinden skatteankenævnet afgør en klage, skal der  

 udarbejdes en sagsfremstilling.
Sagsfremstillingen skal indeholde en  

 redegørelse for de oplysninger vedrørende sagens faktiske forhold, der  

 påtænkes tillagt betydning ved afgørelsen.
Hvis ikke nævnet fuldt ud kan  

 imødekomme klagerens påstand, sendes sagsfremstillingen til klageren med  

 opfordring til at fremkomme med bemærkninger til fremstillingen inden 14  

 dage.
Stk. 2, 3. pkt., finder tilsvarende anvendelse.
Klageren oplyses  

 samtidig om, at klageren i øvrigt har ret til at udtale sig skriftligt eller  

 mundtligt overfor skatteankenævnet, før klagen afgøres.« 4. § 21, stk. 5 , affattes således:
»Stk. 5. Har skatteankenævnet ikke afgjort klagen inden 3  

 måneder efter klagens modtagelse, kan den påklagede afgørelse påklages  

 direkte til Landsskatteretten.« § 21. Klager over den kommunale skattemyndigheds afgørelser efter  

 § 2 indgives til myndigheden, der videresender klagen tillige med en  

 udtalelse om sagen til skatteankenævnet.
Klagen skal være skriftlig og  

 begrundet, og den skal være modtaget af myndigheden senest 1 måned fra  

 modtagelsen af afgørelsen eller, hvor underretning ifølge § 3, stk. 4, er  

 undladt, fra modtagelsen af årsopgørelsen.
For sømænd m.v., der sejler i  

 udenrigsfart, er klagefristen dog 3 måneder regnet fra afgørelsens dato.
Stk. 2. Forinden skatteankenævnet træffer en afgørelse, der ikke  

 fuldt ud imødekommer klagerens påstand, skal nævnet udarbejde en  

 sagsfremstilling.
Denne skal indeholde en redegørelse for de oplysninger  

 vedrørende sagens faktiske omstændigheder, som påtænkes tillagt betydning ved  

 afgørelsen.
Fremstillingen sendes til klageren med opfordring til at  

 fremkomme med bemærkninger til fremstillingen inden for en frist, der  

 fastsættes af skatteankenævnet.
Stk. 3. Når skatteankenævnet agter at træffe en afgørelse som  

 nævnt i stk. 2, skal der gives klageren lejlighed til en mundtlig forhandling  

 med nævnet.
Klageren kan dog vælge at udtale sig skriftligt.
Stk. 4. Skatteankenævnets afgørelser træffes ved kendelse.  

 Skatteankenævnet er uanset klagens indhold berettiget til at ændre  

 ansættelsen i sin helhed.
Ved klage over værdiansættelsen af enkelte aktiver  

 eller passiver i dødsboer kan nævnet træffe afgørelse vedrørende  

 værdiansættelse af boets øvrige aktiver og passiver.
 Stk. 5. Er der forløbet mere end 3 måneder efter, at klageren er  

 indbragt for skatteankenævnet, og er ligningsfristen i § 3, stk. 1,  

 overskredet, kan klagen indbringes for Landsskatteretten, selv om  

 skatteankenævnet ikke har truffet afgørelse i sagen.
 5. Efter § 21 indsættes:
»§ 21 A.
Ved klage over den kommunale skattemyndigheds afslag  

 på en anmodning efter § 4, stk. 1, om genoptagelse af en skatteansættelse,  

 kan skatteankenævnet vælge, hvis klageren er enig deri og genoptagelse findes  

 berettiget, at genoptage skatteansættelsen i stedet for at pålægge den  

 kommunale skattemyndighed at genoptage skatteansættelsen.« 6. I § 30 indsættes efter stk. 3 som nyt stykke:
»Stk. 4. Begæres syn og skøn udmeldt, indtræder de statslige  

 skattemyndigheder som part i sagen.« § 30. Reglen i retsplejelovens § 343 om adgang til at kræve syn og  

 skøn udmeldt ved de almindelige domstoles foranstaltning finder tilsvarende  

 anvendelse, når sagen er indbragt for Landsskatteretten.
Dette gælder dog  

 ikke i sager vedrørende vurdering af fast ejendom.
 Stk. 2. Landsskatteretten kan fastsætte en frist, inden for  

 hvilken klageren og den skattemyndighed, hvis ansættelse er påklaget, skal  

 tage stilling til, om der begæres syn og skøn i sagen.
Stk. 3. Hvis en part begærer syn og skøn, udsætter  

 Landsskatteretten behandlingen af sagen, indtil klageren efter modtagelsen af  

 skønserklæringen meddeler Landsskatteretten, hvorvidt klagen opretholdes.
I  

 samme periode er 6-måneders-fristen i § 31, stk. 1, 2. pkt., suspenderet.
Efter 2. behandling den 26. marts 1996 § 1 I lov om skattemyndighedernes organisation og opgaver m.v.  

 (skattestyrelsesloven), jf. lovbekendtgørelse nr. 85 af 7. februar 1995, som  

 ændret ved § 2 i lov nr. 1104 af 20. december 1995, foretages følgende  

 ændringer:
 1. I § 6 indsættes efter stk. 1 som nyt stykke:
 »Stk. 2. Skatteministeren kan efter anmodning godkende  

 etablering af et fælleskommunalt skatteankenævn for en funktionsperiode.  

 Følgende betingelser skal alle være opfyldte, for at en godkendelse kan  

 gives:
 1) At kommunalbestyrelserne i samtlige de kommuner, der vil blive omfattet  

 af det fælleskommunale skatteankenævn, er enige om etableringen.
 2) At det fælleskommunale skatteankenævn alene dækker kommuner, der ligger  

 i samme told- og skatteregion.
 3) At kommunalbestyrelserne er enige om antallet af medlemmer i det  

 fælleskommunale skatteankenævn og om fordelingen af pladserne mellem de  

 berørte kommuner i forhold til antallet af indbyggere i kommunerne.
4) At kommunalbestyrelserne er enige om, hvorledes det fælleskommunale  

 skatteankenævn sekretariatsbetjenes, herunder om afholdelse af udgifterne til  

 sekretariatsbetjeningen.« Stk. 2-5 bliver herefter stk. 3-6.
 2. I § 10, stk. 5, ændres »Indenrigsministeren«  

 til: »Skatteministeren«.
3. I § 14, stk. 4, 4. pkt., og § 19, stk. 1, 3. pkt.  

 , ændres »§ 21, stk. 2« til: »§ 21, stk. 3, 1.-4. pkt.« 4. § 21, stk. 1-3 , affattes således:
»Klage over den kommunale skattemyndigheds afgørelse efter § 2  

 indgives til skatteankenævnet.
Klagen skal være skriftlig og begrundet.  

 Klagen skal være modtaget i skatteankenævnet senest en måned fra modtagelsen  

 af den afgørelse, der klages over, eller, hvor særskilt underretning om  

 afgørelsen er undladt, jf. § 3, stk. 4, fra modtagelsen af årsopgørelsen.
For  

 sømænd m.v., der sejler i udenrigsfart, er klagefristen dog 3 måneder regnet  

 fra afgørelsens dato.
Stk. 2. Forinden skatteankenævnet afgør en klage, skal der  

 indhentes en udtalelse over klagen fra den kommunale skattemyndighed.  

 Udtalelsen skal afgives inden 14 dage.
Skatteankenævnet kan efter anmodning  

 give en længere frist, hvis omstændighederne ved den påklagede afgørelse i  

 særlig grad taler derfor.
Stk. 3. Forinden skatteankenævnet afgør en klage, skal der  

 udarbejdes en sagsfremstilling.
Sagsfremstillingen skal indeholde en  

 redegørelse for de oplysninger vedrørende sagens faktiske forhold, der  

 påtænkes tillagt betydning ved afgørelsen.
Hvis ikke nævnet fuldt ud kan  

 imødekomme klagerens påstand, sendes sagsfremstillingen til klageren med  

 opfordring til at fremkomme med bemærkninger til fremstillingen inden 14  

 dage.
Stk. 2, 3. pkt., finder tilsvarende anvendelse.
Klageren oplyses  

 samtidig om, at klageren i øvrigt har ret til at udtale sig skriftligt eller  

 mundtligt over for skatteankenævnet, før klagen afgøres.« 5. § 21, stk. 5 , affattes således:
»Stk. 5. Har skatteankenævnet ikke afgjort klagen inden 3  

 måneder efter klagens modtagelse, kan den påklagede afgørelse påklages  

 direkte til Landsskatteretten.« 6. Efter § 21 indsættes:
»§ 21 A.
Ved klage over den kommunale skattemyndigheds afslag  

 på en anmodning efter § 4, stk. 1, om genoptagelse af en skatteansættelse kan  

 skatteankenævnet vælge, hvis klageren er enig deri og genoptagelse findes  

 berettiget, at genoptage skatteansættelsen i stedet for at pålægge den  

 kommunale skattemyndighed at genoptage skatteansættelsen.« 7. I § 30 indsættes efter stk. 3 som nyt stykke:
»Stk. 4. Begæres syn og skøn udmeldt, indtræder de statslige  

 skattemyndigheder som part i sagen.« § 2 Loven træder i kraft den 1. juli 1996.
