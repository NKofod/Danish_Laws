Skriftlig fremsættelse (7. oktober 2004) Undervisningsministeren  

  

 (Ulla Tørnæs):
 Herved tillader jeg mig for Folketinget at fremsætte:
 Forslag til lov om  

 ændring af lov om statens voksenuddannelsesstøtte (SVU) og lov om godtgørelse  

 ved deltagelse i erhvervsrettet voksen- og efteruddannelse (SVU til  

 60-64-årige  

 og regelforenkling).
(Lovforslag nr.
L 21).
Lovforslaget er et led i regeringens bestræbelser på at  

 forbedre mulighederne for, at medarbejdere kan bevare tilknytningen til  

 arbejdsmarkedet, efter at de er fyldt 60 år.
Det foreslås derfor, at de  

 60-64-årige ligestilles med de 25-59-årige med hensyn til muligheden for at  

 få  

 SVU.
Regeringen har siden sin tiltrædelse gjort en bred  

 forenklingsindsats til gavn for borgere og virksomheder.
Dette arbejde med  

 regelforenkling  

 og administrative lettelser har fortsat høj prioritet.
På den baggrund  

 foreslås  

 der desuden gennemført en forenkling af bestemmelserne i lov om statens  

 voksenuddannelsesstøtte (SVU) (SVU-loven) og lov om godtgørelse ved  

 deltagelse  

 i erhvervsrettet voksen- og efteruddannelse (VEU-godtgørelsesloven).
Det foreslås således, at begrænsningen på 30 uger, der  

 gælder for de 20-24-åriges muligheder for at få VEU-godtgørelse og SVU,  

 falder  

 bort.
Bestemmelserne i SVU-loven foreslås endvidere forenklet ved, at  

 orlovsydelse til uddannelse, modtaget inden for de sidste 5, år ikke længere  

 trækker fra i de rammer, der gælder for at få SVU til henholdsvis almen  

 uddannelse og videregående uddannelse.
Endelig foreslås det, at  

 uddannelsessøgende, der optages efter den såkaldte tompladsordning, dvs. i  

 ledige pladser på ordinære uddannelser, ikke længere skal have mulighed for  

 at  

 få SVU.
Med udgangspunkt i SUstyrelsens data vedr.  

 SVU-støttemodtagere og data fra Danmarks Statistik vedr. antallet af  

 erhvervsaktive i aldersgruppen 60-64 år er det skønnet, at lovforslaget vil  

 øge  

 SVU-aktiviteten med ca. 350 personer, svarende til en udgift på 5,5 mio. kr.  

 Dertil kommer en mindre udgift på 0,5 mio. kr. til uddannelsesaktiviteter  

 under  

 åben uddannelse.
Det samlede beløb på 6,0 mio. kr. vil blive afholdt inden  

 for  

 Undervisningsministeriets ramme Forslaget om bortfald af begrænsningen på 30 uger for de  

 under 25-åriges deltagelse i erhvervsrettet voksen- og efteruddannelse har  

 ingen økonomiske konsekvenser.
Forslaget om bortfald af fradrag for tidligere  

 forbrug af uddannelsesorlov skønnes at medføre en mindre merudgift, der  

 finansieres ved ophævelse af muligheden for at få SVU under  

 tompladsordningen.  

 Dette forventes at give en besparelse, da SU-støtten er lavere end  

 SVU-støtten.
 Ændringerne i henholdsvis SVU-loven og VEU-godtgørelsesloven  

 forventes at træde i kraft den 1. januar 2005 og have virkning for forløb,  

 der  

 ligger efter denne dato.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale lovforslaget til hurtig og  

 velvillig  

 behandling i det høje Ting.
