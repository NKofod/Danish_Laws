(Bestyrelser, kollegianerråd og tilsyn) I medfør af §§ 67, 68 og 69 i lov om boligbyggeri, jfr. lovbekendtgørelse  

 nr. 371 af 21. juli 1978 og boligministeriets bekendtgørelse nr. 624 af 8.  

 december 1978 om henlæggelse af opgaver og beføjelser til boligstyrelsen,  

 fastsættes:
 § 1.  Reglerne i denne bekendtgørelse gælder for  

 kollegier, der er opført med statsstøtte efter lov nr. 250 af 7. juni 1963,  

 lov nr. 238 af 8. juni 1966 med senere ændringer, lov nr. 268 af 9. juni 1971  

 om ændring af lov om boligbyggeri og senere boligbyggerilove, jfr.  

 lovbekendtgørelse nr. 371 af 21. juli 1978.
Bestyrelsernes sammensætning § 2.  Kollegieinstitutionens bestyrelse skal udpeges  

 og sammensættes således, at den kan sikre en effektiv og forsvarlig drift af  

 kollegiet efter de regler, der gælder herom.
Stk. 2.  Bestyrelsen skal så vidt muligt bestå af  

 medlemmer, hvoraf en tredjedel udpeges efter indstilling fra lokale  

 ungdomsorganisationer, herunder organisationer for uddannelsessøgende, samt  

 kollegianerrådet.
En anden tredjedel udpeges efter indstilling fra ledelsen  

 for de uddannelsesinstitutioner, hvis studerende i første række forudsættes  

 at være beboere på kollegiet (kollegianere). Den sidste tredjedel udpeges af  

 kommunalbestyrelsen, der skal godkende samtlige medlemmer af  

 kollegiebestyrelsen.
 Stk. 3.  Efter kommunalbestyrelsens bestemmelse kan der  

 også udpeges medlemmer efter indstilling fra andre parter.
 Stk. 4.  Bestyrelsen kan omfatte mindst 3 og højst 7  

 medlemmer.
 Stk. 5.  Medlemmer, der udpeges efter indstilling fra  

 uddannelsesinstitutionernes ledelse eller af kommunalbestyrelsen, kan ikke  

 udpeges blandt uddannelsessøgende.
 § 3.  Kommunalbestyrelsen træffer beslutning efter § 2  

 om sådanne ændringer i kollegieinstitutionens vedtægter, som måtte være  

 nødvendige for at sikre en bestyrelse med en sammensætning som angivet i  

 bestemmelsen.
 Stk. 2.  Indtil en ny bestyrelse er etableret efter § 2,  

 opretholdes de hidtidige regler i vedtægterne om bestyrelsens sammensætning.
 Stk. 3.  Kommunalbestyrelsen kan bestemme, at de  

 fornødne ændringer af bestyrelsens sammensætning efter § 2 skal ske i  

 forbindelse med den ordinære udskiftning af bestyrelsesmedlemmer efter  

 institutionens vedtægter. Ændringen skal dog senest være tilendebragt den 1.  

 april 1980.
 § 4.  Såfremt der ikke på anden måde fremkommer  

 indstilling fra indstillingsberettigede ifølge § 2, stk. 2, indkalder  

 kommunalbestyrelsen forslag herom ved offentlig bekendtgørelse på den måde,  

 der sædvanligt anvendes i kommunen for sådan bekendtgørelse.
Stk. 2.  Kan det fornødne antal egnede  

 bestyrelsesmedlemmer ikke udpeges efter retningslinjerne i § 2, stk. 2, kan  

 kommunalbestyrelsen uden indstilling udpege sådanne medlemmer, som den finder  

 egnede.
Højst en tredjedel af medlemmerne kan dog udpeges blandt  

 uddannelsessøgende.
 § 5.  Kommunalbestyrelsen afgiver indberetning til  

 boligstyrelsen om kollegiebestyrelsens sammensætning og ændring heri.
 Stk. 2.  Tvivlsspørgsmål om, hvem der er  

 indstillingsberettigede efter § 2, stk. 2, afgøres af boligstyrelsen.
 Stk. 3.  Boligstyrelsen kan under ganske særlige  

 omstændigheder forlænge fristen i § 3, stk. 3.
Kollegianerråd § 6.  Kollegiets beboere (kollegianerne) har ret til  

 medindflydelse på kollegiets drift efter reglerne i § 10, såfremt de på et  

 kollegianermøde træffer beslutning herom og vælger et kollegianerråd til at  

 udøve medindflydelsen.
Stk. 2.  Har kollegiet mere end 50 boliger - værelser og  

 lejligheder - opdeler kollegiets bestyrelse, når mindst 10 pct. af  

 kollegianerne, dog mindst 10 kollegianere, fremsætter begæring herom,  

 kollegiet i afsnit med boliger for mindst 20 kollegianere.
Kollegianermøde  

 afholdes da særskilt for hvert afsnit.
Stk. 3.  I kollegier, der er opdelt i afsnit, jfr. stk.  

 2, kan ved beslutning på kollegianermøder i afsnittene bestemmes, at  

 opdelingen skal ændres eller bortfalde.
Beslutningen skal vedtages enslydende  

 på møder afholdt inden for 1 måned i alle afsnittene.
 § 7.  Til kollegianermøder indkaldes med mindst 8  

 dages varsel ved opslag på passende sted eller ved brev til samtlige  

 kollegianere med angivelse af det eller de emner, som skal drøftes på mødet.  

 Samtidig indkaldes kollegiebestyrelsen skriftligt.
Stk. 2.  Kollegianermødet vælger selv sin dirigent.  

 Kollegianermødet er beslutningsdygtigt, når mindst halvdelen af kollegianerne  

 på kollegiet eller vedkommende mødt.
Kollegianermødets beslutninger træffes  

 på grundlag af almindelig stemmeflerhed blandt de mødende kollegianere.
Der  

 kan ikke stemmes ved fuldmagt.
 Stk. 3.  Reglerne i stk. 1 og 2 finder tilsvarende  

 anvendelse på fællesmøder mellem afsnitsrepræsentanterne, jfr. stk. 5.
 Stk. 4.  Antallet af kollegianerrådsmedlemmer skal være  

 mindst 3 og højst 9.
Stk. 5.  I kollegier, der ikke er opdelt i afsnit,  

 fastsætter kollegianermødet antallet af kollegianerrådsmedlemmer og foretager  

 valg af disse og af suppleanter.
I kollegier, der er opdelt i afsnit, jfr. §  

 6, stk. 2, vælger kollegianermødet 1 repræsentant for hver 10 kollegianere  

 med bolig i det pågældende afsnit.
Afsnitsrepræsentanterne træffer på et  

 fællesmøde afgørelse om antallet af kollegianerrådsmedlemmer.
De vælger  

 ligeledes på et fællesmøde kollegianerrådsmedlemmer og suppleanter for disse.
 Stk. 6.  Valgperioden for kollegianerrådsmedlemmer og  

 suppleanter for disse er 1 år, og genvalg kan finde sted.
Stk. 7.  Et kollegianermøde kan beslutte, at en  

 kollegianerforenings bestyrelse er kollegianerråd, såfremt et flertal af  

 kollegianerne er tilsluttet foreningen, og såfremt foreningen kun har  

 medlemmer, der bor på kollegiet.
Et senere kollegianermøde kan beslutte, at  

 der påny skal vælges kollegianerråd efter reglerne i stk. 3-5. I kollegier,  

 der er opdelt i afsnit, træffes beslutning efter dette stk. på møder afholdt  

 inden for 1 måned i alle afsnittene.
§ 8.  Kollegianerrådet skal hvert år senest 5 måneder  

 efter kollegiets regnskabsårs slutning foranledige afholdt ordinært  

 kollegianermøde.
Dagsordenen for kollegianermødet skal mindst omfatte  

 følgende punkter:
 1. Aflæggelse af kollegianerrådets beretning for det  

 forløbne år.
 2. Valg af kollegianerrådsmedlemmer.
 § 9.  Ekstraordinært kollegianermøde afholdes, når  

 kollegianerrådet finder anledning dertil, eller når det til behandling af et  

 angivet emne ønskes af mindst en fjerdedel af kollegianerne, eller når der på  

 et tidligere kollegianermøde er truffet beslutning herom, eller når  

 kollegiebestyrelsen anmoder herom.
§ 10.  Kollegianerrådet fører tilsyn med kollegiets  

 vedligeholdelsestilstand og pasning samt påser, at der er god orden på  

 kollegiet.
Eventuel påtale sker til kollegiebestyrelsen.
Såfremt  

 kollegianerrådet foreslår ændringer i kollegiets husorden, skal denne efter  

 at være omdelt til samtlige beboere forelægges til godkendelse på et  

 kollegianermøde.
Godkendes den på kollegianermødet, skal den være gældende,  

 medmindre kollegiebestyrelsen har vægtige grunde til at modsætte sig dette.
 Stk. 2.  Kollegiebestyrelsens udkast til årsregnskab og  

 driftsbudget for kollegiet skal forelægges for kollegianerrådet.
 Stk. 3.  Kollegianerrådet skal orienteres om  

 kollegiebestyrelsens ansættelse og afskedigelse af ejendomsfunktionærer.
Stk. 4.  Kollegianerrådet kan inden for rammerne af det  

 godkendte budget foreslå, hvilke vedligeholdelsesarbejder og fornyelser  

 kollegiebestyrelsen skal lade udføre på kollegiet.
Kollegiebestyrelsen skal,  

 når der ikke foreligger særlige omstændigheder, lade de af kollegianerrådet  

 foreslåede vedligeholdelsesarbejder og fornyelser udføre på kollegiet.
 Stk. 5.  Kollegianerrådet kan i en forretningsorden  

 træffe nærmere bestemmelser om udførelsen af sit hverv.
Kommunalbestyrelsens tilsyn § 11.  Kommunalbestyrelsen fører tilsyn med de  

 kollegieinstitutioner, hvis ejendom ligger i kommunen.
 § 12.  Kommunalbestyrelsen påser, at ejendommen  

 anvendes i overensstemmelse med det formål, vedtægterne angiver, og at  

 institutionen tilrettelægger driften i dette øjemed på forsvarlig måde under  

 iagttagelse af de herom gældende bestemmelser.
 Stk. 2.  Anvendelse af ejendommen til andet formål må  

 kun ske med samtykke fra boligstyrelsen og i tilfælde, hvor der indestår  

 kommunale lån, tillige fra kommunalbestyrelsen.
 Stk. 3.  Kommunalbestyrelsen er berettiget til at  

 afkræve institutionen oplysning om ethvert forhold til belysning af, om  

 institutionen og ejendommen drives efter retningslinjerne i stk. 1, og i  

 øvrigt at træffe enhver fornøden foranstaltning til udøvelse af sit tilsyn.
 Stk. 4.  Kommunalbestyrelsen er bemyndiget til at  

 meddele og ophæve prohibitivpåtegninger på værdipapirer, som tilhører  

 kollegieinstitutionen.
 § 13.  Hvert år senest 3 måneder før regnskabsårets  

 begyndelse indsendes et af institutionens bestyrelse udarbejdet budget med  

 lejefastsættelse for det følgende år til kommunalbestyrelsens godkendelse.
 Stk. 2.  Lejen skal fastsættes således, at lejeindtægten  

 sammen med kollegiets eventuelle øvrige indtægter er tilstrækkelig til at  

 dække løbende driftsudgifter, afdrag på prioritetsgæld, passende henlæggelser  

 til hovedistandsættelser og afskrivninger samt forbedringer af kollegiet og  

 dettes udstyr, samt til at imødegå risikoen for indtægtstab og lignende.
 Stk. 3.  Kommunalbestyrelsen kan i det omfang, den  

 finder det fornødent, kræve ændringer i budgettet og lejefastsættelsen.
Stk. 4.  Vedtægtsmæssigt udarbejdet regnskab for de  

 enkelte år indsendes inden 3 måneder efter regnskabsårets udløb i revideret  

 stand forsynet med bestyrelsens underskrift og påtegnet af institutionens  

 revisor til kommunalbestyrelsens godkendelse.
Kommunalbestyrelsen kan, hvis  

 den finder det påkrævet, udpege en revisor til at foretage fornyet revision  

 af institutionens regnskaber.
 Stk. 5.  Kommunalbestyrelsen videresender til  

 boligstyrelsen eet eksemplar af det godkendte budget og det godkendte  

 regnskab.
 § 14.  Såfremt der konstateres uregelmæssigeheder af  

 ikke uvæsentlig betydning ved institutionens eller ejendommens drift, eller  

 institutionen ikke kan opfylde sine økonomiske forpligtelser, afgiver  

 kommunalbestyrelsen uden ugrundet ophold indberetning herom til  

 boligstyrelsen.
 Stk. 2.  Boligstyrelsen kan i det enkelte tilfælde  

 træffe sådanne foranstaltninger til sikring af en kollegieinstitutions  

 forsvarlige administration, som styrelsen finder fornødne.
 § 15.  Likvidation foretages af en likvidator udpeget  

 af boligstyrelsen efter indstilling fra kommunalbestyrelsen.
Stk. 2.  Ved likvidation af institutionen anvendes de  

 fremkomne midler i første række til betaling af gæld.
Er der herefter noget  

 tilbage, bestemmer boligstyrelsen anvendelsen heraf efter indstilling fra  

 kommunalbestyrelsen.
 § 16.  Kommunalbestyrelsen kan godkende sådanne  

 ændringer af institutionens vedtægter, som nøje følger de af boligstyrelsen  

 godkendte normalvedtægter og kun indebærer en udfyldning af disse.
 § 17.  Reglerne i denne bekendtgørelse gælder uanset  

 modstående bestemmelser i institutionens vedtægter, fundats eller lignende.
 § 18.  Boligministeriets bekendtgørelse nr. 667 af 28.  

 december 1977 om statsstøttede kollegier ophæves.
