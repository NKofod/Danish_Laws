Skriftlig fremsættelse (13. december 2006) Socialministeren  

  

 (Eva Kjer Hansen) :
 Herved tillader jeg mig for Folketinget at fremsætte:
Forslag til lov om  

 ændring af lov om social service (Revision af reglerne om magtanvendelse) (Lovforslag nr.
L 106).
 Reglerne i lov om social service om magtanvendelse og andre  

 indgreb i selvbestemmelsesretten blev senest revideret med lov nr. 343 af 24.  

 maj 2003, som trådte i kraft 1. juli 2003. Lov nr. 343 indeholder en  

 bestemmelse om, at der senest i folketingsåret 2006-07 skal fremsættes  

 forslag  

 til revision af regelsættet.
Dette lovforslag indeholder en præcisering af hjemlen til, at  

 nødvendig, akut anvendelse af magt og tvang fx i form af fastholdelse, vil  

 kunne foretages af private serviceleverandører, herunder af kommende  

 leverandører af service i forbindelse med friplejeboliger, samt i kommende  

 regionale tilbud.
Der foreslås en ny revisionsbestemmelse til folketingsåret  

 2009-2010.
En evaluering af loven har ikke givet anledning til  

 indholdsmæssige ændringer i loven.
Imidlertid har der været rejst tvivl om  

 hjemmelsgrundlaget for, at private og kommende regionale serviceleverandører  

 ville kunne benytte reglerne om nødvendig tvang, hvorfor denne hjemmel med  

 forslaget præciseres.
 Med disse bemærkninger skal jeg indstille lovforslaget til  

 Folketingets velvillige behandling.
