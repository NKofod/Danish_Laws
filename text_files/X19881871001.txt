En faglige forening stiftede en uddannelsesfond og ydede desuden et  

 rentefrit lån og stillede en kursusejendom tilrådighed under markedslejen.  

 Uddannelsesfonden skulle beskattes af et fikseret vederlag for de økonomiske  

 fordele, der fulgte af det rentefrie lån og af rådigheden over  

 kursusejendommen til en leje under markedslejen Ligningsrådet blev anmodet om forhåndsbesked om følgende: 1)Kan Forening A  

 til finansiering af A's efteruddannelsesfonds drift yde fonden et lån stort  

 kr. 5 mio., hvilket lån vil være rente-og afdragsfrit for en periode af 5 år,  

 jf. nedenstående sagsfremstilling, uden at A, som kreditor skal sættes i en  

 fiktiv rente af lånebeløbet, ligesom debitor fonden, ikke skal gavebeskattes?  

 2) Kan A stille en kursusejendom til rådighed for efteruddannelsesfonden, mod  

 at fonden betaler en leje, der dækker ejendomsskatter, forsikringer,  

 omkostninger ved vedligeholdelse og alle øvrige driftsudgifter vedrørende  

 ejendommen, uden at efteruddannelsesfonden vil blive gaveskattet af en  

 beregnet leje ud over den ovenfor angivne? Omstændighederne var følgende:
A er registreret i fondsregistret som en faglig forening.
Foreningen er  

 således omfattet af fondsbeskatningsloven.
Foreningen påtænker at stifte en  

 efteruddannelsesfond, som skal have til formål at støtte og videreudvikle  

 efteruddannelsen.
Efteruddannelsesfonden vil udbyde kurser, imod vederlag, og  

 vil således være en erhvervsdrivende fond.
Fonden vil blive stiftet med en  

 grundkapital i form af en gave, stor kr. 7 mill., fra A.
A vil til  

 finansiering af fondens drift yde fonden et lån stort kr. 5 mill., hvilket  

 lån vil være rente- og afdragsfrit for en periode af 5 år, hvorefter lånet  

 skal tilbagebetales, pr. anfordring eller pr. nærmere aftalt vilkår med  

 forrentnings- og afdragsbestemmelser.
Videre agter A at erhverve en større  

 kursusejendom, og vil for en kortere årrække, stille denne kursusejendom til  

 rådighed for efteruddannelsesfonden imod at denne betaler en leje, der dækker  

 ejendomsskatter, forsikringer, omkostninger ved vedligeholdelse og alle  

 øvrige driftsudgifter vedrørende ejendommen.
Ligningsrådet svarede:  

 Efteruddannelsesfonden vil som gave eller driftstilskud være skattepligtig af  

 et fikseret vederlag for de økonomiske fordele, der følger af det rentefrie  

 lån og rådighed over kursusejendommen til en leje under markedslejen.
For  

 huslejen kan den skattepligtige værdi opgøres til forskellen mellem  

 markedslejen og den aftalte leje under markedslejen.
Lånet må anses for et  

 tilskud til fonden.
Tilskuddet svarer til forskellen mellem lånets hovedstol  

 og fordringens kursværdi på stiftelsestidspunktet.
Der skal herefter ske  

 indkomstbeskatning hos modtageren.
Det følger heraf, at A som kreditor ikke  

 er skattepligtig af en fikseret rente.
Det er ved besvarelsen forudsat, at  

 efteruddannelsesfonden er omfattet af fondsbeskatningslovens § 1, nr. 1, og i  

 registreringsmæssig henseende kan anses for et af A uafhængigt retssubjekt.
