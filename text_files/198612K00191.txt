Nr LSF 191 Forslag til Lov om ændring af lov om boligbyggeri (Kommunal anvisningsret,  

 pligtmæssige bidrag til Boligselskabernes Landsbyggefond, overførelse af  

 midler til en landsdispositionsfond, støtte til ombygning af ledige  

 lejligheder og forbedring af miljøet i almennyttige bebyggelser m.v.) Fremsat af boligministeren (Thor Pedersen) den 11. februar 1987 § 1 I lov om boligbyggeri, jf. lovbekendtgørelse nr. 51 af 22. januar 1987, foretages følgende ændringer:
 1. I § 14 indsættes efter stk. 2 som nyt stykke:
»Stk. 3. Selskabet kan indgå aftale med kommunalbestyrelsen om at stille ledige lejligheder til rådighed for kommunalbestyrelsen til løsning af påtrængende boligsociale opgaver i kommunen.
Reglerne i stk. 2 om kommunens betaling af leje og garanti for opfyldelse af boligtagerens forpligtelse til at istandsætte boligen ved fraflytning finder tilsvarende anvendelse ved anvisninger, der sker efter aftale i henhold til 1. punktum, samt ved anvisninger, som i øvrigt foretages af kommunalbestyrelsen.« Stk. 3-6 bliver herefter stk. 4-7.
2. I § 14, stk. 4 og 5, der bliver § 14, stk. 5 og 6, ændres »stk. 2 og 3« til: »stk. 2 og 4.«.
 3. I § 14, stk. 6, der bliver § 14, stk. 7, ændres »stk. 1 og 2«  

 til:
 »stk. 1-3.«.
 4. § 24, stk. 2, affattes således:
»Stk. 2. Bidrag efter stk. 1 udgør 11,65 kr. pr. m2 bruttoetageareal for afdelinger, der er taget i brug i perioden fra den 1. januar 1965 og indtil den 1. januar 1970, samt for tidligere ibrugtagne afdelinger, der inden den 1. januar 1983 af kommunalbestyrelsen har fået bevilget hel eller delvis fritagelse for hidtidige bidrag.
For øvrige afdelinger, der er taget i brug før den 1.
januar 1965, udgør bidraget i 1987 26,05 kr. pr. m2 bruttoetageareal.
Beløbene reguleres een gang årligt, første gang den 1. januar 1988, på basis af den konstaterede udvikling i byggeomkostningsindekset for montagebyggeri for juli måned.
I 1987 indbetales bidragene med lige store beløb for hvert af kvartalerne april, juli og oktober.« 5. § 38, stk. 4, affattes således:
»Stk. 4. Den del af indbetalingerne efter §§ 23 og 24, som ikke anvendes efter stk. 3, overføres til en fælles moderniseringsfond, jf. dog § 40 a.
Midlerne fra moderniseringsfonden kan af landsbyggefonden stilles til rådighed som tilskud til almennyttige boligselskaber til finansiering af de arbejder, som er nævnt i stk. 2, nr. 1.« 6. Efter § 40 indsættes:
»§ 40 a.
Boligselskabernes Landsbyggefond kan yde støtte til almennyttige boligafdelinger, hvor der er konstateret så væsentlige økonomiske problemer, at disse kan befrygtes at kunne vanskeliggøre afdelingernes videreførelse.
Støtten ydes af midler, der overføres fra den fælles moderniseringsfond, jf. § 38, stk. 4, til en landsdispositionsfond efter reglerne i stk. 2 og 3.
Stk. 2. Landsbyggefonden overfører hvert år halvdelen af indbetalingerne til den fælles moderniseringsfond til en landsdispositionsfond, indtil denne udgør 300 mill. kr.
Beløbet reguleres een gang årligt, første gang den 1. januar 1988, på basis af den konstaterede udvikling i byggeomkostningsindekset for montagebyggeri for juli måned.
Der tilskrives landsdispositionsfonden renter svarende til Danmarks Nationalbanks diskonto.
Stk. 3. Hvis landsbyggefonden i eet år yder støtte af landsdispositionsfondens midler, som overstiger indeståendet i denne fond, forøges overførelsen fra den fælles moderniseringsfond efter stk. 2 i det pågældende år og de 3 følgende år med indtil 50 pct.
De øgede overførsler af midler til landsdispositionsfonden ophører dog senest, når fonden på ny udviser en positiv saldo.
Stk. 4. Landsbyggefonden kan af midler efter stk. 2 yde støtte til finansiering af nødvendige udbedrings-, opretnings- og vedligeholdelsesarbejder samt til miljøforbedrende og andre foranstaltninger, herunder udligning af opsamlede driftsunderskud.
Støtten ydes som lån eller tilskud efter fondens nærmere bestemmelse.
Stk. 5. Landsbyggefonden kan gøre støtte efter stk. 4 betinget af, at boligselskabet og et eventuelt forretningsførerselskab i videst muligt omfang medvirker til en genopretning af den pågældende afdelings økonomi.
Fonden kan herunder stille krav om, at boligselskabet anvender eventuelle midler efter § 38, stk. 3, til sådanne ombygninger m.v. i afdelingen, at disse svarer til en tredjedel af fondens støtte til fysiske investeringer i afdelingen.
Stk. 6. Lån efter stk. 4 kan henstå rente- og afdragsfrit uden tidsbegrænsning.
Lånet kan dog forlanges forrentet og afdraget efter fondens bestemmelse efter reglerne i § 36, stk. 2.« 7. § 54 a, stk. 1 og 2, affattes således:
»Boligselskabernes Landsbyggefond kan i ganske særlige tilfælde med boligministerens tilladelse yde lån efter reglerne i kapitel 4 til ombygning af ledige lejligheder i almennyttigt byggeri samt til forbedring af miljøet i almennyttige bebyggelser.
Lån kan kun ydes til afdelinger med betydelige økonomiske vanskeligheder.
Stk. 2. Lån efter stk. 1 kan ydes til byggeri, der har fået tilsagn om offentlig støtte i perioden 1. januar 1965-31. marts 1975, eller som har modtaget støtte fra Boligselskabernes Landsbyggefond eller er tilladt omprioriteret til indekslån.
Tilsagn om lån kan i hvert finansår gives inden for en investeringsramme på indtil 200 mill. kr.« 8. § 96 ophæves.
§ 2 Loven træder i kraft den 1. juli 1987.
Oprindeligt fremsat lovforslag Blad nr 528 § 1 I lov om boligbyggeri, jf. lovbekendtgørelse nr. 51 af 22. januar 1987, foretages følgende ændringer:
 1. I § 14 indsættes efter stk. 2 som nyt stykke:
»Stk. 3. Selskabet kan indgå aftale med kommunalbestyrelsen om at stille ledige lejligheder til rådighed for kommunalbestyrelsen til løsning af påtrængende boligsociale opgaver i kommunen.
Reglerne i stk. 2 om kommunens betaling af leje og garanti for opfyldelse af boligtagerens forpligtelse til at istandsætte boligen ved fraflytning finder tilsvarende anvendelse ved anvisninger, der sker efter aftale i henhold til 1. punktum, samt ved anvisninger, som iøvrigt foretages af kommunalbestyrelsen.«.
 Stk. 3-6 bliver herefter stk. 4-7.
2. I § 14, STK. 4 OG 5, der bliver § 14, stk. 5 og 6, ændres »stk. 2 og 3« til: »stk. 2 og 4.«.
 3. I § 14, STK. 6, der bliver § 14, stk. 7, ændres »stk. 1 og 2«  

 til:
 »stk. 1-3.«.
 4. § 24, STK. 2, affattes således:
»Stk. 2. Bidrag efter stk. 1 udgør 11,65 kr. pr. m2 bruttoetageareal for afdelinger, der er taget i brug i perioden fra den 1. januar 1965 og indtil den 1. januar 1970, samt for tidligere ibrugtagne afdelinger, der inden den 1. januar 1983 af kommunalbestyrelsen har fået bevilget hel eller delvis fritagelse for hidtidige bidrag.
For øvrige afdelinger, der er taget i brug før den 1.
januar 1965, udgør bidraget i 1987 26,05 kr. pr. m2 bruttoetageareal.
Beløbene reguleres een gang årligt, første gang den 1. januar 1988, på basis af den konstaterede udvikling i byggeomkostningsindekset for montagebyggeri for juli måned.
I 1987 indbetales bidragene med lige store beløb for hvert af kvartalerne april, juli og oktober.«.
 5. § 38, STK. 4, affattes således:
»Stk. 4. Den del af indbetalingerne efter §§ 23 og 24, som ikke anvendes efter stk. 3, overføres til en fælles moderniseringsfond, jf. dog § 40 a.
Midlerne fra moderniseringsfonden kan af landsbyggefonden stilles til rådighed som tilskud til almennyttige boligselskaber til finansiering af de arbejder, som er nævnt i stk. 2, nr. 1.«.
 6. Efter § 40 indsættes:
»§ 40 a.
Boligselskabernes Landsbyggefond kan yde støtte til almennyttige boligafdelinger, hvor der er konstateret så væsentlige økonomiske problemer, at disse kan befrygtes at kunne vanskeliggøre afdelingernes videreførelse.
Støtten ydes af midler, der overføres fra den fælles moderniseringsfond, jf. § 38, stk. 4, til en landsdispositionsfond efter reglerne i stk. 2 og 3.
Stk. 2. Landsbyggefonden overfører hvert år halvdelen af indbetalingerne til den fælles moderniseringsfond til en landsdispositionsfond, indtil denne udgør 300 mill. kr.
Beløbet reguleres een gang årligt, første gang den 1. januar 1988, på basis af den konstaterede udvikling i byggeomkostningsindekset for montagebyggeri for juli måned.
Der tilskrives landsdispositionsfonden renter svarende til Danmarks Nationalbanks diskonto.
Stk. 3. Hvis landsbyggefonden i eet år yder støtte af landsdispositionsfondens midler, som overstiger indeståendet i denne fond, forøges overførelsen fra den fælles moderniseringsfond efter stk. 2 i det pågældende år og de 3 følgende år med indtil 50 pct.
De øgede overførsler af midler til landsdispositionsfonden ophører dog senest, når fonden påny udviser en positiv saldo.
Stk. 4. Landsbyggefonden kan af midler efter stk. 2 yde støtte til finansiering af nødvendige udbedrings-, opretnings- og vedligeholdelsesarbejder, samt til miljøforbedrende og andre foranstaltninger, herunder udligning af opsamlede driftsunderskud.
Støtten ydes som lån eller tilskud efter fondens nærmere bestemmelse.
Stk. 5. Landsbyggefonden kan gøre støtte efter stk. 4 betinget af, at boligselskabet og et eventuelt forretningsførerselskab i videst muligt omfang medvirker til en genopretning af den pågældende afdelings økonomi.
Fonden kan herunder stille krav om, at boligselskabet anvender eventuelle midler efter § 38, stk. 3, til sådanne ombygninger m.v. i afdelingen, at disse svarer til en trediedel af fondens støtte til fysiske investeringer i afdelingen.
Stk. 6. Lån efter stk. 4 kan henstå rente- og afdragsfrit uden tidsbegrænsning.
Lånet kan dog forlanges forrentet og afdraget efter fondens bestemmelse efter reglerne i § 36, stk. 2.«.
 7. § 54 A, STK. 1 OG 2, affattes således:
»Boligselskabernes Landsbyggefond kan i ganske særlige tilfælde med boligministerens tilladelse yde lån efter reglerne i kapitel 4 til ombygning af ledige lejligheder i almennyttigt byggeri, samt til forbedring af miljøet i almennyttige bebyggelser.
Lån kan kun ydes til afdelinger med betydelige økonomiske vanskeligheder.
Stk. 2. Lån efter stk. 1 kan ydes til byggeri, der har fået tilsagn om offentlig støtte i perioden 1. januar 1965-31. marts 1975, eller som har modtaget støtte fra Boligselskabernes Landsbyggefond eller er tilladt omprioriteret til indekslån.
Tilsagn om lån kan i hvert finansår gives inden for en investeringsramme på indtil 200 mill. kr.«.
 8. § 96 ophæves.
§ 2 Loven træder i kraft den 1. juli 1987.
BEMÆRKNINGER TIL LOVFORSLAGET ALMINDELIGE BEMæRKNINGER Lovforslaget indeholder for det almennyttige byggeri følgende elementer, som følge af »Redegørelse fra udvalget vedrørende den almennyttige sektors fremtidige rolle på boligmarkedet«:
- Etablering af en landsdispositionsfond under Boligselskabernes Landsbyggefond.
- Videreførelse af reglerne om indbetaling af pligtmæssige bidrag til landsbyggefonden og af bestemmelserne om offentlig støtte til ombygning af ledige lejligheder og miljøforbedrende foranstaltninger.
- Udvidelse af kommunernes muligheder for at anvise boligsøgende i det almennyttige byggeri.
På baggrund af de økonomiske vanskeligheder i et antal almennyttige boligafdelinger fra slutningen af 1960erne og første halvdel af 1970erne, der bl.a. gav anledning til vedtagelsen af lovgivningen om omprioritering m.m. af visse almennyttige boligafdelinger m.v., nedsatte den daværende boligminister i 1985 et udvalg med det formål at overveje de almennyttige boligselskabers fremtidige rolle på boligområdet.
Udvalget havde repræsentation fra Kommunernes Landsforening, Københavns og Frederiksberg kommuner, Boligselskabernes Landsforening samt en række ministerier.
Den 22.12.1986 afgav udvalget en redegørelse.
Udvalget har heri i enighed fremsat forskellige forslag, som alle skal bidrage til, at de almennyttige boligselskaber i fremtiden kan løse deres opgaver inden for de i lovgivningen forudsatte økonomiske rammer.
Forslagene bygger på de meget indgående beskrivelser og analyser af det danske boligmarked, som efter anmodning fra udvalget er blevet udarbejdet henholdsvis af Amtskommunernes og Kommunernes Forskningsinstitut og af Statens Byggeforskningsinstitut.
Analyserne af den almennyttige sektors faktiske rolle på boligmarkedet har meget klart vist den sociale og samfundsmæssige betydning, den almennyttige sektor har.
Samtidig har analyserne vist tydelige tendenser til en øget social opsplitning på boligmarkedet med en klar koncentration af socialt svagt stillede husstande i udlejningssektoren som helhed.
Specielt er der sket en udtalt koncentration af disse grupper i det såkaldt samspilsramte almennyttige byggeri.
Udvalget påpeger, at det på baggrund af såvel den forventede befolkningsudvikling som samfundsøkonomiske forhold ikke kan udelukkes, at der også fremover vil kunne opstå problemer af økonomisk og anden art i den almennyttige sektor af en sådan størrelsesorden, at det ikke er muligt at afværge dem med de i dag i sektoren indbyggede forsvarsmekanismer.
Udvalget finder derfor, at der er behov for opbygning af en stødpudekapital, også selv om de alvorlige økonomiske problemer kun har berørt 5-6 pct. af den almennyttige boligmasse, og at der med den viden, der eksisterer i dag, ikke ud over byggeri opført i perioden ca. 1965-75 skønnes at være sandsynlighed for problemer af en tilsvarende styrke, som karakteriserer de afdelinger, der har modtaget støtte efter omprioriteringsloven.
Udvalget har herved tillige været opmærksom på, at der i de senere år allerede er gennemført forskellige regelsæt, der netop har haft til formål at gøre sektoren mere robust.
Der er hermed henvist til indeksreformen, opstramningen af reglerne om den økonomiske forvaltning, etableringen af en byggeskadefond, kvalitetssikringsreformen m.v., ligesom de almennyttige boligselskaber i længere tid selv har søgt nybyggeriet tilpasset de forventede udviklings- og efterspørgselstendenser.
Udvalget foreslår, at der etableres en landsdispositionsfond under Boligselskabernes Landsbyggefond som supplement til de i dag eksisterende støttemuligheder: selskabernes dispositionsfonde, landsbyggefondens og kommunernes driftstøttemuligheder, realkreditinstitutternes adgang til udfra akkordmæssige synspunkter at sikre bebyggelsernes videreførelse, samt støtten til udbedring af byggeskader, lejlighedsombygninger og miljøfremme.
Landsbyggefonden skal efter forslaget via en sådan landsdispositionsfond kunne yde støtte til finansiering af fysiske investeringer og inddækning af opsamlede driftsunderskud m.v. i afdelinger, hvor der er konstateret så væsentlige problemer, at deres videreførsel som almennyttigt byggeri er truet.
Støtten skal kunne gøres betinget af, at selskabet samtidig bidrager med de såkaldte trækningsretsmidler og selskabets egenkapital.
Udvalget foreslår, at fondens midler tilvejebringes ved, at halvdelen af de pligtmæssige bidrag, der hvert år indgår i den fælles moderniseringsfond, fra denne overføres til landsdispositionsfonden, indtil sidstnævnte udgør 300 mill. kr. i 1987-priser.
Opbygningsperioden antages at ville udgøre 5-6 år.
Det forudsættes derfor, at der også i 1987 overføres halvdelen af midlerne fra moderniseringsfonden.
Hvis landsbyggefonden i eet år yder støtte af landsdispositionsfondens midler, som overstiger indeståendet i denne fond, foreslår udvalget, at overførelsen fra den fælles moderniseringsfond i det pågældende år og om fornødent i de 3 følgende år forøges med indtil 50 pct., svarende til en overførelse på op til ialt 75 pct. af indbetalingerne til den fælles moderniseringsfond.
De øgede overførsler af midler til landsdispositionsfonden ophører dog senest, når fonden igen udviser en positiv saldo.
Der skulle hermed være tilvejebragt en mekanisme, der kan sikre, at der under i dag forudsigelige omstændigheder igen ret hurtigt vil kunne tilvejebringes midler i landsdispositionsfonden.
Udvalget foreslår som forudsætning for opbygningen af en landsdispositionsfond, at lovgivningen om indbetaling af pligtmæssige bidrag videreføres i den nuværende form, herunder at beløbene årligt reguleres i henhold til byggeomkostningsindekset.
Opbygningen af en sådan stødpudekapital kan således ske uden at øge huslejeniveauet i den almennyttige sektor.
Udvalget har ment, at etableringen af et sådant beredskab på samme tid vil gøre det muligt at opnå en stødpudekapital af tilstrækkelig størrelse, uden at det dermed i mærkbar grad forringer sektorens muligheder for at løse sine opgaver.
Man har herved især lagt vægt på, at den generelle fysiske tilstand af den almennyttige sektor, som for langt størstedelen er opført efter 1940, må karakteriseres som værende god takket være de meget betydelige investeringer, der gennem de senere år er muliggjort ved anvendelse af de pligtmæssige bidrag, statstilskud til energibesparende foranstaltninger, byggeskadelovgivningen og i forbindelse med omprioriteringsloven.
For at sikre den mest hensigtsmæssige anvendelse af midlerne fra landsdispositionsfonden har udvalget endvidere fundet, at der bør ske en videreførsel af bestemmelserne om støtte til lejlighedsombygninger og miljøforbedringer, således at der i hvert finansår vil kunne gennemføres sådanne investeringer i en størrelsesorden på 200 mill. kr., mod en tilsvarende nedskrivning af den årlige nybyggerikvote.
En rundspørge til samtlige landets kommuner vedrørende anvisningen af boligsøgende til almennyttige lejligheder viser, at kun forholdsvis få kommuner hidtil har anvendt adgangen til at forlange, at indtil hver fjerde ledigblevne lejlighed i en almennyttig bebyggelse stilles til rådighed for kommunalbestyrelsen til løsning af påtrængende boligsociale opgaver i kommunen, mens forholdsvis mange kommuner har andre former for aftaler med selskaberne om kommunal anvisning.
Udvalget har på denne baggrund fundet, at der bør gives adgang for kommuner og selskaber til at indgå konkrete aftaler om kommunal anvisningsret ved siden af de nugældende regler om en egentlig ret for kommunen til at få hver fjerde lejlighed stillet til rådighed.
Udvalget forudsætter dog herved, dels at kommunen påtager sig en tilsvarende økonomisk forpligtelse som ved anvendelsen af »fjerdedelsreglen«, dels at der i samarbejde mellem kommune og selskab tilstræbes integration af de forskelige befolkningsgrupper i de enkelte boligafdelinger.
Ved nærværende lovforslag er udvalgets ovennævnte forslag foreslået indarbejdet i loven.
Boligministeriet vil endvidere administrativt følge udvalgets forslag om, at der ved etableringen af en 4-årig rullende planlægning af det støttede boligbyggeri tages hensyn til boligmassens fordeling på de forskellige boligejerformer i kommunerne samt til erhvervs- og beskæftigelsesmæssige forhold i de enkelte områder.
Man vil endvidere ved en kommende ændring af bekendtgørelsen om almennyttig boligvirksomhed indarbejde udvalgets forslag om, at der i lighed med, hvad der gælder for det private udlejningsbyggeri, gennemføres en adgang til at opsige lejere i almennyttigt byggeri, der trods påmindelse ikke iagttager god skik og orden eller i øvrigt er til ulempe for de øvrige beboere.
Man går endvidere ud fra, at boligselskaberne vil følge udvalgets øvrige anbefalinger om fortsat at søge at varetage såvel deres bygherrefunktion som driften af selskabet og dets afdelinger samt forholdet til beboerne på den mest effektive og hensigtsmæssige måde.
ADMINISTRATIVE OG øKONOMISKE KONSEKVENSER Lovforslaget vil ikke medføre øgede offentlige udgifter eller administration.
BEMæRKNINGER TIL DE ENKELTE BESTEMMELSER Til nr. 1 Som nævnt i de almindelige bemærkninger foreslås indført en adgang for boligselskaberne til at indgå frivillige aftaler med kommunerne om kommunal anvisningsret ved siden af »fjerdedelsreglen«, der ikke er baseret på en aftale, men  

 derimod en beslutning af kommunalbestyrelsen.
Kommunens økonomiske forpligtelser i forbindelse med en kommunal lejlighedsanvisning omfatter efter forslaget al faktisk anvisning efter lovforslagets ikrafttræden, uanset den formelle baggrund herfor.
Forpligtelserne gælder således også fremtidige kommunale anvisninger, der baserer sig på forhold før lovforslagets ikrafttræden.
For så vidt angår den praktiske administration af det kommunale tilsvar, kan kommunen som ved »fjerdedelsreglen« beslutte, hvorvidt den vil opfylde sit tilsvar allerede efter forgæves påkrav mod den fraflyttende boligtager, eller om den vil forlange, at det ved retsforfølgning eller på anden måde godtgøres, at kravet er uerholdeligt.
Anvisningsretten må ikke anvendes til ensidig tilvejebringelse af boliger for særlige befolkningsgrupper, men der må som hidtil i samarbejde mellem kommunen og selskabet tilstræbes integration mellem de forskellige befolkningsgrupper i de enkelte boligafdelinger.
Boliger opført for særlige grupper som f.eks.
unge, ældre eller handicappede bør fortsat fortrinsvis udlejes til disse grupper.
Beboernes oprykningsrettigheder skal respektere den kommunale anvisning, uanset om denne hviler på en frivillig aftale eller de nuværende regler i lovens § 14, stk. 2.
Til nr. 2 Ændringen er af redaktionel karakter.
Til nr. 3 Ændringen er en konsekvens af den under nr. 1 foreslåede bestemmelse.
Til nr. 4 Det foreslås, at den gældende ordning vedrørende indbetaling af de såkaldte pligtmæssige bidrag til Boligselskabernes Landsbyggefond for afdelinger, der er taget i brug før den 1. januar 1970, gøres permanent.
 Bidragssatserne reguleres således een gang årligt, første gang pr. 1.
januar 1988 på basis af den konstaterede udvikling i byggeomkostningsindekset for montagebyggeri for juli måned.
Grundlaget for beregningen er fortsat bruttoetagearealet, således som det er fastsat i Boligstyrelsens bekendtgøelse nr. 311 af 27. juni 1983 om beregning af arealet af boliger og erhvervslokaler.
Til nr. 5 Ændringen er en konsekvens af den under nr. 6 foreslåede bestemmelse.
Til nr. 6 Som anført i de almindelige bemærkninger foreslås, at landsbyggefonden overfører midler fra den fælles moderniseringsfond til en landsdispositionsfond, med henblik på at yde støtte til nødlidende almennyttige afdelinger.
Midlerne til landsdispositionsfonden tilvejebringes ved, at der hertil overføres 50 pct. af de årlige indbetalinger til den fælles moderniseringsfond eller 12,5 pct. af de samlede pligtmæssige bidrag.
Der vil i takt med stigningerne heri således også ske en indeksregulering af indbetalingerne til landsdispositionsfonden, jf. ovenfor under bemærkningerne til nr. 4.
Det bemærkes i denne forbindelse, at de pligtmæssige bidrag i 1986 udgjorde ca. 443 mill. kr., hvoraf ca. 111 mill. kr. blev overført til den fælles moderniseringsfond.
Indbetalingerne til landsdispositionsfonden foretages, indtil denne udgør et beløb på 300 mill. kr. i 1987-priser (Beløbet reguleres årligt i takt med byggeomkostningsindekset).
Hvis landsbyggefonden i eet år yder støtte af landsdispositionsfondens midler, som overstiger indeståendet i denne fond, forøges overførelsen fra den fælles moderniseringsfond i det pågældende år og om fornødent i de 3 følgende år med indtil 50 pct., indtil landsdispositionsfonden igen udviser en positiv saldo.
Formålet hermed er at sikre, at der hurtigt igen kan tilvejebringes midler i landsdispositionsfonden.
Med etableringen af en landsdispositionsfond opnås der mulighed for mere bredt at yde støtte til økonomisk nødstedte boligafdelinger, idet det foreslås, at landsbyggefonden kan yde støtte til finansiering af nødvendige udbedrings-, opretnings- og vedligeholdelsesarbejder, samt til miljøforbedrende og andre foranstaltninger, herunder også udligning af opsamlede underskud.
Bestemmelserne foreslås administreret af Boligselskabernes Landsbyggefond, der således vurderer, hvorvidt betingelserne for at yde støtte er til stede.
Landsbyggefonden afgør endvidere, hvorvidt støtten skal ydes som løbende støtte til de pågældende afdelinger, for at sætte dem istand til at afholde kapitalydelserne til de nødvendige investeringer, eller om støtten skal ydes direkte til afholdelse af investeringsudgifterne.
Fonden afgør samtidig, om støtten skal gives i form af tilskud eller lån og fastsætter i sidstnævnte tilfælde vilkårene for eventuel forrentning og afdrag på lånet svarende til de nuværende regler i lovens § 36 om driftsstøtte fra landsbyggefondens frie midler.
Det forudsættes, at landsbyggefonden stiller krav om, at det pågældende selskab, i det omfang det råder over trækningsretsmidler, heraf yder en trediedel af landsdispositionsfondens støtte til fysiske investeringer.
Landsbyggefonden kan endvidere, således som det også skete i forbindelse med administrationen af omprioriteringsloven, stille krav om, at boligselskabet selv yder et bidrag enten fra sin fri egenkapital eller fra selskabets dispositionsfond.
Landsdispositionsfondens indestående forrentes med en rente svarende til Danmarks Nationalbanks diskonto.
Forskellen mellem markedsrenten og diskontoen tilfalder landsbyggefondens frie midler og kan anvendes til den eksisterende driftsstøtteordning i lighed med, hvad der er tilfældet med forrentningen af midlerne i den fælles moderniseringsfond.
En sådan forrentning vil medvirke til at opretholde fondens realværdi.
Til nr. 7 Forslaget er en videreførelse af den hidtidige ordning om støtte til ombygninger og miljøforbedringer, jf. de almindelige bemærkninger.
Forslaget indebærer dog en vis lempelse af betingelserne for at opnå støtte, idet det ikke længere udtrykkeligt kræves, at der foreligger konstaterede, væsentlige og længerevarende udlejningsvanskeligheder.
Lånerammen har siden 1985 været på i alt 40 mill. kr., svarende til investeringer på i alt ca. 220 mill. kr., beregnet på grundlag af de før 1. januar 1987 gældende støtteregler, og mod en tilsvarende nedskrivning af den årlige nybyggerikvote.
Pr. 1. januar 1987 er der i alt givet tilsagn om lån på ca. 19 mill. kr., svarende til investeringer på ca. 105 mill. kr.
Den foreslåede ordning opererer med en investeringsramme på indtil 200 mill. kr. i hvert finansår mod et tilsvarende forbrug af byggekvote.
Specielt for finansåret 1987 bemærkes, at investeringsrammen også her udgør 200 mill. kr., inklusive investeringer, til hvilke der er givet tilsagn om lån af resterende midler fra den hidtidige låneramme, jf. ovenfor.
I 1987 vil en udnyttelse af investeringsrammen medføre et forbrug af byggekvote svarende til ca. 330 lejligheder.
Hvad angår de miljøforbedrende foranstaltninger bemærkes, at disse kun vanskeligt lader sig afgrænse overfor visse former for opretnings- og vedligeholdelsesarbejder.
Der må således i hvert enkelt tilfælde foretages en konkret vurdering, idet det ikke er hensigten med bestemmelsen at åbne mulighed for helt generelt at yde støtte til genopretnings- og vedligeholdelsesarbejder i de pågældende afdelinger.
Endelig skal tilføjes at miljøforbedrende foranstaltninger ved en inddragelse af beboerne i beslutningsprocesen og ved selve udformningen kan tjene mere vidtgående formål, bl.a. som led i kriminalpræventive foranstaltninger.
Til nr. 8 Ophævelsen er en konsekvens af den under nr. 4 foreslåede ændring.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget 1. I § 14 indsættes efter stk. 2 som nyt stykke:
»Stk. 3. Selskabet kan indgå aftale med kommunalbestyrelsen om at stille ledige lejligheder til rådighed for kommunalbestyrelsen til løsning af påtrængende boligsociale opgaver i kommunen.
Reglerne i stk. 2 om kommunens betaling af leje og garanti for opfyldelse af boligtagerens forpligtelse til at istandsætte boligen ved fraflytning, finder tilsvarende anvendelse ved anvisninger, der sker efter aftale i henhold til 1. punktum, samt ved anvisninger, som iøvrigt foretages af kommunalbestyrelsen.«.
 Stk. 3-6 bliver herefter stk. 4-7.
2. I § 14, STK. 4 OG 5, der bliver § 14, stk. 5 og 6, ændres »stk. 2 og 3« til: »stk. 2 og 4.«.
--/ Stk. 4. Kommunens udgifter ved udlejning til flygtninge i medfør af stk. 2  

 og 3 refunderes af staten med 100 pct.
Refusionen udbetales kvartalsvis bagud  

 på grundlag af en opgørelse over kommunens afholdte udgifter.
Opgørelsen  

 fremsendes til Kongeriget Danmarks Hypotekbank og Finansforvaltning.
 Stk. 5. Flygtningen tilbagebetaler skyldige beløb i medfør af stk. 2 og 3  

 til kommunalbestyrelsen i løbet af højst 5 år, idet tilbagebetalingen  

 afpasses efter skyldnerens økonomiske forhold.
/-- 3. I § 14, STK. 6, der bliver § 14, stk. 7, ændres »stk. 1 og 2«  

 til:
 »stk. 1-3.«.
--/ Stk. 6. Boligministeren kan fastsætte nærmere regler om de forhold, der er  

 nævnt i stk. 1 og 2, herunder om fortrinsret for husstande med børn samt for  

 særlige befolkningsgrupper.
/-- 4. § 24, STK. 2, affattes således:
»Stk. 2. Bidrag efter stk. 1 udgør 11,65 kr. pr. m2 bruttoetageareal for afdelinger, der er taget i brug i perioden fra den 1. januar 1965 og indtil den 1. januar 1970, samt for tidligere ibrugtagne afdelinger, der inden den 1. januar 1983 af kommunalbestyrelsen har fået bevilget hel eller delvis fritagelse for hidtidige bidrag.
For øvrige afdelinger, der er taget i brug før den 1.
januar 1965, udgør bidraget i 1987 26,05 kr. pr. m2 bruttoetageareal.
Beløbene reguleres een gang årligt, første gang den 1. januar 1988, på basis af den konstaterede udvikling i byggeomkostningsindekset for montagebyggeri for juli måned.
I 1987 indbetales bidragene med lige store beløb for hvert af kvartalerne april, juli og oktober.«.
--/ Stk. 2. I 1987 udgør bidrag efter stk. 1, 11,65 kr. pr. m2  

 bruttoetageareal for afdelinger, der er taget i brug i perioden fra den 1.  

 januar 1965 og indtil den 1. januar 1970, samt for tidligere ibrugtagne  

 afdelinger, der inden den 1. januar 1983 af kommunalbestyrelsen har fået  

 bevilget hel eller delvis fritagelse for hidtidige bidrag.
For øvrige  

 afdelinger, der er taget i brug før den 1. januar 1965, udgør bidraget i 1987  

 26,05 kr. pr. m2 bruttoetageareal.
Bidragene indbetales med lige store beløb  

 for hvert af kvartalerne april, juli og oktober 1987.
/-- 5. § 38, STK. 4, affattes således:
»Stk. 4. Den del af indbetalingerne efter §§ 23 og 24, som ikke anvendes efter stk. 3, overføres til en fælles moderniseringsfond, jf. dog § 40 a.
Midlerne fra moderniseringsfonden kan af landsbyggefonden stilles til rådighed som tilskud til almennyttige boligselskaber til finansiering af de arbejder, som er nævnt i stk. 2, nr. 1.«.
--/ Stk. 4. Den del af indbetalingerne efter §§ 23 og 24, som ikke anvendes  

 efter stk. 3, overføres til en fælles moderniseringsfond, hvis midler af  

 landsbyggefonden kan stilles til rådighed som tilskud til almennyttige  

 boligselskaber til finansiering af de arbejder, som er nævnt i stk. 2, nr. 1.
/-- 6. Efter § 40 indsættes:
»§ 40 a.
Boligselskabernes Landsbyggefond kan yde støtte til almennyttige boligafdelinger, hvor der er konstateret så væsentlige økonomiske problemer, at disse kan befrygtes at kunne vanskeliggøre afdelingernes videreførelse.
Støtten ydes af midler, der overføres fra den fælles moderniseringsfond, jf. § 38, stk. 4, til en landsdispositionsfond efter reglerne i stk. 2 og 3.
Stk. 2. Landsbyggefonden overfører hvert år halvdelen af indbetalingerne til den fælles moderniseringsfond til en landsdispositionsfond, indtil denne udgør 300 mill. kr.
Beløbet reguleres een gang årligt, første gang den 1. januar 1988, på basis af den konstaterede udvikling i byggeomkostningsindekset for montagebyggeri for juli måned.
Der tilskrives landsdispositionsfonden renter svarende til Danmarks Nationalbanks diskonto.
Stk. 3. Hvis landsbyggefonden i eet år yder støtte af landsdispositionsfondens midler, som overstiger indeståendet i denne fond, forøges overførelsen fra den fælles moderniseringsfond efter stk. 2 i det pågældende år og de 3 følgende år med indtil 50 pct.
De øgede overførsler af midler til landsdispositionsfonden ophører dog senest, når fonden påny udviser en positiv saldo.
Stk. 4. Landsbyggefonden kan af midler efter stk. 2 yde støtte til finansiering af nødvendige udbedrings-, opretnings- og vedligeholdelsesarbejder, samt til miljøforbedrende og andre foranstaltninger, herunder udligning af opsamlede driftsunderskud.
Støtten ydes som lån eller tilskud efter fondens nærmere bestemmelse.
Stk. 5. Landsbyggefonden kan gøre støtte efter stk. 4 betinget af, at boligselskabet og et eventuelt forretningsførerselskab i videst muligt omfang medvirker til en genopretning af den pågældende afdelings økonomi.
Fonden kan herunder stille krav om, at boligselskabet anvender eventuelle midler efter § 38, stk. 3, til sådanne ombygninger m.v. i afdelingen, at disse svarer til en trediedel af fondens støtte til fysiske investeringer i afdelingen.
Stk. 6. Lån efter stk. 4 kan henstå rente- og afdragsfrit uden tidsbegrænsning.
Lånet kan dog forlanges forrentet og afdraget efter fondens bestemmelse efter reglerne i § 36, stk. 2.«.
 7. § 54 A, STK. 1 OG 2, affattes således:
»Boligselskabernes Landsbyggefond kan i ganske særlige tilfælde med boligministerens tilladelse yde lån efter reglerne i kapitel 4 til ombygning af ledige lejligheder i almennyttigt byggeri, samt til forbedring af miljøet i almennyttige bebyggelser.
Lån kan kun ydes til afdelinger med betydelige økonomiske vanskeligheder.
Stk. 2. Lån efter stk. 1 kan ydes til byggeri, der har fået tilsagn om offentlig støtte i perioden 1. januar 1965-31. marts 1975, eller som har modtaget støtte fra Boligselskabernes Landsbyggefond eller er tilladt omprioriteret til indekslån.
Tilsagn om lån kan i hvert finansår gives inden for en investeringsramme på indtil 200 mill. kr.«.
--/ § 54 a.
Boligselskabernes Landsbyggefond kan i ganske særlige tilfælde med  

 boligministerens tilladelse yde lån efter reglerne i kapitel 4 til ombygning  

 af ledige lejligheder i almennyttigt byggeri samt i begrænset omfang til  

 foranstaltninger til forbedring af miljøet i bebyggelser.
Lån kan kun ydes  

 til imødegåelse af konstaterede, væsentlige og længerevarende  

 udlejningsvanskeligheder, som påfører afdelingen betydelige økonomiske  

 vanskeligheder.
Stk. 2. Lån efter stk. 1 kan ydes til byggeri, der har fået tilsagn om  

 offentlig støtte i perioden 1. januar 1965-31. marts 1975, eller som har  

 modtaget driftsstøtte fra Boligselskabernes Landsbyggefond.
Lån kan i  

 finansårene 1984, 1985, 1986 og 1987 ydes inden for en samlet ramme på i alt  

 40 mill. kr.
/-- 8. § 96 ophæves.
--/ § 96. Forslag om påligning af bidrag efter § 24, stk. 2, fremsættes for  

 folketinget i 1987.
/-- Bilag 2 Folketingets forhandlinger vedrørende lov om boligbyggeri FOLKETINGSåRET 1982-83 Lovforslag nr. 190 Fremsættelse F 9505 1. behandling F 10062 2. behandling F 12299 Ikke vedtaget Lovforslag nr. 216 Fremsættelse F 12368 1. behandling F 12531 Ikke vedtaget FOLKETINGSåRET 1983-84 (1. SAMLING) Lovforslag nr. 7 Fremsættelse F 73 1. behandling F 428 2. behandling F 1155 3. behandling F 1351 Loven stadfæstet 16. november 1983. (Lovt. nr. 532).
FOLKETINGSåRET 1983-84 (2. SAMLING) Lovforslag nr. 145 Fremsættelse F 3095 1. behandling F 3555 2. behandling F 6484 Loven stadfæstet 6. juni 1984. (Lovt. nr. 283).
FOLKETINGSåRET 1984-85 Lovforslag nr. 184 Fremsættelse F 6290 1. behandling F 6876 Ikke vedtaget Lovforslag nr. 217 Fremsættelse F 8902 1. behandling F 9248 2. behandling F 10800 3. behandling F 11070 Loven stadfæstet 6. juni 1985. (Lovt. nr. 248).
FOLKETINGSåRET 1985-86 Lovforslag nr. 29 Fremsættelse F 435 1. behandling F 770 2. behandling F 4098 3. behandling F 4647 Loven stadfæstet 19. december 1985. (Lovt. nr. 577).
Lovforslag nr. 140 Fremsættelse F 5960 1. behandling F 6618 Ikke vedtaget Lovforslag nr. 255 Fremsættelse F 10757 1. behandling F 10949 2. behandling F 12153 3. behandling F 12504 Loven stadfæstet 4. juni 1986. (Lovt. nr. 303).
FOLKETINGSåRET 1986-87 Lovforslag nr. 101 Fremsættelse F 2522 1. behandling F 2949 2. behandling F 4417 3. behandling F 4812 Loven stadfæstet 19. december 1986. (Lovt. nr. 930).
