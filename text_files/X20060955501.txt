Sambeskatning - koncernforbindelse Spørgsmål 1. Kan  

 Skatterådet bekræfte, at A er koncernforbundet med B, jf.  

 selskabsskattelovens  

 §  

 31 C, stk. 7, med  

 den konsekvens, at A og underliggende datterselskaber anses for at være  

 omfattet af obligatorisk national sambeskatning med andre danske selskaber,  

 der  

 i henhold til selskabsskattelovens §  

 31 C  

 anses for kontrolleret af samme ejerinteresse, når  

 der henses til samtlige de fremsendte informationer og fremsendt materiale.
 2. Såfremt spørgsmål 1 besvares  

 benægtende, kan Skatterådet så bekræfte, at A er koncernforbundet med B, jf.  

 selskabsskattelovens §  

 31 C, stk. 1-6, med  

 den konsekvens, at A og underliggende datterselskaber anses for at være  

 omfattet af obligatorisk national sambeskatning med andre danske selskaber,  

 der  

 i henhold til selskabsskattelovens §  

 31 C  

 anses for kontrolleret af samme ejerinteresse, når  

 det henses til samtlige de fremsendte informationer og fremsendt materiale.
Svar Spørgsmål 1  

 besvares med "ja", jf. begrundelse nedenfor.
 Spørgsmål 2  

 bortfalder.
Beskrivelse af de  

 faktiske forhold Af anmodningen  

 fremgår, at A er ejet af fonden C og det udenlandske selskab B.
C ejer 35% af  

 aktiekapitalen,  

 B ejer 65% af aktiekapitalen.
Alle aktier i A er tillagt samme rettigheder.
B er ejet af D,  

 der er notet på Euronext Paris og New York Stock Exhange.
D har aktiviteter i  

 ca. 65 lande.
Koncern beskæftiger sig med affaldsbehandling og  

 industrirengøring.
 Om C er oplyst,  

 at fonden har som formål at sikre og underbygge det økonomiske grundlag for  

 virksomhedens fortsatte beståen og udvikling på sund forretningsmæssig og  

 økonomisk basis.
Aktionæroverenskomst C og B har  

 indgået en aktionær overenskomst.
 I relation til  

 de forelagte spørgsmål har repræsentanten kommenteret på følgende  

 bestemmelser  

 i aktionæroverenskomsten:
 3. Bestyrelse.
 Ifølge  

 repræsentanten har klienten oplyst, at bestyrelsens i dag består af 6  

 medlemmer, 2 udpeges af C og 4 udpeges af B.
 5. Beslutninger.
B ejer 65% af  

 aktiekapitalen i A, og råder ligeledes over 65% af stemmerettighederne i A.
B  

 kan således ikke med de nuværende ejerforhold i A alene på grundlag af  

 selskabslovgivningens almindelige regler vedtage vedtægtsændringer i A.  

 Vedtægterne for A indeholder ikke bestemmelser om grundlaget for beslutning  

 af  

 vedtægtsændringer i A.
Det fremgår af  

 aktionæroverenskomstens, at en ændring af virksomhedsområdet/territoriet  

 kræver  

 enighed mellem B og C.
Hverken for A eller datterselskaber kontrolleret af A  

 er  

 virkeområde/territoriet defineret i vedtægterne for selskabet.  

 Virkeområdet/territoriet er alene defineret i aktionæroverenskomstens.
 Afgrænsningen  

 skal formentlig ses i sammenhæng med, at B i andet regi driver samme  

 virksomhed, hvorfor det er relevant for C, at man ikke lukker markeder for  

 derefter at lade B overtage disse og derigennem omgå aftalen vedrørende  

 begrænsning  

 i konkurrence.
 12. Køberet - ændring af ejerforhold.
 Det fremgår af  

 årsrapporten 2004 for A, at D udarbejder koncernregnskab for den største  

 koncern,  

 hvor A indgår.
 Af D's Form 20-F  

 til US Securities and Exchange Commission for 2004, fremgår det, at A indgår  

 ved fuld konsolidering med en ejerandel på 65 %.
Endvidere fremgår det af Form 20-F, at "Our  

 consolidation systems and procedures have been adapted to meet the  

 specificities of the IFRS priciples relating to consolidation.
The definition  

 of parameters for our accounts, whether actual or forecast, and our budgets  

 have also been modified.
These new systems, procedures and parameters will  

 allow us to establish, at the appropriate time, interim accounts, forecasts,  

 and budgets in accordance with IFRS over the cours of 2004"  

.
Ifølge  

 repræsentanten anses A som et datterselskab i henhold til US GAAP.
D har  

 oplyst  

 at have konsolideret under disse regnskabsstandarder siden 2002.
 Af anmodningen  

 fremgår at C ikke har benyttet retten til at kræve ejerforholdet ændret efter  

 aktionæroverenskomstens.
Kontrol og styring af A Repræsentanten  

 har uddybet hvorledes den rapportering fra A til B foregår.
Rapporteringen  

 sker  

 ud fra bestemte emner, enten månedsvis, kvartalsvis eller årligt afhængigt af  

 emnet.
Disse emner er også dagsordenen på møder, der finder sted  

 regelmæssigt.
 Denne månedlige  

 rapportering omfatter en beskrivelse af de forretningsmæssige aktiviteter, fx  

 beskrivelse  

 af nye kontrakter, tilbudsgivning til potentielle kunder, konkurrenter mm.  

 Derudover sker der finansiel rapportering og rapportering til intern kontrol.
A er tilknyttet  

 en controller hos B.
Controllerens opgave er at sikre, at rapporteringen fra  

 A  

 følger procedurer i tråd med D principper.
 Repræsentanten  

 har bemærket at A anses for fuldt konsolideret, og er således underlagt  

 væsentlig  

 flere procedurer end selskaber, der ikke er kontrolleret.
Forespørgers opfattelse iflg. anmodning og høringssvar Spørgsmål 1 Repræsentanten  

 har henvist til selskabsskatteloven §  

 31C, stk. 7, der har følgende ordlyd:
"Uanset  

 stk. 1-5 skal moderselskaber, der ved aflæggelse af koncernregnskabet  

 anvender  

 de internationale regnskabsstandarder, som er nævnt i artikel 4 vedrørende  

 børsnoterede selskabers koncernregnskaber i Rådets forordning om anvendelse  

 af  

 internationale regnskabsstandarder, og som efter denne standard er koncernens  

 ultimative moderselskab, anvende koncerndefinitionen, der findes i de  

 internationale regnskabsstandarder, som er nævnt i forordningen.
Stk. 6, nr.  

 3,  

 2. pkt. finder tilsvarende anvendelse.." Bemærkningerne  

 til L 121 anviser vedrørende koncerndefinitionen i SEL §  

 31 C, at udgangspunktet for anvendelsen af  

 koncerndefinitionen i sambeskatningsreglerne fraviges i de tilfælde, hvor det  

 ultimative moderselskab, som defineret i de internationale  

 regnskabsstandarder  

 (IAS), aflægger koncernregnskab efter IAS standarden.
Baggrunden for  

 denne afvigelse er, at der ikke ses at være væsentlig forskel på  

 koncerndefinitionen  

 i årsregnskabsloven og koncerndefinitionen i IAS standarden.
Det synes derfor  

 formålstjenligt, at de ultimative moderselskaber, der ved koncernregnskabet  

 anvender koncerndefinitionen i IAS standarden, kan anvende samme definition i  

 sambeskatningen." D er et  

 børsnoteret selskab.
Repræsentanten har henvist til, at D har oplyst, at  

 koncernen med virkning fra 2005 er omfattet af de internationale  

 regnskabsstandarder som nævnt i artikel 4 i Rådets forordning vedrørende  

 børsnoterede selskabers koncernregnskaber.
D anser i sit årsregnskab A for at  

 være koncernforbundet selskab, og konsoliderer selskabet fuldt ud.
 Regnskabet for  

 2005 for D bliver derfor aflagt i overensstemmelse med IAS standarder og med  

 virkning fra 1. januar 2004, jf. bestemmelserne om aflæggelse af regnskab  

 første gang.
 Herudfra er det  

 repræsentantens opfattelse, at spørgsmål 1 bør besvares bekræftende.
Spørgsmål 2 (Repræsentantens  

 bemærkninger til spørgsmål 2 er udeladt af den offentliggjorte tekst som  

 følge  

 af, at skatterådet besvarede spørgsmål 1 bekræftende) SKATs indstilling og begrundelse Selskabsskatteloven  

 §  

 31 C  

 indeholder to  

 koncerndefinitioner.
Dels definitionen i stk. 2, dels henvisning til  

 koncerndefinitionen  

 i de internationale regnskabsstandarder (IAS), som er nævnt i Rådets  

 forordning  

 om anvendelse af internationale regnskabsstandarder 1606/2002 af 19. juli  

 2002  

 og vedtaget ved rådets forordning nr. 1725/2003 af 29. september 2003.
 Sidstnævnte  

 definition finder anvendelse såfremt koncernens ultimative moderselskab er  

 omfattet af artikel 4 vedrørende børsnoterede selskabers koncernregnskaber,  

 og  

 dermed ved aflæggelse af koncernregnskabet anvender de internationale  

 regnskabsstandarder.
Koncernens  

 ultimative moderselskab er D, der er notet på Euronext Paris og New York  

 Stock  

 Exhange.
D anvender således IAS som nævnt i artikel 4 i rådets forordning, og  

 A  

 indgår ifølge det oplyste fuldt ud i konsolideringen.
Koncerndefinitionen i  

 IAS  

 finder derfor anvendelse ved afgørelsen om hvorvidt B og A er  

 koncernforbundne,  

 jf. selskabsskattelovens §  

 31 C, stk. 7.
 IAS indeholder  

 ikke en retlig definition på et koncernforhold, men søger ud fra de faktiske  

 forhold  

 at afgøre, om der er tale om et moder-/dattervirksomhedsforhold, jf.  

 Kommentarer til årsregnskabsloven, 4. udgave s. 1078.
 Ifølge IAS 27.12  

 fremgår, at "Koncernregnskabet omfatter alle virksomheder, som er  

 underlagt bestemmende indflydelse af modervirksomheden, undtagen de  

 dattervirksomheder, som er udeholdt af de i afsnit 13 nævnte årsager.  

 Bestemmende indflydelse formodes at foreligge, når modervirksomheden, direkte  

 eller indirekte gennem dattervirksomheder, ejer mere end halvdelen af  

 stemmerettighederne i en virksomhed, medmindre det i særlige tilfælde klart  

 kan  

 påvises, at et sådant ejerforhold ikke udgør bestemmende indflydelse.  

 Bestemmende indflydelse foreligger også, når modervirksomheden ejer halvdelen  

 eller mindre end halvdelen af stemmerettighederne i en virksomhed, hvis der  

 er:
(a) råderet over  

 mere end halvdelen af stemmerettighederne i kraft af en aftale med andre  

 investorer, (b) beføjelse  

 til at styre de finansielle og driftsmæssige forhold i en virksomhed i  

 henhold  

 til en vedtægt eller en aftale, (c) beføjelse  

 til at udpege eller afsætte flertallet af medlemmerne i bestyrelsen eller et  

 tilsvarende ledelsesorgan eller (d) beføjelse  

 til at afgive flertallet af stemmer ved møder i bestyrelsen eller et  

 tilsvarende ledelsesorgan." B ejer 65% af  

 stemmerne i A.
Ud fra IAS 27.12 må B derfor formodes at have bestemmende  

 indflydelse  

 over A.
 Formodningen  

 afkræftes, såfremt det i særlige tilfælde klart kan påvises, at et sådan  

 ejerforhold ikke udgør bestemmende indflydelse.
 I en afgørelse  

 truffet af Skatterådet offentliggjort i SKM 2006.107.SR forespurgtes på vegne  

 A, om A var koncernforbundet med B efter selskabsskattelovens §  

 31 C, stk. 1 og 2. Der var to aktionærer i C, men A havde  

 ret til at vælge flertallet af bestyrelsesmedlemmerne.
 Rådgiver oplyste  

 i den forbindelse, at den anden aktionær i C ikke udøvede en bestemmende  

 indflydelse  

 over C efter indikationerne i §  

 31 C, stk. 2, nr.  

 3-5.  Skatterådet afgjorde på baggrund heraf, at A var koncernforbundet  

 med C.
Som det var  

 tilfældet i  


  

 SKM2006.107.SR  


  

 har repræsentanten i denne sag ikke ud fra IAS 27.12 positivt kunnet oplyse,  

 om  

 C udøver en de facto bestemmende indflydelse i A, således at formodningen ud  

 fra IAS 27.12 kan bekræftes eller afkræftes.
SKAT antager dog, at  

 repræsentanten modsætningsvis i sin vurdering ikke har lagt dette til grund,  

 da  

 repræsentantens opfattelse er, at den bestemmende indflydelse bliver udøvet  

 af  

 B, og dermed ikke C.
 SKAT finder  

 ikke, at det ud fra de forelagte oplysninger klart kan påvises, at B's  

 ejerskab  

 af stemmeflertallet ikke udgør bestemmende indflydelse.
 SKAT har ved  

 denne vurdering konkret skønnet, at B ved indgåelse aktionæroverenskomsten  

 ikke  

 anses at have fralagt sig den bestemmende indflydelse.
 SKAT finder  

 derfor ud fra en samlet konkret vurdering af de for SKAT forelagte  

 oplysninger,  

 at B og A er koncernforbundne, jf. selskabsskattelovens §  

 31 C, stk. 7.
 Idet  

 koncernforbundne selskaber og foreninger m.v. omfattet af  

 selskabsskattelovens  

 § 1, stk. 1, nr. 1-  

 2 a, 2 d-  

 2 g, 3 a-5 og 5 b, eller § 2, stk. 1, litra a og b, skal  

 sambeskattes, og der ved koncernforbundne selskaber og foreninger m.v.  

 forstås  

 selskaber og foreninger m.v., der på noget tidspunkt i indkomståret tilhører  

 samme koncern, jf. §  

 31 C  

 indstiller SKAT  

 på baggrund af de foreliggende oplysninger, at spørgsmål 1 besvares  

 bekræftende.
Spørgsmål 2 Da spørgsmål 1  

 er besvaret bekræftende, bortfalder spørgsmål 2.
 Skatterådet  

  

 tiltræder SKATs indstilling.
