Fremsat den 10. november 2017 af Peter Hummelgaard Thomsen (S) og Jesper Petersen (S) Forslag til folketingsbeslutning om at arbejde for en bund under selskabsskatten i EU Folketinget pålægger regeringen at arbejde for, at der indføres en bund under selskabsskatten i EU.
Bemærkninger til forslaget Socialdemokratiet konstaterer i lighed med skatteministeren (jf.
Mandag Morgen den 30. oktober 2017), at der for øjeblikket pågår en uhensigtsmæssig konkurrence mellem EUs medlemslande, hvad angår niveauet for selskabsskat.
Eksempelvis har både Holland, Sverige og Storbritannien meddelt, at ville sænke selskabsskatten inden for de kommende år.
Disse annoncerede skattesænkelser presser de øvrige medlemslande  herunder Danmark  til at følge efter med yderligere skattesænkninger.
Det er en uhensigtsmæssig situation, at selskabsskatteniveauet på den måde er blevet et konkurrenceparameter.
Selskabsskattelettelser favoriserer udelukkende virksomheder med overskud, mens virksomheder, der er i færd med at etablere sig, og som har store investeringsprojekter el.lign., ingen nytte får af skattesænkelserne.
Ligeledes medfører EU-medlemslandenes konkurrence om selskabsskatteniveauet, at finansieringen af de europæiske velfærdssamfund smuldrer.
 Med dette beslutningsforslag ønsker Socialdemokratiet at give regeringen folketingsmandat til den linje, som skatteministeren præsenterede den 30. oktober 2017 i Mandag Morgen:
»Det er en tanke værd, om man kan lave en bund.
Det er i hvert fald ikke Danmark, der vil være bagstopper for den diskussion . . .« (Mandag Morgen, nr. 38, den 30. oktober 2017, side 17).
Skriftlig fremsættelse Peter Hummelgaard Thomsen(S) Som ordfører for forslagsstillerne tillader jeg mig herved at fremsætte:
 Forslag til folketingsbeslutning om at arbejde for en bund under selskabsskatten i EU.
(Beslutningsforslag nr.
B 29) Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.
