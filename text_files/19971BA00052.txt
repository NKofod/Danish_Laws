Nr BSF 52 Forslag til folketingsbeslutning om en arbejdsmarkeds- og seniorpolitik  

 for mennesker over 50 år Fremsat af Aage Frandsen (SF) Jes Lunde (SF) Villy Søvndal (SF) den 6. november 1997 Med det formål at skabe et arbejdsmarked, der er mere åbent og attraktivt  

 for mennesker over 50 år, opfordrer Folketinget regeringen til inden udgangen  

 af folketingsåret 1997-98 at udarbejde en sammenhængende arbejdsmarkeds- og  

 seniorpolitik, der som minimum indeholder følgende elementer:
1. at alle arbejdsløse over 50 år får ret til at få en vejledningssamtale  

 efter højst 3 måneders arbejdsløshed, 2. at alle arbejdsløse over 50 år får ret til et særligt tilrettelagt  

 vejledningsforløb, 3. at alle arbejdsløse over 50 år får ret til i samarbejde med AF at få  

 udarbejdet en individuel handlingsplan efter højst 4 måneders arbejdsløshed, 4. at der sker en intensivering af AF's særlige indsats over for  

 arbejdsløse over 50 år, 5. at uddannelses- og efteruddannelsesinstitutioner m.v. tilskyndes til at  

 udvikle og udbyde efter- og videreuddannelseskurser, der pædagogisk og  

 indholdsmæssigt er rettet specielt mod midaldrende og ældre medarbejdere og  

 arbejdsløse, 6. at der udarbejdes et konkret udspil til arbejdsmarkedets parter om  

 fremtidens seniorpolitik på arbejdsmarkedet, 7. at der gennemføres øget forskning, udvikling og forsøg vedrørende  

 ældres arbejdsmiljø, 8. at der gennemføres ændringer i den eksisterende delefterlønsordning, så  

 delefterlønnen bliver mere fleksibel og økonomisk attraktiv.
Bemærkninger til forslaget Er der overhovedet mulighed for at komme i arbejde igen, hvis man bliver  

 arbejdsløs, og hvis man samtidig har passeret de 50 år? Det spørgsmål må man  

 uundgåeligt stile sig selv, hvis man er så uheldig både at have en navne-  

 eller dåbsattest af ældre dato og bliver arbejdsløs.
Alt for mange går i dag  

 med hårde og ofte bitre erfaringer om et arbejdsmarked, der ikke stod eller  

 står åbent for dem, alene fordi de har en navne- eller dåbsattest af lidt  

 ældre dato.
Hvorfor er det sådan? Det findes der givetvis mere end eet svar på.
En del  

 af svaret får man ved at se nærmere på, hvordan arbejdsmarkedet i dag  

 fungerer og reguleres.
 Virkeligheden viser et uhyggeligt billede af aldersafhængige forskelle.
SF kan ikke acceptere et arbejdsmarked, der stempler arbejdsløse over 50  

 år eller i det mindste over 55 år som nærmest ubrugelige.
Derfor foreslår SF  

 en særlig arbejdsmarkedspolitisk indsats for midaldrende og ældre  

 medarbejdere og arbejdsløse, en indsats, der bør sættes ind fra  

 50-års-alderen, før risikoen for arbejdsløsheden for alvor indtræder fra  

 55-års-alderen.
For at kunne gøre denne indsats så præcis som muligt er det  

 nødvendigt at se nærmere på baggrunden for den aldersmæssigt skæve fordeling  

 af arbejdsløsheden.
 De ældres store arbejdsløshed kan forklares med et samspil af objektive og  

 subjektive årsager.
De ældres ekstraordinært store arbejdsløshed kan bl.a. forklares ud fra de  

 ældres kvalifikationer og kompetence.
Blandt de 50-66-årige er der en  

 relativt stor del, der ikke har fået nogen almen uddannelse ud over  

 folkeskolen, og som heller ikke har fået nogen kompetencegivende  

 erhvervsuddannelse.
Denne del af arbejdsstyrken er derfor i særlig grad  

 afhængig af mulighederne for efter- og videreuddannelse senere i livet.
Vi  

 lever i en tid, hvor behovet for løbende og livslang uddannelse er vigtigere  

 end nogen sinde.
Vi får kun en kvalificeret og dermed attraktiv ældre  

 arbejdskraft, hvis der løbende gives de ældre medarbejdere reel mulighed for  

 og tilskyndelse til livslang uddannelse og læring.
Men sådan er det desværre langfra på de fleste arbejdspladser.
Tværtimod  

 eksisterer der en aldersbestemt forskelsbehandling.
Undersøgelser viser, at  

 alt for mange arbejdsgivere gør alt for lidt for at motivere ældre  

 medarbejdere til efter- og videreuddannelse.
Det er ikke de ældre  

 medarbejdere, der overrender arbejdsmarkedskurserne.
Den hyppigste ufaglærte  

 kursist på et arbejdsmarkedskursus er kun 26 år og den hyppigste faglærte er  

 36 år.
Arbejdsgiverne burde ellers have et særligt incitament til at efteruddanne  

 ældre medarbejdere.
Undersøgelser viser, at de ældre medarbejdere er de mest  

 loyale over for deres arbejdsplads.
Ca. 80 pct. af de 50-59-årige var således  

 ansat på samme arbejdsplads som et år forinden, mens det for alle  

 medarbejdere kun var 70 pct.
For de unge i gruppen 20-29 år var der kun 60  

 pct. tilbage efter et år.
En arbejdsgiver kan derfor være mest sikker på, at  

 han selv og ikke konkurrenten får gavn af at efteruddanne de ældre  

 medarbejdere.
Men på trods af denne større loyalitet hos de ældre  

 medarbejdere er der kun 3 pct. af gruppen 55-66-årige, der får lov at komme  

 på kursus.
For de 45-54-årige er tallet ikke meget bedre, nemlig 6 pct.
Disse skævheder er både menneskeligt og samfundsmæssigt uacceptable.  

 Menneskeligt giver det de ældre medarbejdere en oplevelse af allerede at være  

 sat ud på et sidespor i arbejdslivet.
Samfundsmæssigt er effekten af  

 arbejdsgivernes modvilje mod at efteruddanne ældre medarbejdere formodentlig,  

 at de ældre medarbejderes bidrag til produktionen bliver mindre, end den  

 kunne have været, hvis der var blevet satset mere på den bredere  

 efteruddannelsesindsats.
Men set fra samfundets synspunkt er den værste  

 effekt, at de arbejdsgivere, der forsømmer efteruddannelse af ældre  

 medarbejdere, dermed bidrager til at skabe og udbygge en aldersmæssig ulighed  

 på arbejdsmarkedet, der stiller de ældre medarbejdere dårligere end andre i  

 kampen om jobbene.
Arbejdsgivere, der lader de ældre komme sidst i rækken,  

 når der skal efteruddannes, bidrager til den ekstraordinært store  

 arbejdsløshed blandt de ældre og bærer et tungt socialt ansvar for den høje  

 arbejdsløshed for mennesker over 50 år.
Bedre bliver det ikke af, at de arbejdsgivere, der først forsømmer  

 efteruddannelse for medarbejdere over 50 år, ofte er de samme, som sætter de  

 ældre øverst på fyringslisterne.
I det hele taget udgør arbejdsgivernes  

 fyringsadfærd efter al sandsynlighed en anden vigtig del af forklaringen på  

 den høje arbejdsløshed blandt de 55-66-årige.
De seneste 10-20 års intensive  

 rationaliseringer er således gået hårdt ud over de ældre medarbejdere.
Bl.a.  

 er store fyringsrunder blevet brugt til at »rense ud« blandt ældre  

 medarbejdere.
Det gælder ikke mindst for de ufaglærte grupper.
Hertil kommer, at mange virksomheder de sidste 10-15 år har satset på nye  

 produktionskoncepter, der bl.a. har haft som direkte mål at nedskære antallet  

 af interne service- og lagerfunktioner.
Det har medført en indskrænkning i  

 antallet af ordinære job indrettet på at kunne varetages af ældre  

 medarbejdere med lang anciennitet i virksomheden - de såkaldte fejejob.  

 Interne servicefunktioner, der tidligere blev udført af bl.a. ældre  

 medarbejdere er blevet udlagt til eksterne servicevirksomheder - såkaldt  

 touchering - der har satset på effektiv masseproduktion af disse ydelser.  

 Virksomhedernes lagre, der tidligere gav job til bl.a. ældre medarbejdere, er  

 blevet edb-styret og minimeret mest muligt - såkaldt justing in time-  

 produktion.
Arbejdsgivernes forskelsbehandling på grundlag af alder indskrænker sig  

 ikke kun til efteruddannelse og fyringsadfærd.
Den viser sig måske  

 allertydeligst ved nyansættelser.
Mange ældre arbejdsløse har erfaringer med  

 private og offentlige arbejdsgiveres fordomme over for at ansætte ældre,  

 erfarne medarbejdere - specielt hvis de kommer fra ledighed.
En del af disse fordomme er blevet opbygget gennem de sidste 15-20 års  

 massearbejdsløshed, hvor arbejdsgiverne har været vænnet til at kunne vælge  

 og vrage mellem topkvalificerede.
Det har efter alt at dømme vænnet mange  

 arbejdsgivere til, at kun det bedste af det bedste er godt nok.
På grund af  

 den store arbejdsløshed har arbejdsgiverne netop de seneste 15-20 år kunnet  

 ansætte mennesker, der på een gang var yngre, velkvalificerede og erfarne.  

 Mediernes mange skriverier om arbejdsløse, der reelt ikke kan klare et  

 almindeligt job, har desværre også bidraget til at farve billedet af de  

 arbejdsløse og knap så velkvalificerede i en meget uheldig retning.
Hvordan kan det være, at samfundet hidtil har affundet sig med denne  

 forskelsbehandling? Hvorfor accepterer vi et arbejdsmarked, hvor det er svært  

 at sige, at det står åbent og til rådighed for de ældre arbejdsløse? Hvordan  

 kan borgerlige politikere og repræsentanter for arbejdsgiverne holde lange  

 dommedagstaler om, hvordan mennesker på efterløn truer med at vokse til en  

 uoverskuelig samfundsbyrde, uden først at gøre noget ved det problem, at  

 titusinder af ældre arbejdsløse gang på gang støder panden mod en mur, når de  

 søger arbejde? Hvordan kunne et flertal i Folketinget fjerne overgangsydelsen  

 for de 50-59-årige, når vi har et arbejdsmarked, der ikke reelt står til  

 rådighed for mange ældre arbejdsløse, og når det betyder, at alternativet for  

 mange 50-59-årige er valget mellem arbejdsløshed og jobtræning, hvor begrebet  

 jobtræning kun kan opfattes som en hån over for mennesker, der har været på  

 arbejdsmarkedet i 35-40 år? En af forklaringerne er, at den politiske arbejdsmarkedsregulering hidtil  

 har haft tradition for næsten udelukkende at fokusere på udbudssiden, dvs. de  

 ældre lønmodtageres udbud af arbejdskraft.
Politisk har der stort set kun  

 været interesse for at sikre, at de ældre stod til rådighed for  

 arbejdsgiverne - ikke omvendt.
 De seneste års arbejdsmarkeds- og socialpolitik har set masser af tiltag,  

 der har haft til hensigt at sikre de ældres udbud af arbejdskraft i form af  

 stramninger af rådighedsregler, udvidet og fremrykket aktivering af de ældre,  

 fjernelse af overgangsydelse, tanker om ændringer i delefterlønnen, forslag  

 om begrænsning i efterlønnen, diskussion af kriterier for adgang til  

 førtidspension, osv.
Mange politikere har med større eller mindre moralsk foragelse kritiseret  

 de ældre lønmodtageres vilje og lyst til at udbyde deres arbejdskraft på  

 arbejdsmarkedet.
Derimod har den politiske vilje til at regulere  

 arbejdsgivernes lyst og vilje til at ansætte og fastholde ældre medarbejdere  

 haft ganske anderledes trange kår.
Resultatet er blevet et arbejdsmarked, der ikke reelt står til rådighed  

 for mange ældre lønmodtagere, mens kontrollen af, om de ældre arbejdsløses  

 rådighed til gengæld slår stadig nye rekorder.
Det er en tilstand, der er  

 ganske bekvem for de politiske kræfter, der udelukkende ønsker at sikre de  

 ældre arbejdsløse som potentielle løntrykkere på arbejdsmarkedet, mens  

 arbejdsgiverne fortsat kan vælge og fravælge.
Men for dem, der som bl.a.
SF  

 ønsker at give de 50-66-årige en reel valgmulighed mellem aktivt arbejdsliv,  

 gradvis tilbagetrækning og tilbagetrækning, er der al mulig grund til at  

 ændre på tingenes skæve tilstand.
Arbejdsgiverne lever ikke tilstrækkeligt op til et samfundsmæssigt ansvar  

 for en velkvalificeret ældre arbejdskraft.
Derfor er der brug for politiske  

 tiltag, der styrker de ældres rettigheder og muligheder for efteruddannelse.  

 I jagten på egne fortjenstmuligheder formår alt for mange virksomheder ikke  

 (længere) i tilstrækkelig grad at løfte det samfundsansvar, det er at  

 fastholde de ældre på arbejdsmarkedet.
Der er naturligvis også virksomheder, f.eks.
Danfoss, Lego og Grundfos,  

 der lever op til deres sociale ansvar og sørger for, at ældre medarbejdere  

 kan blive i virksomheden, både ved at efteruddanne disse medarbejdere og  

 finde arbejde til dem.
Men alt for mange arbejdsgivere er blevet for flittige leverandører af  

 ældre til arbejdsløshedskøen.
Derfor er det blevet en politisk opgave at  

 skabe et arbejdsmarked med plads til alle ældre, der ønsker det.
Derfor må der nye og mere effektive redskaber til, hvis der skal skabes et  

 bedre samspil mellem virksomhedernes profitinteresser og samfundets  

 interesser i en arbejdsorganisering, hvor der er plads til at bruge de ældre  

 medarbejderes særlige erfaringer og kompetencer.
Men disse redskaber kommer  

 først til at virke efter deres hensigt, hvis de sættes i værk af aktive og  

 ansvarlige medspillere blandt arbejdsmarkedets parter.
Derfor er der brug  

 for, at Folketinget ikke slår sig til tåls med de hidtil nærmest resultatløse  

 drøftelser mellem arbejdsministeren og arbejdsmarkedets parter om en ny  

 seniorpolitik.
Skal der komme mere ud af nye forhandlinger, kræver det, at  

 regeringen ikke blot afventer parternes udspil, men tværtimod selv spiller ud  

 med konkrete ideer og krav.
En af grundene til, at ældre medarbejdere har sværere ved at bevare deres  

 tilknytning til arbejdsmarkedet, er også, at arbejdsmiljøet på mange  

 arbejdspladser er så dårligt, at mange medarbejdere, når de kommer op i  

 årene, er blevet nedslidt.
Derfor er det vigtigt, at arbejdsmiljøet generelt  

 bliver bedre, så en sådan nedslidning ikke finder sted.
Derudover er det  

 vigtigt, at der gøres en særlig indsats for ældre medarbejdere for at sikre,  

 at deres arbejdsmiljø er i orden, så de fortsat kan bevare deres tilknytning  

 til arbejdsmarkedet.
Det drejer sig om forskning og udvikling.
Det drejer sig  

 om en bedre tilrettelæggelse af arbejdet og af arbejdstiden.
Det drejer sig  

 om udviklingen af en seniorpolitik.
En måde at forbedre ældre medarbejderes muligheder for at blive på  

 arbejdsmarkedet er også at forbedre delefterlønnen.
I dag er delefterlønnen  

 reelt en mulighed for de fleste.
Specielt er det ikke for mennesker med  

 relativt lavere indkomster.
For dem kan det ikke betale sig at gå på  

 delefterløn.
Hvis de ønsker arbejdsmæssigt at nedtrappe på arbejdsmarkedet er  

 de, som reglerne er i dag, klart tilskyndet til at vælge fuld efterløn.  

 Derfor er det logisk, at så få har valgt delefterlønnen.
Der har fra  

 forskellig side været fremsat påstande om, at den manglende brug af  

 efterlønnen skulle skyldes, at mange overenskomster ikke giver mulighed for  

 arbejde på deltid.
Det kunne have været en rigtig påstand for nogle år siden.  

 Men i dag holder den ikke.
Og under alle omstændigheder er de økonomiske  

 incitamenter - ikke mindst for de lavtlønnede - for at gå på delefterløn ikke  

 til stede.
Tværtimod kan man endda tabe ved at vælge delefterlønnen frem for  

 efterlønnen suppleret med arbejde i 200 timer.
Bemærkninger til de enkelte punkter Ad 1 Alle arbejdsløse over 50 år skal som noget nyt have ret til en  

 vejledningssamtale efter højst 3 måneders ledighed.
Som en yderligere  

 nyskabelse skal den ledige selv kunne vælge, om hun/han vil benytte denne ret  

 i forhold til fagforeningen/a-kassen og/eller hos AF.
Samtalen skal give den  

 arbejdsløse mulighed for at få en realistisk vurdering af sine muligheder for  

 beskæftigelse inden for både hidtidigt og nye jobmuligheder,  

 efteruddannelsestilbud og muligheder for tilbagetrækning.
Ad 2 Hvis den ældre arbejdsløse føler behov for det, skal hun/han have ret til  

 et særligt tilrettelagt vejledningsforløb med vægt på afklaring af  

 mulighederne for at udvide feltet for jobsøgning.
Denne ret skal sikre den  

 arbejdsløse nye muligheder for personlig udvikling og afklaring.
Som led heri  

 skal sådanne vejledningsforløb bidrage til at motivere de arbejdsløse til en  

 bredere jobsøgning via både information samt personlig udvikling og  

 afklaring.
Ad 3 Alle arbejdsløse over 50 år skal have ret til sammen med AF at få  

 udarbejdet en individuel handlingsplan efter højest 4 måneders arbejdsløshed.  

 Denne fremrykning af de over 50-åriges ret til en handlingsplan skal ikke  

 indebære en fremrykket pligt.
Pligten til at få lavet en handlingsplan skal  

 være uændret, jf. gældende lovgivning.
Den arbejdsløse skal således kunne  

 udskyde sin handlingsplan til de tidsfrister, der gælder for andre  

 arbejdsløse, f.eks. hvis den arbejdsløse på grundlag af vejledningssamtaler  

 og vejledningsforløb ønsker at koncentrere sig om jobsøgning.
Ad 4 AF's særlige indsats for arbejdsløse over 50 år skal intensiveres.
I dag  

 sker ca. 17 pct. af de ordinære jobbesættelser til arbejdsløse over 50 år.  

 Det svarer nogenlunde til gruppens andel af den samlede arbejdsløshed.
Men  

 det er ikke nok til at løse problemerne.
At denne indsats ikke er tilstrækkelig, fremgår direkte af den fortsat  

 ekstraordinært store arbejdsløshed hos mennesker over 50 år.
Indsatsen skal  

 også ses i lyset af, at der de seneste år har været et fald i mængden af job,  

 som arbejdsgiverne anmelder til AF.
Dermed falder grundlaget for AF's  

 anvisning af arbejde.
At mængden af såkaldte åbne job i de senere år har  

 opvejet dette fald, er godt, men de job fungerer reelt kun som en udvidelse  

 af virksomhedernes annoncering af arbejdskraft, og denne del af AF's  

 jobformidling er formodentlig underlagt de samme sociale og kulturelt  

 bestemte mekanismer som andre jobbesættelser uden om AF.
Derimod er AF's  

 anvisning af arbejde underlagt en række procedurer, som må forventes i et  

 vist omfang at bryde med de aldersdiskriminerende mekanismer, der findes på  

 arbejdsmarkedet i øvrigt.
Arbejdsministeriet bør derfor optage forhandlinger med AF-systemet om en  

 målrettet udbygning af sin vejlednings- og formidlingskapacitet over for de  

 ældre arbejdsløse.
Virksomhederne skal have pligt til årligt at informere AF,  

 a-kasser og fagforeninger om planer og forventninger til det fremtidige behov  

 for rekruttering af forskellige typer arbejdskraft.
Landsarbejdsrådet har for nylig opfordret de regionale arbejdsmarkedsråd  

 til, at der sættes særlig fokus på de over 50-årige i AF's  

 formidlingsarbejde.
Denne indsats bør forstærkes og gøres mere forpligtende.  

 Fra 1998 bør de regionale arbejdsmarkedsråd som noget nyt forpligtes til at  

 fremlægge analyser og vurderinger af mulighederne for en nedbringelse af  

 arbejdsløsheden for ældre i regionen, og herudfra skal arbejdsmarkedsrådene  

 forpligtes til at opstille konkrete, operative mål for deres indsats.
Som  

 hjælp til den særlige indsats skal rådene tilføres særlige puljemidler, som  

 kan anvendes til at nå de opstillede mål.
Teknisk kan der f.eks. være tale om  

 en udvidelse af rammerne for den fleksible indsats.
Herved undgås nye  

 kassesystemer, der kan blokere for en fleksibel regional udnyttelse.
Ad 5 Uddannelsesinstitutionerne skal tilskyndes til at udvikle og udbyde efter-  

 og videreuddannelseskurser, der pædagogisk og indholdsmæssigt er rettet  

 specielt mod midaldrende og ældre medarbejdere og arbejdsløse.
Det sker stort set ikke i dag, og her ligger een af årsagerne til, at de  

 ældre medarbejdere efteruddannes mindre end andre.
Mere målrettede kurser vil  

 kunne gøre det mere attraktivt for de midaldrende og ældre at efteruddanne  

 sig, og det vil forhåbentlig også kunne bidrage til, at arbejdsgiverne i  

 højere grad kan se en interesse i at udvikle de midaldrendes og ældres  

 kompetencer.
 Teknisk kan der tænkes flere forskellige muligheder for øget tilskyndelse,  

 f.eks. indarbejdelse af særlige takster for denne typer kurser i  

 uddannelsesinstitutionernes takstaftaler og en særlig pulje til udvikling af  

 denne type kurser.
Ad 6 Alt for mange arbejdsgivere giver kun deres medarbejdere valget mellem  

 ændret fuldtidsarbejde og arbejdsløshed.
Derfor skal medarbejdernes  

 muligheder for at indgå aftaler om ændret jobindhold og evt. kortere tid  

 styrkes.
Medarbejderne skal have ret til kollektive, lokale forhandlinger om,  

 hvorledes virksomhedernes planer for kompetenceudvikling, uddannelse og  

 arbejdskraftrekruttering bedst muligt afpasses med medarbejdernes ønsker om  

 kompetenceudvikling, uddannelse, gradvis tilbagetrækning, orlov m.v.  

 Virksomhedernes samarbejdsorganer skal forpligtes til at foretage en  

 langsigtet uddannelses- og kompetenceplanlægning.
Lovgivningen skal samtidig  

 bidrage til at nedbryde nogle af barriererne for medarbejdernes efter- og  

 videreuddannelser.
I denne forbindelse kunne der blive tale om ret til betalt  

 frihed til uddannelse, nedbringelse/fjernelse af brugerbetaling for  

 efteruddannelse, åbne uddannelser m.v.
Samfundet skal give alle medarbejdere nye generelle rettigheder vedrørende  

 uddannelsesplanlægning og ret til betalt frihed til uddannelse.
Herigennem  

 hjælpes i særlig grad de medarbejdere, der har sværest ved at komme med, når  

 virksomhederne planlægger efteruddannelse og kompetenceudvikling.
Derfor vil  

 en generel lovgivning på disse områder i særlig grad kunne medvirke til at  

 styrke mulighederne på arbejdsmarkedet for mennesker over 50 år.
Ad 7 Ældre kan være lige så værdifulde på arbejdsmarkedet som yngre.
Det, de  

 måske savner i fysisk styrke og hurtighed, har de til gengæld i erfaring og  

 indsigt.
Alligevel må mange ældre forlade arbejdsmarkedet inden  

 folkepensionsalderen pga. dårligt helbred og for krævende job.
Antallet af  

 ufrivillige tilbagetrækninger kan formentlig bringes ned, hvis virksomheder  

 og institutioner i højere grad får øjnene op for ældres særlige  

 kvalifikationer, indretter arbejdsmiljøet til de ældres fysiske formåen og  

 tilpasser arbejdsorganisationen, så de ældres særlige kompetencer udnyttes  

 optimalt.
 Skal udviklingen gå i den retning, kræver det, at der opbygges ny viden om  

 de ældres arbejdsmiljø. Det drejer sig bl.a. om forskning i:
- standarder for et arbejdsmiljø, der giver mulighed for velfungerende  

 ældre medarbejdere på jobbene, - hvilke faktorer i arbejdsmiljøet der virker nedsættende på de ældre  

 medarbejderes arbejdskapacitet, - faktorer, der omvendt betinger, at ældre er velfungerende på jobbet.
Men øget viden om de ældres arbejdsmiljø gør det ikke alene.
Der kræves  

 også holdningsændringer og forsøg med ændret arbejdsorganisation.
Derfor bør  

 der iværksættes forsøg med tilpasning af arbejdsmiljø, arbejdstid m.v. med  

 henblik på at skabe attraktive »normale« arbejdspladser for ældre  

 medarbejdere.
SF ser initiativer i den retning som et vigtigt og nødvendigt  

 supplement til udviklingen af en bedre seniorpolitik og skabelse af fleksjob  

 m.v.
Ad 8 Formålet med en reform af delefterløn bør være at øge de 55-66-åriges  

 valgmuligheder på arbejdsmarkedet.
SF ønsker at give de 55-66-årige en øget  

 reel valgmulighed mellem fortsat arbejde, gradvis tilbagetrækning  

 (delefterløn) og fuld tilbagetrækning (efterløn for de 60-66-årige og  

 genindførelse af overgangsydelsen for de 50-59-årige).
I dag føler mange, at der står idiot på ryggen af dem, hvis de går på  

 delefterløn.
Der eksisterer ikke noget økonomisk incitament til at vælge  

 delefterløn frem for efterløn.
Snarere tværtimod.
En specialarbejder på fuld tid med en timeløn på 95 kr. tjener ca. 182.780  

 kr. om året.
Går hun/han på efterløn, vil hun/han få 136.500 kr. om året.  

 Vælger hun/han at gå på ned på 20 timer om ugen til 95 kr. i timen og gå på  

 efterløn, vil den samlede indkomst blive på 150.284 kr. om året.
Vedkommende  

 får med andre ord 13.784 kr. ekstra om året for at arbejde 20 timer om ugen.  

 Begynder specialarbejderen at regne på, om det er værd at arbejde 20 timer om  

 ugen, kan hun/han regne sig frem til en reel timeløn på 13,25 kr.
Denne meget  

 dårlige økonomiske tilskyndelse til at vælge delefterløn forstærkes i øvrigt  

 yderligere, hvis man opererer med disponibel indkomst efter skat, idet der  

 skal betales arbejdsmarkedsbidrag af lønindkomsten, men ikke af efterlønnen.  

 Hvis specialarbejderen bruger sin mulighed for at arbejde 200 timer om året,  

 vil vedkommende tjene 155.500 kr. om året.
Altså mere end ved at arbejde 20  

 timer hver uge! Det vil koste ca. 5.216 kr. at arbejde 840 timer mere om  

 året! Og så spændende er kun de færreste specialarbejderjob for en 60-67-årig  

 trods alt kun i de allerfærreste tilfælde.
Derfor er det ikke så  

 overraskende, at der inden for hele SiD-området kun er 36 mennesker, der har  

 valgt delefterløn! Det skyldes helt åbenbart reglerne i gældende lovgivning -  

 ikke ufleksible overenskomster, der ikke giver mulighed for deltid, som det  

 ellers har været påstået fra forskellig side.
Skal delefterlønnen for alvor blive et attraktivt alternativ for dem, der  

 planlægger at gå på efterløn, skal ordningen derfor forbedres væsentligt for  

 specielt de lavtlønnede.
Det mest oplagte er at tilpasse en reform af  

 delefterlønnen efter arbejdsløshedsforsikringens kendte principper, satser,  

 modregning m.v.
Det kan f.eks. være en model, der ligestiller delefterløn med  

 supplerende dagpenge.
Endvidere bør man overveje at indføre en  

 200-timers-regel også for delefterlønnen, således at de første 200 timers  

 arbejde heller ikke medregnes i delefterlønnen, ligesom det er tilfældet for  

 efterlønnen.
Herudover bør der lægges et loft over den samlede indtægt, der kan opnås  

 ved at kombinere deltidsarbejde og delefterløn.
Ellers vil forbedringerne  

 primært blive brugt af de bedst lønnede til at supplere en i forvejen ikke  

 helt ringe deltidsløn.
Endelig bør der overvejes nye modeller til at øge delefterlønnens  

 incitament til relativt hele deltidskvoter.
Hvis dette skal ske uden at gøre  

 ordningen ufleksibel, kan man overveje at give delefterløn som et fast beløb  

 f.eks. svarende til supplerende dagpenge fra maksimumsgrænsen for ugentlig  

 arbejdstid på delefterløn - i dag 28 timer.
Tabel 1. Delefterløn.
Arbejde 28, 24 og 20 timer.
Fast  

 delefterløn, udregnet efter 17 timers supplerende maks. sats.
Samlet  

 indkomstloft 250.000 kr.
Specialarbejder, løn 95.- kr./time 1) Hvis den pågældende går på efterløn og samtidig har 200 timers arbejde,  

 vil den reelle timeindtægt være lavere.
I dette eksempel 31,27 kr.
 2) Indregnes der 200 timers arbejde i efterlønnen, vil den reelle  

 timeindtægt blive 20,65 kr.
 3) Indregnes der 200 timers arbejde i efterlønnen, vil den reelle  

 timeindtægt blive 5,78 kr.
Tabel 2. Delefterløn.
Arbejde 28, 24 og 20 timer.
Fast  

 delefterløn, udregnet efter 17 timers supplement maks. sats Samlet  

 indkomstloft 250.000 kr.
Akademiker. 190,- kr./time 4) Hvis den pågældende går på efterløn og samtidig har 200 timers arbejde,  

 vil den reelle timeindtægt være lavere . I dette eksempel 83,20 kr.
 5) Indregnes der 200 timers arbejde i efterlønnen, vil den reelle  

 timeindtægt blive 75,72 kr.
 6) Indregnes der 200 timers arbejde i efterlønnen, vil den reelle  

 timeindtægt blive 90,87 kr.
Som det ses, rummer en sådan model et forbedret økonomisk incitament for  

 specialarbejderen til at vælge delefterløn frem for efterløn.
Det rummer  

 tilmed et væsentligt incitament til at arbejde relativt meget i et deltidsjob  

 (i dag maksimalt 28 timer). For akademikeren er der fortsat en økonomisk  

 tilskyndelse til at vælge tilbagetrækning.
Altså et forslag, der økonomisk  

 kommer tættere på ønsket om at tilskynde alle til gradvis tilbagetrækning  

 frem for fuld tilbagetrækning på efterløn.
 Forslaget rummer en bedre fordelingsprofil ved at give offentligt tilskud  

 til mennesker på et deltidsjob med mere end 250.000 kr. årligt.
Tabel 3. Udviklingen i den relative arbejdsløshed blandt  

 mandlige aldersgrupper, målt som aldersgruppens arbejdsløshed i forhold til  

 gennemsnitsarbejdsløsheden for hele (mande)arbejdsstyrken. (+/- betyder, at  

 aldersgruppen har hhv. over-/underarbejdsløshed i f. t. arbejdsstyrken) Kilde: Beregninger på basis af den registerbaserede  

 arbejdsstyrkestatistik.
Statistiske Efterretninger 1994-1997. Danmarks  

 Statistik.
Tabel 4. Udviklingen i den relative arbejdsløshed blandt  

 kvindelige aldersgrupper, målt som aldersgruppens arbejdsløshed i forhold til  

 gennemsnitsarbejdsløsheden for hele (kvinde)arbejdsstyrken. (+/- betyder, at  

 aldersgruppen har hhv. over-/underarbejdsløshed i f. t. arbejdsstyrken) Kilde: Beregninger på basis af den registerbaserede  

 arbejdsstyrkestatistik.
Statistiske Efterretninger 1994-1997. Danmarks  

 Statistik.
Det fremgår, at personer over 55 år har haft betydelig overarbejdsløshed i  

 forhold til øvrige aldersgrupper i de seneste år.
Tabel 1 og 2 antyder, at  

 der sker en dramatisk forværring af de 60-66-åriges arbejdsløshedssituation  

 siden 1993, hvor aldersgruppens ledighed lå 3-4 pct.-point under det  

 generelle arbejdsløshedsniveau.
Et mere detaljeret studium af de 60-66-årige  

 viser, at aldersgruppens erhvervsdeltagelse faldt med godt 4.200 personer i  

 perioden 1993-96, hvilket isoleret burde trække i retning af lavere  

 arbejdsløshed (udbudseffekt). Det har det ikke gjort! Faktisk er antallet af  

 arbejdsløse 60-66-årige blevet næsten fordoblet i perioden og det på trods  

 af, at den generelle arbejdsløshed er reduceret markant.
Mønsteret kan kun  

 fortolkes derhen, at virksomhederne ikke efterspørger de ældres arbejdskraft  

 og kvalifikationer i samme udstrækning som tidligere.
Analysen peger også på  

 alvorlige beskæftigelsesproblemer for de 55-59-årige, men her har faldet i de  

 aldersbetingede erhversfrekvenser utvivlsomt bidraget til at arbejdsløsheden  

 ikke er steget så stærkt.1) Tabel 5. Udviklingen i antal pesoner på efterløn og  

 overgangsydelse Kilde: Budgetredegørelse 1996 og 1997.
1) Erhvervsfremmefrekvensen måler andelen af personer i arbejdsstyrken  

 (beskæfigede+arbejdsløse) i forhold til alle personer i aldersgruppen.
Fra  

 1993 til 1996 faldt erhvervsfrekvensen for hele den mandlige og kvindelige  

 befolkning fra 61 pct. til 59,8 pct. hhv. 51,5 til 49,7 pct.
For de  

 55-59-årige mænd og kvinder faldt erhvervsfrekvensen med 5 procentpoint hhv.  

 4 procentpoint.
2) Overgangsydelsen blev indført i 1992 og var i første omgang rettet mod  

 ældre langtidsarbejdsløse a-kassemedlemmer i alderen 55-59 år.
Siden 1.  

 januar 1994 blev ordningen dog forsøgsvis udvidet til også at omfatte 50-54  

 årige.
Retten til at gå på overgangsydelse blev ophævet ved udgangen af 1995.
Skriftlig fremsættelse Aage Frandsen  (SF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om en arbejdsmarkeds- og  

 seniorpolitik for mennesker over 50 år.
(Beslutningsforslag nr.
B 52).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
