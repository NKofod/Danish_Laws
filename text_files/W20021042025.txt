Klage  

 over lang ventetid efter henvisning til nærmere vurdering for blod i urinen Nævnet fandt grundlag for at kritisere den læge på  

 kirurgisk afdeling, som havde taget i mod henvisningen og vurderede, at  

 undersøgelsen af patienten kunne vente 3 måneder.
Nævnet kunne oplyse, at nyrebækkensvulster har et  

 særdeles ondartet forløb, og at blod i urinen ofte er det eneste symptom på  

 en  

 svulstdannelse i urinvejene.
Ultralydsscanning og kontrastundersøgelse af  

 urinvejene (i.v. urografi) kan således ikke med sikkerhed udelukke en svulst  

 i  

 blæren.
Nævnet fandt herefter, at der burde være blevet iværksat en  

 kikkertundersøgelse samt en undersøgelse af urinen for unormale celler  

 (urincytologisk undersøgelse) inden for en måned fra henvisningen den 25.  

 november 1998, når særligt henses til, at patienten allerede havde haft blod  

 i  

 urinen i én måned på dette tidspunkt.
 Nævnet fandt ikke grundlag for at kritisere de læger på  

 kirurgisk afdeling, som var involveret i behandlingen af patienten i perioden  

 fra den 2. februar til den 31. marts 1999.
