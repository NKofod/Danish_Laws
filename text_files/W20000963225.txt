Klage over mangelfuld helprotese Patientklagenævnet fandt, at den kliniske tandtekniker havde  

 overtrådt tandteknikerloven i forbindelse med behandlingen af  

 patienten.
Nævnet lagde vægt på, at overprotesen ved syn og  

 skøn fandtes i orden, mens underprotesens fortænder var placeret  

 for tæt på underlæben, således at protesen ved  

 tygning og tale blev skubbet bagud og løftet fra underlaget.
Dette  

 medførte desuden, at overprotesen også gik løs.
 Nævnet lagde til grund, at den kliniske tandtekniker korrigerede  

 underprotesen flere gange, men at korrektionerne ikke omfattede  

 fortændernes placering på protesen.
 Det var derfor nævnets opfattelse, at den kliniske tandtekniker ikke  

 var opmærksom på, at det var placeringen af fortænderne  

 på underprotesen, der var årsagen til problemerne med  

 proteserne.
 På det foreliggende grundlag fandt nævnet derfor, at den  

 kliniske tandtekniker ikke havde udvist omhu og samvittighedsfuldhed ved  

 behandlingen af patienten.
