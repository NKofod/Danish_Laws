Bestemmelserne om pligt til mærkning eller skiltning med pris gælder  

 ifølge mærkningslovens § 3 ikke for kunst.
Under henvisning hertil har en  

 forretningsvirksomhed hævdet, at keramiske arbejder designet af Bjørn  

 Wiinblad må være undtaget for prismærkningspligten.
Monopoltilsynet ville imidlertid ikke anerkende, at mærkningsloven med  

 udtrykket kunst sigter til produkter, der gøres til genstand for fabrikation,  

 og på normal måde forhandles gennem sædvanlige handelskanaler.
Derfor ønskede  

 virksomheden spørgsmålet prøvet i monopol-ankenævnet.
Det må erkendes, at det er vanskeligt at finde frem til en sikker  

 definition af begrebet kunst i denne forbindelse, da der selsagt ikke kan  

 blive tale om nogen kvalitativ vurdering.
Både tilsynet og ankenævnet har da  

 også formuleret deres synspunkter i forsigtige vendinger.
Ankenævnet siger  

 således, at det ikke kan antages at det i sig selv ret ubestemte udtryk kunst  

 i mærkningslovens undtagelsesbestemmelse skal forstås så vidt, at det  

 omfatter genstande, der reproduceres industrielt eller håndværksmæssigt til  

 videresalg i detailhandel efter almindelige forretningsmæssige principper.  

 Herefter stadfæster ankenævnet monopoltilsynets afgørelse, hvorefter  

 Wiinblad-keramik skal prismærkes, når den udbydes til salg i detailhandelen.
 Ankenævnskendelse:
Wiinblad-keramik ikke undtaget fra mærkningsloven Det må erkendes, at det er vanskeligt at finde frem til en sikker  

 definition af begrevet kunst i denne forbindelse, da der selsagt ikke kan  

 blive tale om nogen kvalitativ vurdering.
Både tilsynet og ankenævnet har da  

 også formuleret deres synspunkter i forsigtige vendinger.
Ankenævnet siger  

 således, at det ikke kan antages at det i sig selv ret ubestemte udtryk kunst  

 i mærkningslovens undtagelsesbestemmelse skal forstås så vidt, at det  

 omfatter genstande, der reproduceres industrielt eller håndværksmæssigt til  

 videresalg i detailhandel efter almindelige forretningsmæssige principper.  

 Herefter stadfæser ankenævnet monopoltilsynets afgøelse, hvorefter  

 Wiinblad-keramik skal prismærkes, når den udbydes til salg i detailhandelen.
År 1979, den 24. april, blev sagen j.nr. 8/79, Axel Brandt ApS, afsagt  

 sålydende KENDELSE:
 I skrivelse af 16. februar 1979 har Axel Brandt ApS klaget over en af  

 monopoltilsynet ved skrivelse af 25. oktober 1978 truffet afgørelse,  

 hvorefter keramiske arbejder, designet af Bjørn Wiinblad, er omfattet af  

 bestemmelserne om prisskiltning i lov nr. 252 af 8. juni 1977 om mærkning og  

 skiltning med pris m.v. (mærkningsloven).
 Klagerne har nedlagt påstand om, at de omhandlede keramiske arbejder ikke  

 er omfattet af mærkningslovens bestemmelser.
 Monopoltilsynet har påstået afgørelsen stadfæstet.
 Over for nævnet er der redegjort for sagen i indlæg af 26. februar og 23.  

 marts 1979 fra monopoltilsynet og i indlæg af 20. marts 1979 fra klagerne.
 Sagen har været behandlet på nævnets møde den 20. april 1979. Parterne har  

 ikke ønsket mundtlig forhandling af sagen for nævnet.
 Den påklagede afgørelse er indeholddt i sålydende skrivelse af 25. oktober  

 1978 fra monopoltilsynet til klagerne:
 Foranlediget af et besøg af monopoltilsynets inspektør den 5. oktober  

 1978 i selskabets forretning, har selskabet i skrivelse af 13. oktober givet  

 udtryk for den opfattelse, at Wiinblads keramiske arbejder er kunst og derfor  

 ikke omfattet af mærkningslovens bestemmelser.
 Monopoltilsynet skal i denne anledning anføre følgende:
 I henhold til § 3 i lov nr. 252 af 8. juni 1977 om mærkning og skiltning  

 med pris m.v. er antikviteter og kunst samt varer, der sælges ved auktion,  

 undtaget fra bestemmelserne i mærkningslovens § 1. I bemærkningerne til § 3 i  

 mærkningsloven er som begrundelse for generelt at undtage kunst og  

 antikviteter fra mærkningspligten i lovens § 1 angivet, at prisfastsættelsen  

 på disse områder typisk sker ved købers og sælgers tingen om prisen .
Grænsen mellem hvad der herefter kan betegnes som kunst, og hvad der må  

 anses for almindelige varer, vil i nogen grad være flydende.
Men i henhold  

 til ovennævnte bemærkninger må omhandlede prisfastsættelsesform i hvert fald  

 antages at foreligge i de tilfælde, hvor genstande fremstilles i unike  

 eksemplarer i overvejende grad på grundlag af fremstillerens individuelle  

 indsats, og således at værdien af denne indsats ved fremstillingen udgør den  

 altdominerende del af genstandens samlede værdi.
 I de senere års pris- og avancelove har kunst, antikviteter og brugte  

 varer traditionelt været undtaget; men f.eks. juleplatter, som en isenkræmmer  

 eller porcelænsforretning indkøber fra porcelænsfabrikken, er ikke i relation  

 til disse love blevet anset for omfattet af betegnelsen kunst ud fra den  

 betragtning, at der her foreligger en fast indkøbspris og en normal  

 udsalgspris.
 I det omfang omhandlede keramiske arbejder, designet af Bjørn Wiinblad,  

 kan gøres og faktisk også er gjort til genstand for fabrikation i større  

 mængde og på normal måde forhandles gennem sædvanlige handelskanaler ses  

 forudsætningerne for at bringe disse ind under betegnelsen kunst i  

 mærkningsloven m.v. ikke at være tilstede.
 Omhandlede varer må derfor anses for omfattet af de almindelige mærknings-  

 og skiltningsbestemmelser i mærkningsloven.
 Under henvisning hertil skal man anmode selskabet om at foretage den  

 lovpligtige mærkning eller skiltning af de i forretningen udstillede varer.
 Selskabet bedes snares belejligt og inden 14 dage fra dato skriftligt  

 bekræfte, at mærkningen eller skiltningen er bragt i overensstemmelse med  

 mærkningslovens regler.
 I sålydende skrivelse af 11. december 1978 til klagerne har  

 monopoltilsynet fastholdt den trufne afgørelse:
 Under henvisning til tidligere brevveksling senest selskabets  

 skrivelse af 20. november 1978 hvormed vedlagdes kopi af brev fra Bjørn  

 Wiinblads Værksted A/S, vedrørende spørgsmålet om, hvorvidt de i selskabets  

 forretning forhandlede keramiske arbejder af Bjørn Wiinblad kan anses for  

 omfattet af undtagelsesbestemmelsen i mærkningslovens § 3, stk. 1, skal man  

 meddele, at de i brevet anførte betragtninger ikke giver tilsynet anledning  

 til at ændre sit tidligere indtagne standpunkt, hvorefter omhandlede  

 keramiske arbejder vil være omfattet af skiltningspligten i mærkningslovens §  

 1.
 Endelig har monpoltilsynet i sålydende skrivelse af 25. januar 1979 til  

 klagerne på ny fastholdt den trufne afgørlse:
 Ved skrivelse af 19. december 1978 har selskabet meddelt  

 monopoltilsynet, at man ikke agter at prismærke keramiske arbejder  

 fremstillet af Bjørn Wiinblads værksted medmindre monopoltilsynet fremskaffer  

 faglig dokumentation for, at omtalte produkter ikke er kunst.
I denne anledning skal monopoltilsynet i fortsættelse af telefonsamtale  

 den 18. januar 1979 med hr.
Brandt meddele, at man, - efter at rådet den 6.  

 december 1978 vedtog at fastholde den af direktoratet trufne afgørelse - vil  

 overgive sagen til anklagemyndigheden til videre foranstaltning, såfremt  

 selskabet ikke inden 14 dage fra dato overfor monopoltilsynet har  

 tilkendegivet, enten at mærknings/skiltningspligten vil blive overholdt,  

 eller at man ønsker rådsafgørelsen indbragt for monopol-ankenævnet.
 En kopi af referat til rådsmødet den 6. december 1978 - indstilling samt  

 et udskrift af rådsprotokollatet vedlægges.
 Klagerne har til støtte for deres påstand bl.a. anført, at  

 mærkningslovens § 3 undtager kunst fra den almindelige pligt til ved mærkning  

 eller skiltning at give oplysning om en vares pris.
Klagerne finder, at keramiske arbejder designet af Bjørn Wiinblad er kunst  

 og derfor ikke omfattet af de almindelige bestemmelser i mærkningsloven.
Man  

 gør opmærksom på, at sagen alene drejer sig om arbejder fra Bjørn Wiinblads  

 Keramiske Værksted og ikke om Bjørn Wiinblads produktion udført på Nymølle  

 Keramiske Fabrik.
 Til støtte for påstanden har klagerne indhentet følgende udtalelse fra  

 Bjørn Wiinblads værksted Lyngby:
 Efter henvendelse fra Axel Brandt ApS, Odense, må jeg som min  

 personlige mening sige, at jeg opfatter vore produkter som hørende ind under  

 begrebet kunst, da vor produktion bygger på et absolut kunstnerisk grundlag.  

 Vore keramiske arbejder er helt igennem håndarbejde, både det keramiske  

 forarbejde og det decorationsmæssige, det kan kun udføres af folk med absolut  

 kreative evner, den arbejdsgang begrænser i sig selv omfanget af vor  

 produktion.
 Vore produkter forhandles kun af ganske få forretninger, som i forvejen  

 skal have et vareudvalg af god kunstnerisk kvalitet.
 Jeg må slutligen bemærke, at vore produkter her fra værkstedet har indgået  

 i udstillinger flere steder i udlandet og her blevet bedømt og omtalt ud fra  

 deres kunstneriske værdi.
Klagerne finder ikke, at der ved afgørelsen om, hvorvidt en vare er kunst,  

 kan lægges vægt på, om der ved salg af varer tinges om prisen.
Afgørelsen må  

 træffes ud fra en faglig vurdering af de enkelte varer.
Kunstgenstande fra Bjørn Wiinblads værksted fremstilles kun i begrænset  

 mængde og forhandles ikke gennem almindelige handelskanaler.
De forhandles  

 kun gennem meget få specialforretninger af en ganske bestemt kategori, nemlig  

 kunst- og specialforretninger i en høj standard.
Monopoltilsynet  har til støtte for sin påstand bl.a. anført, at  

 det i bemærkningerne til mærkningslovens § 3, stk. 1, er anført at den  

 obligatoriske karakter af hovedreglen i § 1, jfr. § 2, nødvendiggør en nøjere  

 vurdering af, hvorvidt der findes vare- eller erhvervsområder, salgsformer  

 eller enkelte virksomheder, som det vil være urimeligt eller ganske  

 uhensigtsmæssigt at pålægge ubetinget mærknings- eller skiltningspligt.
De i  

 stk. 1 nævnte områder, hvor prisfastsættelsen enten typisk sker med købers og  

 sælgers tingen om pris eller gennem bud og overbud har i forskellige pris- og  

 avancestoplove været typiske undtagelser, og det er også her fundet naturligt  

 udtrykkeligt at fastslå dette forhold. .
 Da der i omhandlede undtagelsesbestemmelser ikke er givet nogen  

 afgrænsende definition af begrebet kunst , har tilsynet ved afvejningen ment  

 at måtte lægge vægt på, hvorvidt nævnte særlige forhold ved prisfastsættelsen  

 - tingen om pris eller bud og overbud - i det konkrete tilfælde måtte gøre  

 sig gældende.
Monopoltilsynet har ved sin afgørelse lagt vægt på, at en kunstnerisk  

 frembringelse kun klart vil falde ind under betegnelsen kunst i  

 mærkningsloven og dermed - ligesom antikviteter og varer der sælges ved  

 auktion - være undtaget fra skiltningspligten, jfr. lovens § 3, stk. 1,  

 såfremt frembringelsen enten fremtræder som et unikum (f.eks. et maleri eller  

 en skulptur), eller hvis kunstnerens direkte indsats først ophører, når det  

 endelige produkt foreligger.
De af klagerne forhandlede genstande i procelæn  

 og keramik m.m. herunder også de keramiske arbejder, som i reproduktion  

 fremstilles på Bjørn Wiinblads keramiske værksted, er indkøbt på normal måde  

 af virksomheden med henblik på erhvervsmæssig videresalg til forbrugere.
Der  

 foreligger derfor en fast indkøbspris og en normal udsalgspris, indeholdende  

 avance til dækning af blandt andet detailhandlerens omkostninger ved salget.
 På baggrund af det i bemærkningerne til § 3, stk. 1, anførte, har tilsynet  

 derfor ikke fundet, at de af forretningen forhandlede keramiske arbejder,  

 fremstillet på blandt andet Bjørn Wiinblads keramiske værksted, falder ind  

 under de særlige nævnte områder, hvor mærknings- eller skiltningspligten ikke  

 kan praktiseres.
 Til det således forliggende skal nævnte udtale:
Mærkningsloven giver ingen anvisning på, hvorledes det i sig selv ret  

 ubestemte udtryk kunst skal afgrænses.
Efter begrundelsen i lovens motiver af  

 den omhandlede undtagelsesbestemmelse kan det imidlertid ikke antages, at  

 begrebet kunst her skal forstås så vidt, at det omfatter genstande, der - som  

 de i sagen omhandlede - reproduceres industrielt eller håndværksmæssigt til  

 videresalg i detailhandel efter almindelige forretningsmæssige principper.  

 Dette gælder, uanset om frembringelserne i andre relationer må karakteriseres  

 som kunst.
 Som følge heraf vil monopoltilsynets afgørelse være at stadfæste.
 Herefter bestemmes:
 Monopoltilsynets afgørelse af 25. oktober 1978 stadfæstes.
