Behovet  

 for personlig assistance til døv i form af 2 tegnsprogstolke  

  

 forbindelse med kontormøder Ankenævnet har behandlet Deres klage over afslag på to-tolkning i  

 forbindelse med kontormøder på møde den 21. april 2005.
Nævnet traf denne A F G Ø R E L S E De er berettiget til personlig assistance i form af to-tolkning i  

 forbindelse med kontormøder hos Deres arbejdsgiver Børn og Unge Området, Y  

 Amt.
 Ankenævnet har herved lagt vægt på udtalelserne fra henholdsvis  

 Center for Døve og Jysk Tolkeservice, hvoraf fremgår, at der er behov for 2  

 tolke i forbindelse med de omhandlede møder, hvis en korrekt tolkning skal  

 sikres på et acceptabelt niveau.
 Ankenævnet har noteret sig, at det i AFs oversendelsesbrev  

 fremgår, at man ind til videre bevilger 2-tolke til møderne.
 Hvad angår Deres spørgsmål i anken med hensyn til, hvem der  

 vurderer behovet for tolke og hvem som vælger tolkeleverandøren skal  

 Ankenævnet  

 henvise til AFs  

 besvarelse i brev af 7.  

 september 2004.
 Der henvises til lov om kompensation til handicappede i erhverv  

 mv., jf. lovbekendtgørelse nr. 55 af 29. januar 2001 med de ændringer der  

 følger af lov nr. 1038 af 17. december 2002 og lov nr. 418 af 10. juni 2003,  

 §§  

 1,4, og 7 og bekendtgørelse om kompensation til handicappede i erhverv mv.,  

 §§  

 1,10,11,13,14,15, 21, stk. 4 og 24.
 Arbejdsmarkedets Ankenævn ændrer således Arbejdsformidlingens  

 afgørelse.
På ankenævnets vegne Preben Sørensen  

  

 fuldmægtig De kan læse om afgørelsens faktiske og  

 retlige grundlag på de følgende sider.
 Kopi til:
AF i X Kommune 1. Sagsforløb Det fremgår af sagen at De, som er døv, siden 10. maj 2004 har  

 været ansat som kontormedhjælper på 16 timer ugentlig i Børn og Unge Området  

 i  

 X Amt.
 Ved brev af 19. maj 2004 har De på baggrund af oplysninger fra  

 Center for Døve anmodet om bevilling af 2 tolke dels til et temamøde den 28.  

 maj  

 2004 dels til Deres månedlige kontormøder.
 2. Arbejdsformidlingens  

 afgørelser:
Arbejdsformidlingen skrev i  

  

 bevillingsskrivelse  

 af 14. maj  

 2004 Vedr.: Ansøgning om  

 personlig assistance Vedrørende personlig tilskud til aflønning af personlig assistance  

 for handicappede i erhverv i.h.t.
Arbejdsmarkedsstyrelsens bekendtgørelse nr.  

 545 af 19/06/2003 om kompensation til handicappede i erhverv m.v.
 Der bevilges ¾ time personlig assistance pr. uge i form af  

 tolkebistand for perioden 10.5.2004-31.12.2004.
Ansøger XX er ansat som kontormedhjælper i Y Amt, Børn og Unge Området.  

 Ansættelsen er et fleksjob, hvor hendes funktionsevne er vurderet til 1/3.  

 Bevillingen skal bruges til de månedlige møder. Arbejdsformidlingen skrev i sin  

  

 bevillingsskrivelse  

 af 2.  

 juni 2004:
 Vedr.: Ansøgning om  

 personlig assistance Vedrørende tilskud til aflønning af personlig assistance for  

 handicappede i erhverv i.h.t.
Arbejdsmarkedsstyrelsens Bekendtgørelse nr. 545  

 af 19/06/2003 om kompensation til handicappede i erhverv m.v.
 Der bevilges 5½ time  

 personlig assistance i form af tolkebistand til den 28. maj 2004.
Ansøger X er ansat som kontormedhjælper i X Amt, Børn og Unge Området.  

 På arbejdspladsen holdes arbejdsdag den 28. maj 2004 i tidsrummet kl.  

 9.30-15.00 med deltagelse af stabs- og servicegruppen. Arbejdsformidlingen traf den 2. juni 2004 denne  

  

 afgørelse:
Vedr.: Tolkning for  

 ansøger X Som svar på skrivelse af 19. maj 2004, hvori Center for Døve søger  

 om to-tolkning for ansøger X.
Der gives afslag på to-tolkning på arbejdsdagen  

 28. maj 2004, hvilket tidligere er meddelt tolkeadministrationen.
Børne og Unge Området i Y amt har fremsendt program for temamødet  

 den 28.5.2004 om etablering af opgaverelaterede teams.
Programmet afvikles i  

 tidsrummet kl. 9.30- 15.00 på arbejdspladsen med deltagelse af stabs- og  

 servicegruppen, og der bevilges 5½ times tolkning til dette temamøde.
Det er Arbejdsformidlingens vurdering, at det vil være  

 forventeligt, at man holder pauser i forbindelse med oplæggene.
Det er en  

 temadag, hvor der ikke forventes tungt stof men dannelse af teams  

 på  

 arbejdspladsen.
I ansøgningen er der heller ikke vægtet, at stoffet er af en  

 særlig sværhedsgrad. (Klagevejledning ikke medtaget) Den 2. juni 2004 traf AF endvidere denne  

  

 afgørelse  

 :
Vedr.
Tolkning for ansøger  

 X.
Som svar på skrivelse af 19. maj 2004, hvori Center for Døve søger  

 om to-tolkning for X til hendes arbejde.
I bevillingsskrivelse af 14. maj  

 2004  

 til X har Arbejdsformidlingen bevilget ¾ time personlig assistance pr. uge i  

 form af tolkebistand til de månedlige kontormøder, som det har været oplyst  

 var  

 af en varighed på 2-2½ time.
Der gives afslag på to-tolkning på arbejdspladsen til de månedlige  

 kontormøder.
Det forventes at der ved møderne tages hensyn til tolken og at  

 der  

 holdes pauser i samarbejde med tegnsprogstolken.
Arbejdsformidlingen tilbyder  

 at holde et personligt møde med virksomheden for at drøfte anvendelse af  

 tegnsprogstolkning og muligheden for at tilrettelægge kontormøderne under  

 hensyntagen hertil. (Klagevejledningen ikke medtaget) 3. Klagen til ankenævnet De skrev i brev af 27. juni 2004:
   

  

 Klage over  

 Arbejdsformidlingens afslag på to-tolkning på arbejdspladsen.
 Jeg ønsker herved at klage over det afslag, jeg har modtaget fra  

 AF i Y Kommune på min ansøgning i henhold til Arbejdsmarkedsstyrelsens  

 bekendtgørelse  

 nr. 545 af 19.6.03 om kompensation til handicappede i erhverv om to-tolkning  

 på  

 min arbejdsplads i forbindelse med månedlige kontormøder og et temamøde vedr.  

 etablering af opgaverelaterede teams.
 Jeg fremsender snarest en uddybning af min klage vedlagt en faglig  

 forklaring på behovet for to-tolkning ved min deltagelse i de nævnte møder.
 Supplerende til Deres klage skrev De i brev af 20. juli 2004:
Under henvisning til mit brev til Arbejdsmarkedets Ankenævn dateret  

 27. juni 2004 skal jeg herved uddybe min klage.
Jeg ønsker at anke de afslag  

 dateret 2. juni 2004, jeg har modtaget fra AF Århus på min ansøgning om  

 to-tolkning på min arbejdsplads i forbindelse med månedlige kontormøder og et  

 temamøde vedr. etablering af opgaverelaterede teams  ansøgningerne er  

 indsendt  

 i henhold til Arbejdsmarkedsstyrelsens bekendtgørelse nr. 545 af 19.6.03 om  

 kompensation til handicappede i erhverv.
Jeg er døvbleven og blev den 10. maj 2004 ansat i et flexjob som  

 kontormedhjælper 16 timer ugentligt på Amtsgården i Århus i afdelingen  

 Børn og  

 Unge.
Inden ansættelsen havde jeg en praktikperiode på ca. 2 ½ måned  

 sammesteds.
Umiddelbart inden havde jeg deltaget i projekt Hørehæmmede  

 i  

 Arbejde på xxxxx, og konsulent xxxxxx fra dette projekt var mig  

 behjælpelig  

 med at blive ansat i jobbet.
I forbindelse med ansættelsen oplyste vi  

 kontorchefen om, at der ikke ville være problemer i forbindelse med min  

 deltagelse i møder, da jeg ville kunne få bevilget den nødvendige  

 tolkebistand  

 i henhold til lovgivningen vedr. kompensation til handicappede i erhverv.
Jeg udfører mit daglige arbejde uden brug af tolk.
Jeg blev CI  

 opereret for 2 år siden og klarer kommunikation med 3 - 4 personer ved hjælp  

 af  

 CI og mundaflæsning.
Jeg skal én gang om måneden deltage i et stort  

 kontormøde,  

 hvor vi er 20 - 25 deltagere i et stort lokale.
Til dette møde er jeg helt  

 afhængig  

 af tegnsprogstolke.
Jeg har fået bevilling på ¾ time pr. uge til dette  

 kontormøde fra AF i Y-kommune.
Mødet varer 2- 2¼ time og er meget informations- og  

 diskussionsfyldt.
Hele afdelingen skal have en hel måneds stof behandlet og  

 diskuteret.
Før min ansættelse blev der aldrig holdt pauser i løbet af mødet,  

 men af hensyn til mine tolke bliver der nu holdt 5- 10 minutters pause.
Min  

 arbejdsgiver ønsker, jeg deltager i møderne.
Under praktikperioden, der gik umiddelbart forud for min  

 ansættelse, deltog jeg i 2 kontormøder  begge gange med deltagelse af 2  

 tolke  

 under hele mødet.
Tolkebistanden i praktikperioden blev bestilt og betalt  

 af  

 xxxxxxx, der vurderede, at  

 kontormødets form og indhold bevirkede, at det måtte betragtes som en  

 2-tolkeopgave.
Tolkebistanden blev leveret fra Center for Døve i Århus.
Da jeg blev ansat i flexjob, søgte jeg tolkebistand via  

 lovgivningen vedr. kompensation til handicappede i erhverv.
Min ansøgning  

 blev  

 sendt til AF i Y kommune gennem Center for Døve.
AF  

 i Y Kommune  

 bevilgede mig ¾ time personlig assistance pt. uge i form af tolkebistand  

 til de månedlige kontormøder.
Center for Døve vurderede, at opgaven fordrede  

 medvirken  

 af 2 tolke under hele kontormødet, men den 2. juni 2004 sendte  

 handicapkonsulent  

 yyyyy et afslag på min ansøgning om bevilling af to-tolkning til  

 kontormøderne.  

 Jeg modtog samtidig et afslag på to-tolkning til en temadag.
Min anke går på, at tolkeleverandørens faglige vurdering med  

 hensyn til behovet for 2 tolke til opgaverne bliver afvist af AF i Y kommune Jeg har til brug for denne anke bedt tolkeadministrator  

 xxxxx Center for Døve, beskrive, hvorfor  

 tolkeadministrationen ved Center for Døve vurderer kontormøderne som værende  

 to  

 tolkeopgaver.
XXXX  

 har i skrivelse dateret  

 5. juli 04 beskrevet tolkeadministrationens vurdering af opgaven, og jeg  

 vedlægger kopi af denne skrivelse.
Det er mit ønske at få tolkebistand leveret, så jeg kan følge  

 kontormødeme på min arbejdsplads, uden at dette skal have indflydelse på  

 forløbet af møderne.
Jeg ønsker ikke at være til besvær på  

 kontormødeme.
Jeg  

 ved, at der gælder visse regler omkring tolkenes arbejdsforhold  disse  

 må naturligvis  

 følges, og det er min opfattelse, at det kun kan ske, hvis kontormøderne  

 bliver  

 dækket som en to-tolkeopgave.
Det er væsentligt for mig som bruger af  

 tolkebistanden, at tolkene har ordentlige arbejdsvilkår, således at jeg får  

 leveret en optimal tolkning.
Jeg vil derfor gerne have afklaret, hvem der vurderer behovet for  

 tolkebistanden: Tolkebruger (i dette tilfælde mig), leverandøren (ud fra en  

 faglig vurdering) eller AF (ud fra hvilke forudsætninger)? Jeg vil også gerne have afklaret, hvem der afgør, hvorfra  

 tolkebistanden skal leveres: Tolkebruger (i dette tilfælde mig) eller AF  

  og  

 ud fra hvilke kriterier, denne afgørelse skal træffes.
Ovenstående spørgsmål stiller jeg, fordi jeg har oplevet, at AF i  

 Y-kommune, handicapkonsulenten, har bestilt tolk hos en anden leverandør af  

 tolkebistand, end den, jeg har ønsket at bruge.
Hvis situationen er den, at  

 to  

 leverandører af tolkebistand kan levere den ønskede ydelse, hvem bestemmer  

 så,  

 hvorfra ydelsen skal rekvireres ? Jeg ønsker naturligvis selv at bestille  

 tolkebistand hos den leverandør, der opfylder mine kriterier for service,  

 samarbejde  

 og højt fagligt tolkeniveau.
Såfremt der er behov for yderligere oplysninger, står jeg gerne  

 til rådighed hermed. De vedlagde Deres klagebrev en udtalelse fra Center for Døve, som  

 i brev af 5. juli 2004 skrev:
   

  

 Vedr. tolkning til  

 personalemøder for ansøger X.
Tolkeadministrationen ved Center for Døve har vurderet, at det er  

 nødvendigt med to tolke for at sikre en nøjagtig tolkning af de  

 personalemøder,  

 som du deltager i månedligt på din arbejdsplads.
To tolke arbejder sammen på  

 den måde, at mens den ene tolker, så følger den anden tolkningen og hvis hun  

 kan se, at den aktive tolk overser noget, eller fejler noget, så griber hun  

 ind  

 og retter det.
Oftest ved at give besked på tegn til den aktive tolk, således  

 at hun fletter rettelserne ind i sin tolkning.
Man skiftes således til at  

 være  

 aktiv tolk, oftest i perioder på 10-15 minutter.
I de møder, vi skal tolke for dig, er der mange deltagere, ca. 20,  

 og der er en livlig debat.
Møderne bærer tydeligt præg af, at det er travle  

 medarbejdere med mange informationer til hinanden.
Selvom debatten er styret af en mødeleder, er tempoet alligevel  

 meget højt.
Samtidig skal tolken nå, ved hvert nyt indlæg, at gøre opmærksom  

 på, at det er en ny person, der taler, og gerne ved pegning eller navn, når  

 det  

 kendes, tilkendegive hvem der taler.
Ved livlig debat er det umuligt for den hørehæmmede selv at  

 opfange, at de udsagn, der bliver tolket, bliver sagt af forskellige  

 personer,  

 og at det ikke er én og samme person, der siger det hele.
Hvis tolkene ikke  

 kan  

 nå at gøre opmærksom på, ikke bare at der er skift, men også hvem der taler,  

 vil det blive meget vanskeligt for den hørehæmmede at lære sine kolleger at  

 kende, hvis man ikke ved, hvilke holdninger og meninger, den enkelte står  

 for.  

 Eftersom den hørehæmmede har øjenkontakt med tolken er det umuligt samtidig  

 at  

 se, hvem der taler, når der er mange tilstede.
 Dette forhold alene taler for to tolke, og er en del af baggrunden  

 for de overvejelser vi har haft i din sag.
Samtidig refererer medarbejderne naturligt nok meget indforstået  

 til de for mødedeltagerne kendte forhold.
Fragmentarisk omtales f.eks.  

 faciliteter i de i afdelingen anvendte computersystemer, eller der refereres  

 til formuleringer i lovtekster.
Da tegnsprogstolkene ikke er en del af den  

 samme arbejdshverdag, vil meget af det, der bliver sagt, ikke umiddelbart  

 virke  

 forståeligt, hvilket kræver endnu højere koncentration.
Når der skal tolkes  

 noget, der umiddelbart ikke giver mening for tolken selv, er det svært at  

 være  

 helt sikker på, at man gengiver det korrekt, og hvis der er forsinkelse i  

 tolkningen, vil det være svært at huske nøjagtigt, hvad der blev sagt.
Endvidere foregår tolkningen simultant.
Det vil sige, at samtidig  

 med, at tolken tolker det, der lige er blevet sagt, så skal hun lytte til  

 det,  

 der siges lige nu, og eftersom tolkene oftest vil være et par sætninger  

 bagud,  

 er det meget koncentrationskrævende at levere en oversættelse på ét sprog,  

 samtidig  

 med at man lytter til en sætning på et andet sprog.
Af disse grunde har vi valgt at sende to tolke til dine møder, og  

 det er således vores overbevisning, at hvis vi skal sikre en tolkning, hvor  

 du  

 kan følge hvad der bliver sagt af hvem, så må vi sende 2 tolke. 4. Arbejdsformidlingens  

 bemærkninger til klagen AF skrev i brev af 7. september 2004:
Den almindelige procedure ved bevilling af tegnsprogstolk for  

 døve og hørehæmmede er, at Arbejdsformidlingen modtager en ansøgning fra den  

 døve eller hørehæmmede - nogle gange i samarbejde med Center for Døve eller  

 andre tolkeudbydere.
I ansøgningen beskrives hvilke tolkeopgaver, der skal  

 løses.
Det kan være personalemøder, kurser i arbejdstiden eller det kan være  

 mere dybdegående informationer om tekniske arbejdsprocesser osv.
AF skal i  

 forbindelse med sagsbehandlingen vurdere behovet for tolkebistanden.  

 Tolkebistanden  

 kan variere efter hvilke opgaver, der er tale om.
Med hensyn til  

 personalemøder  

 har det i perioden 1994 til i dag været en almindelig procedure at det var en  

 tolkeopgave, som kunne klares af en enkelt tegnsprogstolk.
Kravet var  

 selvfølgelig, at der var pauser, hvis mødet tog mere end en time.
Der kan  

 være  

 andre opgaver, der er langt mere komplicerede i forhold til tolkeopgaven; det  

 kan være i kursusforløb med et stort indhold af faglig viden, det kan være  

 nogle meget tekniske beskrivelser af maskinfunktioner eller  

 regnskabsfunktioner  

 eller andet, hvor der kan være behov for at anvende to tolke.
I den konkrete sag havde jeg en samtale med ansøger X med hensyn  

 til personalemødernes afholdelse og fik oplyst, at det var 2 ½ time uden  

 pauser.
Jeg meddelte ansøger X, at jeg ville prøve at ringe til  

 arbejdsgiveren  

 for at få uddybet begrundelsen for, at man holdt møder af den varighed uden  

 pauser.  

 Den 2. juni fik AF oplyst, at der var en kortere pause på et kvarter for hver  

 time ved afholdelse af personalemøder.
Der bevilges fra AF ¾ times  

 tegnsprogstolk pr. uge til det månedlige møde.
Den 7. juni blev AF kontaktet  

 af  

 Center for Døve som spørger, om afslaget, som er givet i forhold til brug af  

 dobbelttolke i forbindelse med personalemøder, fastholdes.
Og det kunne jeg  

 oplyse, at det gjorde det.
De oplyste, at de ikke vil påtage sig tolkeopgaven  

 i  

 forhold til ansøger X, hvilket AF tog til efterretning.
Arbejdsformidlingen har vurderet, at X har behov for tolkebistand  

 til personalemødet og med baggrund i denne vurdering forsøges den 8.6. om  

 andre  

 udbydere af tegnsprogstolk vil påtage sig den omtalte opgave.  

 Arbejdsformidlingen  

 kontakter bl.a.
Jysk TolkeService som efter en beskrivelse af opgaven vil  

 overveje om de kunne påtage sig tolkeopgaven.
Den 10.6. meddeler Jysk  

 TolkeService, at de vil kunne påtage sig tolkeopgaven ud fra de beskrevne  

 oplysninger.
Jeg sender samme dag en mail til X om muligheden for at Jysk  

 TolkeService vil kunne tolke til mødet.
Og X svarer tilbage, at hun allerede  

 havde bestilt tolk ved Center for Døve, og hun regner med, at jeg afbestiller  

 tolken hos Center for Døve.
Denne problemstilling opstår som følge af, at  

 Center for Døve ikke havde meddelt X, at de havde nægtet at udføre  

 tolkeopgaven  

 den 16. juni.
Den 10. juni om eftermiddagen sender X en mail til AF om, hvor  

 kontormødet skal afholdes på Amtsgården og tidspunktet for afholdelse.
Det  

 oplyses samtidig, at det ikke er en tegnsprogstolk, men en TSK tolk der skal  

 bruges, da X ikke kan aflæse en tegnsprogstolk.
I ankeskrivelsen fra  

 X  

 henvises der til at hun har deltaget i kursus på   . og at man i den  

 forbindelse har anvendt tolk ved kontormøder/personalemøder.
Forud for  

 oprettelsen af fleksjobbet var der gået 2 ½ måned, hvor X var i en  

 praktikperiode, hvor konsulent  .. var ansvarlig for praktikforløbet.  

 Arbejdsformidlingen er på intet tidspunkt i den periode blevet kontaktet af  

  .  

 eller  . i forhold til etablering af personlig assistance i form af tolk  

 efter  

 praktikperioden.
På den måde er der gået en del oplysninger tabt omkring  

 behovet for tolk.
På det tidspunkt hvor Arbejdsformidlingen får ansøgningen  

 og  

 efterfølgende har kontakt til X er tiden til første personalemøde meget kort,  

 hvilket ikke giver mulighed for at indhente oplysninger fra   .. X har oplyst  

 over Arbejdsformidlingen, at der fra Ole Kyndes side ikke er informeret om  

 hvordan man sikrer at tolkens arbejdsmiljø bliver bedst muligt  det  

 drejer sig  

 om pauser, hvilke stole, der skal anvendes ved tolkning lysforhold og andre  

 af  

 den slags ting.
Det er Arbejdsformidlingens opfattelse at Xs situation  

 havde  

 været klart forbedret ved at konsulent  . tidligt i praktikperioden havde  

 kontaktet Arbejdsformidlingen for at overbringe de oplysninger, der kunne  

 være  

 nødvendige ved bevilling af tolk efter praktikperioden.
I anken henvises til, at AF har afvist tolkeleverandørens faglige  

 vurdering med hensyn til behovet for to tolke.
Det er vigtigt at være  

 opmærksom  

 på, at den faglige vurdering, som gives af tolkeleverandøren som vedlægges  

 anken,  

 er skrevet 5. juli, og sagsbehandlingen er foregået først i juni måned, hvor  

 tolkebehovet var den 16. juni.
De oplysninger, der forelå på det tidspunkt,  

 hvor sagsbehandlingen foregik, var argumentet at  ..havde brugt dobbeltolk i  

 praktikperioden, og at der ikke var pauser ved personalemøderne og på  

 baggrund  

 af disse to oplysninger blev sagen behandlet.
 I skrivelsen af 5. juli fra  ..j er en langt mere uddybende  

 beskrivelse af behovet for to tolke, end der blev fremlagt forud for  

 bevillingen til mødet den 16. juni 2004.
Forud for Arbejdsformidlingens kommentar til skrivelsen fra  .j er  

 det vigtigt at være opmærksom på, at i perioden 1994 til foråret 2004 har der  

 været afholdt flere hundrede personalemøder af samme art med 1  

 tegnsprogstolk.  

 Behovet for 2 tegnsprogstolke startede i afslutningen af efteråret 2003 til  

 nogle kursusforløb, og i foråret 2004 dukkede de første ansøgninger op om 2  

 tolke i forbindelse med personalemøder.
Baggrunden for dette skift er det  

 ikke  

 muligt for Arbejdsformidlingen at afdække.
En mulig årsag kunne være, at der  

 i  

 en lang periode fra 1994 frem til 2002 har været et udtalt mangel på  

 tegnsprogstolke.
En anden mulig årsag kunne være, at tolkekorpsets faglige  

 kvalifikationer har ændret sig, så der er behov for en kontrollerende tolk  

 ved  

 siden af den aktivt tolkende tegnsprogstolk.
I skrivelsen fra  . til X af 5. juli 2004 fremgår det, at der er  

 behov for to tolke, da den ene er den aktive tolk, mens den anden tolk er  

 fejlrettende på den tolkning, som den aktive aktive tolk laver.
En årsag som  

 nævnes i skrivelsen er, at der er mange deltagere på personalemødet (ca. 20),  

 og at de snakker meget i munden på hinanden, hvilket giver yderligere  

 problemer  

 for tolken.
Det nævnes i skrivelsen, at der er meget indforstået tale på  

 møderne, hvilket tolkene har svært ved at få fat i.
Den sidste ting som  

 nævnes  

 i skrivelsen er at tolkningen foregår simultant, hvilket al form for  

 kommunikation  

 igennem en anden person vil gøre.
De to forhold, som nævnes skrivelsen, er  

 problemområder, som burde have været behandlet på arbejdspladsen ved  

 opstarten  

 af Xs praktikperiode, da det altid vil være nødvendigt at indskærpe, at  

 det  

 kræver, at personerne på møder, hvor der skal bruges en anden form for  

 kommunikation overholder ordførerens anvisninger.
Det andet emne, som det  

 også  

 er vigtigt at få beskrevet er, at folk må vende sig af med at tale  

 indforstået  

 og i de situationer, hvor tolken ikke forstår, hvad der snakkes om, kan  

 tolken  

 stille spørgsmål til, hvad der forstås med det fremsatte.
Arbejdsformidlingen  

 har  

 tilbudt at holde et møde med arbejdsgiveren for at få taget hul på løsningen  

 af  

 de to problemer.
Tilbuddet står stadig ved magt, og det er  

 Arbejdsformidlingens  

 opfattelse, at det vil kunne løse nogle af problemerne.
Med hensyn til den  

 sidste problematik omkring simultanproblematikken er det et essentielt  

 problem  

 i forhold til at arbejde som tolk, og Arbejdsformidlingen stiller sig  

 uforstående overfor, at denne problemstilling skulle kræve at der var to  

 tolke  

 på samme tid til mødet er fremkommet inden for det sidste år.
Det har ikke  

 tidligere vist sig at være et så omfattende problem.
Det, der er oplyst  

 overfor  

 Center for Døve er, at der ikke vil være noget problem i at den ene tolk  

 tolkede den første time og forlod så arbejdsstedet, og at den næste tolk så  

 kom  

 for at tolke på den sidste time.
 På spørgsmål om, hvem der afklarer, hvilket behov for tolkebistand  

 der er, er det Arbejdsformidlingens opfattelse, at det gør AF i henhold til  

 bekendtgørelse nr. 545 af 19/6/2003 kapitel 3, § 21, stk. 4, hvor der står  

 Arbejdsformidlingen afgør, om en ansøgning kan  

 imødekommes.Afgørelsen træffes  

 ud fra oplysninger indhentet hos ansøger, arbejdsgiver, døvekonsulent ved  

 Center for Døve, tegnsprogstolke fra Center for Døve eller andre  

 tegnsprogstolkeudbydere  

 og andre instanser, som i en konkret sag kan oplyse om, hvad det er for et  

 fagligt niveau, der skal tolkes på og varigheden af tolkeopgaven.
På spørgsmål om hvem, der skal udføre tolkebistanden, er det AFs  

 oplevelse, at det er tolkebrugeren, som kan vælge mellem de udbydere, der kan  

 udbyde tolke som er uddannet.
Det er dog vigtigt her at nævne, at i henhold  

 til  

 bekendtgørelse 545 af 19/6/2003 kapitel 3, § 24 stk. 1 kan tilskuddet til  

 tegnsprogstolkning ikke overstige satsen fastsat af Center for Døve.
I den  

 konkrete sag var det sådan, at den tolkeudbyder, som X havde søgt om skulle  

 udføre tolkeopgaver, nægtede at udføre opgaven med mindre de kunne få ret til  

 at bruge 2 tolke.
Som følge af den meget korte tid, der var til hendes behov  

 for tolke, foretog Arbejdsformidlingen det tiltag, at man kontaktede nogle  

 forskellige firmaer, som udbyder tegnsprogstolke.
Da der var et firma som  

 tilbød at udføre den beskrevne tolkeopgave, kontaktede Arbejdsformidlingen X  

 og  

 gav tilbudet om at et andet firma ønskede at udføre tolkeopgaven i henhold  

 til  

 den bevilling, som Arbejdsformidlingen havde givet.
Ud fra den mail, som er  

 sendt fra X, opfatter Arbejdsformidlingen, at X var indforstået med, at et  

 andet firma udførte den tolkemæssige opgave til mødet den 16. juni 2004.
Udviklingen i sagen efter  

 den indgivne anke Det firma, som udfører tolkeopgaven den 16. juni 2004, har senere  

 pr. telefon oplyst for Arbejdsformidlingen, at måden mødet afvikles på  

 arbejdspladsen  

 kræver, at de ved en fornyet tolkning for X har behov for at anvende to  

 tolke.  

 Dette har Arbejdsformidlingen bedt tolkeudbyderen sende som en skriftlig  

 kommentar til den afviklede tolkning, men har ikke modtaget nogen skrivelse  

 endnu.
Den 23. august 2004 blev Arbejdsformidlingen kontaktet af     fra  

 Center  

 for Døve, da der var indgået en bestilling om tegnsprogstolk til Xs  

 næste møde  

 på sin arbejdsplads.
Center for Døve ønsker stadig dobbelttolk på, hvis de  

 skal  

 udføre opgave.
Arbejdsformidlingen vurderer at det ikke er muligt at skaffe  

 en  

 anden tolkeudbyder, der vil tolke mødet uden at anvende to tolke.
Derfor  

 bevilges der i den konkrete situation mulighed for at anvende to tolke.
Denne  

 beslutning skal ikke ses som at Arbejdsformidlingen nu vurderer, at der er  

 behov for to tolke, men for at sikre, at der overhovedet er nogen tolk til  

 Xs  

 personalemøde.
Den afsluttende beslutning tages, når anken er behandlet.
 I skrivelse af 27. juni  

 2004 vedrørende Klage over Arbejdsformidlingen afslag på to-tolkning på  

 arbejdspladsennævnes der en klage over det afslag, der er givet på  

 to-tolkning  

 vedrørende etableringen af opgaverelaterede teams.
Arbejdsformidlingen skal henvise til bevillingsskrivelsen af 2.  

 juni 2004 (bilag 11). Derudover skal præciseres, at formiddagens program  

 (bilag  

 4a)  

 er et oplæg om formålet med at  

 etablere teams, det vil sige et oplæg i monologform.
Dernæst deles der op i  

 mindre grupper, hvor der dannes teams og derefter holdes et kort møde i den  

 mindre teamgruppe, hvor der skal aftales de næste skridt i teamsamarbejdet.  

 Der  

 vil opstå pauser alene i forbindelse med opdelingen af dagen, og der vil være  

 pauser i forhold til frokost.
Det er muligt, at en tolk ikke ville kunne  

 tolke  

 fra kl. 9.30 til kl. 15.00, men der stiller Arbejdsformidlingen sig åben for,  

 at man lod en tolk tolke om formiddagen og en anden tolk tolke om  

 eftermiddagen.
Kopi af bemærkningerne er sendt til X. 5. Nyt efter klagen De skrev den 15. september 2004:
Bemærkninger til tidligere fremsendt klage journalnr. 2004-7-0017 Handicapkonsulent  .., AF i Y kommune har refereret en samtale med  

 Børn og Ungeafdelingen den 2. juni 2004 om pauser ved kontormøder mv.
 Notat fra Børn og Ungeafdelingen vedlægges.
 På side 2 i bemærkninger fra AF i Y kommune anføres, at X ikke var  

 informeret om, at Center for Døve havde nægtet at udføre tolkeopgaven.
 Jeg var imidlertid informeret om, at Center for Døve ikke kunne  

 acceptere at udføre tolkeopgaven med 1 tolk og på afslaget var det oplyst, at  

 såfremt der kunne skaffes tolk, ville der blive ydet tolkebistand, og derfor  

 undersøgte jeg ikke andre muligheder.
Da handicapkonsulent  .. sendte en mail og oplyste mig om, at han  

 havde skaffet tolk fra Jysk Tolke-service, blev jeg meget overrasket, da jeg  

 ikke var blevet informeret om, at der var mulighed for, at benytte tolke fra  

 andre bureauer, og at andre kunne bestille tolke for mig.
Jeg så mig derfor  

 nødsaget til at bede  .. om at afbestille min bestilling hos Center for Døve.
Jeg er i øvrigt af den opfattelse, at arbejdspladsen har  

 accepteret mit handicap, og det fungerer utrolig godt, når der er 2 tolke ved  

 møderne.
De har mulighed for at forlade lokalet på skift, og der holdes også  

 en  

 pause på 5-10 minutter i hvert kontormøde. .
 Deres brev var vedlagt bemærkninger fra  

 Y Amt, Børn og Unge Området, som i brev af  

 15. september 2004 skrev:
 Børn og Ungeafdelingen er gennem X blevet orienteret om de bemærkninger  

 AF Århus har til den klage, som  

 hun har  

 sendt til Arbejdsmarkedets Ankenævn vedrørende tolkebistand ved kontormøder  

 mv.  

 i Børn og Ungeafdelingen.
 AF Århus v/handicapkonsulent    har refereret en telefonsamtale af  

 2. juni 2004, hvor Børn og Ungeafdelingen skulle være indforstået med, at der  

 holdes et kvarters pause i hver time.
Ovennævnte telefonsamtale huskes meget nøje i Børn og  

 Ungeafdelingen, det blev pointeret overfor  ., at der ikke tidligere havde  

 været holdt pauser i det 2 timer lange kontormøde, men at vi var indstillet  

 på,  

 at der fremover holdes en pause på 5-10 minutter, dvs. altså 2½- 5 minutter i  

 hver time.
Dette accepterede   ... .
 Ved brev af 21. januar 2004 har AF fremsendt indhentet udtalelse  

 fra Jysk- Tolkeservice, som til AF i brev af 17. september 2004 skrev:
 I forbindelse med tolkning hos X vurderer vi, at det er en to  

 tolkeopgave, da der i personalemødet er svært fagligt stof, altså mange  

 fagudtryk.
Ligeledes foregår personalemødet i et højt tempo med kun få og  

 korte  

 pauser, hvilket ikke er i overensstemmelse med arbejdstidsreglerne for  

 tegnsprogstolkene.
For at få en optimal tolkning både for den  

 døve/hørehørehæmmede  

 samt for tolkene, skal der være pauser svarende til en varighed af 10-15 min  

 for hver tolketime. Øvrige oplysninger kan findes på www  

 Jysk-tolkeservice.dk.
 Disse arbejdstidsregler  

 både med til at værne om tolkene men bestemt også om brugerne, da en  

 bruger ikke vil få optimal tolkning, hvis tolken er træt og ukoncentreret  

 pga.  

 manglende pauser.
Har du nogle spørgsmål, er du velkommen til at kontakte os. 6. Regler Lov om kompensation til handicappede m.v., jf. lovbekendtgørelse nr. 55  

 af 29. januar 2001 med de ændringer, der følger af lov nr. 1038 af 17.  

 december  

 2002 og lov nr. 418 af 10. juni 2003 § 1.  

  

 Loven har til formål at styrke og stimulere  

 handicappede personers muligheder for beskæftigelse med det formål at give  

 disse de samme muligheder for erhvervsudøvelse som personer uden handicap.
 § 2.  

  

 Loven omfatter personer, der på grund af  

 handicap kan have vanskeligt ved at få og bevare beskæftigelse uden  

 kompensation efter denne lov.
§ 4.  

  

 Der kan ydes personlig assistance til  

 ledige, lønmodtagere og selvstændigt erhvervsdrivende, der på grund af .
2) alvorligt hørehandicap  

 har særlige behov for bistand ved udførelsen af erhverv mv., herunder  

 tolkebistand, § 5.  

  

 Personlig assistance kan ydes under 1)  

 	  

 beskæftigelse på  

 ordinære løn- og ansættelsesvilkår, 2)  

 	  

 beskæftigelse i job med  

 lønstilskud efter lov om en aktiv beskæftigelsesindsats, 3)  

 	  

 beskæftigelse i  

 fleksjob efter lov om en aktiv beskæftigelsesindsats eller 4)  

 	  

 deltagelse i tilbud om  

 virksomhedspraktik efter lov om en aktiv beksæftigelsesindsats.
§ 7.  

  

 Den personlige assistent ansættes i  

 virksomheden på normale vilkår, eller den personlige assistance rekvireres  

 som  

 tegnsprogstolkning efter nærmere fastsatte regler herfor.
Den personlige  

 assistent kan endvidere rekvireres hos et vikarbureau.
Den handicappede  

 person  

 skal forud for ansættelse af en assistent godkende denne.
 Stk. 2.  

  

 Tilskud kan kun ydes til en bestemt  

 arbejdsfunktion i en bestemt virksomhed.
Stk. 3.  

  

 Tilskud kan ydes for assistance i  

 gennemsnitlig indtil 20 timer pr. uge for en bestemt periode eller indtil  

 videre.
I forbindelse med efteruddannelse forud for et konkret  

 ansættelsesforhold, jf. § 5, stk. 2, kan der ydes tilskud op til fuld tid.
En  

 handicappet person, der har mere end ét af de i § 4 nævnte handicap eller i  

 øvrigt har et meget betydeligt handicap, kan efter en konkret vurdering få  

 tilskud op til fuld tid.
 Stk. 4.  

  

 Der kan ydes refusion af udgifter til den  

 personlige assistent ved arbejdsbetingede rejser og til vikardækning ved  

 assistentens længerevarende sygdom og lignende.
 Stk. 5.  

  

 Beskæftigelsesministeren fastsætter nærmere  

 regler om, i hvilket omfang der kan ydes tilskud til den personlige assistent  

 under den handicappede persons sygdom, og i hvilket omfang der kan ydes  

 tilskud, hvis den personlige assistent er syg.
 Bekendtgørelse nr. 545 af 19. juni 2003 om kompensation til handicappede  

 i erhverv m.v.
Formål og personkreds § 1.  

  

 Formålet med reglerne om kompensation til  

 handicappede i erhverv m.v. er at give personer med handicap kompensation for  

 handicappet, således at disse personer bliver ligestillet med personer uden  

 handicap og dermed får samme muligheder for erhvervsudøvelse.
 Personlig assistance til  

 handicappede i erhverv m.v.
Personkreds § 10.  

  

 Der kan ydes personlig assistance til ledige,  

 lønmodtagere og selvstændige erhvervsdrivende ved udøvelse af erhverv m.v.,  

 og  

 som på grund af 1)  

 	  

 synsnedsættelse eller  

 ordblindhed er ude af stand til eller kun med uforholdsmæssigt besvær er i  

 stand til at læse, 2)  

 	  

 alvorligt hørehandicap  

 har særlige behov for bistand, herunder har behov for tolkebistand, 3)  

 	  

 meget betydelig nedsat  

 funktion som følge af et handicap har behov for praktisk bistand og 4)  

 	  

 handicap i øvrigt har  

 anden alvorligt nedsat funktion, der giver behov for særlig bistand.
 Stillingskategorier m.v.
§ 11.  

  

 Personlig assistance kan søges af personer  

 med handicap, som 1)  

 	  

 søger ansættelse eller  

 er ansat i en stilling på ordinære løn- og ansættelsesvilkår, 2)  

 	  

 søger ansættelse eller  

 er ansat i job med løntilskud efter lov om en aktiv beskæftigelsesindsats, 3)  

 	  

 søger ansættelse eller  

 er ansat i fleksjob efter lov om en aktiv beskæftigelsesindsats, 4)  

 	  

 deltager i tilbud om  

 virksomhedspraktik efter lov om en aktiv beskæftigelsesindsats eller 5)  

 	  

 påtænker at etablere  

 selvstændig virksomhed eller er selvstændige erhvervsdrivende på det  

 almindelige arbejdsmarked.
 Stk. 2.  

  

 Tilskuddet til personlig assistance kan først  

 ydes, når den pågældende er i erhverv.
Bevilling og omfang af tilskud § 13.  

  

 Den personlige assistent skal bistå den  

 handicappede person med de praktiske arbejdsfunktioner, som følger af  

 beskæftigelsen, og som den pågældende på grund af handicappet ikke selv kan  

 udføre.
Stk. 2.  

  

 Assistancen kan fordeles på flere  

 assistenter.
Den samlede assistance må ikke overstige det maksimale  

 timeantal,  

 der kan bevilges, jf. § 15.
§ 14.  

  

 Der kan ikke ydes tilskud til personlig  

 assistance, hvis erhvervet er uforeneligt med handicappet.
Personen med  

 handicap skal selv kunne udføre de indholdsmæssige arbejdsopgaver.
 Stk. 2.  

  

 Ansættelsen af den personlige assistent må  

 ikke have karakter af vikardækning eller almindelig medhjælp.
§ 15.  

  

 Der kan bevilges tilskud op til 20 timer pr.  

 uge i gennemsnit pr. kvartal for lønmodtagere og selvstændige  

 erhvervsdrivende,  

 der arbejder 37 timer om ugen.
Ved færre arbejdstimer beregnes tilskuddet  

 forholdsmæssigt.
 Stk. 2.  

  

 En person, der har mere end ét af de i § 10  

 nævnte handicap eller i øvrigt har et meget betydeligt handicap, kan efter en  

 konkret vurdering få tilskud op til fuld tid (d.v.s. op til 37 timer om  

 ugen).
Stk. 3.  

  

 I forbindelse med efteruddannelse forud for  

 et konkret ansættelsesforhold, jf. § 16, stk. 1, kan der ydes tilskud op til  

 fuld tid.
Tilskud kan gives til undervisningstimer samt til forberedelse,  

 hvis  

 personen med handicap har behov for assistance til forberedelsen.
 Stk. 4.  

  

 Bevilling kan gives for en bestemt periode  

 eller indtil videre.
§ 21 Stk. 4.  

  

 Arbejdsformidlingen  

 afgør, om en ansøgning kan imødekommes § 24.  

  

 Til assistance i  

 form af tegnsprogstolkning, mund-håndsystem tolkning og skrivetolkning, jf. §  

 12, stk. 4, ydes et tilskud svarende til den ordinære sats for  

 tegnsprogstolkning.
Tilskuddet kan ikke overstige satsen fastsat af Center  

 for  

 Døve.
