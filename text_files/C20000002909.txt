Cirkulære om lov nr.  

 874 af 3. december 1999 om ændring af forskellige  

 skattelove (kildeartsbegrænsede tab ved skattefri fusion, spaltning og  

 tilførsel af aktiver m.m.) (Til de statslige told- og skattemyndigheder og de  

 kommunale skattemyndigheder) 1.
Indledning 2.
Skattemæssige underskud 3.
Skattemæssige tab efter aktieavancebeskatningsloven,  

 ejendomsavancebeskatningsloven og kursgevinstloven ved skattefri  

 transaktioner efter fusionsskatteloven 3.1.
Tab efter aktieavancebeskatningsloven, ejendomsavancebeskatningsloven og  

 kursgevinstloven 3.2.
Ændring af reglerne om fremførsel af tab 3.2.1.
Hovedreglen i fusionsskattelovens § 8, stk. 8 3.2.2.
Undtagelse for visse institutioners omdannelse til aktieselskaber 3.2.3.
Ikrafttrædelse 4.
Skattemæssige tab efter aktieavancebeskatningsloven ved  

 transaktioner efter konkursskatteloven, personskatteloven og lov om skattefri  

 virksomhedsomdannelse 4.1.
Ændring af reglerne om fremførsel af tab 4.2.
Ikrafttrædelse 1. Indledning Ved lov nr. 874 af 3. december1999 om ændring af  

 forskellige skattelove (lovforslag L 22) er der fastsat regler om adgangen  

 til ikke at anvende uudnyttede skattemæssige tab efter  

 aktieavancebeskatningsloven, ejendomsavancebeskatningsloven og  

 kursgevinstloven ved skattefri transaktioner efter fusionsskattelovens  

 regler.
Der er endvidere foretaget en ændring af reglerne om  

 fremførsel af skattemæssige tab på børsnoterede  

 aktier ejet i 3 år eller mere.
2. Skattemæssige underskud Skattemæssigt skelnes der mellem  

skattemæssige underskud, som er underskud opstået ved  

 opgørelse af den skattepligtige indkomst, og skattemæssige  

 tab, som er tab opstået ved opgørelse efter  

 aktieavancebeskatningsloven, ejendomsavancebeskatningsloven og  

 kursgevinstloven.
Dette cirkulære omhandler de ændringer, som er  

 vedtaget ved lov nr. 874 af 3. december 1999, og som bl.a. vedrører  

 adgangen til at anvende uudnyttede skattemæssige tab efter  

 aktieavancebeskatningsloven, ejendomsavancebeskatningsloven og  

 kursgevinstloven.
For at give et overblik over de forskellige regelsæt,  

 er der i pkt. 2 redegjort for reglerne om adgangen til at overføre  

 skattemæssige underskud ved skattefri transaktioner efter  

 fusionsskatteloven, medens pkt. 3 vedrører adgangen til at anvende  

 skattemæssige tab efter aktieavancebeskatningsloven,  

 ejendomsavancebeskatningsloven og kursgevinstloven ved skattefri  

 transaktioner efter fusionsskatteloven.
Udgangspunktet er, at der ved transaktioner efter  

 fusionsskatteloven, eksempelvis fusion, ikke er adgang til at fremføre  

skattemæssige underskud fra et af de fusionerende selskaber til  

 det modtagende selskab, jf. fusionsskattelovens § 8, stk. 6. Efter  

 disse regler kan skattemæssige underskud fra før fusionen ikke  

 fradrages ved det modtagende selskabs indkomstopgørelse.
Såvel  

 underskud i det indskydende selskab som i det modtagende selskab bortfalder.  

 Der gøres alene en undtagelse herfra, når et moderselskab  

 fusionerer med et datterselskab, som det har været sambeskattet med  

 indtil fusionsdatoen og i de seneste 5 indkomstår forud herfor.
Begrundelsen for, at skattemæssige underskud som  

 hovedregel bortfalder i forbindelse med en skattefri fusion, er ønsket  

 om at undgå, at et selskab med skattemæssige overskud kan  

 eliminere sit overskud ved fusion med et selskab med skattemæssige  

 underskud, når transaktionen i øvrigt ikke har  

 skattemæssige konsekvenser.
Når også det modtagende  

 selskabs eget underskud fortabes ved fusionen, skyldes det hensynet til at  

 sikre, at underskudsselskabet ikke blot i stedet bliver valgt som det  

 modtagende selskab.
Der gælder tilsvarende regler for bortfald af  

 skattemæssige underskud ved skattefri tilførsel af aktiver og  

 spaltning efter fusionsskatteloven, jf. fusionsskattelovens §§ 15 b og  

 15 d.
Foreligger der ved tilførsel af aktiver i enten det indskydende  

 selskab eller i det modtagende selskab et skattemæssigt underskud, kan  

 dette underskud ikke fradrages ved det modtagende selskabs eller de  

 modtagende selskabers indkomstopgørelse.
Underskud fra tidligere  

 år i det indskydende selskab kan derimod fremføres i det  

 indskydende selskab efter de almindelige regler i ligningslovens  

 § 15.
Endvidere gælder, at hvis der ved spaltning  

 foreligger underskud fra tidligere indkomstår i det indskydende selskab  

 eller i det modtagende selskab, kan sådanne underskud ikke fradrages  

 ved det eller de modtagende selskabers indkomstopgørelse.
Underskud i  

 et indskydende selskab, der ikke ophører ved spaltning, kan fradrages  

 i det indskydende selskabs indkomstopgørelse efter de almindelige  

 regler i ligningslovens § 15.
3. Skattemæssige tab efter aktieavancebeskatningsloven,  

 ejendomsavancebeskatningsloven og kursgevinstloven ved skattefri  

 transaktioner efter fusionsskatteloven 3.1. Tab efter aktieavancebeskatningsloven,  

 ejendomsavancebeskatningsloven og kursgevinstloven Efter reglen i aktieavancebeskatningslovens § 2,  

 stk. 2, kan tab ved afståelse af aktier på et tidspunkt, der  

 ligger mindre end tre år efter erhvervelsen, i tilfælde, hvor  

 fortjenesten ville have været skattepligtig, fradrages i  

 indkomstårets fortjeneste ved afståelse af aktier.
Hvis de  

 samlede tab overstiger de samlede fortjenester, kan det overskydende tab  

 fradrages i fortjenester ved afståelse af aktier ejet i mindre end 3  

 år i de 5 efterfølgende indkomstår.
Efter kursgevinstlovens § 31, stk. 1, kan  

 selskaber, der ikke omfattes af aktieavancebeskatningslovens § 3, - dvs.  

 selskaber, der ikke som led i deres næringsvej opnår fortjeneste  

 eller tab ved afståelse af aktier - fradrage tab på kontrakter,  

 herunder sådanne, som er baseret på et aktieindeks, der  

 indeholder ret eller pligt til afstå aktier m.v. omfattet af  

 aktieavancebeskatningsloven, i selskabets skattepligtige indkomst i det  

 omfang, tabet ikke overstiger de 5 senest forudgående  

 indkomstårs.
Efter kursgevinstlovens § 31, stk. 3, kan  

 yderligere tab efter nærmere regler herudover fradrages i  

 indkomstårets og de følgende 5 indkomstårs nettogevinster  

 på kontrakter, der indeholder ret eller pligt til at afstå eller  

 erhverve aktier.
Efter ejendomsavancebeskatningslovens § 6,  

 stk. 5, kan den skattepligtige som udgangspunkt fradrage  

 indkomstårets tab ved afståelse af fast ejendom i  

 indkomstårets skattepligtige fortjenester ved afståelse af fast  

 ejendom.
Hvis indkomstårets tab overstiger årets fortjeneste, kan  

 den skattepligtige efter nærmere regler fradrage det overskydende  

 beløb i sådanne fortjenester i de 5 efterfølgende  

 indkomstår.
 Muligheden for at fremføre skattemæssige tab  

 efter aktieavancebeskatningslovens § 2, stk. 2,  

 ejendomsavancebeskatningslovens § 6, stk. 5, og kursgevinstlovens  

 § 31, stk. 3, til fradrag i en skattepligtig gevinst,  

 ændredes efter de hidtil gældende regler ikke af, at der  

 eksempelvis blev foretaget en skattefri fusion efter fusionsskatteloven.
3.2. Ændring af reglerne om fremførsel af tab I fusionsskattelovens § 8, stk. 8, er der nu ved  

 lov nr. 874 af 3. december 1999 fastsat regler om adgangen til at anvende  

 uudnyttede tab ved skattefri transaktioner efter fusionsskattelovens regler.  

 Efter disse regler kan uudnyttede tab efter aktieavancebeskatningslovens  

 § 2, stk. 2, ejendomsavancebeskatningslovens § 6, stk. 5,  

 og kursgevinstlovens § 31, stk. 3, ikke modregnes i fremtidige  

 gevinster på tilsvarende aktiver ved skattefri fusion, spaltning og  

 tilførsel af aktiver.
Reglerne gælder kun for tab, der er realiseret, men  

 ikke udnyttet forud for den skattefri transaktion.
Derimod omfatter reglerne  

 ikke tab, der først realiseres efter fusionsdatoen.
Efter reglen i fusionsskattelovens § 8, stk. 6,  

 kan skattemæssige underskud uanset ligningslovens § 15  

 overføres til det modtagende selskab, når et moderselskab  

 fusionerer med et datterselskab, hvormed det har været sambeskattet i  

 de seneste 5 år forud herfor.
En af årsagerne til denne  

 bestemmelse er, at skattemæssige underskud som udgangspunkt kan  

 fremføres til fradrag mellem sambeskattede selskaber.
 En sådan fremførelsesregel er ikke  

 gældende for fremførsel af skattemæssige tab mellem  

 sambeskattede selskaber, og i sammenhæng hermed er der ikke  

 indført en lempelsesregel i fusionsskatteloven for fremførsel  

 af skattemæssige tab mellem sambeskattede selskaber.
3.2.1. Hovedreglen i fusionsskattelovens § 8, stk. 8 I fusionsskattelovens § 8, stk. 8, er det  

 fastsat, at det modtagende selskab ved fusion ikke kan fremføre  

 uudnyttede tab efter aktieavancebeskatningslovens § 2, stk. 2,  

 ejendomsavancebeskatningslovens § 6, stk. 5, og kursgevinstlovens  

 § 31, stk. 3, der hidrører fra et af de fusionerende  

 selskaber forud for fusionen.
Dette gælder såvel uudnyttede tab i  

 det indskydende som uudnyttede tab i det modtagende selskab.
Reglen  

 vedrører kun tab, der er realiseret forud for fusionsdatoen.
Reglen i fusionsskattelovens § 8, stk. 8, finder  

 tillige anvendelse ved spaltning af selskaber både for så vidt  

 angår selskaber hjemmehørende i udlandet og selskaber her i  

 landet.
I fusionsskattelovens § 15 b, stk. 1, om spaltning af  

 selskaber hjemmehørende i udlandet, og i § 15 b, stk. 2, om  

 spaltning af selskaber hjemmehørende her i landet er fastsat, at  

 fusionsskattelovens § 8 finder tilsvarende anvendelse.
Dette  

 gælder også for den ny bestemmelse i § 8, stk. 8.
Fusionsskattelovens § 8, stk. 8, begrænser  

 alene fremførsel af tab i det modtagende selskab.
Tab i et indskydende  

 selskab, der ikke ophører ved spaltning, kan således fradrages i  

 en fremtidig gevinst hos det indskydende selskab.
Dette svarer til reglerne  

 for fremførsel af skattemæssige underskud i det indskydende  

 selskab ved skattefri spaltning.
Reglen i fusionsskattelovens § 8, stk. 8, finder  

 tilsvarende anvendelse ved skattefri tilførsel af aktiver.
I  

 fusionsskattelovens § 15 d, stk. 2, om tilførsel af aktiver  

 fra et selskab hjemmehørende her i landet, og i § 15 d,  

 stk. 3, om tilførsel af aktiver fra et selskab  

 hjemmehørende i udlandet, er fastsat, at fusionsskattelovens § 8  

 finder tilsvarende anvendelse.
Dette gælder tillige bestemmelsen i  

 § 8, stk. 8.
Skattefri tilførsel af aktiver kan alene ske,  

 når de overførte aktiver og passiver udgør en gren af en  

 virksomhed.
Efter de hidtidige regler kunne et sådant uudnyttet tab fra  

 et af de indskydende selskaber fra perioden før tilførslen af  

 aktiver overføres til fradrag i det modtagende selskab, når  

 tabet indgik som en del af en virksomhed.
Skattemæssige tab fra tidligere indkomstår i  

 det indskydende selskab kan ved skattefri tilførsel af aktiver  

 fremføres til fradrag i det indskydende selskab.
Dette svarer til  

 reglerne for fremførsel af skattemæssige underskud i det  

 indskydende selskab ved skattefri tilførsel af aktiver.
3.2.2. Undtagelse for visse institutioners omdannelse til  

 aktieselskaber I fusionsskattelovens §§ 14 a - 14 h er der bl.a.  

 fastsat særlige successionsregler for en række institutioners  

 omdannelse til aktieselskaber.
Reglerne gælder bl.a. i tilfælde,  

 hvor sparekasser (§ 14 a), realkreditinstitutter (§ 14 b),  

 gensidige forsikringsforeninger (§ 14 d), brugsforeninger m.v.  

 (§ 14 f), andelskasser (§ 14 g) samt visse  

 børsmarkedsinstitutioner (§ 14 h) omdannes til aktieselskaber.
Fusionsskattelovens § 8 finder i sin helhed  

 anvendelse ved de pågældende institutioners omdannelse til  

 aktieselskaber.
Ved lov nr. 874 af 3. december 1999 blev fusionsskattelovens  

 § 8, stk. 8 indsat, jf. herom i pkt. 3.2.1., således at  

 uudnyttede tab efter aktieavancebeskatningslovens § 2,  

 stk. 2, kursgevinstlovens § 31, stk. 3, og  

 ejendomsavancebeskatningslovens § 6, stk. 5 ikke kan  

 overføres til det modtagende selskab.
Ved samme lov blev det i  

 bestemmelserne i fusionsskatteloven § 14 a, stk. 2, § 14 b,  

 stk. 2, § 14 d, stk. 4, § 14 f, stk. 2, § 14 g,  

 stk. 2 og § 14 h, stk 2, fastsat, at tab fra tidligere  

 indkomstår kan uanset § 8, stk. 8, fremføres til  

 fradrag i det modtagende selskab.
De nye regler i fusionsskattelovens  

 § 8, stk. 8, gælder således ikke ved omdannelse af  

 sparekasser m.v., og det modtagende aktieselskab kan fortsat fremføre  

 den indskydende institutions eventuelle skattemæssige tab fra  

 indkomstår forud for omdannelsen.
3.2.3. Ikrafttrædelse De ændrede regler i fusionsskattelovens § 8,  

 stk. 8 og § 14 a, stk. 2, § 14 b, stk. 2, § 14  

 d, stk. 4, § 14 f, stk. 2, § 14 g, stk. 2 og  

 § 14 h, stk 2 gælder for selskaber, hvor vedtagelse om fusion m.v.  

 er sket den 7. oktober 1999 eller senere i samtlige de selskaber, der er  

 omfattet af den skattefri transaktion.
Selskaber, hvor fusion m.v. er  

 vedtaget i ét eller flere af de fusionerende selskaber m.v. inden den  

 7. oktober 1999, kan fremføre skattemæssige tab efter  

 aktieavancebeskatningsloven, ejendomsavancebeskatningsloven og  

 kursgevinstloven efter de hidtil gældende regler.
4. Skattemæssige tab efter aktieavancebeskatningsloven ved  

 transaktioner efter konkursskatteloven, personskatteloven og lov om skattefri  

 virksomhedsomdannelse 4.1. Ændring af reglerne om fremførsel af tab Enkelte steder i lovgivningen er der fastsat regler,  

 hvorefter selskaber og personer er afskåret fra efter de almindelige  

 regler at fremføre uudnyttede skattemæssige tab til modregning i  

 fremtidige gevinster på tilsvarende aktiver.
 Ved lov nr. 874 af 3. december 1999 er der foretaget en  

 ændring af reglerne for fremførsel af tab på  

 børsnoterede aktier, således at reglerne svarer til reglerne for  

 fremførsel af tab på aktier ejet i mindre end 3 år.
 Det følger af aktieavancebeskatningslovens  

 § 2, stk. 2, at tab ved afståelse af aktier på et  

 tidspunkt, der ligger mindre end tre år efter erhvervelsen, i de  

 tilfælde, hvor fortjenesten ville have været skattepligtig, kan  

 fradrages i indkomstårets fortjeneste ved afståelse af aktier.  

 Efter gældende ret begrænses retten til at fremføre tab  

 efter aktieavancebeskatningslovens § 2, stk. 2, ved et selskabs  

 tvangsakkord eller frivillige akkord, jf. ligningslovens § 15,  

 stk. 2, ved en persons tvangsakkord, frivillige akkord eller  

 gældssanering, jf. personskattelovens § 13 a, stk. 1 og 5,  

 ved afsigelse af konkursdekret, jf. konkursskattelovens § 12,  

 stk. 1, og ved omdannelse efter § 8, stk. 2 i lov om skattefri  

 virksomhedsomdannelse.
Det følger endvidere af  

 aktieavancebeskatningslovens § 4, stk. 3, at tab på  

 børsnoterede aktier ved afståelse 3 år eller mere efter  

 erhvervelsen, i de tilfælde, hvor fortjenesten ville have været  

 skattepligtig, kan fradrages i indkomstårets fortjeneste ved  

 afståelse af børsnoterede aktier.
Efter de hidtil gældende  

 regler var der ingen begrænsninger i retten til at fremføre tab  

 efter aktieavancebeskatningslovens § 4, stk. 3.
 Konkursskattelovens § 12, stk. 1, er nu  

 ændret således, at i det indkomstår, hvori konkursdekret  

 afsiges og senere indkomstår, kan tab, der kan fremføres efter  

 reglerne i aktieavancebeskatningslovens § 4, stk. 3, heller ikke  

 fradrages i indkomst hos skyldneren eller dennes ægtefælle.
I personskattelovens § 13 a, stk. 1 er  

 tilsvarende fastsat, at ved en tvangsakkord og gældssanering for en  

 person nedsættes også uudnyttede tab efter  

 aktieavancebeskatningslovens § 4, stk. 3, fra og med det  

 pågældende og tidligere indkomstår med det beløb,  

 hvormed gælden er nedsat, dvs. det uudnyttede tab begrænses med  

 gældseftergivelsen.
Dette gælder tilsvarende ved en frivillig  

 akkord, jf. personskattelovens § 13 a, stk. 5.
I § 8, stk. 2, i lov om skattefri  

 virksomhedsomdannelse er ligeledes fastsat, at i tilfælde af, at der  

 på statusdagen for sidste årsregnskab foreligger uudnyttede  

 fradragsberettigede tab, kan disse tab uanset reglerne i  

 aktieavancebeskatningslovens § 4, stk. 3, ikke fremføres af  

 selskabet.
Bestemmelsen indebærer således, at selskabet ikke kan  

 fremføre sådanne tab, der ligger forud for omdannelsesdatoen.  

 Reglen begrænser ikke den tidligere ejers ret hertil.
Der kan henvises  

 til cirkulære nr. 207 af 23. december 1999 om lov om skattefri  

 virksomhedsomdannelse.
4.2. Ikrafttrædelse Ovennævnte ændringer i konkursskattelovens  

 § 12, stk. 1, personskattelovens § 13 a, stk. 1, og lov  

 om skattefri virksomhedsomdannelse § 8, stk. 2, har virkning fra og  

 med indkomståret 2000.
