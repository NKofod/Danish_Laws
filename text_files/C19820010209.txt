Indledning 1. Ved lov nr. 80 af 17. marts 1982 er der sket en  

 ændring af § 5 i lov om andelsboligforeninger og andre boligfællesskaber  

 (Andelsboligloven, jfr. lovbekendtgørelse nr. 515 af 28. november 1980).  

 Loven er trådt i kraft den 23. marts 1982. Lovbekendtgørelse nr. 149 af 6.  

 april 1982 om andelsboligforeninger og andre boligfællesskaber er optrykt som  

 bilag til dette cirkulære.
 Ændringen indebærer, at der for ejendomme opført før 1. januar 1981, ved  

 opgørelse af værdien af andelen i foreningens formue kan benyttes  

 ejendomsværdien ved sædvanlig prioritering.
 De nye regler gælder både for egentlige andelsboligforeninger og for  

 boligaktieselskaber og boliganpartsselskaber, jfr. lovens kapitel III.
 Nærværende cirkulære erstatter herefter pkt. 11, litra A-D om  

 prisfastsættelse i boligstyrelsens cirkulære nr. 12 af 21. januar 1981 om  

 andelsboligforeninger og andre boligfællesskaber, samt den til cirkulæret  

 knyttede cirkulæreskrivelse af 21. januar 1982 om midlertidig fastsættelse af  

 fast ejendoms værdi til brug ved opgørelse af andelenes værdi i  

 andelsboligforeninger.
Prisfastsættelse 2. Reglerne for fastsættelse af maksimalpriser for  

 andelsboliger m.v. er indeholdt i lovens § 5.
 Ved lov nr. 486 af 5. november 1980 om ændring af lov om  

 andelsboligforeninger og andre boligfællesskaber blev det bl.a. bestemt, at  

 værdien af en andelsboligforenings faste ejendom kunne ansættes til bl.a.  

 ejendomsværdien ved den seneste almindelige vurdering eller årsomvurdering  

 med tillæg af værdien af eventuelle forbedringer udført på ejendommen efter  

 vurderingen.
3. Lov nr. 224 af 18. maj 1981 om ændring af lov om  

 vurdering af landets faste ejendomme m.v. og om ændring af ligningsloven  

 (Kontantvurdering m.v.) medførte imidlertid en ændring heraf, idet det blev  

 bestemt, at kontantejendomsværdien skulle træde i stedet for det beløb,  

 hvortil vurderingsrådet har ansat ejendommen til ejendomsværdi inden  

 omregning efter lovens § 6 A (ejendomsværdien ved sædvanlig prioritering), og  

 at dette også skulle gælde i anden lovgivning, hvor udtrykket ejendomsværdi  

 er anvendt.
Ved ændringen af andelsboliglovens § 5 præciseres muligheden for  

 ved opgørelse af foreningsformuen at anvende ejendomsværdien ved sædvanlig  

 prioritering, således at denne værdi kan lægges til grund sideordnet med  

 anskaffelsesprisen, handelsværdien som udlejningsejendom samt  

 kontantejendomsværdien.
Dette gælder dog kun for så vidt angår ejendomme  

 opført før den 1. januar 1981.
4. Lovens § 5, stk. 1-3, er maksimalprisbestemmelser.  

 Dette indebærer, at såfremt der er fastsat en anden prisfastsættelsesmetode i  

 vedtægterne for andelsboligforeningen, og denne beregning giver en lavere  

 pris, end bestemmelsen i § 5 ville medføre, så er det denne lavere pris, der  

 skal lægges til grund.
Medfører vedtægterne for andelsboligforeningen derimod  

 en højere pris end den, der kan opnås i medfør af lovens § 5, så er det  

 prisen beregnet efter bestemmelsen i § 5, der skal lægges til grund.
Den  

 ændrede formulering af lovens § 5 indebærer ingen ændring heraf.
Andelens værdi 5. Andelens værdi fastsættes til en forholdsmæssig  

 andel af foreningens formue.
Forholdet mellem de enkelte andele fastsættes af  

 den enkelte forening og vil typisk svare til lejlighedernes indbyrdes  

 lejeværdi, jfr. § 6 i normalvedtægten, der findes som bilag 2 til  

 boligstyrelsens cirkulære af 21. januar 1981.
 Ved opgørelsen af foreningens formue kan der efter lovens § 5, stk. 2,  

 anvendes følgende metoder til opgørelse af ejendommens værdi:
a.
Anskaffelsesprisen, d.v.s. købesummen med tillæg af foreningens  

 omkostninger ved erhvervelsen.
b.
Handelsværdien som udlejningsejendom under forudsætning af, at køberen  

 overtager de indestående prioriteter og betaler den resterende købesum  

 kontant.
c.
Den senest ansatte ejendomsværdi (kontantejendomsværdien) med  

 eventuelle reguleringer efter § 2 A i lov om vurdering af landets faste  

 ejendomme, jfr. lovbekendtgørelse nr. 362 af 7. juli 1981. Ved opgørelsen af  

 foreningens formue optages prioritetsgæld på ejendommen efter kursværdi.
d.
Det beløb, hvortil vurderingsrådet ved seneste almindelige vurdering  

 har ansat ejendommen til ejendomsværdi inden omregning efter § 6 A i lov om  

 vurdering af landets faste ejendomme (ejendomsværdien ved sædvanlig  

 prioritering). Beløbet kan forhøjes med et procenttillæg for den eventuelle  

 værdistigning, der har fundet sted siden vurderingen.
Denne metode kan dog  

 ikke anvendes for så vidt angår ejendomme opført efter den 31. december 1980.
 6. Til beløbene under a, c og d, lægges værdien af  

 forbedringer, der er udført på ejendommen efter anskaffelsen eller  

 vurderingen.
 Ved opgørelsen må værdien af andelen i foreningens formue ikke medregnes  

 med et højere beløb end det, der følger af en af de under a - d nævnte  

 muligheder.
 7. Beregningsmetode a vil ofte give det højeste beløb  

 de første år efter andelsboligforeningens erhvervelse af ejendommen.  

 Beregningsmåden svarer til den hidtil gældende.
 8. Beregningsmetode c tager sigte på at opnå harmoni  

 med bestemmelsen i § 5, stk. 5, i vurderingsloven, således at foreningen kan  

 vælge at anvende kontantejendomsværdien ved den seneste almindelige  

 vurdering, årsomvurdering eller vurdering i henhold til vurderingslovens § 4  

 eller § 4 A.
Efter § 2 A i vurderingsloven foretages i tiden mellem de almindelige  

 vurderinger hvert år pr. 1. april en regulering af kontantansættelserne under  

 hensyn til den ændring i prisforholdende, der er sket siden den seneste  

 almindelige vurdering.
Reguleringen sker på grundlag af statistiske  

 oplysninger om salgsprisen for ejendomme af den pågældende art og geografiske  

 beliggenhed.
Såfremt den seneste kontantansættelse er reguleret i henhold til  

 vurderingslovens § 2 A, er det den regulerede værdi, der kan anvendes.
 9. Beregningsmetode d tager sit udgangspunkt for  

 opgørelsen af foreningens formue i ejendomsværdien ved den seneste  

 almindelige vurdering eller årsomvurdering og svarer til den hidtige  

 bestemmelse i andelsboliglovens § 5, stk. 2, litra c).
Da vurderingen af ejendomsværdien ved sædvanlig prioritering kun sker  

 hvert 4. år, er det nødvendigt at regulere den værdistigning, der har fundet  

 sted siden vurderingen.
Boligstyrelsen fastsætter, hvilke tillæg der skal  

 kunne accepteres i perioderne mellem vurderingerne.
Tillægget, der gælder  

 alle ejendomme opført før 1. januar 1981, fastsættes som eet procenttillæg,  

 der gælder for hele landet.
Tillægget er fastsat på årsbasis.
Har boligstyrelsen fastsat et tillæg kan  

 den enkelte forening dog i praksis løbende fra kvartal til kvartal justere  

 værdien.
Såfremt udviklingen i priserne mellem to vurderinger ændrer sig  

 væsentligt, vil boligstyrelsen med virkning for fremtiden kunne ændre satsen.
Tillægget fastsættes bl.a. under hensyn til den forventede udvikling i  

 priserne på udlejningsejendomme.
Efter foretagne undersøgelser af den  

 faktiske prisudvikling mellem 16. og 17. almindelige vurdering, findes der  

 for tiden ikke grundlag for at fastsætte noget procenttillæg til 17.  

 almindelige vurdering.
Efter loven anvendes dette tillæg kun, hvor ejendomsværdien ved sædvanlig  

 prioritering lægges til grund, mens det således ikke finder anvendelse, hvor  

 anskaffelsesprisen, handelsværdien eller kontantejendomsværdien benyttes ved  

 opgørelsen af foreningens formue.
Om regulering af kontantejendomsværdien  

 henvises til pkt. 8.
10. Beregningsmetode d kan kun benyttes for ejendomme  

 opført før 1. januar 1981. Andelsboligforeninger, der har erhvervet en  

 ejendom opført før denne dato kan således, uanset erhvervelsestidspunktet,  

 frit vælge mellem alle fire opgørelsesmetoder.
For ejendomme opført efter 31.  

 december 1980 angår valgfriheden alene vurderingsformerne som nævnt under  

 litra a, b og c.
Her vil især være tale om andelsboliger opført med offentlig  

 støtte efter lov om boligbyggeri og lov om offentlig støtte til  

 indeksfinansieret boligbyggeri m.v.
11. Ifølge bestemmelsen i andelsboliglovens § 5, stk.  

 1, skal andelens pris beregnes efter formueandelsmetoden.
Dette medfører, at  

 der først foretages en opgørelse af foreningens formue som forskellen mellem  

 på den ene side værdien af ejendommen  

 (anskaffelsessum/handelsværdi/kontantejendomsværdien/ejendomsværdi ved  

 sædvanlig prioritering, jfr. ovenfor) og andre aktiver og på den anden side  

 foreningens gæld, hvorpå formuen fordeles mellem andelshaverne.
Dette  

 indebærer, at ejendommens værdistigning og nedbringelsen af foreningens gæld  

 automatisk slår igennem på priserne.
Ved beregningsmetode c (kontantejendomsværdien) optages prioritetsgæld på  

 ejendommen efter kursværdi.
Vejledende ved kursansættelsen kan være de af  

 skattemyndighederne benyttede kursansættelser, jfr. ligningslovens § 21 A,  

 stk. 2. Ved de øvrige beregningsmetoder optages prioritetsgælden til  

 pålydende restgæld, og det er her uden betydning, om der er tale om  

 kontantlån eller almindelige obligationslån.
 Om erhververens adgang til at opnå lån eller garanti hos foreningen til  

 dækning af en del af andelens pris henvises til pkt. 12 i boligstyrelsens  

 cirkulære af 21. januar 1981 om andelsboligforeninger og andre  

 boligfællesskaber.
Forbedringer af lejligheden 12. Efter andelsboliglovens § 5, stk. 3, skal værdien  

 af forbedringer i lejligheden ansættes til anskaffelsesprisen med fradrag af  

 eventuel værdiforringelse på grund af alder eller slitage.
Værdien opgøres på  

 grundlag af, hvad forbedringerne rent faktisk har kostet at udføre, og ikke,  

 hvad de ville koste at udføre på overdragelsestidspunktet.
I  

 anskaffelsesprisen kan medtages værdien af eget arbejde.
Lejlighedens vedligeholdelsesstand 13. Ved fastsættelse af overdragelsessummen kan der  

 tages hensyn til lejlighedens vedligeholdelsesstand.
Det vil i almindelighed  

 kun have betydning, hvis der er tale om en lejlighed, hvis  

 vedligeholdelsesstand afviger væsentligt fra, hvad der må betragtes som  

 normalt.
Hvis der er tale om en lejlighed, der er særlig godt vedligeholdt,  

 kan bestemmelsen medføre et pristillæg, og omvendt kan der ske en  

 prisnedsættelse, hvis der er tale om en særlig dårligt vedligeholdt  

 lejlighed.
Anden retshandel, omkostninger 14. Efter andelsboliglovens § 5, stk. 4, må  

 overdrageren ikke stille krav om, at erhververen skal overtage inventar,  

 medmindre der er tale om inventar, der er særligt tilpasset eller installeret  

 i lejligheden.
 Overdragelsen må heller ikke betinges af, at erhververen af andelen indgår  

 nogen anden retshandel.
 Hvis der i forbindelse med overdragelsen indgås en anden retshandel - uden  

 at denne retshandel er en betingelse for overdragelse af andelen - må  

 erhververens vederlag ikke overstige, hvad overdragerens ydelse med  

 rimelighed kan betinge.
 Det kan ikke aftales, at erhververen skal bære overdragerens omkostninger  

 i forbindelse med overdragelsen, f.eks. honorar til ejendomsmægler eller  

 ejendomshandler, jfr. lovens § 5, stk. 5.
