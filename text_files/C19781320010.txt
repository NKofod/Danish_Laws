På given foranledning har spørgsmålet om virksomheders og dyrlægers  

 underskrift på de månedlige indberetninger om arbejdstid m.v. for det på  

 virksomhederne ansatte kontrolpersonale samt på den månedlige  

 refusionsopgørelse (form. nr.
La 23,0-503) været taget op til fornyet  

 overvejelse i veterinærdirektoratet.
Baggrunden for nævnte spørgsmåls opståen er den pr. 1. februar 1978  

 gennemførte ændring af indberetningsformularerne, hvor månedsopgørelse form.  

 nr.
KK. 2600-75 blev erstattet af en række nye formularer (La 23,0 nr. 503  

 til 510), sammenholdt med bestemmelserne i landbrugsministeriets cirkulære af  

 29. august 1962 vedrørende statens overtagelse af udgifter ved offentlig  

 kontrol i forbindelse med udførsel af kød m.m. om, at månedsopgørelsen over  

 visse nærmere opregnede lønudgifter, der betales efter regning, skal  

 underskrives af virksomheden og attesteres af overdyrlægen.
Veterinærdirektoratets krav om virksomhedens medunderskrift på samtlige de  

 fra 1. februar 1978 indførte nye formularer til indberetning om arbejdstid  

 m.v., som dette er formuleret i skrivelse herfra af 20. januar 1978 j.nr.
KK.  

 182-1978, er af mange virksomheder blevet opfattet som et krav om, at  

 virksomheden skal attestere såvel kontrolpersonalets omfang som dets  

 tjenstlige forhold (arbejdstid, overarbejde, fravær og lign.).
For så vidt angår de omhandlede indberetningsformularer om arbejdstid m.v,  

 d.v.s. formular nr.
La 23,0-505, 506, 507, 508 og 509, har det ikke været  

 direktoratets hensigt at binde virksomheden ved dens medunderskrift til en  

 form for godkendelse (attest) af de nævnte forhold, men at oplyse  

 direktoratet om, at virksomheden var orienteret om de månedlige  

 indberetninger og således havde haft mulighed for at gøre bemærkninger til  

 disse.
 Veterinærdirektoratet ændrer med henvisning til foranstående og med  

 virkning fra førstkommende indberetninger, d.v.s. indberetningerne  for  

 december måned 1978, der skal være direktoratet ihænde senest  den 5. januar  

 1979 , de hidtidige retningslinier for underskrift således:
Overdyrlægen/den tilsynsførende dyrlæge skal attestere eller underskrive i hidtidigt omfang, d.v.s. på alle  

 indberetninger herunder omslaget form. nr.
La 23,0-510, hvorved bemærkes, at  

 faksimilestempel ikke kan anses for tilstrækkeligt.
Dyrlægens underskrift er  

 for direktoratet en garanti for rigtigheden af de på indberetningerne givne  

 oplysninger i henhold til hvilke, der bl.a. kan foretages lønudbetaling.
Omslaget form. nr.
La 23,0-510 skal forinden dyrlægens og virksomhedens  

 underskrift være udfyldt med måned, årstal og antal  »bilag  

 vedlagt«.
Virksomheden skal stemple og underskrive refusionsopgørelsen form nr.
La  

 23,0-503, der fungerer som en regning over udgifterne til  

 reservetilsynsassistenter, læge trikinkontrollører og helbredsundersøgelser  

 jf. landbrugsministeriets ovennævnte cirkulære af 29. august 1969.
Virksomheden skal tillige stemple og underskrive omslaget form. nr.
La 23,0-510 efter  

 forinden at have sikret sig formularens korrekte udfyldning jf. ovenfor.  

 Virksomhedens stempel og underskrift er en tilkendegivelse over for  

 veterinærdirektoratet om, at man er orienteret om materialet og har haft  

 mulighed for bemærkninger.
Underskriften er tillige at betragte som en  

 almindelig afslutning på en fremsendelsesskrivelse.
 Det skal endelig oplyses, at de omhandlede formularer ved nyoptryk vil  

 blive rettet i overensstemmelse med ovenstående.
 P.V.V.
 e.b.
