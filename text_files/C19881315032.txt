 Erstatning for partier med en spireevne, der er mere end 10 pct. under  

 den garanterede, fastsættes efter en skala, som fremgår af denne  

 meddelelse.
Ifølge punkt 7.2 i »Statsfrøkontrollens Erstatningsregler for  

 Sædekorn« kan erstatningsspørgsmål vedrørende en spireevneprocent, der  

 er mere end 10 under den garanterede, indbringes for bedømmelsesudvalget.
På  

 baggrund af, at der i sæsonen 1986/87 og 1987/88 er produceret mange partier  

 med en spireevneprocent, der er mere end 10 under den garanterede, har  

 Statsfrøkontrollen indbragt erstatningsspørgsmål vedrørende sådanne partier  

 for Frøkontrolkommissionens Bedømmelsesudvalg for Sædekorn.
Sagerne blev som principsag behandlet på et møde i bedømmelsesudvalget den  

 20. januar 1988. På dette møde udarbejdede udvalget nedenfor anførte skala,  

 som vil blive benyttet til fastsættelse af erstatning for partier med en  

 spireevneprocent, der er mere end 10 under den garanterede.
Skalaen er bl.a.  

 udarbejdet under forudsætning af, at sædekornets pris ikke afviger væsentligt  

 fra en gennemsnitspris.
Ved meget høje eller meget lave priser kan der derfor  

 blive tale om speciel behandling af sagen.
Dette kan ligeledes være  

 tilfældet, hvis andre specielle forhold gør sig gældende.
 Denne skala er anvendt til fastsættelse af erstatning på  

 partier/delpartier produceret i sæsonen 1986/87, for hvilke  

 Statsfrøkontrollen ikke har modtaget dokumentation for, at erstatning er  

 udbetalt til de endelige købere, og hvor erstatning derfor skal indbetales  

 til erstatningsfonden.
 Skalaen vil på tilsvarende måde blive anvendt til fastsættelse af  

 erstatning på partier produceret i sæsonen 1987/88.
 Erstatning for partier med højst 10 procent manglende spireevne skal  

 fortsat udregnes efter formlen i erstatningsreglernes punkt 7.2.
