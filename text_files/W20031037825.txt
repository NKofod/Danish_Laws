 Hun  

 arbejdede videre i ægtefællens virksomhed fra 1. januar 2001 til 31. juli  

 2002,  

 hvorefter hun havde midlertidigt arbejde som lønmodtager indtil 2. september  

 2002, hvor hun meldte sig ledig.
 Amtet  

 sendte skilsmissebevilling den 31. august 2001.
Arbejdsdirektoratet  

 fandt, at bestemmelsen om udtræden af en virksomhed, der fortsættes af  

 ægtefællen,  

 på grund af samlivsophævelse i forbindelse med separation eller skilsmisse,  

 fordrer samtidighed mellem årsagen til arbejdsophøret og medlemmets udtræden  

 af  

 virksomheden.
Da dette ikke var tilfældet, opfyldte medlemmet ikke  

 betingelserne for at være ophørt med drift af selvstændig virksomhed.
 Ankenævnet  

 fandt, at formuleringen af § 10, stk. 1, i dagældende bekendtgørelse nr. 165  

 af  

 13. marts 2001 om ophør med udøvelse af selvstændig virksomhed som  

 hovedbeskæftigelse ikke ses at stille krav om, at samlivsophævelsen skal ske  

 samtidig med udtrædelsen af ægtefællens selvstændige virksomhed, men alene at  

 kræve, at der er sket en samlivsophævelse, og at dette er sket i forbindelse  

 med separation eller skilsmisse.
 Ankenævnet  

 fandt således, at denne undtagelsesbestemmelse fra hovedreglen om, at  

 virksomheden skal være endeligt overdraget eller lukket, var opfyldt, da  

 medlemmet meldte sige ledig den 2. september 2002.
 Derfor  

 var medlemmet på dette tidspunkt ikke afskåret fra ret til dagpenge på grund  

 af  

 sin deltagelse i sin tidligere ægtefælles selvstændige virksomhed.
 Ankenævnet  

 ændrede således Arbejdsdirektoratets afgørelse af 20. februar 2003.
Ophør,  

 selvstændig, ægtefælle, samlivsophævelse, separation, skilsmisse, samtidig,  

 kiosk Ankenævnet har behandlet Deres klage på møde den 16.  

 oktober 2003.
Nævnet traf denne A F G Ø R E L S  

 E De opfyldte ved Deres tilmelding som ledig den 2.  

 september 2002 betingelsen for ret til dagpenge om at være ophørt med drift  

 af  

 selvstændig virksomhed som hovedbeskæftigelse ved udtræden af Deres  

 ægtefælles  

 selvstændige virksomhed i forbindelse med samlivsophævelse,  

 separation og skilsmisse.
B E G R U N D E L S E Ankenævnet lægger til grund, at -  

 	  

 De meldte Dem ledig  

 den 2. september 2002, -  

 	  

 De arbejdede i Deres  

 tidligere ægtefælles virksomhed som medarbejdende ægtefælle på fuld tid fra  

 1.  

 juli 1981 til 31. december 2000, -  

 	  

 De solgte Deres del af  

 virksomheden pr. 15. december 2000, -  

 	  

 De og Deres daværende  

 ægtefælle blev separeret den 15. december 2000, -  

 	  

 De på daværende  

 tidspunkt var fraflyttet den fælles bolig, -  

 	  

 amtet den 31. august  

 2001 sendte skilsmissebevilling, -  

 	  

 De arbejdede som  

 lønmodtager for Deres tidligere ægtefælle fra den 1. januar 2001 til 31. juli  

 2002, og -  

 	  

 De havde midlertidig  

 ansættelse som lønmodtager fra 29. juli 2002 til 1. september 2002.
 Det fremgår af reglerne, at selvstændig  

 erhvervsvirksomhed udøves ved beskæftigelse for egen eller ægtefællens  

 regning  

 og risiko og med det formål at opnå økonomisk udbytte.
 Det betyder, at De skulle anses for selvstændig  

 erhvervsdrivende, da De arbejdede som medarbejdende ægtefælle i Deres  

 ægtefælles selvstændige virksomhed.
 Herefter skal Deres ophør med selvstændig virksomhed  

 vurderes efter reglerne om ophør med udøvelse af selvstændig virksomhed som  

 hovedbeskæftigelse.
 Hovedreglen ved ophør med selvstændig virksomhed som  

 hovedbeskæftigelse er, at virksomheden skal være endeligt overdraget eller  

 lukket.
 Denne betingelse var ikke opfyldt, fordi Deres  

 tidligere ægtefælle videreførte den selvstændige virksomhed.
 Efter § 10, stk. 1, i bekendtgørelse om ophør med  

 udøvelse af selvstændig virksomhed som hovedbeskæftigelse kan der gøres  

 undtagelse fra hovedreglen, så et medlem kan anses for udtrådt af selvstændig  

 virksomhed, der fortsættes af ægtefællen, når medlemmet dokumenterer, at  

 samlivet med ægtefællen er ophævet i forbindelse med separation eller  

 skilsmisse.
 Ankenævnet finder, at formuleringen af bekendtgørelsens  

 § 10, stk. 1, ikke ses at stille krav om, at samlivsophævelsen skal ske  

 samtidig  

 med udtrædelsen af ægtefællens selvstændige virksomhed, men alene at kræve,  

 at  

 der er sket en samlivsophævelse, og at dette er sket i forbindelse med  

 separation  

 eller skilsmisse.
 Ankenævnet finder således, at denne  

 undtagelsesbestemmelse var opfyldt, da De meldte Dem ledig den 2. september  

 2002.
 Derfor var De på dette tidspunkt ikke afskåret fra ret  

 til dagpenge på grund af Deres deltagelse i Deres tidligere ægtefælles  

 selvstændige virksomhed.
R E G L E R Ankenævnet henviser til Lov om arbejdsløshedsforsikring m.v., jf.  

 lovbekendtgørelse nr. 603 af 25. juni 2001, § 57, stk. 1 og 3, og Arbejdsdirektoratets bekendtgørelse nr. 165 af 13.  

 marts 2001 om ophør med udøvelse af selvstændig virksomhed som  

 hovedbeskæftigelse § 3, stk. 1, og § 10, stk. 1.
 Ankenævnet ændrer således Arbejdsdirektoratets  

 afgørelse af 20. februar 2003.
 Ankenævnet har med denne afgørelse alene taget stilling  

 til spørgsmålet om ophør med selvstændig virksomhed.
 Ankenævnet har anmodet Arbejdsdirektoratet om at  

 besvare Deres spørgsmål om, hvordan De kunne blive optaget i  

 Arbejdsløshedskasse den 1. september 2001, når kassen først begyndte at  

 optage  

 selvstændige erhvervsdrivende som medlemmer den 1. september 2002.
 Ankenævnet kan ikke tage stilling til spørgsmålet om  

 arbejdsløshedskassens sagsbehandling, fordi Arbejdsdirektoratets afgørelse i  

 anledning af klage over en kasses sagsbehandling ikke kan indbringes for  

 anden  

 administrativ myndighed, jf. lov om arbejdsløshedsforsikring m.v. § 99, stk.  

 4,  

 men hvis De mener, at De har lidt et tab på grund af kassens sagsbehandling,  

 må  

 ankenævnet henvise Dem til at anlægge retssag mod kassen ved de almindelige  

 domstole.
På ankenævnets  

 vegne De kan læse om afgørelsens faktiske og retlige grundlag  

 på de følgende sider.
 Kopi til:
arbejdsløshedskassen Arbejdsdirektoratet 1 Sagsforløb Arbejdsdirektoratet fremstillede sagen på denne måde:
 På ledighedserklæring af 20. september 2002 har De  

 oplyst, at De har været ansat som lønmodtager i perioden fra den 29. juli  

 2002  

 til og med den 1. september 2002, og at De har tilmeldt Dem  

 Arbejdsformidlingen  

 den 2. september 2002. De har videre vedlagt kopier af lønsedler samt en kopi  

 af ansættelsesbrevet, hvoraf det fremgår, at ansættelsen var tidsbegrænset  

 til  

 ovennævnte periode.
 Af erklæring af 26. september 2002 vedrørende  

 supplerende oplysninger om beskæftigelse i ægtefælles/samlevers/families  

 virksomhed fremgår det:
-  

 	  

 at De har arbejdet som  

 butiksassistent, -  

 	  

 at Deres tidligere  

 ægtefælle ejer denne butik, -  

 	  

 at De normalt var  

 beskæftiget 37 timer om ugen i virksomheden, -  

 	  

 at De begyndte at  

 arbejde i virksomheden den 1. juli 1981, -  

 	  

 at De ophørte i  

 virksomheden den 31. december 2000, -  

 	  

 at De har arbejdet som  

 butiksassistent frem til den 31. juli 2002, -  

 	  

 at De blev separeret  

 den 15. december 2000, -  

 	  

 at De i perioden 1.  

 juli 1981 og frem til den 31. december 2000 har arbejdet som ægtefælle, og -  

 	  

 at De i perioden 1.  

 januar 2001 og frem til den 31. juli 2002 har arbejdet som butiksassistent i  

 Deres tidligere ægtefælles butik.
De har på ledighedserklæring af 26. september 2002  

 bl.a. oplyst, at De er ophørt i virksomheden som selvstændig den 15. december  

 2000, at det var Deres hovedbeskæftigelse, og at De ikke er registreret som  

 selvstændig.
De har videre oplyst, at De har afhændet Deres del af  

 virksomheden  

 pr. 15. december 2000.
 Derudover har De vedlagt en kopi af  

 skilsmissebevilling, bodelingsoverenskomsten, ansættelseskontrakt mellem Dem  

 og  

 Deres tidligere ægtefælle, opsigelsesbrevet fra Deres tidligere ægtefælle  

 samt  

 kopi af lønsedler herfra og en kopi af brev af 16. marts 2002 fra banken,  

 hvoraf det fremgår, at De er udtrådt af fælles arrangement med Deres  

 tidligere  

 ægtefælle.
 Deres a-kasse har i brev af 22. oktober 2002 truffet  

 afgørelse om, at De ikke har dokumenteret ophør af den selvstændige  

 virksomhed  

 og derfor ikke vil kunne modtage dagpenge pr. 2. september 2002, hvor De  

 tilmeldte Dem Arbejdsformidlingen.
De har i brev af 10. november 2002 klaget over  

 a-kassens afgørelse af 22. oktober 2002, da De er uforstående over for  

 afgørelsen.
De mener, at De har bevist, at De er stoppet helt som selvstændig  

 og er ude af virksomheden både som indehaver og som almindelig ansat.
De har  

 ydermere søgt og fået arbejde inden for et andet erhvervsområde.
A-kassen har i brev af 19. november 2002 videresendt  

 Deres klage til Arbejdsdirektoratet, da afgørelsen af 22. oktober 2002  

 fastholdes. Sekretariatet er enig i fremstillingen.
2. Arbejdsdirektoratets  

 afgørelse Direktoratet traf den 20. februar 2003 denne afgørelse:
 De opfylder ikke betingelserne for at være ophørt med  

 drift af selvstændig virksomhed som hovedbeskæftigelse.
 De har derfor ikke ret til dagpenge ved ledighed den 2.  

 september 2002.
Begrundelse Indledningsvis skal det bemærkes, at det er lagt til  

 grund, at De og Deres tidligere ægtefælle blev separeret den 15. december  

 2000,  

 og at Deres ansættelsesforhold i Deres tidligere ægtefælles virksomhed  

 ophørte  

 den 31. juli 2002.
Dagpenge kan kun udbetales til et medlem, som er  

 ledigt.
En selvstændig erhvervsdrivende anses for ledig, når det personlige  

 arbejde i virksomheden er ophørt mere end midlertidigt.
Det står i § 57, stk.  

 1  

 og 3, i lov om arbejdsløshedsforsikring m.v., jf. seneste lovbekendtgørelse  

 nr.  

 799 af 24. september 2002.
 For at kunne anses for ophørt mere end midlertidigt  

 skal De opfylde en af betingelserne i §§ 3  13 i dagældende  

 bekendtgørelse nr.  

 165 af 13. marts 2001 om ophør med udøvelse af selvstændig virksomhed som  

 hovedbeskæftigelse (ophørsbekendtgørelsen).
 Det personlige arbejde anses for ophørt mere end  

 midlertidigt, når medlemmet opfylder en af betingelserne i §§ 3  14,  

 jf. § 2.  

 For at kunne anses for ophørt mere end midlertidigt skal hele virksomheden  

 som  

 udgangspunkt være endeligt overdraget eller lukket, jf. § 3, stk. 1, i  

 bekendtgørelsen.
 Et medlem, der udtræder af en virksomhed, der  

 fortsættes af ægtefællen, kan dog anses for ophørt mere end midlertidigt,  

 hvis  

 en af betingelserne i §§ 5  14 i bekendtgørelsen er opfyldt.
 Efter ophørsbekendtgørelsens § 10, stk. 1, kan et  

 medlem, der udtræder af ægtefællens virksomhed, anses for ophørt mere end  

 midlertidigt, hvis medlemmet kan dokumentere, at samlivet med ægtefællen er  

 ophævet i forbindelse med separation eller skilsmisse.
Denne bestemmelse kan kun anvendes, såfremt medlemmet i  

 forbindelse med samlivsophævelsen udtræder af en virksomhed, som videreføres  

 af  

 ægtefællen.
Der skal således være samtidighed mellem årsagen til  

 arbejdsophøret  

 og medlemmets udtræden af virksomheden.
 Begrundelsen for, at De ikke kan anses for udtrådt af  

 den virksomhed, som fortsættes af Deres tidligere ægtefælle, er, at De på  

 trods  

 af separationsbevillingen fortsatte med at arbejde i virksomheden.
 Direktoratet har således lagt vægt på, at separationen  

 ikke direkte var årsag til arbejdsophøret i virksomheden.
 Spørgsmålet, om et medlem er endeligt ophørt med at  

 drive en selvstændig virksomhed, afgøres ikke alene på grundlag af, om  

 vedkommende rent faktisk ikke længere beskæftiger sig med  

 virksomhedens drift, men også på grundlag  

 af, om de formelle betingelser i lovens § 57, stk. 3, og i bekendtgørelse om  

 ophør med drift af selvstændig virksomhed som hovedbeskæftigelse er opfyldt.
 Direktoratet har ved afgørelsen alene taget stilling  

 til, hvorvidt De kan anses for ophørt med selvstændig virksomhed i henhold  

 til  

 § 10, stk. 1, i ophørsbekendtgørelsen.
* * * * * Direktoratet skal bemærke, at De uanset a-kassens  

 sagsbehandling ikke kan få en bedre ret end den, De har efter loven.
 Direktoratet skal videre bemærke, at der ikke er  

 hjemmel i loven til at pålægge en a-kasse at betale erstatning for tab til et  

 medlem i forbindelse med a-kassens sagsbehandling.
Hvis De mener, De har lidt et tab som følge af  

 a-kassens sagsbehandling, må direktoratet henvise Dem til at anlægge sag  

 herom  

 ved de almindelige domstole. 3. Klagen til  

 ankenævnet De skrev den 17. marts 2003:
 Jeg vil gerne klage over afgørelse om ret til dagpenge  

 modtaget d. 21/2 2003.
Jeg er uforstående over for afgørelsen.
Jeg synes og  

 mener, at jeg har dokumenteret, at jeg er ude af den selvstændige  

 beskæftigelse  

 pr. 31/12 2000.
 Hvordan kunne jeg blive optaget som medlem i   A-kasse?  

 (se vedlagt kopi.) Jeg blev optaget som medlem i .. A-kasse den 1/9 2001. Fra  

 d. 1/9 2002 begyndte   A-kasse først at optage selvstændige som medlemmer (se  

 vedlagt kopi sept. 2002).
 Da jeg blev arbejdsløs d. 1/9 2002, var det første gang  

 i mit liv.
 Jeg havde 5 ugers ferie og feriepenge til gode.
Jeg har nu en fast deltidsstilling og fungerer stadig  

 som afløser.
Så jeg har i realiteten ikke været meget ledig.
 Ang. oplysninger kan ske til:
X 4. Arbejdsdirektoratets  

 bemærkninger til klagen Direktoratet fandt den 20. marts 2003, at der ikke var  

 kommet nye oplysninger, der gav direktoratet anledning til at ændre  

 afgørelsen,  

 hvorfor direktoratet i det hele henholdt sig til afgørelsen af 20. februar  

 2003.
5. Nyt efter  

 klagen Intet nyt.
6. Regler Lov om  

 arbejdsløshedsforsikring m.v., jf. lovbekendtgørelse nr. 603 af 25. juni 2001 § 57.  

  

 Dagpenge kan kun udbetales til et medlem, som er ledigt, jf. dog kapitel 11  

 b.
Stk. 3. En selvstændig erhvervsdrivende anses for  

 ledig, når hans personlige arbejde i virksomheden er ophørt mere end  

 midlertidigt.
Nærmere regler om, hvornår en selvstændig erhvervsdrivendes  

 personlige arbejde i virksomheden anses for ophørt mere end midlertidigt,  

 fastsættes af direktøren for Arbejdsdirektoratet efter forhandling med  

 Landsarbejdsrådet.
 § 99.
 Stk. 4. Direktøren for Arbejdsdirektoratets afgørelser  

 i anledning af klage over en kasses sagsbehandling kan ikke indbringes for  

 anden administrativ myndighed.
Arbejdsdirektoratets  

 bekendtgørelse nr. 165 af 13. marts 2001 om ophør med udøvelse af selvstændig  

 virksomhed som hovedbeskæftigelse § 3.  

  

 Et  

 medlem anses for ophørt mere end midlertidigt med det personlige arbejde i  

 virksomheden, når medlemmet dokumenterer, at virksomheden endeligt er  

 overdraget eller lukket.
 § 10.  

  

 Et  

 medlem, som udtræder af en virksomhed, der fortsættes af ægtefællen, kan  

 anses  

 for ophørt mere end midlertidigt, når medlemmet dokumenterer, at samlivet med  

 ægtefællen er ophævet i forbindelse med separation eller skilsmisse.
