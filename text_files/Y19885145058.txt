Et vekselerer- og bankierselskab markedsførte et investeringskoncept,  

 hvorefter de af investeringerne omfattede værdipapirer og valuta automatisk  

 ville blive købt og solgt ved nærmere fastsatte kursgrænser.
Det blev blandt  

 andet i markedsføringsmaterialet anført: »Med dette system har De den  

 fordel, at Deres værdipapirer automatisk bliver solgt mere  

 fordelagtigt«.
Forbrugerombudsmanden fandt markedsføringen i strid med  

 markedsføringslovens § 2, da der ikke var sikkerhed for, at der på de  

 stipulerede salgstidspunkter ville være købere, der ville købe til de  

 pågældende kurser.
 3.5.1. Automatisk køb/salgssystem.
 FO modtog i beretningsperioden en klage fra en privatperson, som i tillid  

 til et vekselerer- og bankierselskabs markedsføring indgik aftale med  

 selskabet.
Klagetidspunktet gik navnlig på markedsføringsmaterialets beskrivelse af  

 et automatisk køb/salgssystem.
Dette gik efter de foreliggende oplysninger ud  

 på, at aktier/obligationer ville blive solgt, når kurserne faldt mere end et  

 nærmere aftalt procenttal fra den højeste kurs aktierneiobligationerne havde  

 haft i investors ejertid.
I det pågældende markedsføringsmateriale var  

 systemet beskrevet under overskriften »Er der ikke risiko ved at investere i værdipapirer?» Det er der.
Aktierne, obligationerne eller valutaen kan falde. (Selskabets  

 navn) følger markedet intenst fra minut til minut, og det er selvfølgelig med  

 til at minimere risikoen for at tabe penge.
 Som en yderligere sikkerhed har vi udviklet et automatisk KØB/SALG-SYSTEM.
 Dette system er udviklet for at maksimere gevinster og minimere eventuelle  

 tab.
 Der var herefter anført et taleksempel og herunder bl.a. anført:
 »Vores indkøb af aktier vil så blive solgt på 6.-dagen til kurs 120,  

 fordi den jo her brød vores automatiske salgskurs...
 Obligationer sælges automatisk, hvis de falder mere end 1% fra topkursen i  

 ejertiden, og valuta sælges automatisk, hvis det falder mere end en halv  

 procent fra topkursen i ejertiden.
Med dette system har De den fordel, at Deres værdipapirer automatisk  

 bliver solgt mere fordelagtigt...« FO udtalte som sin opfattelse, at den foreliggende beskrivelse af  

 købs/salgssystemet var egnet til at give læserne indtryk af, at værdipapirer  

 efter dette system altid ville kunne sælges på rette tidspunkt og til den  

 forudsatte kurs.
Dette underbyggedes af den gentagne brug af ordet  

 »automatisk«.
 En forudsætning for køb/salgssystemets sikkerhed er imidlertid, at der på  

 det stipulerede salgstidspunkt er en køber, der vil købe til denne kurs.
 På denne baggrund anså FO den foreliggende beskrivelse for vildledende og  

 urimeligt mangelfuld, og i strid med markedsføringslovens § 2, stk. 1 og § 1.  

 Ved sin bedømmelse lagde FO navnlig vægt på, at selskabet henvender sig til  

 mindre og mellemstore investorer, der må formodes ikke at have den  

 tilstrækkelige indsigt og erfaring i disse spørgsmål.
 Selskabet bekræftede herefter, at det pågældende markedsføringsmateriale  

 ikke vil blive benyttet fremover.
 (* 1) Offentliggjort i Forbrugerstyrelsens Juridiske Årbog 1989, s. 27-28.
