Nr LSF 244 Forslag til Lov om ændring af lov om social bistand Fremsat af Lilli Gyldenkilde (SF) Tommy Dinesen (SF) Åge Frandsen (SF)  

 Gade (SF) Ebba Strange (SF) den 23. marts 1993 § 1 I lov om social bistand, jf. lovbekendtgørelse nr. 829 af 1. oktober 1992,  

 som ændret senest ved lov nr. 1079 af 23. december 1992, foretages følgende  

 ændringer:
 1. I § 38, stk. 3, indsættes efter 2. punktum som nye  

 punktummer:
»Det samme gælder kapitaliseret erstatning for erhvervsevnetab og  

 forsørgertab.
Løbende erstatning for erhvervsevnetab og forsørgertab  

 modregnes efter samme regler som i § 43. Kan hidtidig arbejdsindtægt ikke  

 dokumenteres, anvendes i stedet for den til enhver tid fastsatte  

 bruttorevalideringsydelse.« 2. § 39, stk. 2, affattes således:
» Stk. 2. Der skal endvidere ses bort fra erstatning, som  

 udbetales som kompensation for varigt men, godtgørelse for ikkeøkonomisk  

 skade samt fra erstatning for tab af erhvervsevne og forsørgertab.
Endvidere  

 skal der ses bort fra ydelser fra godkendte sociale fonde, stiftelser,  

 foreninger m.v., der er fritaget for beskatning hos modtageren, jf.  

 ligningslovens § 7, litra Z.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger I et samfund med et hårdt presset arbejdsmarked er det tiltagende  

 vanskeligt for mennesker med selv lettere handicaps at finde beskæftigelse.
 Samtidig stiger antallet af mennesker ramt af arbejdsskade med deraf  

 følgende nedsat erhvervsevne og/eller erhvervstab.
Erstatning for tab af erhvervsevne eller forsørgertab skal i medfør af  

 arbejdsskadeforsikringslovgivningen udgøre den samfundsmæssige kompensation  

 for de heraf følgende beskæftigelsesmæssige og forsørgermæssige  

 vanskeligheder, der kan medføre såvel periodisk arbejdsløshed som nedsat  

 indtjeningsevne, enten på grund af behovet for nedsat arbejdstid eller på  

 grund af ringe aflønning under hensyn til erhvervsevneforringelsen.
Det  

 skønnes derfor i strid med dels virkeligheden på arbejdsmarkedet, dels  

 arbejdsskadelovgivningens intentioner, at en tilkendt erstatning for tab af  

 erhvervsevne og forsørger uden forbehold vurderes ud fra bistandslovens  

 almindelige formueregler.
Det har den virkning, at såvel løbende ydelser som  

 kapitaliseret erstatning ikke alene modregnes i kontanthjælpen, men også  

 kræves anvendt, inden kontanthjælp kan udbetales, idet den betragtes som  

 likvid formue.
Der gøres opmærksom på, at Folketinget ved behandlingen af  

 reglerne for revalideringsydelse og indførelse af brutterevalideringsydelsen  

 tog højde for netop denne problemstilling, men ikke tog højde herfor i  

 bistandslovens §§ 38 og 39. Der henvises til eksemplet i vedlagte bilag.
Bemærkninger til lovforslagets enkelte bestemmelser Til § 1 Til nr. 1 og 2 Ved de foreslåede ændringer får kontanthjælpsmodtageren samme retsstilling  

 som revalidender med hensyn til at se bort fra arbejdsskadeserstatning.
Til § 2 Det foreslås, at loven træder i kraft dagen efter bekendtgørelsen i  

 Lovtidende.
Bilag Eksempel:
 A er en 32-årig enlig mor, der som følge af en rygskade måtte stoppe sit  

 uddannelsesforløb som sygeplejerske i 1989. Rygskaden blev i 1989 anerkendt  

 som arbejdsskade.
 A overgik herefter til sygedagpenge.
I november 1991 flytter A efter opbrud af et 31/2-årigt ægteskab til B.  

 kommune.
I den forbindelse optages et kommunelån til boligindskud på 18.200  

 kr.
20. januar 1992 påbegyndtes et revalideringsforløb, hvortil der er  

 bevilget § 43 til en 2-årig uddannelse.
A starter på uddannelsen til  

 informatikassistent.
1. juli 1992 vælger A at stoppe forløbet.
Dels fordi det var for  

 stillesiddende arbejde, som gav yderligere rygsmerter, og dels oplevede A, at  

 der var for få kontaktmuligheder.
Herefter overgår A til kontanthjælp.
Sideløbende hermed udbetales første  

 løbende ydelse fra erhvervsevnetabserstatningen.
1. september 1992 kapitaliseres erstatningen.
Pålydende 242.218 kr.
 B. kommune konkluderer, at A således er i besiddelse af formue på 208.274  

 kr., hvilket er erstatningsbeløbet fratrukket tilbagebetaling af kontanthjælp  

 samt boligindskudslån på henholdsvis 15.744 kr. samt 18.200 kr.
 Denne formue danner efter kommunens skøn grundlag for forsørgelse i 36  

 måneder, således at der først vil være grundlag for udbetaling af § 37-hjælp  

 omkring den 1. oktober 1995.
