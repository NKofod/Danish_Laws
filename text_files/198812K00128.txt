Nr LSF 128 Forslag til Lov om ændring af ligningsloven (Stop for anpartsfiduser) Fremsat af Jens Thoft (SF) Jes Lunde (SF) Rahbæk Møller (SF) Bjørn Poulsen  

 (SF) Ebba Strange (SF) den 30. november 1988 § 1 I ligningsloven, jf. lovbekendtgørelse nr. 555 af 16. september 1988,  

 foretages følgende ændring:
 Efter § 27 B indsættes som ny paragraf:
»  § 27 C.
For virksomhed omfattet af § 3 A i lov om  

 investeringsfonds begrænses afskrivningsmulighederne efter reglen i  

 ligningslovens § 28, såfremt driften inklusive finansieringsomkostninger  

 giver skattemæssigt underskud, jf. dog stk. 2.
Stk. 2. Ministeren kan dispensere fra bestemmelsen i stk. 1 i tilfælde,  

 hvor beskæftigelsesmæssige eller miljømæssige hensyn i særlig grad taler  

 herfor.« § 2 Loven træder i kraft ved bekendtgørelsen i Lovtidende og har virkning for  

 aktiver erhvervet dagen efter lovforslagets vedtagelse i Folketinget.
Bemærkninger til lovforslaget Hvert år i oktober kvartal søsættes nye skattefidusselskaber på  

 anpartsbasis.
De fleste af disse har ikke erhvervsmæssig virksomhed som  

 formål.
Det fremgår tydeligst af det forhold, at forudsætningerne for, at  

 projekterne kan hævdes at kunne løbe rundt, er, at statskassen malkes  

 maksimalt via afskrivningsregler, der oprindelig var tilvejebragt for at  

 hjælpe egentlig erhvervsmæssig virksomhed.
Folketinget har gang på gang forsøgt at gribe ind over for denne type salg  

 af »fradragsrettigheder« til skatteydere, der ikke driver  

 virksomhed i gængs forstand.
Men hver gang er der opstået nye selskaber, som  

 har forstået at udnytte tilbageværende huller i skattelovgivningen.
Folketinget har tidligere i flere omgange søgt at stoppe skattefiduserne  

 via masseanpartsselskaber gennem indsættelse af reglerne i  

 investeringsfondslovens § 3 A; derfor knyttes afskrivningsbegrænsningen netop  

 til de grupper, der er omfattet af § 3 A.
Hermed rammes imidlertid også  

 f.eks. skibs- og vindmølleanparter, hvilket ikke var forslagsstillernes  

 hensigt med dette forslag.
Derfor er indsat en dispensationsbestemmelse, som  

 samtidig har den fordel, at f.eks. skibe og vindmøller bygget i udlandet,  

 ikke kan opnå dispensation efter bestemmelsens ordlyd.
Begrænsningerne i afskrivningsmulighederne efter ligningslovens § 28  

 omfatter ikke afskrivninger, der er bundet til det enkelte år, og som  

 fortabes, såfremt de ikke benyttes i det pågældende år.
Herudover omfatter  

 begrænsningerne kun den del af driftsmiddelafskrivningerne, der overstiger 10  

 pct. af saldoværdien, og begrænsningerne på bygninger og særlige  

 installationer i bygninger kun for den del, der overstiger 2 pct.
Med dette forslag har forslagsstillerne forsøgt for det første ikke at  

 ramme en normal erhvervsmæssig virksomhed, hvis drift er anlagt  

 forretningsmæssigt og med overskud for øje.
Det vil fortsat være muligt at  

 benytte afskrivningslovens meget gunstige regler, hvor der er tale om en  

 sådan normal overskudsgivende erhvervsmæssig drift.
For det andet begrænses afskrivningsmulighederne i de tilfælde, hvor  

 misbruget hovedsagelig sker.
Således skal følgende betingelser, jf. § 3 A i  

 lov om investeringsfonds, være opfyldt, for at begrænsningerne i  

 afskrivningsmulighederne optræder:
 1. Skatteyderen driver virksomheden som bierhverv.
 2. Skatteyderen deltager i uvæsentligt omfang i virksomhedens drift med  

 sin egen arbejdsindsats.
 3. Antallet af ejere af virksomheden overstiger 10 (med mulighed for at  

 skatteministeren i særlige tilfælde kan dispensere herfra, jf.  

 investeringsfondslovens § 3 A, stk. 3).
 4. Anvendelse af de maksimale afskrivninger i de pågældende indkomstår  

 medfører et driftsresultat inklusive finansieringsomkostninger på nul eller  

 derunder.
 Forslaget vil formentlig betyde et årligt merprovenu for statskassen i  

 størrelsesordenen 2 mia. kr. for 1989 og de kommende år.
Bilag I dette bilag er (med mindre skrift) indsat den gældende formulering af de bestemmelser, der omtales i lovforslaget § 28 i ligningsloven, jf. lovbekendtgørelse nr. 555 af 16. september 1988.
 § 28. Hvis en person, som er skattepligtig efter kildeskattelovens § 1,  

 har foretaget skattemæssig afskrivning, henlæggelse til investeringsfond  

 eller beløbsmæssigt har forøget sin nedskrivning på varelagre i forhold til  

 det foregående år, og den skattepligtige indkomst er mindre end det beløb,  

 som det ligningsmæssigt opgjorte privatforbrug udgør, ansættes den  

 skattepligtige indkomst til dette beløb, jf. dog stk. 4. Forhøjelsen af  

 indkomsten skal dog ikke kunne overstige de samlede afskrivnings-,  

 nedskrivnings- og henlæggelsesbeløb.
 Stk. 2. For personer, der anvender virksomhedsordningen, finder stk. 1 dog  

 kun anvendelse på afskrivninger m.v. på aktiver omfattet af  

 virksomhedsordningen i indkomstsår, hvor der sker modregning af underskud  

 efter virksomhedsskattelovens § 13, stk. 2-3.
 Stk. 3. Skatteministeren fastsætter de nærmere regler for opgørelsen af  

 privatforbruget.
Stk. 4. De skattemæsssige afskrivninger i stk. 1 omfatter ikke  

 afskrivninger, der er bundet til det enkelte år, og som fortabes, hvis de  

 ikke foretages i det pågældende år.
I øvrigt kan begrænsingen af afskrivning  

 på driftsmidler kun ske inden for den del af afskrivningen, der overstiger 10  

 pct. af saldoværdien, og begrænsningen af afskrivning på bygninger og særlige  

 installationer i bygninger kun inden for den del, der overstiger 2 pct. af  

 anskaffelsessummens konantværdi pristalsreguleret efter bestemmelsen i § 19  

 A, stk. 2, i lov om skattemæssige afskrivninger m.v.
Stk. 5. Begrænsning af afskrivninger m.v. efter stk. 1 skal dog kun ske,  

 hvis privatforbruget overstiger 121.600 kr.
Den nævnte beløbsgrænse reguleres  

 efter personskattelovens § 20.
 Stk. 6. En skattepligtig, hvis skættepligtige indkomst er forhøjet efter  

 reglerne i stk. 1, fortaber ikke derved de pågældende afskrivninger m.m.,  

 idet disse betragtes som ikke foretaget.
 § 3 A i lov om investeringsfonds, jf. lovbekendtgørelse nr. 567 af 25.  

 august 1987.
§ 3 A.
Skattepligtige, der som kommanditister deltager i en virksomhed,  

 kan ikke benytte henlæggelser til investeringsfonds til forlods afskrivning  

 på aktiver, der omfattes af denne virksomhed.
Det gælder dog ikke ved køb af  

 skibe, der er omfattet af stk. 6.
Stk. 2. Skattepligtige, der driver selvstændig skibsvirksomhed som  

 bierhverv efter personskattelovens § 4, stk. 1, nr. 10, kan ikke benytte  

 henlæggelser til investeringsfonds til forlods afskrivning på aktiver, der  

 omfattes af denne virksomhed.
Det gælder dog ikke ved køb af skibe, der er  

 omfattet af stk. 6.
Stk. 3. Skattepligtige personer kan kun benytte henlæggelser til  

 investeringsfonds til forlods afskrivning på aktiver i en virksomhed, såfremt  

 antallet af ejere af virksomheden er højst 10 og den skattepligtige person i  

 ikke uvæsentligt omfang deltager i driften af virksomheden.
Ministeren for  

 skatter og afgifter eller den, ministeren bemyndiger dertil, kan tillade, at  

 henlæggelserne benyttes, selv om antallet af ejere i den selvstændige  

 virksomhed overstiger 10, når særlige forhold taler herfor.
Stk. 4. Kravet om, at den skattepligtige skal deltage i virksomheden med  

 personlig arbejdsindsats i ikke uvæsentligt omfang, gælder for det  

 indkomstår, hvor henlæggelsen anvendes til forlods afskrivning, og for det  

 følgende indkomstår.
Bliver den skattepligtige uarbejdsdygtig som følge af  

 alvorlig sygdom eller invaliditiet efter, at midler er hævet og anvendt til  

 forlods afskrivning, bortfalder kravet om personlig arbejdsindsats i den  

 resterende del af perioden.
Drives virksomheden af ægtefæller i forening,  

 gælder reglen i 2. pkt., når en af ægtefællerne bliver uarbejdsdygtig.
Hvis  

 kun en af ægtefællerne driver virksomheden, gælder 2. pkt., når denne  

 ægtefælle bliver uarbejdsdygtig.
Kravet om personlig arbejdsindsats  

 bortfalder tilsvarende i tilfælde af den skattepligtiges eller dennes  

 ægtefælles død eller konkurs samt ved virksomhedsophør.
 Stk. 5. Ministeren for skatter og afgifter kan tillade, at kravet om  

 personlig arbejdsindsats efter stk. 3 og 4 fraviges, når særlige  

 omstændigheder taler derfor og henlæggelse til investeringsfond er foretaget  

 inden 17. maj 1983.
Stk. 6. Selv om betingelserne i stk. 3, 1. pkt., ikke er opfyldt, kan  

 henlæggelserne dog benyttes, når det beløb, der hæves fra  

 investeringsfondskontoen, indbetales til bygning af skibe.
Det er en  

 betingelse, at indbetalingen foretages senest 1 måned efter, at beløbet er  

 hævet fra kontoen.
Det er endvidere en betingelse, at industriministeren har  

 godkendt, at reglerne i dette stykke kan anvendes på det  

 skibsbygningsprojekt, der er indgået kontrakt om.
