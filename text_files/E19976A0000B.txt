B - Indkomstarter B.1 Diverse lønmodtagerindkomster B.2 Honorar B.3 Pension B.4 Støtte til studier mv.
B.5 Diverse overførselsindkomster B.6 Børns indkomst B.7 Ægtefællers indkomst B.1 Diverse lønmodtagerindkomster I dette afsnit behandles reglerne om indeholdelse af A-skat og  

 lønmodtagerbidrag vedrørende personer, der har lønindkomst mv. fra  

 beskæftigelse udført her i landet for en dansk arbejdsgiver.
B.1.1 Afgrænsning af personkredsen B.1.1.1 A-indkomst Lønmodtagerbegrebet Bestemmelsen i KSL 43, stk. 1, jf. lovbek. nr. 519 af 22. juni 1995 med  

 senere ændringer, udgør det centrale område for A-indkomst, hvor  

 indeholdelsen skal foretages i enhver form for vederlag, der ydes som  

 betaling for personligt arbejde eller tjenesteydelse i tjenesteforhold.
Dette  

 gælder uanset vederlagets fremtrædelsesform, ligesom det er uden betydning om  

 der er tale om hoved- eller bibeskæftigelse.
Lønmodtagergruppen omfatter ikke alene tjenestemænd, arbejdere og  

 funktionærer af alle arter, men også alle andre personer, der modtager  

 vederlag for arbejde udført for fremmede.
Således anses også løsarbejdere for  

 at erhverve deres indtægt i et tjenesteforhold.
AMFL § 7, stk. 1, litra a, jf. lovbek. nr. 738 af 9. sept. 1995 med senere  

 ændringer, definerer en lønmodtager som en person beskæftiget i et  

 ansættelsesforhold.
Der sigtes med udtrykket "beskæftigelse" som  

 udgangspunkt til samme indhold som anvendes i f.eks.
ATP-loven og lov om  

 arbejdsformidling og arbejdsløshedsforsikring, der er love med  

 sikringslignende karakter.
 Ifølge ATP-loven er en lønmodtager en person, der udfører lønarbejde for  

 en arbejdsgiver, til hvem der er et tjenesteforhold, uanset aflønningsformen.
Der er dog afgrænsninger i personkredsen i ATP-loven, som ikke finder  

 anvendelse i AMFL.
Efter ATP-loven er medlemmer af arbejdsmarkedets  

 tillægspension kun lønmodtagere i alderen 16 år til 66 år.
I TfS 1994,153  

 fastslår skatteministeren, at også lønmodtagere, som på grund af alder -  

 f.eks. unge under 16 år - ikke skal betale ATP, er omfattet af  

 bidragspligten.
 Desuden fremgår det af bemærkningerne til AMFL § 7, stk. 3, at  

 afgrænsningen mellem lønmodtagere og selvstændigt erhvervsdrivende kan  

 afgøres med udgangspunkt i den praksis, der anvendes på skatteområdet, jf.  

 således nedenstående gennemgang af cirk. nr. 129 af 4. juli 1994 om  

 personskatteloven.
Lønmodtagerindkomst kontra indkomst fra selv stændig erhvervsvirksomhed Selvstændig erhvervsvirksomhed er kendetegnet ved, at der for egen regning  

 og risiko udøves en virksomhed af økonomisk karakter med det formål at opnå  

 et overskud.
 Der er imidlertid ikke i skattelovgivningen en definition på, hvad der  

 skal forstås ved henholdvis lønmodtagervirksomhed (typisk modtagere af  

 A-indkomst) og selvstændig erhvervsvirksomhed (typisk modtagere af  

 B-indkomst).
 Afgrænsningen må i tvivlstilfælde foretages ved en samlet bedømmelse af  

 det konkrete beskæftigelsesforhold.
Det er dog muligt at opstille nogle generelle retningslinier for,  

 hvorledes afgrænsningen skal foretages.
Skatteministeriet har fremhævet en  

 række forhold, der er angivet i cirk. nr. 129 af 4. juli 1994 til PSL.
Det  

 understreges i cirkulæret, at kriterierne indgår i forskellige sammenhænge og  

 ikke har lige stor betydning i alle situationer.
 Ved vurderingen af, om indkomstmodtageren står i et tjenesteforhold til  

 hvervgiveren, kan følgende tillægges betydning:
 I bedømmelsen indgår udgifter til transport, egen bil, fortæring og  

 overnatning eller andre lignende udgifter kun med begrænset vægt.
 Omvendt taler det for selvstændig erhvervsvirksomhed, hvis følgende  

 forhold er til stede:
Det er forholdet mellem indkomstmodtageren og den enkelte hvervgiver, der  

 skal bedømmes.
Det betyder, at indkomstmodtageren på samme tid i forhold til  

 visse hvervgivere kan anses som lønmodtager, og i forhold til andre kan anses  

 for selvstændigt erhvervsdrivende.
 Endvidere skal afgrænsningen foretages på samme måde, uanset i hvilken  

 relation inden for skattelovgivningens område spørgsmålet er relevant.
Det betyder, at samme indkomstmodtager enten anses som lønmodtager eller  

 som selvstændigt erhvervsdrivende i alle de situationer, hvor sondringen har  

 betydning.
Men man kan naturligvis ikke i enhver henseende slutte  

 modsætningsvis.
Det forhold, at hvervgiveren rent faktisk indeholder A-skat,  

 fører derfor ikke til, at indkomstmodtageren ikke kan kvalificeres som  

 selvstændigt erhvervsdrivende.
Sondringen lønmodtagerforhold og selvstændig erhvervsvirksomhed er  

 afgørende for sondringen mellem A-indkomst og B-indkomst og ikke omvendt.
Det  

 vil sige, at en ligningsmæssig afgørelse kan medføre en ændring af  

 opkrævningsmåden.
Særligt opregnede A- eller B-indkomster Ud over vederlag for personligt arbejde i tjenesteforhold er de  

 indkomstarter, der er nævnt i KSL § 43, stk. 2, A-indkomst i det omfang,  

 skatteministeren har truffet bestemmelse herom.
De indkomstarter, der er  

 gjort til A-indkomst, fremgår af KSLbek. nr. 768 af 19. sept. 1995, § 20, som  

 ændret ved bek. nr. 761 af 20. aug. 1996.
Der er således en række indkomstarter, der udbetales med skattetræk efter  

 en særlig hjemmel, uden at der af den grund er tale om lønindkomst.
Om  

 honorarer, pensioner og overførselsindkomst se afsnit B.2, B.3 og B.5 Endvidere kan skatteministeren bestemme, at en vis indkomst eller en vis  

 art af indkomst, der er omfattet af det almindelige A-indkomstbegreb i KSL §  

 43, ikke skal anses som A-indkomst, jf.
KSL § 45, stk. 1. Det betyder, at  

 visse særligt opregnede indkomstarter, som af natur er "vederlag for  

 personligt arbejde i tjenesteforhold", er gjort til B-indkomst.
Disse  

 indkomster er opregnet i KSLbek. nr. 768 af 19. sept. 1995, § 21, jf. afsnit  

 B.1.2.
 Der forekommer på denne måde en række B-indkomster, uden at  

 indkomstmodtageren af den grund anses som selvstændigt erhvervsdrivende.
Lønmodtagerindkomst kontra selskabsindkomst Hvis en fysisk person vil drive sin virksomhed i selskabsform, vil  

 formodningen være, at indkomsten som hovedregel også i skattemæssig henseende  

 anses som selskabsindkomst.
Det er dog gennem lovgivningen bestemt, at visse særlige former for  

 virksomhed ikke kan drives af et selskab, men kun af en fysisk person.
Det  

 gælder virksomhed som landinspektør, skibs- og varemægler, dispachør og  

 bevillingshaver til hyrevognskørsel, jf. nærmere LV S.C.1.1.1.
Endvidere kan indkomsterhvervelsen være så nær knyttet til den pågældende  

 - typisk selskabets hovedaktionær/hovedanpartshaver - at man må anse  

 indkomsten for erhvervet af personen, uanset at den er indtægtsført i  

 selskabet, jf. herunder TfS 1996,604 (ØLD). Der kan ligeledes være  

 situationer, hvor det er vanskeligt at konstatere, hvem der rent faktisk har  

 erhvervet indkomsten, hvorfor der må en egentligt bevisvurdering til.
Dette  

 kan f.eks. forekomme i selskaber, hvor der er sket en sammenblanding af  

 selskabets og hovedaktionærens dispositioner.
 Når kunstnere, forfattere, musikere, professionelle sportsfolk m.fl.  

 organiserer deres virksomhed i selskabsform, må der foretages en egentlig  

 vurdering af, om det er den enkelte person eller selskabet, som er den  

 forpligtede udadtil.
Fælles for disse persongruppers indkomsterhvervelse er ofte, at indkomsten  

 udspringer af en virksomhed, som er så nært tilknyttet den enkelte person, at  

 det næppe ville være muligt at lade en anden person udøve det pågældende  

 erhverv, jf. eksempelvis TfS 1994,830 (ØLD). Mens det kun er egentlige  

 kunstnerhonorarer, der skal beskattes hos personen, kan en afledet indtjening  

 såsom rettigheder godt overføres til et selskab.
Se f.eks.
TOLD SKAT Nyt  

 1992.24.846 (TfS 1992,550), jf. endvidere LV S.C.1.1.1.
 Det bør således undersøges, om der foreligger et lønmodtagerlignende  

 forhold, eller om indkomsten skal betragtes som vederlag for  

 "kunstnerisk arbejde", idet disse to indkomstkategorier efter  

 praksis ofte betragtes som personlig indkomst, hvis indkomsten optjenes af en  

 enkelt person.
Reglerne om indeholdelse af A-skat og lønmodtagerbidrag udelukker  

 imidlertid ikke, at et selskab eller en anden juridisk enhed kan indgå aftale  

 om levering af tjenesteydelser for hvilke selskabet, og ikke de personer der  

 udfører arbejdet, modtager vederlaget.
Det kræver dog, at selskabet er den  

 forpligtende part, og at der består et reelt tjenesteforhold mellem selskabet  

 og de personer, der udfører arbejdet, således at selskabet er  

 indeholdelsespligtig af vederlag til disse personer.
Fuld eller begrænset skattepligt Det er en almindelig forudsætning for at anse en indkomst som A-indkomst,  

 at indkomstmodtageren er fuldt eller begrænset skattepligtig her til landet.  

 KSL §§ 1 og 2 indeholder reglerne om fysiske personers subjektive  

 skattepligt.
Disse regler er nærmere beskrevet i afsnit C.1.1.1 og LV D.A.
B.1.1.2 Arbejdsmarkedsbidrag Fuld eller begrænset bidragspligt Bidragspligten for en lønmodtager forudsætter bl.a., at den pågældende er  

 fuldt eller begrænset skattepligtig her til landet efter KSL § 1 eller § 2,  

 stk. 1, litra a (lønindtægt, herunder arbejde på fly), litra c (udlejning af  

 arbejdskraft) eller litra j (lønindtægt for arbejde på skibe), jf.
AMFL § 7,  

 stk. 1, litra a.
 Betingelsen om skattepligten blev indsat ved lov nr. 443 af 1. jun. 1994  

 (om ændring af lov om arbejdsmarkedsfonde, kildeskatteloven og  

 pensionsbeskatningsloven) med virkning tilbage fra og med den 1. januar 1994.
 Bidragspligtige lønmodtagere kan efter bestemmelsen opdeles i to  

 hovedgrupper:
 Danske og udenlandske statsborgere, der har lønindkomst fra arbejde udført  

 i Danmark, og som er fuldt eller begrænsede skattepligtige efter KSL § 1  

 eller § 2, stk. 1, litra a, c eller j, er således som udgangspunkt  

 bidragspligtige, uanset om arbejdsgiveren er dansk eller udenlandsk.
Personer, nævnt i AMFL § 7, stk. 1 og 3, er bidragsfritaget i det omfang,  

 det følger af EU-forordning nr. 1408/71 (med ændringer om social sikring for  

 arbejdstagere mv.) eller efter mellemfolkelige aftaler om social sikring, at  

 de pågældende ikke er undergivet dansk sikringslovgivning, jf.
AMFL § 7, stk.  

 4 - 5.
De i KSL § 3 nævnte personer, som er undtaget fra skattepligten, er heller  

 ikke bidragspligtige.
Tilsvarende gælder for herværende diplomater omfattet  

 af Wienerkonventionerne om rettigheder og immuniteter for diplomatiske og  

 konsulære forbindelser.
Endvidere fremgår det af TfS 1996,258, at ansatte ved ambassader,  

 internationale organisationer og udenlandske virksomheder uden hjemting her i  

 landet principielt er bidragspligtige.
Imidlertid udbetales lønnen som  

 B-indkomst efter KSL § 44 og er derfor ikke omfattet af AMFL § 8, stk. 1,  

 litra a, som alene omhandler løn som nævnt i KSL § 43, stk. 1. Lønnen er  

 heller ikke omfattet af AMFL § 8, stk. 1, litra e, da den er optjent i et  

 ansættelsesforhold.
Der er således ikke hjemmel til at opkræve bidrag af de  

 nævnte lønindkomster.
Der er ikke for bidragspligten fastsat aldersmæssige begrænsninger eller  

 begrænsninger under hensyn til at lønmodtageren ikke betaler ATP, har frikort  

 eller ikke er berettiget til at modtage ydelser, der er finansieret af de i  

 loven omhandlede fonde, jf.
TfS 1996,112 og TfS 1994,153.
Ved arbejde her i landet forstås arbejde udført i Syddanmark.
Personer,  

 der modtager lønindkomst for arbejde udført på Færøerne og i Grønland, er kun  

 bidragspligtige af denne indkomst, hvis de er skattepligtige af lønnen i  

 Danmark, jf.
TfS 1994,234.
 Personer, der er skattepligtige til Danmark efter KSL § 1 eller § 2, stk.  

 1, litra a, litra c eller litra j, og som udfører arbejde på  

 kontinentalsoklen, arbejder med transport på skibe og på luftfartøjer, anses  

 for at udføre arbejde i Danmark og er dermed bidragspligtige, hvorimod  

 vederlag til personer beskæftiget i kulbrintesektoren ikke er bidragsbelagt,  

 jf. afsnit C.1.1.6.
Lønmodtagere, som modtager vederlag for arbejde om bord på et dansk skib,  

 der er registreret i Dansk Internationalt Skibsregister (DIS), er heller ikke  

 bidragspligtige, jf.
AMFL § 8, stk. 3.
 Det fremgår endvidere af AMFL § 8, stk. 4, at aktiveringsydelse,  

 beskæftigelsestillæg og oplæringsydelse efter § 15, stk. 1, 2 og 4 i lov om  

 kommunal aktivering ikke skal medregnes i bidragsgrundlaget.
 Vedrørende erstatning for tabt arbejdsfortjeneste efter bistandslovens §  

 48 henvises til afsnit B.1.5.3 og B.5.
I TfS 1994,193 præciserer Skatteministeriet, at AM-bidrag ikke er omfattet  

 af dobbeltbeskatningsaftaler med andre lande.
Ankenævnet for Bidrag til Arbejdsmarkedsfonde har i TfS 1994,670 også taget stilling til henholdsvis  

 bidragspligt og bidragsfritagelse vedrørende en række i udlandet bosiddende  

 personer, der er ansat i eller har løsere tilknytning til en dansk  

 virksomhed.
 Herudover henvises til TfS 1994,303 og TfS 1995,288 vedrørende  

 bidragspligt for personer, der arbejder for et datterselskab, et fast  

 driftssted eller et repræsentationskontor, som er etableret af en dansk  

 virksomhed i udlandet, jf. herunder også TfS 1996,765 (DANIDA-projekt), TfS  

 1996,780 (repræsentationskontor i Danmark) og TfS 1996,810  

 (NATO-udstationering).
 For så vidt angår internationale forhold henvises i øvrigt til afsnit C.
 B.1.2 Løn og vederlag mv.
Der skal indeholdes A-skat og lønmodtagerbidrag af vederlag i penge for  

 personligt arbejde i tjenesteforhold, jf.
KSL § 43, stk. 1 og AMFL § 8, stk.  

 1, litra a.
 Vedrørende betingelsen om personligt arbejde i tjenesteforhold henvises  

 til afsnit B.1.1.
 Som eksempler på vederlagstyper nævnes løn, feriegodtgørelse, honorar,  

 tantieme, provision og drikkepenge.
 Opregningen er ikke udtømmende, og som vederlag i penge betragtes derfor  

 den almindelige periodiske arbejdsløn, uanset om den benævnes løn,  

 overarbejdsbetaling, rådighedstillæg, akkordfortjeneste, produktionstillæg,  

 bonus, honorar, provision eller andet.
 Begrebet dækker også det ferietillæg, der ydes lønmodtagere med ret til  

 løn under ferie.
Også søgnehelligdagsbetaling er omfattet af begrebet løn.
Udbetales  

 søgnehelligdagsbetaling løbende eller som forskud i løbet af indtjeningsåret,  

 skal der indeholdes lønmodtagerbidrag og A-skat i den lønperiode, hvor  

 udbetalingen sker, jf.
KSL § 46, stk. 2 og AMFL § 11, stk. 1. Hvis  

 tilgodehavende søgnehelligdagsbetaling hensættes på en kort- eller  

 mærkeordning, skal der indeholdes lønmodtagerbidrag og A-skat senest 31.  

 december i optjeningsåret.
 Godtgørelse for udgifter til rejse- og befordring er omfattet, medmindre  

 betingelserne for skattefrihed er opfyldt, jf. afsnit B.1.7.
 Om hævninger i selskaber mv., se SD-cirk. 1979-12 og LV S.F.
Naturalier Der skal for visse naturalier indeholdes A-skat og lønmodtagerbidrag, jf.  

 afsnit B.1.6.
Undtaget for indeholdelse Af visse særligt opregnede indkomstarter, der er gjort til B-indkomst,  

 skal der ikke indeholdes A-skat og lønmodtagerbidrag ved udbetaling.
Det  

 drejer sig om løn mv. ved civil værnepligt, løn mv. til hushjælp o.l. i  

 privat husholdning, værdi af fri kost og logi, som ydes i forbindelse med  

 løn, hvis værdien ikke kan fastsættes efter Ligningsrådets normalsatser,  

 diæter til valgstyrere og tilforordnede vælgere samt årlige vederlag på maks.  

 1.500 kr. fra forening for arbejde udført for foreningen som led i dennes  

 skattefri virksomhed, jf.
KSLbek. nr. 768 af 19. sept. 1995, § 21 og AMFLbek.  

 nr. 1250 af 16. dec. 1996, § 9, stk. 1. Told Skat beregner  

 lønmodtagerbidraget på grundlag af de oplysninger, der er lagt til grund ved  

 skatteansættelsen, jf.
AMFL § 11, stk. 4 og lønmodtagerbidraget opkræves i  

 forbindelse med udsendelsen af årsopgørelsen, jf.
AMFL § 13, stk. 3.
B.1.2.1 Løn/dagpenge ved ledighed, sygdom og barsel Der skal indeholdes A-skat af dagpenge, der udbetales ved ledighed, sygdom  

 eller barsel efter lovgivningen herom, jf.
KSL § 43, stk. 2, litra d, jf.  

 KSLbek. nr. 768 af 19. sept. 1995, § 20, nr. 5, 6 og 8 a.
Der skal derimod ikke indeholdes lønmodtagerbidrag af dagpengene, idet der  

 i AMFL's forstand er tale om offentlig overførselsindkomst, der ikke har  

 karakter af vederlag for personligt arbejde.
Dagpengene er derfor ikke  

 omfattet af AMFL § 8, stk. 1, litra a.
Arbejdsgivere, der i den såkaldte arbejdsgiverperiode udbetaler dagpenge  

 efter lovgivningen herom, skal således indeholde A-skat, jf.
KSLbek. nr. 768  

 af 19. sept. 1995, § 20, nr. 6 og § 8 a, men ikke lønmodtagerbidrag.
Der skal indeholdes A-skat af feriedagpenge, sygeferiedagpenge,  

 supplerende dagpenge, jf.
KSLbek. nr. 768 af 19. sept. 1995, § 20, nr. 5,  

 samt af kontanthjælp, jf.
KSLbek. nr. 768 af 19. sept. 1995, § 20, nr. 3, der  

 udbetales til ledige.
Det samme gælder dagpenge, som udbetales til personer,  

 der er under uddannelse, på orlov eller sabbat, jf.
KSLbek. nr. 768 af 19.  

 sept. 1995, § 20, nr. 11, eller modtager efterløn og overgangsydelse efter  

 lovgivningen herom, jf.
KSLbek. nr. 768 af 19. sept. 1995, § 20, nr. 5. Af de  

 her nævnte dagpenge mv. skal der ikke indeholdes lønmodtagerbidrag, jf.  

 ovennævnte.
Der skal ikke indeholdes A-skat af dagpenge, der erstatter B-indkomst  

 eller som ydes som frivillig sikring efter dagpengelovens § 20, jf.
KSLbek.  

 nr. 768 af 19. sept. 1995, § 20, nr. 8 a.
Udbetaler arbejdsgiveren i henhold til kollektiv overenskomst, individuel  

 aftale eller lov løn under sygdom og barsel mv., skal der indeholdes A-skat,  

 jf.
KSL § 43, stk. 1. Af lønnen skal der videre indeholdes lønmodtagerbidrag,  

 jf.
AMFL § 8, stk. 1, litra a.
Der skal således også indeholdes lønmodtagerbidrag af den løn, der  

 udbetales i den såkaldte arbejdsgiverperiode.
Det gælder, uanset om den løn,  

 der udbetales ligger under, over eller svarer til de maksimale dagpenge og  

 uanset om beløbet kaldes dagpenge eller lignende, og uanset om arbejdsgiveren  

 modtager dagpengerefusion fra det offentlige.
 Evt. dagpengerefusion må ikke modregnes, inden der indeholdes  

 lønmodtagerbidrag og A-skat.
 Hvis en ansat, der får udbetalt dagpenge efter lovgivningen herom, af  

 arbejdsgiveren får udbetalt forskellen mellem dagpengene og den almindelige  

 løn, skal arbejdsgiveren indeholde lønmodtagerbidrag og A-skat af den  

 supplerende løn.
 Arbejdsgivere, der dels udbetaler dagpenge, dels løn under sygdom, skal  

 indeholde lønmodtagerbidrag og A-skat af den samlede udbetaling.
B.1.2.1.1 Selvstændigt erhvervsdrivende Syge- og barselsdagpenge, der udbetales til selvstændigt erhvervsdrivende  

 behandles som virksomhedsindkomst og skal dermed medregnes ved opgørelsen af  

 overskuddet fra selvstændig erhvervsvirksomhed.
De nævnte ydelser er derfor  

 omfattet af bidragsgrundlaget efter AMFL § 10. Se TfS 1995,201.
 Det gælder også i de tilfælde, hvor ydelsen er gjort til A-indkomst, jf.  

 KSLbek. nr. 768 af 19. sept. 1995, § 20, som ændret ved bek. nr. 761 af 20.  

 aug. 1996.
Der skal ikke ved udbetalingen indeholdes lønmodtagerbidrag, jf.
AMFL §  

 11, stk. 7.
Der er ikke tale om A-indkomst i de tilfælde, hvor dagpenge ydes som  

 frivillig sikring efter lov om dagpenge ved sygdom og fødsel § 20, dvs. for  

 selvstændigt erhvervsdrivende.
Det følger af KSLbek. nr. 768 af 19. sept.  

 1995, § 20, nr. 8 a.
 Om sygedagpenge mv. til en ægtefælle, der deltager i driften, se afsnit  

 B.7.2 og B.7.3.
B.1.2.2 Udbetalinger fra medarbejderfonde Medarbejderfonde kan principielt opdeles i:
a) Pensionsfonde godkendt efter PBL § 52. Arbejdsgiveren skal ved  

 indbetaling til sådanne fonde beregne AM-bidrag.
Der skal i forbindelse med  

 udbetalinger fra en sådan fond ikke indeholdes A-skat eller  

 lønmodtagerbidrag.
b) Hjælpe- og understøttelsesfonde efter LL § 14 F.
Disse fonde har til  

 formål at betrygge eller forbedre vilkårene for personer eller pårørende til  

 personer, der er eller har været ansat hos den arbejdsgiver, der indskyder  

 eller har indskudt beløb til fondens virke.
Fonde godkendt efter LL § 14 F må  

 ikke udbetale ydelser af pensionslignende karakter, men kan yde hjælp til  

 uddannelse, sygehjælp, ferieophold eller sport.
Tilsagn om støtte må ikke  

 gives for mere end et år ad gangen.
Arbejdsgiveren skal ikke indeholde A-skat  

 eller lønmodtagerbidrag af indbetalinger til sådanne fonde.
For så vidt angår  

 udbetalinger, se umiddelbart nedenfor.
c) Andre fonde.
Virksomheder, der indbetaler beløb til sådanne fonde, skal  

 ikke indeholde A-skat eller lønmodtagerbidrag af indbetalingen.
For så vidt angår fonde nævnt under b) og c) kan der i forbindelse med  

 uddelinger fra fonden blive tale om, at der skal indeholdes A-skat og  

 lønmodtagerbidrag, hvis der udbetales beløb til nuværende eller tidligere  

 ansatte.
Der vil således skulle indeholdes A-skat og lønmodtagerbidrag hvis; Spørgsmålet om der skal indeholdes A-skat og lønmodtagerbidrag bør afgøres  

 ved en samlet konkret vurdering.
 Om udbetalinger af pensionslignende ydelser fra fonde til tidligere  

 ansatte hos en bestemt arbejdsgiver, se afsnit B.3.5.2. Om ydelser fra PBL §  

 52-fonde, se afsnit B.1.11.
B.1.3 Feriegodtgørelse Der skal indeholdes A-skat og lønmodtagerbidrag af feriegodtgørelse, jf.  

 KSL § 43, stk. 1 og AMFL § 8, stk. 1, litra a.
De nærmere regler for  

 indeholdelsestidspunktet fremgår, jf.
KSL § 46, stk. 2, af KSLbek. nr. 768 af  

 19. sept. 1995, § 22, stk. 2 og 3, som ændret ved bek. nr. 1012 af 2. dec.  

 1996.
B.1.3.1 Ferie uden løn Med mindre andet er aftalt ved overenskomst udgør feriegodtgørelsen 12,5%  

 af lønnen for lønmodtagere med timeløn, ugeløn eller lignende med løbende  

 optjening af feriegodtgørelse, jf. ferielovens § 12.
For lønmodtagere uden ret til ferie med løn beskattes feriegodtgørelsen i  

 optjeningsåret.
For feriegodtgørelse optjent til og med 1996 skal  

 indeholdelse af A-skat ske, når feriegodtgørelsen godskrives lønmodtageren  

 ved indbetaling til FerieKonto eller ved udstedelse af feriekort mv.  

 Indeholdelse skal dog ske senest den 31. december i optjeningsåret, jf.  

 KSLbek. nr. 768 af 19. sept. 1995, § 22, stk. 2.
Indeholdelse skal derfor også ske senest den 31. december i optjeningsåret  

 i de tilfælde, hvor reglerne for indbetaling af feriegodtgørelse til  

 FerieKonto eller lignende ordning ikke er fulgt, eller hvor der ved en fejl  

 ikke er udstedt feriekort mv.
Det afgørende er, om der er erhvervet endelig  

 ret til beløbet.
Det er skattekortets oplysninger og lønmodtagerbidragssatsen  

 for optjeningsåret, der skal anvendes, også i det tilfælde hvor indeholdelsen  

 fejlagtigt først foretages efter den 31. december i optjeningsåret.
 For feriegodtgørelse optjent i perioden 1. januar 1997 til og med 31.  

 marts 1997 skal afregning af A-skat ske senest samtidig med A-skat, der er  

 indeholdt i april måned 1997, jf. bek. nr. 1012 af 2. dec. 1996, § 2.
For feriegodtgørelse optjent efter marts måned 1997 skal indeholdelse af  

 A-skat foretages månedligt i optjeningsåret på grundlag af den  

 feriegodtgørelse, der er optjent i den forløbne måned, jf.
KSLbek. nr. 768 af  

 19. sept. 1995, § 22, stk. 2, som ændret ved bek. nr. 1012 af 2. dec. 1996.
 Indeholdelse af lønmodtagerbidrag skal ske på samme tidspunkt som  

 indeholdelse af A-skat.
B.1.3.2 Ferie med løn For lønmodtagere med ret til ferie med løn beskattes ferielønnen først i  

 det år, hvori ferien holdes, selvom udbetalingen støtter sig på en i det  

 foregående indkomstår optjent ferieret, idet der først erhverves endelig ret  

 til ferielønnen i det år ferien holdes, jf. lsr. 1973.106.
For den særlige feriegodtgørelse, der kommer til udbetaling i forbindelse  

 med overgang til det nye ferieår, skal indeholdelse foretages på  

 udbetalingstidspunktet.
Med mindre andet er aftalt ved overenskomst, udgør  

 tillægget til ferielønnen 1%, jf. ferielovens § 14, stk. 1.
Fratrædelse Når en lønmodtager fratræder en stilling med ret til ferie med løn, skal  

 der beregnes feriegodtgørelse, jf. ferielovens § 14, stk. 3.
Feriegodtgørelse beskattes i fratrædelsesåret.
Ved fratræden til og med  

 1996 skal indeholdelse af A-skat ske, når feriegodtgørelsen godskrives  

 lønmodtageren ved indbetaling til FerieKonto eller ved udstedelse af  

 feriekort mv.
Indeholdelse skal dog ske senest den 31. december i  

 fratrædelsesåret, jf.
KSLbek. nr. 768 af 19. sept. 1995, § 22, stk. 3.
 Ved fratræden i perioden 1. januar 1997 til og med 31. marts 1997 skal  

 afregning af A-skat ske senest samtidig med A-skat, der er indeholdt i april  

 måned 1997, jf. bek. nr. 1012 af 2. dec. 1996, § 2.
Ved fratræden efter marts måned 1997 skal indeholdelse af A-skat foretages  

 i fratrædelsesmåneden, jf.
KSLbek. nr. 768 af 19. sept. 1995, § 22, stk. 2,  

 som ændret ved bek. nr. 1012 af 2. dec. 1996.
 Indeholdelse af lønmotagerbidrag skal ske på samme tidspunkt.
B.1.3.3 Overgang til anden stilling Ved overgang fra en stilling uden ret til ferie med løn til en stilling  

 med ret til ferie med løn skal der indeholdes A-skat og lønmodtagerbidrag af  

 den indtil overgangen optjente feriegodtgørelse.
Desuden skal der indeholdes  

 A-skat af modtagen ferieløn og tillæg til ferieløn.
 Hvis det i forbindelse med overgangen aftales mellem lønmodtager og  

 arbejdsgiver, at lønmodtageren får ferie med løn mod at afgive sin tidligere  

 indkomstbeskattede feriegodtgørelse til arbejdsgiveren, skal alene  

 forskelsbeløbet medregnes som indkomst fra arbejdsgiveren i tiltrædelsesåret.  

 Forskelsbeløbet, jf. nedenfor udgør grundlaget for indeholdelse af A-skat og  

 lønmodtagerbidrag.
 Forskelsbeløbet opgøres som forskellen mellem den nye bruttoferieløn -  

 reduceret med den i feriegodtgørelsen fra tidligere ansættelse indeholdte  

 A-skat og lønmodtagerbidrag - og den fra tidligere ansættelse til  

 arbejdsgiveren afleverede nettoferiegodtgørelse.
B.1.3.4 Særlige forhold Erstatning til tjenestemænd for bortfaldet ferie ydes ved udløbet af det  

 ferieår, i hvilket den bortfaldne ferie skulle være holdt som tillægsferie,  

 og beløbet beskattes i dette år.
Ved udbetalingen skal der indeholdes A-skat  

 og lønmodtagerbidrag, jf.
KSL § 43, stk. 1 og AMFL § 8, stk. 1, litra a.
Gives der tjenestemænd tjenestefrihed af en sådan varighed, at der ikke  

 optjenes ferieret i tjenestefrihedsperioden, ydes der ved tjenestefrihedens  

 begyndelse den pågældende feriegodtgørelse, som om han var fratrådt  

 tjenesten.
Denne feriegodtgørelse beskattes i det år, hvor tjenestefriheden  

 påbegyndes og feriegodtgørelsen godskrives den pågældende.
Der skal  

 indeholdes A-skat ved godskrivningen, jf.
KSLbek. nr. 768 af 19. sept. 1995,  

 § 22, stk. 2. Efter marts måned 1997 skal indeholdelse foretages i  

 fratrædelsesmåneden, jf. bek. nr. 1012 af 2. dec. 1996.
 Indeholdelse af lønmodtagerbidrag skal ske på samme tidspunkt.
Dødsfald Se afsnit B.1.11.6 om indeholdelse af A-skat og lønmodtagerbidrag i  

 forbindelse med lønmodtagerens dødsfald.
B.1.4 Jubilæumsgratialer Jubilæumsgratialer og fratrædelsesgodtgørelser, der opfylder betingelserne  

 i LL § 7 O, stk. 1, nr. 2, beskattes alene af 85% af det beløb, der  

 overstiger et grundbeløb på 7.900 kr., jf.
LL § 7 O, stk. 3. Grundbeløbet  

 reguleres efter PSL § 20 og udgør for 1996 og 1997 10.200 kr.
Der er tale om jubilæumsgratiale, når udbetalingen i form af gave,  

 gratiale og lignende foretages én gang for alle i anledning af, at den  

 virksomhed, hvori lønmodtageren eller dennes ægtefælle er eller har været  

 ansat, har bestået i 25 år eller et antal år, der er deleligt med 25, jf.
LL  

 § 7 O, stk. 1, nr. 2.
Også gaver, gratialer og lignende udbetalt én gang for alle i  

 anledning af lønmodtagerens jubilæum er omfattet.
Efter praksis anses  

 jubilæum at foreligge, når lønmodtageren har været ansat i virksomheden i 25,  

 35, 40, 45, 50 eller 60 år, jf. lsr. 1962.79, lsr. 1963.88 og lsr. 1966.93.
 Om afgrænsning af jubilæumsgratiale omfattet af LL § 7 O, stk. 1, nr. 2  

 henvises der i øvrigt til LV A.B.1.4. og A.B.1.4.2.
Der skal indeholdes A-skat af gavens skattepligtige værdi, uanset om der  

 er tale om en pengegave eller en tingsgave.
Den skattepligtige del, der  

 fremstår som "vederlag i penge" er A-indkomst i medfør af KSL § 43,  

 stk. 1, og den skattepligtige del, der udbetales i naturalier, er A-indkomst  

 i medfør af KSLbek. nr. 768 af 19. sept. 1995, § 20, nr. 24, som ændret ved  

 bek. nr. 761 af 20. aug. 1996, som er udstedt med hjemmel i KSL § 43, stk. 2.
Er der tale om vederlag i penge, skal der indeholdes lønmodtagerbidrag af  

 det fulde beløb af udbetalingen, jf.
AMFL § 8, stk. 1, litra a.
Der skal ikke  

 indeholdes lønmodtagerbidrag af den del af et jubilæumsgratiale mv., der  

 udbetales i naturalier, idet denne del ikke er omfattet af AMFL § 8, stk. 1,  

 litra a.
 Fratrædelsesgodtgørelser, herunder indbetaling af en  

 fratrædelsesgodtgørelse på en pensionsordning, er behandlet i afsnit  

 B.1.11.2.
B.1.5 Tillæg/tilskud og diverse godtgørelser fra arbejdsgiveren B.1.5.1 Flyttegodtgørelse Der skal som udgangspunkt indeholdes A-skat og lønmodtagerbidrag af  

 flyttegodtgørelse, jf.
KSL § 43, stk. 1 og AMFL § 8, stk. 1, litra a.
Ved TSS-cirk. 1992-13 er der fastsat regler for den skattemæssige  

 behandling af flyttegodtgørelse.
Skatteministeren har orienteret om  

 beskatning af flyttegodtgørelse i et svar til Folketinget, jf.
TfS 1994,204.
 Reglerne gælder for såvel privat som offentligt ansatte.
Ved forflyttelse under samme arbejdsgiver gælder, at hvis arbejdsgiveren  

 godtgør ellers fradragsberettigede flytteudgifter mod dokumentation ved  

 eksterne udgiftsbilag, skal godtgørelsen holdes uden for den ansattes  

 indkomst.
Der skal derfor ikke indeholdes A-skat, da der kun skal indeholdes  

 A-skat i skattepligtig indkomst, jf.
KSL § 41, stk. 1, 2. pkt.
Godtgørelsen  

 vil således ikke være omfattet af KSL § 43, stk. 1. Der skal heller ikke  

 indeholdes lønmodtagerbidrag, jf.
AMFL § 8, stk. 1, litra a modsætningsvis.  

 Der er tale om følgende udgifter:
a.
Flytning af bohave.
b.
Rejseudgifter for husstanden.
c.
Udgifter til nødvendige installationer.
d.
Huslejetab.
 Udgifter til fast ejendom, herunder renteudgifter, anses ikke for  

 huslejetab.
 Disse udgifter kan derfor ikke godtgøres uden indeholdelse af A-skat og  

 lønmodtagerbidrag.
Udgifter til advokat- og mæglersalær i forbindelse med køb og salg af fast  

 ejendom kan efter praksis ikke fradrages.
Denne praksis er stadfæstet af  

 Vestre Landsret, se TOLD SKAT Nyt 1993.15.712 (TfS 1993,345). Disse udgifter kan  

 derfor ikke godtgøres uden indeholdelse af A-skat og lønmodtagerbidrag.
 Dommen fastslår, at en supplerende flyttegodtgørelse, hvis størrelse er  

 uden sammenhæng med hvilke udgifter, der rent faktisk afholdes, ikke kan  

 betegnes som udlæg for arbejdsgiveren.
Tjenesteskift fra én statslig institution til en anden anses for  

 flytning under samme arbejdsgiver.
Tilsvarende gælder tjenesteskift fra  

 statsligt til kommunalt civilforsvar.
Flytteudgifter afholdt i forbindelse  

 hermed er derfor fradragsberettiget, se f.eks SKAT 1988.687 (TfS 1988,611).  

 Arbejdsgiveren kan derfor i stedet godtgøre flytteudgifterne uden  

 indeholdelse af A-skat og lønmodtagerbidrag.
Se i øvrigt LV A.F.1.6.
B.1.5.2 Erstatningsbeløb for opgivelse af tjenestebolig Erstatningsbeløb, som ydes tjenestemænd for opgivelse af tjenesteboliger,  

 anses for erstatning for indtægtstab og derfor A-indkomst, jf. skd. 26.205.  

 Der skal indeholdes A-skat og lønmodtagerbidrag, jf.
KSL § 43, stk. 1 og AMFL  

 § 8, stk. 1, litra a.
B.1.5.3 Erstatningsbeløb for tabt arbejdsfortjeneste Begrebet tabt arbejdsfortjeneste dækker i praksis over en række  

 forskellige ydelser.
Der kan være tale om løn eller løntillæg, betaling for  

 personligt arbejde udført uden for et ansættelsesforhold eller beløbet kan  

 være udbetalt uden krav om en egentligt arbejdsydelse.
Godtgørelse for tabt arbejdsfortjeneste, der reelt har karakter af en  

 lønudbetaling, dvs. har en nær tilknytning til lønmodtagerens  

 tjenesteforhold, er omfattet af KSL § 43, stk. 1 henholdsvis AMFL § 8, stk.  

 1, litra a.
Eksempelvis kan nævnes erstatning for bortvisning og  

 fratrædelsesgodtgørelse efter funktionærlovens § 2, litra a og b, jf.
TfS  

 1995,756.
Udbetaler en forening erstatning for tabt arbejdsfortjeneste i forbindelse  

 med, at en frivillig ulønnet medhjælper repræsenterer foreningen - f.eks. ved  

 deltagelse på udvalgt hold e.l. - anses beløbet ikke for vederlag.
En sådan  

 udbetaling ydes for at friholde medhjælperen for udgifter som følge af  

 indsatsen for foreningen.
Der vil derfor være tale om en bidragsfri  

 B-indkomst.
Udbetaler en forening derimod erstatning for tabt arbejdsfortjeneste til  

 medhjælpere osv. for at udføre en personlig arbejdsydelse for foreningen,  

 anses erstatningen for løn, og der skal derfor indeholdes A-skat og  

 lønmodtagerbidrag.
For årlige vederlag på højst 1.500 kr. anses beløbet dog  

 for B-indkomst, jf.
KSLbek. nr. 768 af 19. sept. 1995, § 21, nr. 5 og der  

 skal ikke indeholdes lønmodtagerbidrag, jf.
AMFLbek. nr. 1250 af 16. dec.  

 1996, § 9, stk. 1, litra c.
Den ansatte skal i så fald angive beløbet på  

 selvangivelsen og vil i forbindelse med årsopgørelsen blive afkrævet skat og  

 lønmodtagerbidrag.
Kan beløbsmodtageren karakteriseres som en person, der modtager vederlag  

 for personligt arbejde uden for tjenesteforhold, fastsættes bidragspligten  

 efter AMFL § 7, stk. 1, litra c.
Der skal dog kun indeholdes A-skat og  

 lønmodtagerbidrag ved udbetalingen, hvis vederlaget er gjort til A-indkomst.
 Endelig fremgår det af § 3, stk. 1 i lov nr. 344 af 6. maj 1996, hvorved  

 AMFL blev ændret, at vederlag efter bistandslovens § 48 udbetalt i perioden  

 den 1. januar 1994 til og med den 31. december 1996 er skatte- og  

 bidragsfritaget, jf. herunder TfS 1996,347.
 Se ligeledes afsnit B.1.11.5 vedrørende erstatningsbeløb fra tidligere  

 arbejdsgiver.
Arbejdsskade En arbejdsgiver kan som erstatningsansvarlig for personskade bl.a. skulle  

 betale erstatning for tabt arbejdsfortjeneste efter erstatningsansvarslovens  

 § 2.
 I erstatningen fradrages løn under sygdom, dagpenge fra arbejdsgiver eller  

 kommunalbestyrelse og forsikringsydelser, der har karakter af en virkelig  

 skadeserstatning, samt lignende ydelser til den skadelidte lønmodtager.
Der skal ikke indeholdes lønmodtagerbidrag af erstatning for tabt  

 arbejdsfortjeneste, herunder eventuel erstatning i form af indbetalinger til  

 en arbejdsmarkedspensionsordning, der udbetales i henhold til  

 erstatningsansvarslovens § 2. Dette gælder for erstatning udbetalt til en  

 skadelidt lønmodtager, der hverken overenskomstmæssigt, efter individuel  

 kontrakt eller på anden vis har krav på hel eller delvis løn mv. fra  

 arbejdsgiveren i uarbejdsdygtighedsperioden, idet erstatningen ikke har  

 karakter af vederlag for beskæftigelse i et ansættelsesforhold, og dermed  

 ikke er omfattet af bidragsgrundlaget efter AMFL § 8, stk. 1, litra a.
Dette  

 gælder selv om den skadelidtes ansættelsesforhold er opretholdt i  

 sygeperioden, og den pågældende derfor principielt er omfattet af  

 bidragspligten efter AMFL § 7, stk. 1, litra a.
 Erstatningen vil af samme grund ikke være omfattet af KSL § 43, stk. 1.
Erstatningen er endvidere ikke gjort til A-indkomst efter KSL § 43, stk.  

 2, jf.
KSLbek. nr. 768 af 19. sept. 1995, § 20 modsætningsvis.
Beløbet vil  

 således være B-indkomst.
 Vedrørende sygedagpenge udbetalt fra det offentlige, som skadelidte  

 modtager i sygeperioden, henvises der til afsnit B.1.2.1.
B.1.5.4 Løntillæg Udgiftsdækning Tillæg til løn, som gives til dækning af lønmodtagerens udgifter i  

 forbindelse med arbejdet, f.eks. skur- og tærepenge, smudstillæg,  

 skattepligtig rejse- og befordringsgodtgørelse, kilometerpenge, natpenge,  

 uniformsgodtgørelse, kontorholdsgodtgørelse, fejltællingspenge,  

 svindgodtgørelse, værktøjspenge og hundeførertillæg skal medregnes ved  

 indkomstopgørelsen, jf.
LL § 9, stk. 5, 1. pkt.
Der er tale om vederlag i penge, hvorfor der skal indeholdes A-skat og  

 lønmodtagerbidrag af disse tillæg, jf.
KSL § 43, stk. 1 og AMFL § 8, stk. 1,  

 litra a.
Dette gælder uanset om beløbet eventuelt kan fratrækkes på  

 selvangivelsen.
Skatteministeren har redegjort for beskatning og indeholdelse af A-skat af  

 hundeførertillæg i et svar til Folketinget, jf.
TfS 1995,254. Der er tale om  

 beskatning af et løntillæg, der udbetales til den ansatte for at denne i  

 forbindelse med sit arbejde anvender et arbejdsredskab, der således stilles  

 til rådighed for arbejdsgiveren.
I lighed med andre løntillæg er  

 hundeførertillæg skattepligtig, og arbejdsgiveren skal i lighed med anden  

 pengeløn indeholde A-skat i løntillægget.
Der skal ikke indeholdes A-skat og lønmodtagerbidrag, hvis arbejdsgiveren  

 afholder alle udgifter til arbejdsredskaber/- hjælpemidler i forbindelse med  

 arbejdet eller refunderer udgifterne efter reglerne om udlæg efter regning.  

 Se afsnit B.1.7.3 om udlæg for arbejdsgiveren.
Er arbejdsredskabet mv. også  

 til rådighed for privat brug, eller bruges det privat, foreligger der  

 principielt et skattepligtigt gode.
Se nærmere afsnit B.1.6 om  

 personalegoder.
B.1.5.5 Konkurrenceklausuler Vederlag for påtagelse af indskrænkninger i adgangen til fri  

 erhvervsudøvelse kan ydes under tjenesteforholdets beståen eller i  

 forbindelse med tjenesteforholdets ophør.
I begge tilfælde kan vederlaget  

 erlægges som en éngangsydelse eller i løbende ydelser.
Éngangsvederlag Der skal indeholdes A-skat af vederlag for påtagelse af indskrænkninger i  

 adgangen til fri erhvervsudøvelse, der ydes som et éngangsvederlag  

 under tjenesteforholdets beståen eller i forbindelse med tjenesteforholdets  

 ophør, jf.
KSLbek. nr. 768 af 19. sept. 1995, § 20, nr. 27, som ændret ved  

 bek. nr. 761 af 20. aug. 1996. Der skal ikke indeholdes lønmodtagerbidrag,  

 idet vederlaget ikke er omfattet af bidragsgrundlaget i AMFL § 8, stk. 1,  

 litra a, da vederlaget ikke er ydet for personligt arbejde, men derimod for,  

 at modtageren ikke skal påtage sig andet personligt arbejde, eller for en  

 anden form for rådighedsindskrænkelse.
Et éngangsvederlag, der ydes under tjenesteforholdets beståen eller  

 i forbindelse med tjenesteforholdets ophør, kan erlægges i rater, uden at det  

 betyder, at vederlaget bliver bidragspligtigt. Éngangsvederlag for  

 påtagelse af konkurrenceklausul blev indtil 19. maj 1993 beskattet som særlig  

 indkomst.
Efter dette tidspunkt har ydelsen ikke været oplysningspligtig, og  

 éngangsvederlag skulle derfor ikke indberettes for indkomståret 1995.  

 Fra og med 1. januar 1996 er éngangsvederlag for påtagelse af  

 konkurrenceklausul A-indkomst og dermed omfattet af oplysningspligten.
Løbende ydelser Vederlag for påtagelse af indskrænkninger i adgangen til fri  

 erhvervsudøvelse, der betales i form af tidsubestemte løbende ydelser, er  

 kendetegnet ved, at der er usikkerhed om det samlede beløb, der udbetales.
Ydes vederlaget under tjenesteforholdets beståen, er der tale om et  

 løntillæg, og der skal indeholdes A-skat, jf.
KSL § 43, stk. 1. Der skal  

 tillige indeholdes lønmodtagerbidrag, jf.
AMFL § 8, stk. 1, litra a.
Ydes vederlaget i forbindelse med tjenesteforholdets ophør, er der tale om  

 A-indkomst, jf.
KSLbek. nr. 768 af 19. sept. 1995, § 20, nr. 2, og der skal  

 derfor indeholdes A-skat.
Der skal ligeledes indeholdes lønmodtagerbidrag,  

 jf.
AMFL § 8, stk. 1, litra d.
B.1.6 Personalegoder L 180 Skatteministeren har den 27. februar 1997 fremsat forslag til lov (L 180)  

 om ændring af ligningsloven (justering af personalegodebeskatningen).
Lovforslaget går ud på at indføre en beløbsmæssig bagatelgrænse for  

 beskatning af personalegoder.
Bagatelgrænsen skal efter forslaget reguleres  

 efter PSL § 20 og bliver for 1997 på 3.900 kr.
Efter forslaget skal der  

 således som hovedregel kun foretages beskatning af personalegoder, som  

 arbejdsgiveren i overvejende grad har stillet til rådighed af hensyn til den  

 ansattes arbejde, når personalegodernes samlede værdi overstiger  

 bagatelgrænsen.
Grænsen skal ikke gælde for en række goder, hvor værdien i forvejen  

 fremgår af loven eller er kendt, f.eks. fordi der er indberetningspligt,  

 eller fordi man kan benytte de normalværdier, der fastsættes af  

 Ligningsrådet.
Arbejdsgiveren har også indberetningspligt for disse goder.
Det er desuden foreslået, at privat benyttelse af en computer med dertil  

 hørende tilbehør, som arbejdsgiveren har stillet til rådighed til brug ved  

 arbejdet, ikke skal beskattes.
Endvidere foreslås det, at benyttelse af  

 parkeringsplads, der af hensyn til arbejdet er stillet til rådighed, ikke  

 skal beskattes.
Lovforslaget skal have virkning fra og med indkomståret 1997. Ved  

 redaktionens afslutning var lovforslaget ikke vedtaget.
Der vil blive  

 orienteret om vedtagelsen af lovforslaget i Tidskrift for Skatter og  

 Afgifter.
 I det følgende beskrives de regler for indeholdelse af A-skat og  

 lønmodtagerbidrag i personalegoder, der var gældende ved redaktionens  

 afslutning.
LL § 16 Ved lov nr. 483 af 30. juni 1993 blev der gennemført en ændret beskatning  

 af personalegoder (LL § 16) således, at der i højere grad sker en  

 ligestilling med beskatning af løn i form af pengeydelser.
Loven har  

 endvidere til formål at styrke den skattemæssige kontrol med beskatning af  

 personalegoder.
Den ændrede beskatning har virkning fra og med indkomståret  

 1994.
LL § 16 ændrer som udgangspunkt ikke ved den hidtidige afgrænsning mellem  

 skattepligtige og ikke-skattepligtige personalegoder.
Således beskattes  

 heller ikke fremover personalegoder, der på arbejdspladsen har karakter af  

 almindelig personalepleje, når goderne for den enkelte ikke har en væsentlig  

 økonomisk værdi.
Bestemmelsen ændrer derimod på principperne for  

 værdiansættelsen af skattepligtige personalegoder.
 Efter LL § 16 skal personalegoder som udgangspunkt værdiansættes til  

 markedsværdien, men der er i bestemmelsen gjort en række undtagelser herfra.
 Det gælder rådighed over bil, sommerbolig og lystbåde til privat brug,  

 samt køb af virksomhedens produkter.
A- eller B-indkomst Visse personalegoder skal medregnes til den indkomst, der skal indeholdes  

 A-skat af.
Det drejer sig om fri kost og logi omfattet af Ligningsrådets  

 satser, fri bil, fri telefon og telefongodtgørelse, jf.
KSLbek. nr. 768 af  

 19. sept. 1995, § 20, som ændret ved bek. nr. 761 af 20. aug. 1996. Øvrige  

 personalegoder, der hverken er omfattet af KSL § 43, stk. 1 eller KSL § 43,  

 stk. 2, jf.
KSLbek. nr. 768 af 19. sept. 1995, § 20 er B-indkomst.
Der skal  

 desuden indeholdes lønmodtagerbidrag af de A-skattepligtige personalegoder  

 med de værdier, som indgår i grundlaget for A-skattetræk, jf.
AMFL § 11, stk.  

 1 og stk. 10.
 Derimod er personalegoder, der ikke er A-skattepligtige, bidragsfri.
Afgrænsning Et skattepligtigt personalegode er et gode, som den ansatte som led i  

 ansættelsesforholdet får overdraget til privat brug uden at betale fuldt  

 vederlag herfor.
 Det gælder både varer og tjenesteydelser, som forbruges umiddelbart,  

 goder, som overdrages til den ansattes ejendom, og goder, som alene  

 overdrages til låns.
 Personalegoder sidestilles med løn, og værdien af godet skal medtages ved  

 opgørelsen af den ansattes skattepligtige indkomst.
De arbejdsredskaber/hjælpemidler, der stilles til rådighed for udførelsen  

 af arbejdet på arbejdspladsen, er ikke personalegoder.
Arbejdsredskaber og  

 lignende skal alene beskattes, hvis de er til rådighed for privat brug.
Reglerne finder kun anvendelse på personalegoder, der er ydet af en  

 arbejdsgiver eller som led i en aftale om ydelse af personligt arbejde.
Det  

 er ikke en betingelse, at arbejdsgiveren er ejer af godet eller har købt  

 godet til den ansatte.
Betaling af private udgifter Betaler arbejdsgiveren den ansattes private udgifter, skal der indeholdes  

 A-skat og lønmodtagerbidrag.
Det samme gælder, hvis løn konverteres til  

 naturalieydelser.
 Er der tale om naturalieydelser, der ikke er enten konverteret løn, fri  

 kost og logi i tjenesteforhold, fri bil eller fri telefon, skal der som  

 udgangspunkt ikke indeholdes A-skat eller lønmodtagerbidrag.
Der kan dog være tilfælde, hvor grænsen mellem naturalieydelser og  

 betaling af private udgifter er flydende.
Hvorvidt der er tale om det ene  

 eller det andet, må afgøres i hvert enkelt tilfælde.
I den sammenhæng vil det  

 være vejledende, men ikke afgørende, hvem regningen er stilet til.
Maskeret udbytte I særlige tilfælde kan ydelsen ikke betragtes som et personalegode.  

 Ydelsen skal derimod betragtes som maskeret udbytte, og beskatning foretages  

 efter reglerne herom.
Se hertil LV S.F.1.2.
 Vedrørende værdiansættelsen af personalegoder og personkredsen, der er  

 omfattet af LL § 16, henvises til LV A.B.1.9.1.
B.1.6.1 Firmabil A-indkomst Efter KSLbek. nr. 768 af 19. sept. 1995, § 20, nr. 22, som ændret ved bek.  

 nr. 761 af 20. aug. 1996, skal arbejdsgiveren indeholde A-skat af værdien af  

 hel eller delvis vederlagsfri bil, som arbejdsgiveren stiller til rådighed  

 for den ansatte, jf.
LL § 16, stk. 4.
For særlige køretøjer, hvor beskatning sker efter LL § 9 C, stk. 6 eller  

 LL § 16, stk. 3, skal der ikke indeholdes A-skat, idet disse køretøjer ikke  

 er omfattet af den omtalte bestemmelse i KSLbek.
Se LV A.B.1.9.2 om  

 afgrænsning i forhold til firmabil.
Grundlaget for indeholdelsen af A-skat af firmabil er den skattepligtige  

 værdi af personalegodet, og A-indkomsten beregnes i forhold til længden af  

 den lønperiode, hvori formuegodet er til rådighed, jf.
KSLbek. nr. 768 af 19.  

 sept. 1995, § 23, stk. 2.
Ifølge denne bestemmelse skal indeholdelse foretages på samme tidspunkt  

 som indeholdelse i anden A-indkomst for den pågældende lønperiode.
Kan  

 indeholdelse ikke ske i udbetalt eller godskrevet A-indkomst, skal det  

 resterende beløb så vidt muligt indeholdes i A-indkomst, der udbetales eller  

 godskrives for den følgende lønperiode inden for samme kalenderår.
 Beløb, som ikke kan indeholdes inden for samme kalenderår, opkræves ikke  

 særskilt, men vil blive opkrævet i forbindelse med lønmodtagerens  

 årsopgørelse.
AM-indkomst Ifølge AMFL § 8, stk. 1, litra b, skal der betales lønmodtagerbidrag af  

 værdien af privat anvendelse af bil, der helt eller delvis vederlagsfrit  

 stilles til rådighed som led i et ansættelsesforhold eller som led i en  

 aftale om ydelse af personligt arbejde i øvrigt.
Grundlaget for indeholdelsen af lønmodtagerbidraget udgøres af de værdier,  

 der danner grundlag for indkomstbeskatningen, jf.
AMFLbek. nr. 1250 af 16.  

 dec. 1996, § 10.
Når der ikke kan ske indeholdelse af lønmodtagerbidrag i udbetalt eller  

 godskrevet løn for samme lønperiode, skal den bidragspligtige indbetale de  

 resterende beløb til de statslige told- og skattemyndigheder.
Resterende  

 beløb forfalder til betaling den 1. efter den kalendermåned, hvor de  

 statslige told- og skattemyndigheder har givet den bidragspligtige meddelse  

 om bidraget med sidste rettidige betalingsdag den 20. i forfaldsmåneden, jf.  

 AMFLbek. nr. 1250 af 16. dec. 1996, § 19, stk. 2.
Indeholdelse Lønmodtagerbidrag og A-skat skal indeholdes for mindst en hel måned (eller  

 to 14 dages perioder), selvom bilen kun har været til rådighed for en del af  

 en måned.
 Hvis perioden, hvor der har været fri bil til rådighed, har været afbrudt  

 i en sammenhængende periode på mindst 30 dage, kan der ved den førstkommende  

 lønberegning efter denne periode, undlades at indeholde lønmodtagerbidrag og  

 A-skat for fri bil for én måned.
Skifter en ansat med fri bil til rådighed arbejdsgiver midt i en måned og  

 får han ligeledes fri bil til rådighed hos den nye arbejdsgiver, skal den  

 første arbejdsgiver beregne fri bil til rådighed for hele måneden.
Den nye  

 arbejdsgiver skal også beregne værdi af fri bil for hele tiltrædelsesmåneden,  

 men kan tage hensyn til, om den tidligere arbejdsgiver har indeholdt  

 lønmodtagerbidrag og A-skat for fri bil for den pågældende periode mod  

 dokumentation fra den tidligere arbejdsgiver.
 Stiller den nye arbejdsgiver en dyrere bil til rådighed, skal der kun  

 indeholdes lønmodtagerbidrag og A-skat af forskelsbeløbet i  

 tiltrædelsesmåneden.
 Hvis den nye arbejdsgiver stiller en billigere bil til rådighed, skal der  

 ikke indeholdes lønmodtagerbidrag og A-skat af den fri bil i  

 tiltrædelsesmåneden.
Rådighed Det er rådigheden over den fri bil, der beskattes.
Det skattepligtige  

 beløb fastsættes derfor uafhængigt af privatkørslens omfang.
Værdien af fri  

 bil til rådighed for privat kørsel er for indkomståret 1996 22% og for  

 indkomståret 1997 og følgende indkomstår 23% af bilens værdi.
For biler, der kun er til rådighed en del af året, medregnes et  

 forholdsmæssigt beløb.
Den skattepligtige værdi beregnes ud fra det antal  

 måneder, hvor bilen helt eller delvis har været til rådighed.
Værdi Bilens værdi sættes til mindst 150.000 kr. og højst 400.000 kr.
Værdien,  

 der lægges til grund ved beregningen af den skattepligtige indkomst, afhænger  

 dels af bilens alder, dels af om arbejdsgiveren har anskaffet bilen som  

 brugt.
For nye biler og biler, som på anskaffelsestidspunktet er 3 år og  

 derunder, anvendes nyvognsprisen som beregningsgrundlag.
Dette gælder kun i  

 det indkomstår, hvor bilen er indregistreret første gang samt de 2 følgende  

 indkomstår.
I det 4. og de efterfølgende indkomstår nedsættes værdien til 75%  

 af nyvognsprisen dog ikke til et beløb under 150.000 kr.
Ved nyvognsprisen  

 forstås den pris, som faktisk benyttes ved afgiftsberigtigelsen inklusive  

 registreringsafgift, moms, leveringsomkostninger og alt normalt tilbehør, jf.
 TfS 1996,724, hvis prisen er anmeldt pr. 1. oktober 1996 eller senere, jf.  

 lov nr. 489 af 12. dec. 1996 om ændring af lov om registreringsafgift af  

 motorkøretøjer mv.
 Hvis bilen på anskaffelsestidspunktet er over 3 år, regnet fra datoen for  

 1. indregistrering, anvendes købsprisen inkl. moms som grundlag for  

 beregningen af den skattemæssige værdi, og der foretages ingen efterfølgende  

 regulering.
Anskaffelsessummen tillægges de istandsættelsesudgifter, som virksomheden  

 afholder, eventuelle leveringsomkostninger samt udgifter til normalt  

 tilbehør.
Se endvidere TfS 1996,487.
Betaler den ansatte arbejdsgiveren for at have bil til rådighed, reduceres  

 den skattepligtige værdi af firmabilen med det betalte beløb.
Betalingen skal  

 være foretaget i det indkomstår, for hvilket beskatningen foretages, og  

 betalingen skal være foretaget af beskattede midler direkte til firmaet.  

 Egenbetaling i form af køb af benzin kan dog under visse omstændigheder  

 medføre nedsættelse af den skattemæssige værdi, jf.
TfS 1996,488.
Lejet/leaset bil Har arbejdsgiveren lejet/leaset den bil, der stilles til rådighed,  

 beskattes den ansatte, som om bilen var købt af arbejdsgiveren, og bilens  

 værdi sættes til nyvognsprisen/anskaffelsessummen på leasingtidspunktet.
Bil med chauffør Privat kørsel i en firmabil, der føres af en af firmaet betalt chauffør,  

 er ikke omfattet af bestemmelsen i LL § 16, stk. 4. Kørslen skal derimod  

 værdiansættes til markedsværdien efter hovedreglen i LL § 16, stk. 3, dvs. at  

 der sker beskatning af et beløb svarende til, hvad det koster den pågældende  

 at leje en bil med chauffør.
Personalegodet er B-indkomst, og der skal ikke  

 betales lønmodtagerbidrag, idet fri bil med chauffør hverken er omfattet af  

 KSL § 43, stk. 2, jf.
KSLbek. nr. 768 af 19. sept. 1995, § 20, som ændret ved  

 bek. nr. 761 af 20. aug. 1996, eller AMFL § 8, stk. 1, litra a eller b.
Er  

 der tale om kørsel mellem hjem og arbejdsplads, beskattes kørslen ved  

 bortfald af fradragsretten, jf.
LL § 9 C, stk. 6.
B.1.6.2 Telefon A-indkomst Efter KSLbek. nr. 768 af 19. sept. 1995, § 20, nr. 21, som ændret ved bek.  

 nr. 761 af 20. aug. 1996, skal værdien af hel eller delvis vederlagsfri  

 telefon til rådighed uden for arbejdsstedet henregnes til A-indkomst.
Grundlaget for indeholdelsen af A-skat af fri telefon til rådighed er den  

 skattepligtige værdi af personalegodet, jf.
KSLbek. nr. 768 af 19. sept.  

 1995, § 23, stk. 2. Indeholdelse skal foretages på samme tidspunkt som  

 indeholdelse i anden A-indkomst for den pågældende lønperiode.
Kan  

 indeholdelse ikke ske i udbetalt eller godskrevet A-indkomst, skal det  

 resterende beløb så vidt muligt indeholdes i A-indkomst, der udbetales eller  

 godskrives for den følgende lønperiode inden for samme kalenderår.
 Beløb, som ikke kan indeholdes inden for samme kalenderår, opkræves ikke  

 særskilt, men vil blive opkrævet i forbindelse med lønmodtagerens  

 årsopgørelse.
AM-indkomst Efter AMFL § 8, stk. 1, litra b skal der svares lønmodtagerbidrag af den  

 skattepligtige værdi af privat anvendelse af telefon, der helt eller delvis  

 vederlagsfrit stilles til rådighed som led i et ansættelsesforhold eller som  

 led i en aftale om ydelse af personligt arbejde i øvrigt.
Når der ikke kan ske indeholdelse af lønmodtagerbidrag i udbetalt eller  

 godskrevet løn for samme lønperiode, skal den bidragspligtige indbetale de  

 resterende beløb til de statslige told- og skattemyndigheder.
Resterende  

 beløb forfalder til betaling den 1. efter den kalendermåned, hvor de  

 statslige told- og skattemyndigheder har givet den bidragspligtige meddelse  

 om bidraget med sidste rettidige betalingsdag den 20. i forfaldsmåneden, jf.  

 AMFLbek. nr. 1250 af 16. dec. 1996, § 19, stk. 2.
 Ved indeholdelsen af lønmodtagerbidrag og A-skat skal der for  

 månedslønnede medregnes 1/12 af årsværdien og for 14-dageslønnede medregnes  

 1/26 af årsværdien.
Værdi Værdien af fri telefon udgør for både 1996 og 1997 3.000 kr. (250 kr. pr.  

 måned), jf.
TSS-cirk. 1996-32, hvis arbejdsgiveren har betalt  

 telefonregningen hele året, og ellers den forholdsmæssige værdi, dog højst  

 arbejdsgiverens faktiske udgift.
Beløbet dækker abonnementsudgiften og den private del af  

 samtaleudgifterne, uanset om der er stillet én eller flere telefoner  

 til rådighed.
Der skal således ikke ske yderligere beskatning, hvis en  

 lønmodtager udover telefon til rådighed i hjemmet får stillet flere telefoner  

 til rådighed, f.eks. biltelefon eller telefon i sommerhus.
 Hvis den ansatte selv bærer en del af udgiften, f.eks. ved at betale et  

 månedligt beløb til arbejdsgiveren, fragår egenbetalingen i det beløb, der  

 skal beskattes og dermed også i det beløb, der skal indeholdes  

 lønmodtagerbidrag og A-skat af.
Den ansatte skal beskattes uanset, om den ansatte iøvrigt har en privat  

 telefon, men værdien af den telefon, der er betalt af arbejdsgiveren, kan  

 reduceres med størrelsen af de faktiske udgifter, som den ansatte afholder  

 vedrørende den private telefon.
En sådan reduktion skal den ansatte foretage  

 på selvangivelsen.
Virksomheden må derfor ikke foretage en sådan reduktion  

 ved opgørelsen af grundlaget for indeholdelsen af A-skat og  

 lønmodtagerbidrag.
 Reglerne om beskatning af telefon er nærmere beskrevet i LV A.B.1.9.4.
B.1.6.3 Godtgørelse af telefonudgifter Arbejdsgiverens godtgørelse eller tilskud til telefon uden for  

 arbejdsstedet beskattes fuldt ud, jf.
LL § 16, stk. 1. Den ansatte kan få  

 fradrag for erhvervsmæssige samtaler, i det omfang udgifterne sammen med  

 øvrige lønmodtagerudgifter overstiger 3.900 kr. (1996 og 1997), jf.
LL § 9,  

 stk. 1. Abonnementsudgiften betragtes som en privat udgift, uanset hvilken  

 brug der gøres af telefonen, og er derfor ikke fradragsberettiget.
 Bestemmelsen omfatter også tilskud til telefon i sommerhus, telefon i  

 bilen eller mobiltelefon.
LL § 16, stk. 1 forudsætter normalt, at tilskuddet ydes til en telefon,  

 der er oprettet i et andet navn end firmaets, typisk i den ansattes navn.
Se  

 cirk. nr. 72 af 17. april 1996 punkt 12.4.5. om afgrænsning i forhold til fri  

 telefon.
 Betaler fimaet kun for telefonsamtaler "fra hjemmet", der efter  

 særskilt bestilling for hver enkelt samtale kan dokumenteres som  

 erhvervsmæssig ved bilag fra telefonselskabet, foreligger der ikke et  

 skattepligtigt telefontilskud, men en situation hvor firmaet betaler sine  

 udgifter efter regning.
Der skal indeholdes A-skat og lønmodtagerbidrag af telefongodtgørelse/  

 tilskud, jf.
KSL § 43, stk. 1 og AMFL § 8, stk. 1, litra a.
B.1.6.4 Helårsbolig Den ansatte beskattes af værdien af hel eller delvis fri helårsbolig til  

 rådighed.
Dette personalegode værdiansættes ud fra boligens markedsleje, jf.
LL §  

 16, stk. 3, dog således at der ved værdiansættelsen tages hensyn til en  

 eventuel bopæls- og/eller fraflytningspligt, jf.
LL § 16, stk. 7-9.
Ligningsrådet har vedtaget nærmere anvisninger om, hvad  

 ligningsmyndighederne skal forstå ved markedslejen, jf.
TSS-cirk. 1996-32  

 vedrørende værdiansættelse af visse personalegoder for 1997. Der kan iøvrigt  

 henvises til LV A.B.1.9.5.
Værdien af hel eller delvis fri helårsbolig er ikke omfattet af KSL § 43,  

 stk. 1 eller § 43, stk. 2, jf.
KSLbek. nr. 768 af 19. sept. 1995, § 20, som  

 ændret ved bek. nr. 761 af 20. aug. 1996. Der er derfor tale om B-indkomst,  

 men arbejdsgiveren har pligt til at indberette, at der stilles helårsbolig  

 til rådighed for privat brug, hvis den leje, boligens bruger betaler, ligger  

 under Ligningsrådets sats / markedslejen.
For direktørboliger eller lignende skal der dog alene ske indberetning om,  

 at den pågældende bolig har været til rådighed, hvis den aftalte leje ligger  

 under markedslejen.
Den skattemæssige værdi er her boligens markedsværdi  

 efter en konkret vurdering.
 Vedrørende oplysningspligten henvises iøvrigt til afsnit J.
 Værdi af hel eller delvis fri helårsbolig er ikke omfattet af AMFL § 8,  

 stk. 1, litra a og b, hvorfor der ikke skal indeholdes lønmodtagerbidrag.
B.1.6.5 Sommerbolig En ansat, der af arbejdsgiveren får stillet en sommerbolig til rådighed i  

 ugerne 22-34, beskattes af et beløb svarende til 1/2% pr. uge af  

 ejendomsværdien for sommerboligen.
For årets øvrige uger udgør procentsatsen  

 1/4% pr. uge, jf.
LL § 16, stk. 5.
Værdien af en sommerbolig til rådighed er ikke omfattet af KSL § 43, stk.  

 1 eller § 43, stk. 2, jf.
KSLbek. nr. 768 af 19. sept. 1995, § 20, som ændret  

 ved bek. nr. 761 af 20. aug. 1996, hvorfor der ikke skal indeholdes A-skat.  

 Der skal heller ikke indeholdes lønmodtagerbidrag, jf.
AMFL § 8, stk. 1,  

 litra a og b modsætningsvis.
Arbejdsgiveren har oplysningspligt om fri sommerbolig til rådighed og skal  

 samtidig oplyse værdien heraf.
Indberetningen med angivelse af værdi skal dog  

 kun ske for sommerboliger beliggende her i landet.
Sommerboliger, der er beliggende her i landet, værdiansættes med  

 udgangspunkt i den offentlige vurdering pr. 1. januar i brugsåret.
Se  

 endvidere LV A.B.1.9.6.
B.1.6.6 Lystbåd Benyttelse af en lystbåd, der stilles til rådighed af arbejdsgiveren,  

 beskattes med 2% pr. uge af bådens anskaffelsessum inkl. moms og levering,  

 jf.
LL § 16, stk. 6. De nærmere regler er beskrevet i LV A.B.1.9.7.
Værdien af lystbåd til rådighed er ikke omfattet af KSL § 43, stk. 1 eller  

 § 43, stk. 2, jf.
KSLbek. nr. 768 af 19. sept. 1995, § 20, som ændret ved  

 bek. nr. 761 af 20. aug. 1996, hvorfor der ikke skal indeholdes A-skat.
Der  

 skal heller ikke indeholdes lønmodtagerbidrag, jf.
AMFL § 8, stk. 1, litra a  

 og b modsætningsvis.
 Arbejdsgiveren skal indberette, om den ansatte har haft lystbåd til  

 rådighed og skal samtidig oplyse værdien heraf.
B.1.6.7 Radio- og TV-licens Arbejdsgiverens betaling af den ansattes radio- og TV-licens er  

 skattepligtig, idet udgiften hertil uanset den ansattes erhverv anses for  

 privat.
Betalte abonnementsudgifter til betalingskanaler er også  

 skattepligtige.
 Værdiansættelsen sker med udgangspunkt i LL § 16, stk. 3, således at den  

 ansatte beskattes af den faktisk dækkede udgift.
Værdien af en opnået fordel er ikke omfattet af KSL § 43, stk. 1 eller §  

 43, stk. 2, jf.
KSLbek. nr. 768 af 19. sept. 1995, § 20, som ændret ved bek.  

 nr. 761 af 20. aug. 1996, hvorfor der ikke skal indeholdes A-skat.
Der skal  

 heller ikke indeholdes lønmodtagerbidrag, jf.
AMFL § 8, stk. 1, litra a og b  

 modsætningsvis.
 Arbejdsgiveren har oplysningspligt, hvis denne har betalt radio- og  

 TV-licens for den ansatte, herunder betalt for kabel-tv/radio og dekoder  

 vedrørende tv-/radioapparater uden for arbejdsstedet.
 Arbejdsgiveren skal give oplysning om den faktiske udgift.
B.1.6.8 Personalelån Ansatte, der har optaget lån hos eller gennem arbejdsgiveren til en lavere  

 rente end mindsterenten, jf.
KGL § 7, skal beskattes af den herved opnåede  

 fordel.
 Se nærmere LV A.B.1.9.9.
Værdien af en sådan opnået fordel er ikke omfattet af KSL § 43, stk. 1  

 eller § 43, stk. 2, jf.
KSLbek. nr. 768 af 19. sept. 1995, § 20, som ændret  

 ved bek. nr. 761 af 20. aug. 1996, hvorfor der ikke skal indeholdes A-skat.  

 Der skal heller ikke indeholdes lønmodtagerbidrag, jf.
AMFL § 8, stk. 1,  

 litra a og b modsætningsvis.
Arbejdsgiveren har oplysningspligt, hvis der er ydet et skattepligtigt  

 personalelån og rentefordelen i indberetningsåret overstiger 1.200 kr.
Der  

 skal ikke oplyses om rentefordelens værdi.
B.1.6.9 Avis Arbejdsgiverens betaling af avis, der erstatter almindeligt avishold i  

 husstanden, er skattepligtig, dvs. at aviser, der leveres på arbejdspladsen  

 til anvendelse der, ikke skal beskattes.
Værdien af arbejdsgiverbetalt avis er ikke omfattet af KSL § 43, stk. 1  

 eller § 43, stk. 2, jf.
KSLbek. nr. 768 af 19. sept. 1995, § 20, som ændret  

 ved bek. nr. 761 af 20. aug. 1996, hvorfor der ikke skal indeholdes A-skat.  

 Der skal heller ikke indeholdes lønmodtagerbidrag, jf.
AMFL § 8, stk. 1,  

 litra a og b modsætningsvis.
B.1.6.10 Kost og logi I de tilfælde, hvor arbejdsgiveren betaler den ansattes private udgifter  

 såsom kost og logi, vil der være tale om et gode, som den ansatte skal  

 beskattes af.
 Værdiansættelsen skal ske med udgangspunkt i markedsværdien af godet, jf.  

 LL § 16, stk. 3. Ved TSS-cirk. 1996-32 har Ligningsrådet for 1997 vedtaget  

 anvisning for nogle lønmodtagergrupper om normalværdien af kost og logi.
Det gælder de lønmodtagergrupper, hvor kost og logi er en naturlig del af  

 lønnen, eksempelvis medhjælpere ved landbruget, sygehuspersonale mv.
Se  

 nærmere om praksis i LV A.B.1.9.11.
I de tilfælde, hvor fri kost og logi er ydet i forbindelse med kontant løn  

 til de lønmodtagergrupper, der er omfattet af Ligningsrådets anvisning, anses  

 værdien som A-indkomst, jf.
KSL § 43, stk. 1 og KSLbek. nr. 768 af 19. sept.  

 1995, § 21, nr. 3 modsætningsvis.
 Værdien skal ligeledes medregnes til lønmodtagerens bidragsgrundlag, jf.  

 AMFL § 8, stk. 1, litra a.
Ydes der fri kost og logi til andre lønmodtagergrupper, skal  

 værdifastsættelsen heraf ske med udgangspunkt i markedsværdien og her det  

 beløb, som den ansatte har sparet ved ikke selv at afholde udgiften til det  

 sparede privatforbrug, jf.
LL § 16, stk. 3.
 Ansatte, der benytter sig af adgangen til at købe mad i arbejdsgiverens  

 kantine til en pris, der er lavere end virksomhedens  

 indkøbs-/fremstillingspris ekskl. faste omkostninger, beskattes som  

 udgangspunkt ikke af det sparede privatforbrug, medmindre godet indebærer en  

 væsentlig økonomisk værdi for den pågældende.
 Værdien beskattes som B-indkomst, og der skal ikke betales  

 lønmodtagerbidrag heraf.
B.1.6.11 PC'er Hvis en ansat af arbejdsgiveren får stillet en PC'er til rådighed i  

 hjemmet alene til erhvervsmæssig anvendelse, er den pågældende ikke  

 skattepligtig heraf.
 Om etablering af hjemmearbejdspladser se TfS 1996,781.
 Hvis PC'eren anvendes til private formål, skal den ansatte beskattes  

 heraf.
 Dette kan også være tilfældet, selvom PC'eren fortrinsvis er stillet til  

 rådighed for erhvervsmæssig anvendelse.
Ved ordninger, hvor de ansatte får stillet en PC'er til rådighed i hjemmet  

 mod at gå ned i løn, skal der være tale om en reel lønnedgang.
A-skatten skal  

 således indeholdes i den ansattes samlede løn.
Ved lønnedgang forstås, at der  

 indgås en aftale mellem den ansatte og arbejdsgiveren om, at den pågældende  

 får mindre i løn.
Lønnedgangen skal ske i alle relationer såsom  

 lønmodtagerbidrag, A-skat, feriegodtgørelsesgrundlag, pensionsgrundlag mv.
Lønnedgangen kan ikke betragtes som egenbetaling, idet der ikke er sket  

 betaling med beskattede midler.
Beløbet kan således ikke trækkes fra i den  

 skattemæssige værdi af PC'eren.
 Hvis arbejdsgiveren fratrækker et medarbejderbidrag til PC'eren, førend  

 der er indeholdt A-skat, lønmodtagerbidrag mv., er der tale om modregning i  

 løn forud for skat, hvilket vil være i strid med KSL § 46, stk. 3. Se  

 endvidere TfS 1996,255.
Værdien af fri PC'er udenfor arbejdsstedet er ikke omfattet af KSL § 43,  

 stk. 1 eller § 43, stk. 2, jf.
KSLbek. nr. 768 af 19. sept. 1995, § 20, som  

 ændret ved bek. nr. 761 af 20. aug. 1996, hvorfor der ikke skal indeholdes  

 A-skat.
Der skal heller ikke indeholdes lønmodtagerbidrag, jf.
AMFL § 8, stk.  

 1, litra a og b modsætningsvis.
B.1.6.12 Kreditkort Hvis en ansat får stillet et kreditkort til rådighed til brug for dækning  

 af erhvervsmæssige udgifter, sker der ikke beskatning af dette, og der skal  

 ikke betales lønmodtagerbidrag.
 Udstedes der privatkort til medarbejdere, er betalingen for udstedelsen/  

 årsfornyelsen en ydelse, der heller ikke beskattes, da værdien anses for en  

 bagatelagtig ydelse.
B.1.6.13 Arbejdsdragt/uniform Hvis en ansat får stillet fri uniform eller arbejdsdragt til rådighed,  

 skal den pågældende ikke beskattes af dette.
Det forudsættes, at der er tale  

 om arbejdstøj, der er passende for det pågældende arbejde.
Der kan f.eks.  

 være tale om kitler mv. til sygehuspersonale og til butikspersonale,  

 sikkerhedsbeklædning og tøj til arbejde, der medfører tilsmudsning eller  

 betydeligt slid på tøjet.
 Den ansatte skal beskattes af værdien af almindeligt tøj, som  

 arbejdsgiveren stiller til rådighed.
Værdifastsættelsen heraf sker med udgangspunkt i godets markedsværdi,  

 hvilket vil sige arbejdsgiverens købspris for det pågældende tøj, jf.
LL §  

 16, stk. 3.
Værdien er ikke omfattet af KSL § 43, stk. 1 eller § 43, stk. 2, jf.  

 KSLbek. nr. 768 af 19. sept. 1995, § 20, som ændret ved bek. nr. 761 af 20.  

 aug. 1996, hvorfor der ikke skal indeholdes A-skat.
Der skal heller ikke  

 indeholdes lønmodtagerbidrag, jf.
AMFL § 8, stk. 1, litra a og b  

 modsætningsvis.
 Er der derimod tale om, at den ansatte får udbetalt en  

 uniformsgodtgørelse, eller modtages der tilskud til uniform, er  

 godtgørelsen/tilskuddet omfattet af KSL § 43, stk. 1 og AMFL § 8, stk. 1,  

 litra a, og der skal indeholdes A-skat og lønmodtagerbidrag.
 B.1.6.14 Fri befordring, herunder frikort til DSB, HT mv.
Ansatte, der har adgang til befordring mellem hjem og arbejdsplads, som  

 arbejdsgiveren har betalt, f.eks. i firmabus eller mandskabsvogn, bliver  

 beskattet heraf, hvis der foretages befordringsfradrag, jf.
LL § 9 C, stk. 6.  

 Hvis der ikke foretages fradrag, sker der ingen beskatning.
Ansatte, der har frikort til offentlige transportmidler, der kan benyttes  

 til befordring mellem hjem og arbejdsplads, skal beskattes med et beløb, der  

 svarer til befordringsfradraget for denne strækning, hvis den ansatte ønsker  

 at foretage dette fradrag.
Hvis der ikke foretages befordringsfradrag, sker  

 der heller ikke beskatning.
Det er adgangen til fri transport og ikke benyttelsen heraf, der  

 beskattes.
Det er derfor nødvendigt at fraskrive sig adgangen til den fri  

 transport, hvis man ikke ønsker at blive beskattet heraf.
Se endvidere LV  

 A.B.1.9.16.
I det omfang den ansatte beskattes af værdien af frikort, beskattes  

 værdien som B-indkomst.
Der skal ikke indeholdes lønmodtagerbidrag af  

 værdien.
B.1.6.15 Rabat Har den ansatte mulighed for at få rabat på varer og tjenesteydelser, som  

 arbejdsgiveren handler med, er der tale om et skattepligtigt personalegode,  

 hvis rabatten overstiger arbejdsgiverens avance, jf.
LL § 16, stk. 3, 2. pkt.
Skal den ansatte beskattes af en eventuel rabat, beskattes værdien som  

 B-indkomst, da værdien ikke er omfattet af KSL § 43, stk. 1 eller § 43, stk.  

 2, jf.
KSLbek. nr. 768 af 19. sept. 1995, § 20, som ændret ved bek. nr. 761  

 af 20. aug. 1996. Der skal ikke indeholdes lønmodtagerbidrag af værdien, jf.  

 AMFL § 8, stk. 1, litra a og b modsætningsvis.
B.1.6.16 Frirejser og rejser betalt af arbejdsgiveren Lønmodtagere, der foretager en af arbejdsgiveren betalt rejse, er ikke  

 skattepligtig heraf, hvis der er tale om en egentlig forretningsrejse.
Det  

 samme gælder, hvis der er tale om en studierejse af generel karakter, og  

 rejsen primært tilgodeser arbejdsgiverens interesser.
Har studierejsen  

 derimod karakter af en hel eller delvis ferie, fordi arrangementet indeholder  

 et turistmæssigt islæt, skal den ansatte beskattes af værdien af den private  

 del af rejsen.
Se endvidere LV A.B.1.9.18.
Værdifastsættelsen af en eventuel privat del sker med udgangspunkt i  

 godets markedsværdi, jf.
LL § 16, stk. 3.
Værdien er ikke omfattet af KSL § 43, stk. 1 eller § 43, stk. 2, jf.  

 KSLbek. nr. 768 af 19. sept. 1995, § 20, som ændret ved bek. nr. 761 af 20.  

 aug. 1996, hvorfor der ikke skal indeholdes A-skat.
Der skal heller ikke  

 indeholdes lønmodtagerbidrag, jf.
AMFL § 8, stk. 1, litra a og b  

 modsætningsvis.
B.1.6.17 Fri undervisning Beløb, som arbejdsgiveren betaler for de ansattes skolegang, og værdien af  

 lærebøger, som arbejdsgiveren køber og stiller til rådighed for ansatte under  

 uddannelse, beskattes ikke, hvis der er tale om ajourføring af viden og  

 almindelig efteruddannelse, der har en umiddelbar forbindelse til den  

 ansattes bestående arbejdsopgaver.
Se endvidere LV A.B.1.9.19 og TfS 1996,566  

 vedrørende sondringen mellem på den ene side grunduddannelse og  

 videreuddannelse og på den anden side ajourføring af viden og almindelig  

 efteruddannelse.
B.1.6.18 Løsøre til hjemmet Udgangspunktet for beskatning af løsøre til rådighed i hjemmet er LL § 16,  

 stk. 3. Hvis personalegodet således overdrages til låns, skal den pågældende  

 beskattes af et beløb svarende til, hvad godet kan lejes til på det fri  

 marked.
Overdrages genstanden til eje, skal der tilsvarende ske beskatning af et  

 beløb svarende til salgsprisen på det fri marked.
Lejlighedsgaver beskattes  

 dog ikke i praksis, hvis der er tale om gaver af mindre omfang, jf.
LV  

 A.B.7.3.1.
Værdien er ikke omfattet af KSL § 43, stk. 1 eller § 43, stk. 2, jf.  

 KSLbek. nr. 768 af 19. sept. 1995, § 20, som ændret ved bek. nr. 761 af 20.  

 aug. 1996, hvorfor der ikke skal indeholdes A-skat.
Der skal heller ikke  

 indeholdes lønmodtagerbidrag, jf.
AMFL § 8, stk. 1, litra a og b  

 modsætningsvis.
B.1.6.19 Andre personalegoder Der skal som udgangspunkt ikke indeholdes hverken A-skat eller  

 lønmodtagerbidrag af aktier og lignende, der modtages som led i et  

 ansættelsesforhold.
 Reglerne herom er nærmere beskrevet nedenfor i afsnit B.1.9.
Er der imidlertid tale om et allerede indtjent pengebeløb (løn, provision,  

 bonus eller lignende), som efterfølgende konverteres til aktier, vil  

 aktiernes værdi være A-indkomst, jf.
KSL § 43, stk. 1. Tilsvarende skal der i  

 sådanne situationer indeholdes lønmodtagerbidrag af aktiernes værdi, jf.
AMFL  

 § 8, stk. 1, litra a.
Gaver fra arbejdsgiveren beskattes som personlig indkomst.
Der skal som  

 udgangspunkt indeholdes lønmodtagerbidrag og A-skat af gaver i form af  

 gavekort og lignende, jf.
AMFL § 8, stk. 1, litra a og KSL § 43, stk. 1.
Derimod skal der som udgangspunkt ikke indeholdes lønmodtagerbidrag og  

 A-skat af tingsgaver, som arbejdsgiveren giver til ansatte.
Den ansatte skal  

 selv angive værdien af tingsgaven på selvangivelsen og vil i forbindelse med  

 udsendelsen af årsopgørelsen blive afkrævet skat af gaven.
 Årlige gaver i form af naturalier i anledning af jul eller nytår skal kun  

 beskattes, hvis markedsværdien overstiger 500 kr. (1996). Kontanter og  

 gavekort beskattes fuldt ud.
Praksis for beskatning af såkaldte lejlighedsgaver finder efter  

 omstændighederne også anvendelse på tilsvarende gaver fra arbejdsgiveren.
Se  

 endvidere LV A.B.7.3.1 og TfS 1995,176 om beskatning af lejlighedsgaver.
B.1.7 Skattefri rejse- og befordringsgodtgørelse Reglerne om skattefri rejse- og befordringsgodtgørelse er ændret ved lov  

 nr. 1063 af 12. dec. 1996. Ændringerne betyder, Ovenstående ændringer har først virkning fra 1. april 1999.
 Ved udbetaling af skattefri rejse- og befordringsgodtgørelse kan der fra  

 1. januar 1997 som udgangspunkt anvendes de hidtidige regler, idet kun  

 satserne er reguleret.
B.1.7.1 SL § 5, litra d Offentlige hverv For offentligt ansatte og personer i offentlige hverv er der indført en  

 overgangsregel, således at offentlige institutioner frem til den 31. marts  

 1999 kan vælge mellem enten at anvende Ligningsrådets regler ved udbetaling  

 af rejse- og befordringsgodtgørelse, eller at anvende de hidtil gældende  

 regler omfattet af SL § 5, litra d, jf.
LL § 9, stk. 8. Der kan dog kun  

 udbetales godtgørelse efter ét regelsæt for den samme tur.
Fra 1.  

 april 1999 kan offentlige institutioner udelukkende anvende de samme regler  

 som private virksomheder, dvs.
Ligningsrådets regler.
Efter LL § 9, stk. 8, jf.
SL § 5, litra d medregnes dagpenge og  

 rejsegodtgørelser ikke i indkomstopgørelsen, når de er modtaget i forbindelse  

 med udførelsen af offentlige hverv, der har nødvendiggjort ophold uden for  

 hjemstedskommunen (dvs. tjenestestedskommunen). Der skal derfor ikke  

 indeholdes A-skat, da der kun skal indeholdes A-skat i skattepligtig  

 indkomst, jf.
KSL § 41, stk. 1, 2. pkt.
Godtgørelsen vil således ikke være  

 omfattet af KSL § 43, stk. 1. Der skal heller ikke indeholdes  

 lønmodtagerbidrag, jf.
AMFL § 8, stk. 1, litra a modsætningsvis.
De særlige regler om skattefri ydelser efter SL § 5, litra d finder efter  

 LL § 9, stk. 8, kun anvendelse på udbetalinger fra staten, danske kommuner og  

 De Europæiske Fællesskaber.
 Se i øvrigt LV A.B.1.7.1.
B.1.7.2 Rejse- og befordringsgodtgørelse, der ikke er omfattet af SL § 5,  

 litra d Skattepligtige godtgørelser Alle andre godtgørelser - end de foran omtalte § 5 d-ydelser - der  

 udbetales af arbejdsgiveren for udgifter, lønmodtageren påføres som følge af  

 arbejdet, skal som udgangspunkt medregnes til lønmodtagerens personlige  

 indkomst, jf.
LL § 9, stk. 5. Der skal derfor indeholdes A-skat og  

 lønmodtagerbidrag, jf.
KSL § 43, stk. 1 og AMFL § 8, stk. 1, litra a.
 Om lønmodtagerens fradragsmuligheder, se LV A.F.3.
Skattefrie godtgørelser Godtgørelser for rejse- og befordringsudgifter, der opfylder betingelser  

 fastsat af Ligningsrådet, jf.
TSS-cirk. 1996-31, er dog skattefrie, jf.
LL §  

 9, stk. 5, 2. pkt.
Der skal derfor ikke indeholdes A-skat, da der kun skal  

 indeholdes A-skat i skattepligtig indkomst, jf.
KSL § 41, stk. 1, 2. pkt.  

 Godtgørelsen vil således ikke være omfattet af KSL § 43, stk. 1. Der skal  

 heller ikke indeholdes lønmodtagerbidrag, jf.
AMFL § 8, stk. 1, litra a  

 modsætningsvis.
B.1.7.2.1 Betingelser, generelt I TSS-cirk. 1996-31 har Ligningsrådet fastsat de fra 1. januar 1997  

 gældende satser og i øvrigt foretaget en nærmere præcisering af betingelserne  

 for anvendelsen af denne bestemmelse om skattefrihed.
Se også cirk. nr. 72 af  

 17. april 1996, pkt. 16.1.3. og 17.3.3. samt LV A.B.1.7.
 Om krav til dokumentation for udbetalte skattefrie rejse- og  

 befordringsgodtgørelser, se afsnit I.3.
Arbejdsgiver Skattefri rejse- og befordringsgodtgørelse kan kun udbetales af en  

 arbejdsgiver, jf.
LL § 9, stk. 5 og stk. 7. En fagforening kan således ikke  

 udbetale befordringsgodtgørelse skattefrit til ledige medlemmer i forbindelse  

 med deltagelse på kurser, jf.
TfS 1996,246 og TfS 1996,397.
Rejse- og befordringsgodtgørelse, der udbetales efter de af Ligningsrådet  

 fastsatte satser og regler, er skattefri, uanset om udbetalingen foretages af  

 en dansk eller udenlandsk arbejdsgiver, og uafhængig af om denne er skatte-,  

 indeholdelses- eller oplysningspligtig her i landet.
Se TOLD SKAT Nyt  

 1993.8.383 (TfS 1993,222) og kommentaren hertil i samme nr. side 394 (TfS  

 1993,231).
Lønmodtager Omfattet af LL § 9, stk. 5 og 7 er lønmodtagere, herunder modtagere af  

 lønindkomst, der er gjort til B-indkomst efter KSL § 45, stk. 1, jf.
KSLbek.  

 nr. 768 af 19. sept. 1995, § 21. Herudover kan der ikke udbetales skattefrie  

 godtgørelser til B-indkomstmodtagere, herunder personer der uden at være  

 lønmodtagere har aftalt med hvervgiver, at der af opkrævningsmæssige årsager  

 skal indeholdes A-skat og lønmodtagerbidrag.
B-indkomstmodtagere kan dog få  

 dækket rejse- og befordringsudgifter efter reglerne om udlæg efter regning.
Selvstændigt erhvervsdrivende, der rejser for deres egen virksomhed, kan  

 ikke udbetale skattefrie godtgørelser til sig selv.
Selvstændigt  

 erhvervsdrivende, som benytter virksomhedsordningen, kan dog, hvis bilen  

 holdes uden for virksomheden, også anvende reglerne om skattefri  

 befordringsgodtgørelse, jf. nærmere LV E.G.1.4.
Ph.D.-studerende, der modtager løn fra deres arbejdsgiver, behandles som  

 lønmodtagere og kan derfor modtage skattefri rejse- og befordringsgodtgørelse  

 efter LL § 9, stk. 5 og 7. Derimod er Ph.D.-studerende, der modtager  

 stipendier efter lov om statens uddannelsesstøtte ikke omfattet, jf.
TfS  

 1995,329.
 Om afgrænsningen mellem lønmodtagere og selvstændigt erhvervsdrivende, se  

 afsnit B.1.1.1. Om honorarmodtagere, se afsnit B.2. Om Ph.D.-studerende, se  

 afsnit B.4.5. Om godtgørelse til ulønnede medhjælpere i foreninger, se afsnit  

 B.1.8.1 og LV A.B.2.8.
 Bestyrelsesmedlemmer mv.
Reglerne om skattefri rejse- og befordringsgodtgørelse i LL § 9, stk. 5,  

 gælder tilsvarende for såvel lønnede som ulønnede medlemmer af bestyrelser,  

 udvalg, kommissioner, råd og lignende, samt for personer, der virker som  

 medhjælp for bestyrelser mv., jf.
LL § 9, stk. 6. Bestyrelsesmedlemmer mv. er  

 derimod ikke omfattet af LL § 9, stk. 7 (60%-reglen), jf. afsnit B.1.7.2.3.3.
Modregningsforbud Godtgørelse, der er udbetalt skattefrit, medregnes ved indkomstopgørelsen,  

 hvis den fragår i en forud aftalt bruttoløn, jf.
LL § 9, stk. 5, 7. pkt.  

 Reglen er indført fra og med 1994.
Der gælder således et modregningsforbud, der rammer tilfælde, hvor lønnen  

 løbende nedsættes i overensstemmelse med antallet af kørte km og dermed med  

 den udbetalte befordringsgodtgørelse.
Udbetalt skattefri rejsegodtgørelse,  

 der er omfattet af LL § 9, stk. 5, medregnes på samme måde som  

 befordringsgodtgørelse ved indkomstopgørelsen, hvis den fragår i en forud  

 aftalt bruttoløn.
 Det står dog lønmodtager og arbejdsgiver frit for at aftale lønvilkår,  

 herunder en generel lønnedsættelse under hensyntagen til årets gennemsnitlige  

 befordrings- og rejsegodtgørelse omfattet af LL § 9, stk. 5 mod, at der  

 fremover udbetales skattefri godtgørelse oven i lønnen.
Et skattefrit beløb udbetalt efter LL § 9, stk. 7 (60%-reglen) kan uden  

 skattemæssige konsekvenser modregnes i forud aftalt løn, idet denne  

 udbetaling ikke er omfattet af LL § 9, stk. 5, 4. pkt.
Se i øvrigt afsnit  

 B.1.7.2.3.3.
Hvis der udbetales mere end satserne Hvis der udbetales beløb, der er større end Ligningsrådets satser, skal  

 hele beløbet medregnes til lønmodtagerens personlige indkomst, jf.
TSS-cirk.  

 1996-31, pkt. 2.3.1. og 3.2.5. Der skal i så fald indeholdes A-skat og  

 lønmodtagerbidrag i hele beløbet, jf.
KSL § 43, stk. 1 og AMFL § 8, stk. 1,  

 litra a.
Foretages der en klar opdeling og specificering af, hvad der skal anses  

 som skattefri godtgørelse, og hvad der skal anses som supplerende  

 skattepligtigt løntillæg, skal kun det supplerende løntillæg medregnes i  

 modtagerens personlige indkomst, og der skal således kun indeholdes A-skat og  

 lønmodtagerbidrag i dette beløb, jf.
SKAT 1987.10.737 (TfS 1987,477). Der kan  

 ikke efterfølgende ske opsplitning af udbetalte godtgørelsesbeløb i en  

 skattefri del og et supplerende skattepligtigt løntillæg, se TfS 1994,495,  

 hvor arbejdsgiveren fejlagtigt havde anset 28-dages-reglen for afbrudt ved  

 feriedage mv. og derfor havde undladt at nedsætte godtgørelsen med 1/3. Hele  

 godtgørelsen er derfor skattepligtig fra den 29. kalenderdag.
Hvor en 60%-godtgørelse, jf.
LL § 9, stk. 7, er udbetalt med for høje  

 beløb, skal der kun ske beskatning af det overskydende beløb, idet den for  

 høje godtgørelse ikke skal anses for personlig indkomst ifølge LL § 9, stk.  

 5, da LL § 9, stk. 7 ikke skal sammenholdes med denne bestemmelse, se TfS  

 1995,342.
 Der skal således alene indeholdes A-skat og lønmodtagerbidrag i det  

 overskydende beløb.
Hvis der udbetales mindre end satserne - eller slet ikke udbetales nogen  

 godtgørelse Om lønmodtagerens fradragsmuligheder for rejseudgifter, se TSS-cirk.  

 1996-31, pkt. 6 og LV A.F.1.1. Om befordringsfradrag, se LV A.F.3.
Faste beløb Hvis der udbetales faste f.eks. månedlige eller årlige beløb, er hele  

 beløbet skattepligtigt, jf.
TSS-cirk. 1996-31, pkt. 2.2. Der skal således  

 indeholdes A-skat og lønmodtagerbidrag i hele beløbet, jf.
KSL § 43, stk. 1  

 og AMFL § 8, stk. 1, litra a, f.eks. ved udbetaling af faste  

 befordringsgodtgørelsesbeløb, der udbetales uafhængigt af det faktiske antal  

 kørte kilometer, eller beløb, der skal dække inden for særlige afstandszoner.
Udlæg efter regning Dækker arbejdsgiveren en lønmodtagers rejse- og befordringsudgifter mod  

 dokumentation i form af originale (eksterne) bilag, der indgår i  

 arbejdsgiverens regnskabsmateriale, eller afholder arbejdsgiveren udgifterne  

 direkte, er beløbet ikke skattepligtig indkomst for lønmodtageren.
Udgifterne  

 er da afholdt som "udlæg efter regning". Der skal derfor ikke  

 indeholdes A-skat, da der kun skal indeholdes A-skat i skattepligtig  

 indkomst, jf.
KSL § 41, stk. 1, 2. pkt.
Godtgørelsen vil således ikke være  

 omfattet af KSL § 43, stk. 1. Der skal heller ikke indeholdes  

 lønmodtagerbidrag, jf.
AMFL § 8, stk. 1, litra a modsætningsvis.
Arbejdsgiveren kan ikke dække udgifter som udlæg efter regning mod en  

 tilsvarende reduktion af lønmodtagerens løn, jf.
TfS 1989,396. Om 60%-reglen  

 i LL § 9, stk. 7, se dog afsnit B.1.7.2.3.3.
Hvis en lønmodtager på grund af 50%-reglen (se LV A.B.1.7.2) ikke er  

 berettiget til skattefri rejsegodtgørelse for rejser uden overnatning, kan  

 fortæringsudgifter sædvanligvis ikke dækkes som udlæg efter regning, da der  

 vil være tale om private udgifter, jf.
TfS 1989,396.
 Godtgørelse for lønmodtagers kørsel i egen bil i arbejdsgiverens tjeneste  

 kan ikke ydes som udlæg efter regning.
Der kan ikke udbetales skattefri rejsegodtgørelse eller foretages fradrag  

 for udgifter, når udgifterne er dækket helt eller delvist af arbejdsgiveren  

 efter regning eller afholdt direkte af denne.
Se TSS-cirk. 1996-31, pkt.  

 3.2.4.
Ifølge LL § 9, stk. 7, kan arbejdsgiveren dog, hvis denne afholder  

 lønmodtagerens udgifter ved rejse i udlandet efter regning, supplerende  

 udbetale et skattefrit beløb på indtil 60% af Ligningsrådets satser for  

 skattefri rejsegodtgørelse, jf. afsnit B.1.7.2.3.3. I den forbindelse vil det  

 kun være muligt at holde dokumenterede udgifter uden for indkomstopgørelsen,  

 hvis de er dækket som udlæg efter regning, dvs. på grundlag af originale  

 eksterne bilag, der indgår i arbejdsgiverens-/hvervgiverens regnskab.
Hvis  

 fortærings- og overnatningsudgifter ikke kan anses for dækket som udlæg efter  

 regning, skal modtagne godtgørelser ud over beløb svarende til den faste -  

 udokumenterede - godtgørelse således medregnes i indkomstopgørelsen, jf.
TOLD SKAT Nyt  

 1993.8.394. Der skal således indeholdes A-skat og lønmodtagerbidrag af dette  

 beløb.
 Om skattepligtig udgiftsdækning, se afsnit B.1.5.4.
B.1.7.2.2 Befordringsgodtgørelse Der kan udbetales skattefri godtgørelse til lønmodtagere for kørsel i egen  

 bil i arbejdsgiverens tjeneste.
Ved vurderingen af om der er tale om egen  

 bil, skal der lægges vægt på det reelle ejerforhold, jf.
TfS 1996,483 og 486.  

 Det er kun erhvervsmæssig befordring omfattet af LL § 9 B, der berettiger til  

 udbetaling af skattefri befordringsgodtgørelse, dvs.; 1) kørsel mellem sædvanlig bopæl og arbejdsplads i indtil 60 arbejdsdage  

 inden for de forudgående 24 måneder, 2) kørsel mellem arbejdspladser og 3) kørsel inden for samme arbejdsplads.
Arbejdsplads Alene kørsel til et indtægtsgivende arbejdssted - og ikke f.eks. til et  

 uddannelsessted - er omfattet af reglerne.
Dette gælder, selv om der ydes løn  

 under uddannelsen.
Til gengæld er alle former for arbejdspladser, der ikke  

 tillige er den skattepligtiges bopæl, omfattet, herunder - ud over  

 almindelige faste arbejdspladser - f.eks. kundebesøg, konferencer eller  

 steder for afhentning af post eller materialer.
Betinger arbejdet, at den skattepligtige overnatter uden for bopælen,  

 f.eks. på et hotel, anses befordring til hotellet som en del af befordringen  

 til arbejdspladsen.
Får hotellet karakter af et midlertidigt opholdssted på  

 grund af flere overnatninger, omfattes kørsel mellem hotellet og  

 arbejdspladsen af 60-dages-reglen i LL § 9 B, jf. nedenfor.
I relation til befordring mellem sædvanlig bopæl og arbejdsplads anses et  

 område som en arbejdsplads.
Det gælder f.eks. skove og lufthavnsområder.
Undervisning Som arbejdsplads betragtes også steder, hvor den pågældende modtager  

 undervisning i efteruddannelsesøjemed som et led i arbejdet.
Hvis der er tale  

 om en ansat, som er i færd med at gennemgå en grunduddannelse, der består af  

 såvel en praktikdel som en teoretisk del, og ansættelse hos arbejdsgiveren i  

 første omgang er sket med henblik på en gennemførelse af den praktiske del af  

 uddannelsen, kan arbejdsgiveren derimod ikke udbetale skattefri  

 kørselsgodtgørelse, når den ansatte kører til undervisning på skole eller  

 lignende.
 Dette er f.eks. tilfældet med kontorelever, EFG-elever, sygehjælperelever  

 m.fl.
 Om der er tale om et efteruddannelseskursus eller der er tale om  

 videreuddannelse er således bestemmende for, om befordringsgodtgørelse kan  

 anses for skattefri for den ansatte.
Kurser, der har til formål at vedligeholde den pågældendes faglige viden  

 (ajourføringskurser) vil have karakter af efteruddannelse.
Korte eller  

 kortere kurser, der skal sætte den ansatte i stand til at bestride en anden  

 arbejdsfunktion, f.eks. betjene en ny maskine, anvende nye teknikker (f.eks.  

 edb), eller indgå i en ændret arbejdsproces, som kræver større teknisk  

 indsigt, vil som oftest kunne anses som efteruddannelse.
 Videreuddannelse er der tale om, hvis uddannelsesaktiviteterne bevirker et  

 egentligt kompetenceløft for den pågældende, således at denne herefter sættes  

 i stand til at bestride en stilling med et nyt , "større"  

 stillingsindhold, eventuelt at den ansatte ligefrem får et  

 overenskomstmæssigt krav på en bedre stilling på arbejdspladsen.
Afgrænsningen mellem efteruddannelse og videreuddannelse må således ske  

 ved, at man sammenholder det enkelte kursustilbud med den ansattes  

 arbejdsfunktion og uddannelse.
Bedømmelsen må nødvendigvis ske ud fra den  

 konkrete situation.
Uddannelsesorlov Der kan ikke udbetales skattefri befordringsgodtgørelse til medarbejdere  

 på uddannelsesorlov i forbindelse med kørsel til et uddannelsessted, uanset  

 om der er tale om efteruddannelse eller videreuddannelse, idet den pågældende  

 ikke anses for at have kørsel til en arbejdsplads.
Dette er begrundet i den  

 afgørende omstændighed, at arbejdsgiveren ikke har adgang til at udøve de  

 sædvanlige arbejdsgiverbeføjelser, herunder instruktionsbeføjelsen over for  

 medarbejderen i orlovsperioden.
En medarbejder på orlov udfører således ikke  

 arbejde for arbejdsgiveren og har som følge heraf heller ikke en arbejdsplads  

 i perioden, jf.
TfS 1996,405.
Befordring mellem arbejdspladser og inden for samme arbejdsplads Befordring mellem arbejdspladser anses altid for erhvervsmæssig, jf.
LL §  

 9 B, stk. 1, litra b.
For lønmodtageres befordring mellem flere  

 arbejdspladser forudsættes, at arbejdet udføres for samme arbejdsgiver, se  

 dog cirk. nr. 72 af 17. april 1996, pkt. 17.3.1.2. eksempel 2. Kører en  

 lønmodtager fra sin arbejdsgivers virksomhed i arbejdsgiverens interesse ud  

 til andre arbejdspladser, f.eks. andre virksomheder, og tilbage til  

 virksomheden, er den samlede kørsel således erhvervsmæssig.
Endvidere  

 henvises til TfS 1996,269 hvor Skatteministeriet præciserer reglerne om  

 skattefri befordringsgodtgørelse mellem flere arbejdsgivere og  

 60-dages-reglen.
Også befordring inden for samme arbejdsplads, f.eks. en lufthavn eller et  

 skovområde, anses for erhvervsmæssig, jf.
LL § 9 B, stk. 1, litra c.
Befordring mellem sædvanlig bopæl og arbejdsplads Befordring mellem sædvanlig bopæl og arbejdsplads i indtil 60 dage er  

 erhvervsmæssig, jf.
LL § 9 B, stk. 1, litra a.
Hvis der køres mere end 60 arbejdsdage mellem bopælen og en arbejdsplads,  

 bliver kørslen privat fra arbejdsdag nr. 61. Fra den 61. arbejdsdag bliver  

 der tale om en fast arbejdsplads.
Alle arbejdsdage skal tælles med uanset  

 længde.
Jf. ligeledes TfS 1996,269.
De 60 arbejdsdage i LL § 9 B, stk. 1, litra a behøver ikke at være på  

 hinanden følgende dage.
Ved kørsel fra bopælen til en arbejdsplads enkelte  

 dage over en periode skal antallet af arbejdsdage lægges sammen.  

 Sammentællingen skal kun afbrydes, hvis der arbejdes mindst 60 på hinanden  

 følgende arbejdsdage på andre arbejdspladser, inden lønmodtageren igen kører  

 mellem bopælen og den første arbejdsplads.
Der kan udbetales skattefri  

 befordringsgodtgørelse, hvis 60-dagesreglen ikke overskrides, når der regnes  

 24 måneder tilbage.
Det er således kun nødvendigt at gå 2 år tilbage i tiden  

 for at se, om betingelserne er opfyldt.
Denne afbrydelsesregel gør også, at selvom en arbejdsplads én gang  

 er blevet fast, kan den senere blive midlertidig igen.
Hertil kræves, at der  

 ikke er kørt mellem bopælen og arbejdspladsen i 60 sammenhængende dage.
 Se i øvrigt LV A.F.3.2 og cirk. nr. 72 af 17. april 1996, pkt. 17.3.1.2.
Godtgørelse af erhvervsmæssige befordringsudgifter Forudsætningen for at modtage skattefri godtgørelse er, at modtageren af  

 godtgørelsen har afholdt udgifter.
Godtgørelse kan ydes efter Ligningsrådets  

 satser.
Der kan ikke modtages skattefri godtgørelser i tilfælde, hvor  

 befordringen allerede på anden måde betales af arbejdsgiveren, f.eks. i form  

 af bil til fri rådighed eller fri rejse på den pågældende strækning.  

 Tilsvarende gælder, at en lønmodtager, der anvender firmabil, der betales af  

 en arbejdsgiver, ikke kan modtage skattefri godtgørelse i forbindelse med  

 kørsel for en anden arbejdsgiver, ligesom en lønmodtager ikke kan modtage  

 skattefri godtgørelse for samme kørsel fra to arbejdsgivere.
 Se nærmere LV A.B.1.7.2 og A.F.3 samt cirk. nr. 72 af 17. april 1996, pkt.  

 17.3.3.
B.1.7.2.3 Rejsegodtgørelse Rejsegodtgørelse, der udbetales efter nedenstående regler, kan udbetales  

 som skattefri rejsegodtgørelse, jf.
LL § 9, stk. 5 og stk. 7. Ligningsrådet  

 har fastsat de nærmere regler, senest ved TSS-cirk. 1996-31. Det er forudsat,  

 at godtgørelsen udbetales på grundlag af det faktiske antal rejsedage, idet  

 der tages hensyn til, om der er tale om rejse med eller uden overnatning.
Beløb, der udbetales som skattefri rejsegodtgørelse, skal ikke dække  

 lønmodtagerens udgifter til befordring.
Befordringsudgifterne forudsættes  

 dækket direkte af arbejdsgiveren som "udlæg efter regning" eller  

 ved udbetaling af godtgørelse for benyttelse af egen bil/motorcykel til  

 erhvervsmæssig kørsel som foran omtalt.
 Om fradragsmuligheder, f.eks. hvor udbetaling af godtgørelse er sket med  

 et lavere beløb end Ligningsrådets satser, se TSS-cirk. 1996-31, pkt. 6.
 Det påhviler arbejdsgiveren at påse, at der ikke udbetales skattefri  

 godtgørelse til personer, der ikke opfylder betingelserne, jf. afsnit I.3.
Hvis der udbetales godtgørelser i tilfælde, hvor lønmodtagerne ikke  

 opfylder betingelserne for at modtage skattefri godtgørelser, bliver de  

 pågældende lønmodtagere skattepligtige af ydelserne.
De udbetalte beløb  

 beskattes i så fald som personlig indkomst hos lønmodtagerne, der i stedet  

 har mulighed for at opnå fradrag i den skattepligtige indkomst efter de  

 almindelige regler.
Der skal derfor indeholdes A-skat og lønmodtagerbidrag,  

 jf.
KSL § 43, stk. 1 og AMFL § 8, stk. 1, litra a.
Rejsebegrebet Som det fremgår af afsnit B.1.7 har Folketinget ændret reglerne for bl.a.  

 udbetaling af skattefri rejsegodtgørelse ved lov nr. 1063 af 12. dec. 1996.
De nye regler fastslår, at der kun kan udbetales skattefri godtgørelse til  

 en lønmodtager, når denne påføres merudgifter, Den nye rejsedefinition forudsætter således, at det er nødvendigt at  

 overnatte uden for den sædvanlige bopæl.
Det indebærer, at den tidligere  

 mulighed for at fastsætte satser for én-dags rejser bortfalder.
Der er samtidig indsat tidsgrænser for, hvor længe man kan være på en  

 bestemt arbejdsplads under begrebet rejse.
Man kan kun få skattefri  

 godtgørelse i maksimalt 2 måneder på et arbejdssted i Danmark og i 4 måneder  

 på et arbejdssted i udlandet.
 Endelig kan udgifter til logi kun dækkes efter regning.
 Ændringerne, der vedrører én-dagsrejser, 2- og 4-månedersreglen og  

 logi-reglen har imidlertid først virkning fra 1. april 1999. De hidtidige  

 regler finder derfor fortsat anvendelse til og med 31. marts 1999, se LV  

 A.B.1.7.2.
B.1.7.2.3.1 Rejse i Danmark Rejse uden overnatning Ved rejse i Danmark uden overnatning kan der for 1997 udbetales skattefri  

 godtgørelse med indtil 10,70 kr. pr. påbegyndt time.
Beløbet dækker udgifter  

 til fortæring, småfornødenheder mv.
 Der skal ske reduktion, hvis lønmodtageren under rejsen modtager fri  

 fortæring, se nedenfor.
Skattefri rejsegodtgørelse kan ikke udbetales i de situationer, hvor en  

 lønmodtager har udearbejde uden overnatning i mere end 50% af arbejdstiden  

 inden for lønperioden.
En lønperiode er den tid, der ifølge den konkrete  

 ansættelsesaftale mellem arbejdsgiveren og den ansatte, går mellem hver  

 lønningsdag.
Ved beregning af antallet af rejsedage uden overnatning (udearbejdet) i  

 den pågældende lønperiode medregnes ikke feriedage, sygedage, rejsedage med  

 overnatning og dage, hvor opholdet ude ikke opfylder betingelserne til en  

 rejse.
Om rejsebegrebet, se LV A.B.1.7.2.
 Når arbejdstiden i lønperioden skal opgøres, tælles alle arbejdsdage med -  

 både dage uden rejse og dage med rejse, herunder med/uden overnatning -  

 ligesom feriedage og sygedage også medregnes.
 Hvis lønmodtageren har flere arbejdsgivere eller arbejder på deltid,  

 anvendes 50%-reglen på det konkrete arbejdsforhold.
Rejse med overnatning Til lønmodtagere på rejse i Danmark med overnatning kan der udbetales  

 skattefri rejsegodtgørelse med følgende beløb:
 Til natophold (logi):
 Dokumenteret udgift eller for 1997 142,00 kr. pr. overnatning.
 Til fortæring:
For 1997 256,30 kr. pr. hele døgn, der nedsættes med 38,45 kr., hvis  

 morgenmad er inkluderet i hoteludgiften.
For tilsluttende rejsedag kan der  

 skattefrit udbetales 10,70 kr. pr. påbegyndt time.
Hvis arbejdsgiveren helt eller delvis vederlagsfrit stiller logi til  

 rådighed, kan der ikke udbetales skattefri godtgørelse til logi.
For at kunne  

 udbetale godtgørelsen skattefrit skal lønmodtageren således refundere  

 samtlige arbejdsgiverens omkostninger.
Er der eksempelvis tale om arbejde på  

 en byggeplads kan der være tale om f.eks. leje af beboelsescontainer, leje af  

 andre containere, der anvendes af de ansatte (f.eks. bad/toilet, fælles  

 opholdsrum), udgifter til transport/opstilling af containerne, pladsleje samt  

 udgifter til el, varme og vand.
 Hvis lønmodtageren på rejse i Danmark med eller uden overnatning modtager  

 fri fortæring, skal der ske reduktion i fortæringsgodtgørelsen med 38,45 kr.,  

 76,89 kr. og 76,89 kr. for henholdsvis morgenmad, frokost og middag.
Hvis lønmodtageren på rejse modtager fri kost og logi på en arbejdsplads i  

 forbindelse med arbejde udført i arbejdsgiverens tjeneste, skal  

 rejsegodtgørelsen, der kan udbetales skattefrit, reduceres på ovennævnte  

 måde, selvom arbejdsgiveren ikke har afholdt udgifterne, herunder kompenseret  

 den, der har afholdt udgifterne, jf.
TfS 1996,697.
Samme dækningsprincip Se LV A.B.1.7.2.
Morgenmadsreglen Se LV A.B.1.7.2.
28 dages-reglen Se LV A.B.1.7.2.
B.1.7.2.3.2 Rejse - Færøerne og Grønland Ved rejse til, i og fra Færøerne og Grønland kan der til lønmodtagere, som  

 modtager løn fra Danmark, hvoraf der skal svares dansk kildeskat som følge  

 af, at lønindtægten er skattepligtig i Danmark, udbetales skattefri  

 rejsegodtgørelse efter tilsvarende regler, som gælder ved rejse i udlandet.
 Ved rejse uden overnatning er satserne som ved rejse uden overnatning i  

 Danmark.
 Ved rejse med overnatning er satserne for Færøerne som ved rejse med  

 overnatning i Danmark, mens satserne for Grønland er de danske satser for  

 rejse med overnatning med tillæg af 50%.
B.1.7.2.3.3 Rejse i udlandet Rejse i udlandet uden overnatning Ved rejse i udlandet uden overnatning kan der udbetales skattefri  

 godtgørelse med timesatserne for rejse i Danmark uden overnatning.
Hvis  

 lønmodtageren under rejsen modtager fri fortæring, gælder samme regler som  

 ved rejse i Danmark.
Rejse i udlandet med overnatning Godtgørelse for merudgifter til måltider og småfornødenheder samt  

 lokaltransport ved rejse i udlandet med overnatning kan udbetales skattefrit,  

 hvis godtgørelsen ikke overstiger de af Ligningsrådet fastsatte satser, der  

 svarer til satserne fastsat for statens ansatte ved rejse i udlandet.  

 Godtgørelsen beregnes for hver påbegyndt time af rejsens varighed.
 Satserne for skattefri rejsegodtgørelse pr. 1. januar 1997 fremgår af  

 Finansministeriets cirkulære nr. 201 af 16. dec. 1996.
 Ved siden af den faste skattefri daglige godtgørelse kan arbejdsgiveren  

 uden skattepligt for den ansatte afholde dokumenterede udgifter til  

 overnatning på hotel (udlæg efter regning).
Der kan som godtgørelse af udgifter til overnatning på hotel mv. uden  

 dokumentation ydes en skattefri godtgørelse på 1/3 af det af staten fastsatte  

 hoteldispositionsbeløb for det pågældende land.
For lande, for hvilke der  

 ikke er fastsat hoteldispositionsbeløb, kan der udbetales 1/3 af den faste  

 godtgørelse for det pågældende land.
Godtgørelse kan ikke udbetales, hvis  

 arbejdsgiveren stiller logi til rådighed helt eller delvis vederlagsfrit.  

 Hvis lønmodtageren på rejsen modtager delvis fri fortæring, reduceres satsen  

 for det pågældende land med 15%, 30% og 30% for henholdsvis morgenmad,  

 frokost og middag.
Hvis lønmodtageren på rejse modtager fri kost og logi på en arbejdsplads i  

 forbindelse med arbejde udført i arbejdsgiverens tjeneste, skal  

 rejsegodtgørelsen, der kan udbetales skattefrit, reduceres på ovennævnte  

 måde, selvom arbejdsgiveren ikke har afholdt udgifterne, herunder kompenseret  

 den, der har afholdt udgifterne, jf.
TfS 1996,697.
Samme dækningsprincip Se LV A.B.1.7.2.
Morgenmadsreglen Se LV A.B.1.7.2.
28 dages-reglen Se LV A.B.1.7.2.
60%-reglen, LL § 9, stk. 7 Ifølge LL § 9, stk. 7, kan arbejdsgiveren, hvis denne afholder  

 lønmodtagerens udgifter ved rejse i udlandet efter regning, supplerende  

 udbetale et skattefrit beløb på indtil 60% af Ligningsrådets satser for  

 skattefri rejsegodtgørelse, dvs. satsen for fortæring. 28 dages-reglen gælder  

 også her.
Reglen er alene gældende for lønmodtagere og ikke for  

 bestyrelsesmedlemmer mv.
Reglen gælder også ved rejse til Færøerne og  

 Grønland.
Om baggrunden for reglens indførelse, se TfS 1991,175.
Arbejdsgiveren kan udbetale godtgørelse efter Ligningsrådets satser uden  

 yderligere refusion af de udgifter, godtgørelsen tilsigter at dække, eller  

 arbejdsgiveren kan dække alle lønmodtagerens udgifter ved refusion efter  

 regning i det omfang, det er muligt, og herudover udbetale en skattefri  

 godtgørelse på op til 60% af Ligningsrådets satser.
Hvis kun en del af  

 lønmodtagerens regninger refunderes, kan der udbetales en skattefri  

 godtgørelse på 60% af Ligningsrådets satser.
Om fradragsmuligheder, se  

 TSS-cirk. 1996-31, pkt. 6 og LV A.B.1.7.2.
 Udbetaler arbejdsgiveren godtgørelse efter LL § 9, stk. 7 med beløb, der  

 overstiger 60% af Ligningsrådets satser, skal der kun ske beskatning af det  

 overskydende beløb, se TfS 1995,342, hvilket der skal tages hensyn til ved  

 eventuelt krav om arbejdsgivers hæftelse for manglende A-skat og  

 lønmodtagerbidrag.
For de i afsnit B.1.7.2.3.4 nævnte bestemte erhvervsgrupper kan der  

 udbetales indtil 60% af den for dem gældende særlige sats.
Om visse særlige  

 persongrupper, herunder de nævnte bestemte erhvervsgrupper, der som følge af  

 undtagelsesbestemmelserne i TSS-cirk. 1996-31 helt eller delvis er afskåret  

 fra at anvende cirkulærets almindelige bestemmelser, er der fastsat  

 særregler.
 Der henvises til LV A.B.2 og A.F.2 (fradrag).
 Godtgørelser, der udbetales efter ovennævnte regler er skattefrie, selv om  

 de helt eller delvis modsvares af en reduktion af lønindtægten.
En eventuel modregning skal ske løbende inden for den enkelte lønperiode,  

 jf.
TOLD SKAT Nyt 1993.7.326 (TfS 1993,135). Det kan dog, når ganske særlige  

 omstændigheder gør det nødvendigt, accepteres, at der sker modregning af et à  

 conto beløb, og at endelig opgørelse sker senest ved udgangen af den følgende  

 måned.
For så vidt angår december måned, skal der ske endelig afregning inden  

 indsendelse af oplysningssedler.
Dækning af udgifter som udlæg efter regning  

 kan ikke ske i form af modregning i løn.
Skattefri godtgørelse ved rejser i udlandet med overnatning Satser gældende for 1997.
Bemærkning: Beløbene for Færøerne og Grønland er fastsat på grundlag af de  

 beløb, der gælder for statens ansatte ved rejser i Danmark.
For andre lande  

 er beløbet for kost lig med det for statens ansatte gældende beløb, medens  

 beløbene for logi udgør 1/3 af det gældende hoteldispositionsbeløb.
B.1.7.2.3.4 Særregler for bestemte erhvervsgrupper For 1997 gælder der følgende særregler, jf.
TSS-cirk. 1996-31, pkt. 5 og  

 pkt. 7.
Handelsrejsende og fagforbundenes funktionærer og tillidsmænd Ligningsrådet har ophævet de tidligere gældende særregler for  

 handelsrejsende og for fagforbundenes funktionærer og tillidsmænd.
For begge  

 grupper gælder, at udbetaling af skattefri godtgørelse frem til 31. marts  

 1999 som følge af overgangsordningen kan ske med de satser (50 kr. pr. døgn  

 for handelsrejsende og 75 kr. og 150 kr. for fagforbundenes funktionærer og  

 tillidsmænd) og på de vilkår, der var gældende for 1996. Se LV A.B.2.5 og A.B  

 2.7.
Langturschauffører Ture med kørsel udelukkende i Danmark: 200 kr. pr. afsluttet døgn.
 Ture med kørsel både i Danmark og i udlandet: 250 kr. pr. afsluttet døgn.
I stedet for at anvende de særregler, som Ligningsrådet har fastsat for  

 1997, kan der frem til 31. marts 1999 udbetales godtgørelse med satsen for  

 1996 (150 kr.) allerede efter 20 timers uafbrudt rejse.
Der kan dog kun  

 udbetales godtgørelse efter ét regelsæt for den samme tur.
Se  

 endvidere LV A.B.2.11.
Turistchauffører Ture med kørsel udelukkende i Danmark: 75 kr. pr. afsluttet døgn.
 Ture med kørsel både i Danmark og i udlandet: 150 kr. pr. afsluttet døgn.
 Se endvidere LV A.B.2.15.
Flyselskabernes flyvende personel De almindelige satser for 1997 kan benyttes.
 Frem til den 31. marts 1999 kan i stedet anvendes statens/Ligningsrådets  

 satser pr. 1. januar 1988 med tillæg af 30 pct. for rejser med overnatning i  

 udlandet.
 Der kan dog kun udbetales godtgørelse efter ét regelsæt for den  

 samme tur.
 Se endvidere LV A.B.2.14.
B.1.7.3 Udlæg for arbejdsgiveren Beløb, der modtages til dækning af udlæg, som lønmodtageren har afholdt  

 for arbejdsgiveren, skal ikke medtages ved indkomstopgørelsen.
Der skal  

 derfor ikke indeholdes A-skat, da der kun skal indeholdes A-skat i  

 skattepligtig indkomst, jf.
KSL § 41, stk. 1, 2. pkt.
Godtgørelsen vil  

 således ikke være omfattet af KSL § 43, stk. 1. Der skal heller ikke  

 indeholdes lønmodtagerbidrag, jf.
AMFL § 8, stk. 1, litra a modsætningsvis.
Hvis en lønmodtager har afholdt repræsentationsudgifter for  

 arbejdsgiveren, som denne godtgør efter regning (udlæg), skal udgifterne  

 henføres til arbejdsgiverens repræsentationsudgifter, således at  

 arbejdsgiveren har begrænset fradragsret for udgifterne.
Det godtgjorte beløb  

 skal som anført ikke medregnes til lønmodtagerens indkomst, heller ikke i de  

 tilfælde hvor lønmodtageren har en selvstændig indkomstmæssig interesse i  

 repræsentationsudgifternes afholdelse.
 "Udlæg efter regning" foreligger, hvor de af lønmodtageren  

 afholdte udgifter refunderes af arbejdsgiveren mod dokumentation i form af  

 eksterne udgiftsbilag.
 Om udlæg efter regning i relation til skattefrie rejse- og  

 befordringsgodtgørelser, se nærmere afsnit B.1.7.2.1.
B.1.7.4 Repræsentationstillæg og -tilskud Alle repræsentationstillæg og -tilskud skal medregnes som personlig  

 indkomst.
Beløbene betragtes som løntillæg, og der skal indeholdes A-skat og  

 lønmodtagerbidrag, jf.
KSL § 43, stk. 1 og AMFL § 8, stk. 1, litra a.
 Repræsentationstilskud skal afgrænses over for beløb, der blot modtages  

 til dækning for udlæg for arbejdsgiveren, jf. afsnit B.1.7.3.
 Om fradrag for repræsentationsudgifter, se LV A.F.1.14.
B.1.8 Vederlag til specielle grupper af lønmodtagere For specielle grupper af lønmodtagere gælder der særlige skatteregler, som  

 er beskrevet i LV A.B.2.
 Imidlertid er de omhandlede persongrupper som udgangspunkt omfattet af  

 kildeskattelovens og arbejdsmarkedsfondslovens opkrævningsregler på samme  

 måde som øvrige lønmodtagere.
 Der redegøres i det følgende derfor kun for visse indkomstforhold.
B.1.8.1 Godtgørelse til ulønnede medhjælpere mv. eller ulønnede  

 bestyrelsesmedlemmer i foreninger Efter LL § 7 M kan der udbetales skattefri godtgørelser til ulønnede  

 bestyrelsesmedlemmer eller til frivillige, ulønnede medhjælpere, der yder  

 bistand som led i foreningens skattefri virksomhed.
Skattefriheden er  

 betinget af, at godtgørelsen udbetales til dækning af udgifter, som  

 modtageren afholder på foreningens vegne, samt at godtgørelsen ikke  

 overstiger satser, der er fastsat af Ligningsrådet, jf.
TSS-cirk. 1994-1. Der  

 kan udbetales skattefri godtgørelse for udgifter til befordring, rejse,  

 telefon, administration samt køb, vask og vedligeholdelse af særlig  

 beklædning.
De foreninger, der kan udbetale skattefri omkostningsgodtgørelse, er  

 foreninger, der udøver skattefri virksomhed.
Der er således tale om en bred  

 kreds af foreninger spændende fra idrætsforeninger, spejderorganisationer og  

 foreninger med et almenvelgørende eller almennyttigt formål, herunder  

 humanitære organisationer og religiøse samfund, til f.eks.  

 arbejdspladsklubber.
 Der skal ikke svares lønmodtagerbidrag af godtgørelser omfattet af LL § 7  

 M.
Hvis der udbetales godtgørelser, der overstiger de af Ligningsrådet  

 fastsatte satser, bliver alle godtgørelser, der er udbetalt til den  

 pågældende, skattepligtige.
Samlede årlige vederlag under 1.500 kr. er dog  

 ikke A-indkomst, men B-indkomst, jf.
KSLbek. nr. 768 af 19. sept. 1995, § 21,  

 nr. 5.
Af skattepligtige vederlag for personligt arbejde skal der svares  

 lønmodtagerbidrag af hele beløbet.
Der skal dog ikke indeholdes  

 lønmodtagerbidrag af samlede årlige vederlag under 1.500 kr., jf.
AMFLbek.  

 nr. 1250 af 16. dec. 1996, § 9, stk. 1, litra c.
Modtageren skal selv betale  

 efter opkrævning, jf. samme bek., § 9, stk 2.
 Reglerne for udbetaling af skattefri godtgørelser efter LL § 7 M er  

 nærmere beskrevet i LV A.B.2.8.
B.1.8.2 Militærnægtere Udbetaling af dagløn til civile værnepligtige beskattes som B-indkomst og  

 der skal ikke indeholdes A-skat, jf.
KSL § 45 og KSLbek. nr. 768 af 19. sept.  

 1995, § 21, nr. 1. Der skal ikke indeholdes lønmodtagerbidrag, jf.
AMFL § 11,  

 stk. 3 og AMFLbek. nr. 1250 af 16. dec. 1996, § 9 stk. 1, litra a.
Modtageren  

 skal selv betale efter opkrævning ved årsopgørelsen, jf. samme bek., § 9,  

 stk. 2.
 Naturalydelser og kostpenge der ydes til civile værnepligtige, er  

 skattefri i henhold til LL § 7, litra s.
B.1.8.3 Civilløn under militærtjeneste Funktionærer, der under aftjening af værnepligt modtager halv løn - hvoraf  

 dog halvdelen tilbageholdes af arbejdsgiveren og kun kommer til udbetaling,  

 hvis lønmodtageren efter aftjening af værnepligten har et års uafbrudt  

 tjeneste i virksomheden - har først efter et års tjeneste erhvervet endelig  

 ret til den tilbageholdte løn.
Der skal derfor først på dette tidspunkt  

 indeholdes A-skat og lønmodtagerbidrag, jf.
KSL § 46, stk. 2 og AMFL § 11,  

 stk. 1.
Ligningsrådet har dog godkendt, at funktionærer kan anvende en  

 fordelingsordning, sådan at lønmodtageren udover den i indkomståret udbetalte  

 gage, kan medregne det i indkomståret godskrevne beløb.
Det er en  

 forudsætning, at der indeholdes A-skat og lønmodtagerbidrag i både den  

 udbetalte og den godskrevne del af denne særlige militærløn.
Om øvrige  

 betingelser, se LV A.B.1.5.
B.1.8.4 Drikkepenge og betjeningsafgift Der skal indeholdes A-skat og lønmodtagerbidrag af drikkepenge og  

 betjeningsafgift, der udbetales som en del af aflønningen, jf.
KSL § 43, stk.  

 1 og AMFL § 8, stk. 1, litra a.
 B.1.9 Medarbejderaktier mv.
 Hvis en virksomhed drives i selskabsform, f.eks. som aktieselskab, er det  

 ikke ualmindeligt, at virksomheden som led i en overskudsdelingsordning  

 tilbyder sine ansatte at erhverve aktier i selskabet.
Hvis medarbejderne erhverver aktierne til favørkurs, det vil sige en pris,  

 der ligger under handelsværdien, skal medarbejderne til deres personlige  

 indkomst medregne "rabatten", det vil sige forskellen mellem  

 handelsværdien og den faktiske købspris.
Beløbet er B-indkomst, og der er  

 ikke oplysningspligt herom.
Der skal ikke beregnes lønmodtagerbidrag af  

 beløbet, jf.
AMFL § 8, stk. 1, litra a og b, modsætningsvis.
 Hvis et allerede optjent beløb (løn, provision, bonus eller lignende)  

 konverteres til f.eks. aktier, vil der dog skulle indeholdes både A-skat og  

 lønmodtagerbidrag, jf. afsnit B.1.6.19.
 Godkendelse af en medarbejderaktieordning er betinget af, at selskabet for  

 hver af de medarbejdere, der i et år har erhvervet medarbejderaktier, senest  

 den 1. februar i det følgende kalenderår udarbejder og opbevarer nærmere  

 oplysninger herom.
 Der henvises til LV A.B.1.10 - 12.
B.1.9.1 Medarbejderaktier ifølge tegningsret, LL § 7 A, stk. 1 En told- og skatteregion kan efter LL § 7 A, stk. 1, jf. stk. 5 godkende  

 en medarbejderaktieordning, hvorefter et selskab giver de ansatte ret til at  

 erhverve aktier i selskabet, jf. cirk. nr. 72 af 17. april 1996 om LL, pkt.  

 3.
 Hvis en medarbejderaktieordning har opnået godkendelse, skal værdien af  

 denne ret ikke medregnes ved opgørelsen af den ansattes skattepligtige  

 indkomst.
 Aktier, der er omfattet af en godkendt ordning i henhold til LL § 7 A,  

 stk. 1 skal båndlægges i et pengeinstitut i 5 år (hele kalenderår).
B.1.9.2 Medarbejderaktier ved udlodning, LL § 7 A, stk. 2 Efter LL § 7 A, stk. 2, jf. stk. 5 kan der godkendes en  

 medarbejderaktieordning, hvorefter et selskab kan udlodde udbytteandele  

 skattefrit til de ansatte i form af aktier.
 Værdien af udlodningen medregnes ikke ved opgørelsen af den skattepligtige  

 indkomst, i det omfang udlodningen ikke overstiger en værdi på 6.000 kr.  

 årligt til hver ansat.
 Kompetencen til at meddele godkendelse er givet til told- og  

 skatteregionerne, jf. cirk. nr. 72 af 17. april 1996 om LL, pkt. 3.
 Tildelte medarbejderaktier efter LL § 7 A, stk. 2 skal båndlægges i et  

 pengeinstitut i mindst 7 år (hele kalenderår).
B.1.9.3 Medarbejderobligationer Uanset om en virksomhed drives i selskabsform eller som en personligt  

 drevet virksomhed, har virksomheden mulighed for at etablere en  

 medarbejderobligationsordning som led i en overskudsdelingsordning.
 Ved en medarbejderobligationsordning forstås, at virksomheden udsteder  

 gældsbreve til medarbejderne på nærmere angivne beløb med angivelse af  

 forrentning og løbetid mv., således at medarbejderne uden at yde vederlag  

 opnår et tilgodehavende i virksomheden.
 Værdien af en sådan medarbejderobligation er som udgangspunkt  

 skattepligtig som et løntillæg til medarbejderne.
Det nævnte løntillæg kan dog ikke sidestilles med "vederlag i  

 penge" og der skal derfor ikke indeholdes A-skat og lønmodtagerbidrag af  

 beløbet, jf.
KSL § 43, stk. 1, modsætningsvis og AMFL § 8, stk. 1, litra a og  

 b, modsætningsvis.
 Værdien af en sådan medarbejderobligation er B-indkomst for den ansatte.
B.1.9.3.1 Godkendte medarbejderobligationsordninger, LL § 7 N Efter LL § 7 N kan told- og skatteregionerne imidlertid godkende en  

 medarbejderobligationsordning, hvorefter en arbejdsgiver udlodder  

 udbytteandele i form af obligationer, der ikke er indkomstskattepligtige for  

 medarbejderen.
 Tildelte medarbejderobligationer, der er et led i en godkendt ordning,  

 skal båndlægges i et bestemt pengeinstitut i mindst 5 år (hele kalenderår).
Til forskel fra medarbejderaktieordninger skal virksomheden ved godkendte  

 obligationsordninger betale en afgift på 45% af værdien af de udstedte  

 medarbejderobligationer.
Der beregnes kun afgift af værdien af den enkelte  

 obligation, der ligger ud over 1.800 kr.
B.1.9.4 Konvertible obligationer og warrants En konvertibel obligation er et gældsbrev udstedt af et aktieselskab eller  

 et anpartsselskab, som giver långiveren ret til at konvertere sin fordring på  

 selskabet til en på forhånd fastsat kurs indenfor en fastsat periode.  

 Indehaveren af en konvertibel obligation kan vælge mellem at lade den  

 konvertere til aktier eller anparter eller kræve den indfriet ved kontant  

 betaling.
Konvertible obligationer Lønaccessorier i form af medarbejdernes erhvervelse af konvertible  

 obligationer fra det selskab hvori de er ansat skal indkomstbeskattes på  

 erhvervelsestidspunktet, uanset at udnyttelsen af retten er betinget af  

 f.eks. ansættelsesforholdets fortsatte beståen.
 Beskatning som løntillæg hos medarbejderen er afhængig af, at de  

 konvertible obligationer erhverves til en pris, der ligger under  

 handelsværdien.
Værdien af fordelen medregnes som B-indkomst.
Der skal ikke beregnes  

 lønmodtagerbidrag af beløbet, jf.
AMFL § 8, stk. 1, litra a og b,  

 modsætningsvis.
Warrants Begrebet warrant bruges i flere betydninger og kan vedrøre aktiver som  

 aktier, obligationer eller valuta.
 En warrant kan være en ret til at købe (eller sælge) allerede udstedte  

 aktier eller til at tegne nye aktier til en i warranten på forhånd fastsat  

 tegningskurs.
Vederlagsfri tildeling af warrants, som lønaccessorium til medarbejdere  

 skal indkomstbeskattes hos medarbejderen på retserhvervelsestidspunktet og  

 medregnes som B-indkomst.
Der skal ikke beregnes lønmodtagerbidrag af  

 beløbet, jf.
AMFL § 8, stk. 1, litra a og b, modsætningsvis.
Retserhvervelsestidspunktet kan være udskudt til et senere tidspunkt end  

 indgåelse af aftalen om erhvervelse af warranten.
Det må derfor i visse  

 tilfælde bero på en konkret ligningsmæssig vurdering om  

 retserhvervelsestidspunktet er indtrådt.
B.1.9.5 Køberetter Når en virksomhed ønsker at begunstige sine medarbejdere på anden vis end  

 ved direkte kontant lønudbetaling, kan det ske ved at give medarbejderne ret  

 til på fordelagtige vilkår, at erhverve aktier i det selskab, hvori de er  

 ansat eller ret til at erhverve andre typer af aktiver.
 Ved en aftale om en køberet - til aktier eller andre aktiver - forstås en  

 aftale om, at køberettens indehaver har en ret, men ikke en pligt til at  

 erhverve et aktiv til en på forhånd aftalt pris på eller inden en bestemt  

 dato.
Værdien af en køberet til en aktiepost er indkomstskattepligtig på  

 retserhvervelsestidspunktet.
Indkomsten er B-indkomst, og der skal ikke  

 svares lønmodtagerbidrag, jf.
AMFL § 8, stk. 1, litra a og b, modsætningsvis.
Retserhvervelsestidspunktet kan også her være udskudt til et senere  

 tidspunkt end indgåelse af aftalen om erhvervelse af køberetten.
Derfor må  

 det i visse tilfælde bero på en konkret ligningsmæssig vurdering, om  

 retserhvervelsestidspunktet er indtrådt.
 Medarbejderen kan også få en ret til at erhverve andre typer af aktiver  

 f.eks. fast ejendom.
Værdien af en sådan køberet er indkomstskattepligtig på  

 udnyttelsestidspunktet og medregnes som B-indkomst.
Der skal ikke beregnes  

 lønmodtagerbidrag, jf.
AMFL § 8, stk. 1, litra a og b, modsætningsvis.
Der henvises til TfS 1995,631, hvor det påpeges, at der ikke skal  

 indeholdes A-skat og lønmodtagerbidrag i aktieretter mv., der ydes som tillæg  

 til løn, og TfS 1995,613, hvor skatteministeren i overensstemmelse hermed orienterer  

 om den skattemæssige behandling af aktieoptioner i ansættelsesforhold  

 (aktieløn), herunder aktieoptionernes forhold til lønmodtagerbidraget og  

 indberetningsreglerne.
B.1.10 Forsikrings- og pensionsordninger En arbejdsgiver - både privat og offentlig - kan som led i et  

 ansættelsesforhold foretage indbetalinger til såvel danske som udenlandske  

 forsikringer og pensionsordninger for den ansatte.
Arbejdsgiverens betaling af præmie/bidrag skal i visse tilfælde straks  

 medregnes i den ansattes skattepligtige indkomst enten som A-indkomst, eller  

 hvor der ikke foreligger noget egentligt ansættelsesforhold som B-indkomst.
I  

 andre tilfælde udskydes beskatningstidspunktet til tidspunktet for udbetaling  

 af ydelser fra forsikrings- eller pensionsordningen.
Herved udskydes  

 tidspunktet for opgørelsen af A-indkomsten, men ikke tidspunktet for  

 opgørelsen og opkrævningen af lønmodtagerbidraget.
B.1.10.1 Udskydelse af beskatningstidspunktet, PBL § 19 "Bortseelsesreglen" i PBL § 19, jf. lovbek. nr. 776 af 22. aug.  

 1996, forudsætter, at der er tale om et ansættelsesforhold, og at der  

 foretages indbetaling til en ordning omfattet af pensionsbeskatningslovens  

 kapitel 1.
Ansættelsesforhold Ansættelsesforholdet indebærer, at arbejdsgiveren fører tilsyn med og  

 giver instrukser for arbejdets udførelse.
 Kravet om, at ordningen skal være oprettet efter aftale mellem en  

 arbejdstager og dennes arbejdsgiver medfører, at der ikke kan oprettes  

 ordninger for borgmestre og rådmænd, da der ikke foreligger et  

 ansættelsesforhold.
Ifølge ØLD af 11. nov. 1982 (UfR 1983.239) kan en pensionsordning mellem  

 et kommanditselskab og dettes direktør, der tillige var kommanditist ikke  

 oprettes, idet selskabet ikke kunne anses som arbejdsgiver i forhold til en  

 selskabsdeltager.
Heller ikke mellem et interessentskab og interessenterne  

 kan der etableres pensionsordninger.
 Af praksis fra tiden før en kapitalpensionsordning kunne oprettes udenfor  

 ansættelsesforhold, fremgår det, at en skoleinspektør, der i sin fritid dels  

 forestod reklamearbejdet for en sportsklub, for hvilket han modtog 15% af  

 reklameindtægterne i honorar, og dels var ansat som konsulent med  

 rådgivningsopgaver for et firma, der udarbejdede blanketter, arkivplaner mv.  

 for skolevæsenet, ikke i relation til disse erhverv kunne anses for  

 arbejdstager.
PBL kapitel 1 -ordning De enkelte bestemmelser i PBL, kapitel 1 forudsætter,at pensionsordningen  

 som udgangspunkt er dansk.
 For så vidt angår pensionskasser skal de være omfattet af loven om tilsyn  

 med firmapensionskasser eller af loven om forsikringsvirksomhed.
 For så vidt angår forsikringsordninger skal disse være oprettet i  

 livsforsikringsselskaber, der har hjemsted her i landet eller udøver  

 livsforsikringsvirksomhed her i landet gennem et fast driftssted, og som har  

 Finanstilsynets tilladelse til af drive livsforsikringsvirskomhed her i  

 landet.
 For så vidt angår pengeinstitutordninger skal de oprettes i et  

 pengeinstitut, der af Finanstilsynet er meddelt tilladelse til at drive  

 pengeinstitutvirksomhed her i landet, eller i et udenlandsk kreditinstitut,  

 der efter tilladelse i et andet land inden for De Europæiske Fællesskaber  

 udøver virksomhed her i landet gennem en filial, jf. lov om banker og  

 sparekasser mv., § 6 a, stk. 1-4, eller med skatteministerens godkendelse i  

 en anden institution her i landet.
"Bortseelsesret" Foretager arbejdsgiveren i et ansættelsesforhold indbetalinger til  

 pensions- eller forsikringsordninger omfattet af PBL, kapitel 1 (ATP,  

 pensionsordninger med løbende udbetalinger i pensionskasser eller  

 forsikringsselskaber, rateforsikringer og kapitalforsikringer i  

 forsikringsselskaber samt opsparing- og rateopsparing i pensionsøjemed i  

 pengeinstitutter mv. og indeksordninger i forsikringsselskaber eller  

 pengeinstitutter), se herom LV A.C.1.2 og LV A.C.1.6, skal den ansatte ikke  

 medregne arbejdsgiverens indbetaling i den skattepligtige indkomst, jf.  

 "bortseelsesreglen" i PBL § 19. Dette gælder uanset om midlerne  

 helt eller delvist indeholdes i den ansattes løn/vederlag.
Arbejdsgiveren kan "bortse" fra indbetalingen ved opgørelsen af  

 den ansattes A-indkomst og ved beregning af A-skatten.
Arbejdsgiveren skal  

 heller ikke beregne lønmodtagerbidrag af indbetalingen, idet  

 pensionsinstituttet herunder Arbejdsmarkedets Tillægspension opgør  

 bidragsgrundlaget efter AMFL § 8, stk. 1, litra c, jf.
AMFL § 11, stk. 5.
"Bortseelsesreglen" gælder også, hvis den ansattes arbejdsgiver  

 er udenlandsk.
Er arbejdsgiveren en person, et selskab, en forening,  

 institution mv., der ikke har hjemting her i landet, og som heller ikke har  

 fast driftssted her i landet efter KSL § 2, stk. 1, litra d, eller SEL § 2,  

 stk. 1, litra a, er den udbetalte løn ikke A-indkomst, jf.
KSL § 44, litra b.  

 Der er hverken praktisk mulighed for eller hjemmel til at indeholde skat i  

 arbejdsgiverens udbetaling.
Der er heller ikke hjemmel i AMFL § 7 og § 8 til  

 at opkræve lønmodtagerbidrag af lønudbetalingen.
Tilsvarende gælder løn, der udbetales af herværende diplomatiske  

 repræsentationer og medlemmer af sådanne samt fremmede magters herværende  

 udsendte konsuler, jf.
KSL § 44, litra a.
 Det må imidlertid antages, at AMFL § 8, stk. 1, litra c og AMFL § 11, stk.  

 5 indeholder tilstrækkelig hjemmel til at pensionsinstituttet kan opkræve  

 lønmodtagerbidrag af den udenlandske arbejdsgivers indbetalinger til en  

 kapitel 1-ordning, selv om den ansattes indkomst som beskrevet ovenfor ikke  

 kan anses for A-indkomst.
 Arbejdsgiverens indbetaling til en kapitalpensionsordning i  

 forsikringsselskab eller pengeinstitut med bortseelsesvirkning er begrænset  

 til 25.000 kr.
Beløbet reguleres efter PSL § 20 og er for 1996 32.000 kr. og for 1997  

 32.300 kr. ekskl. lønmodtagerbidrag.
De tilsvarende tal inkl.  

 lønmodtagerbidrag udgør for 1996 34.409 kr. og for 1997 35.071 kr.
 "Bortseelsesretten" efter PBL § 19 kan først gøres gældende i  

 det år, hvor den ansattes del af præmien/bidraget er tilbageholdt i hans løn  

 og præmien/bidraget er enten forfaldent (forsikring) eller indbetalt  

 (pengeinstitutordning).
 Den praktiske betydning heraf er dog ikke stor, idet princippet i KSLbek.  

 nr. 768 af 19. sept. 1995, § 22, stk 1, bevirker, at beløb, der endnu ikke er  

 udbetalt til lønmodtageren (herunder indbetalt på dennes pensionsordning),  

 først beskattes i det år, hvor udbetalingen til den pågældende lønmodtager  

 henholdsvis indbetalingen til pensionsordningen finder sted, og ikke på det  

 tidspunkt, hvor lønmodtageren har vundet ret til beløbet.  

 Beskatningstidspunktet kan dog ikke udskydes mere end 6 måneder.
Foretager arbejdsgiveren indbetaling til en pensionskasse omfattet af lov  

 om tilsyn med firmapensionskasser, hvor indbetalingen ikke kan henføres til  

 den enkelte ansatte, skal arbejdsgiveren og ikke pensionskassen medregne  

 indbetalingerne i lønmodtagerbidragsgrundlaget, jf.
AMFL § 9, stk. 2 og § 11,  

 stk. 1, jf. stk. 2.
Nogle ansatte indgår aftale med arbejdsgiveren om indbetaling til en  

 rateopsparing i pensionsøjemed sidst på året.
Indbetalingen finansieres ved,  

 at den ansatte tilbagebetaler tidligere udbetalt løn.
Efter pkt. 69 i cirk.  

 nr. 24 af 16. dec. 1986 om pensionsbeskatningsloven skal der ske "en  

 regulering af arbejdstagerens løn for det pågældende år således, at hele den  

 for et år aftalte indbetaling kan tilbageholdes i lønnen". Dette må  

 forstås således, at den som følge af tilbagebetalingen af løn for meget  

 indeholdte A-skat, også må være reguleret inden udgangen af det år, hvor  

 indbetalingen til pensionsordningen sker, jf.
TfS 1996,558. Det samme gælder  

 efter 1994 for så vidt angår lønmodtagerbidraget.
Det kan således ikke  

 accepteres, at der indgives negativ lønangivelse.
Opfyldes kravet ikke, anses  

 indbetalingen for at være en privat indbetaling med fradrag efter PBL § 18.  

 Har pensionsinstituttet indeholdt og indbetalt lønmodtagerbidrag af  

 indbetalingen, fordi ordningen er registreret som en arbejdsgiverordning, er  

 der ingen grund til at tilbagebetale bidraget.
Er der endnu ikke indeholdt og  

 indbetalt lønmodtagerbidrag må dette efterfølgende opkræves af Told- og  

 Skattestyrelsen i forbindelse med slutbidragsberegningen, idet ordningen  

 yderligere må ændres af pengeinstituttet til at være en privat ordning i  

 stedet for en arbejdsgiverordning.
Fratrædelsesgodtgørelse Jubilæumsgratiale Det anførte gælder typisk, hvor arbejdsgiveren indeholder pensionsbidraget  

 i vederlag, der traditionelt henføres til løn, men gælder også, hvor  

 arbejdsgiveren indeholder pensionsbidraget i et jubilæumsgratiale eller en  

 fratrædelsesgodtgørelse omfattet af LL § 7 O.
Om beregning af A-skat og  

 lønmodtagerbidrag i disse tilfælde se nedenfor under B.1.11.2.
Konkurrenceklausul Da vederlag for en konkurrenceklausul omfattet af LL § 16 E, stk. 1, nr.  

 5, ikke er vederlag for personligt arbejde i tjenesteforhold, vil  

 arbejdsgiveren ikke kunne indeholde pensionsbidrag med  

 "bortseelsesvirkning" efter PBL § 19 i dette vederlag.
Maskeret udbytte/ udlodning Anses arbejdsgiverens indbetaling til en pensionsordning som hel eller  

 delvis udlodning af udbytte til modtageren, fordi denne er hovedaktionær i  

 selskabet, og det samlede vederlag (løn + pensionsbidrag) ikke står i  

 rimeligt forhold til arbejdsindsatsen, skal en forholdsmæssig del af  

 pensionsindbetalingen svarende til den procentdel af det samlede vederlag,  

 der er anset for maskeret udlodning, medregnes til aktieindkomsten, idet PBL  

 § 19 er uanvendelig.
Har pensionsinstituttet indeholdt og indbetalt  

 lønmodtagerbidrag af denne del, skal den forholdsmæssige del af bidraget  

 tilbagebetales og medregnes i aktieindkomsten.
Fraflytning I PBL §§ 19 A til 19 E er indsat de såkaldte skatteflugtsregler.
Reglerne  

 er nærmere beskrevet i cirk. af 30. dec. 1987, kap. 7, afsnit D samt i  

 LVA-.C.1.11.
 Efter reglerne efterbeskattes fraflyttere i visse situationer.
 Efterbeskatningsreglerne gælder for pensionsordninger med løbende  

 udbetalinger samt rateforsikring- og rateopsparing i pensionsøjemed, når  

 indbetalingerne foretages af en arbejdsgiver.
 Reglerne gælder i tilfælde, hvor arbejdsgiveren i en vis periode inden  

 skattepligtsophøret har foretaget ekstraordinært store indbetalinger til en  

 arbejdstagers pensionsordning, eller hvor et pensionstilsagn i samme periode  

 er forhøjet ekstraordinært, i begge situationer med den virkning, at  

 A-indkomsten er nedbragt ekstraordinært.
 Efterbeskatningen sker ligningsmæssigt ved en forhøjelse af den  

 skattepligtige personlige indkomst for arbejdstageren i de år, hvor  

 A-indkomsten er nedbragt ekstraordinært gennem "bortseelsesretten".  

 Arbejdsgiverens fradragsret berøres ikke af disse regler.
 Til brug ved den ligningsmæssige behandling af efterbeskatningsspørgsmålet  

 er det vigtigt, at arbejdsgiverkontrollen er opmærksom på eventuelle  

 ekstraordinære indbetalinger og underretter lønmodtagerens  

 slutligningskommune om størrelsen af disse.
Arbejdsgivere er ved bek. nr. 1251 af 13. dec. 1996, § 21, pålagt pligt  

 til efter anmodning at give Told- og Skattestyrelsen meddelelse om  

 pensionsindbetalinger for den ansatte i disse situationer.
Efter samme  

 bekendtgørelses § 19 skal forsikringsselskaber og pensionskasser efter  

 anmodning fra Told- og Skattestyrelsen beregne den kapitaliserede værdi af forhøjelsen af  

 pensionstilsagn, jf.
PBL § 19 C, stk. 1, 3. pkt. og stk. 3.
B.1.10.2 Bidrag til PBL § 52-fonde Arbejdsgiveren kan fradrage bidrag til fonde, der alene har til formål at  

 yde understøttelse til personer, der tidligere har været ansat i  

 arbejdsgiverens virksomhed eller til sådanne arbejdstageres efterladte  

 ægtefælle, herunder fraskilt ægtefælle eller efterlevende børn, herunder  

 stedbørn under 24 år.
 Tilsagn om støtte må ikke gives for mere end et år ad gangen.
 Arbejdsgiverens bidrag er ikke umiddelbart skattepligtigt for de ansatte,  

 idet der først erhverves ret til en skattepligtig indkomst, når tilsagn om  

 støtte foreligger.
Arbejdsgiveren skal imidlertid medregne indbetalinger til godkendte  

 hjælpe- og understøttelsesfonde omfattet af PBL § 52 i lønmodtagerbidraget,  

 jf.
AMFL § 9, stk. 2 og § 11, stk. 1, jf. stk. 2.
 B.1.10.3 Præmie til gruppelivsforsikring mv.
En gruppelivsforsikring vil som udgangspunkt være omfattet af PBL, kapitel  

 1, § 10, hvis den tegnes som en ren dødsfaldsforsikring, og den ikke giver  

 ret til udbetalinger, hvis den forsikrede dør senere end første policedag  

 efter det fyldte 70. år.
Præmien vil i så fald være fradragsberettiget.  

 Forsikringens ejer kan dog ved oprettelsen give afkald på beskatning efter  

 PBL, afsnit 1, ligesom afsnit 1 ikke vil kunne anvendes, hvis ovennævnte krav  

 ikke er opfyldt.
 I sidstnævnte tilfælde vil ordningen være omfattet af enten PBL §§ 50  

 eller 53 A og præmien dermed ikke fradragsberettiget.
En syge- og ulykkesforsikring er omfattet af PBL § 50, hvis den ejes af  

 den ansatte forsikrede.
Ejes ordningen af arbejdsgiveren, er den omfattet af  

 SL §§ 4-5. Præmien vil som udgangspunkt ikke være fradragsberettiget.
A-indkomst Kollektiv aftale Hovedreglen er, at indbetaler arbejdsgiveren i henhold til en kollektiv  

 overenskomst præmie direkte til en gruppelivsforsikring eller en syge- og  

 ulykkesforsikring, der dækker de ansatte i fritiden, er der som udgangspunkt  

 tale om, at løn overenskomstmæssigt er konverteret til forsikringspræmie.
Der  

 skal derfor betales A-skat og lønmodtagerbidrag af præmien, jf.
KSL § 43,  

 stk. 1 og AMFL § 8, stk. 1, litra a.
Individuel aftale Indbetaler arbejdsgiveren efter individuel aftale med den ansatte, præmie  

 til en livsforsikring eller en syge- og ulykkesforsikring, der ejes af den  

 ansatte, og som dækker forsikringsbegivenheder, der indtræffer i fritiden, er  

 præmien ligeledes skattepligtig for den ansatte.
Også i denne situation vil  

 der som udgangspunkt være tale om, at løn konverteres til forsikringspræmie,  

 og der skal derfor indeholdes A-skat og lønmodtagerbidrag.
B-indkomst Har en arbejdsgiver og den ansatte aftalt, at en gruppelivsforsikring, der  

 ikke er fradragsberettiget, indgår som en ikke adskilt del af en  

 livsforsikringsordning, der er omfattet af PBL § 19 med den virkning, at  

 arbejdsgiveren ikke medregner præmien i den ansattes A-indkomst, skal den  

 ansatte i stedet medregne bidraget til gruppelivsforsikringen i den  

 skattepligtige indkomst efter PBL § 56, stk. 1, jf. stk. 5. Tilsvarende  

 gælder, hvis en arbejdsgiver foretager indbetalinger til en pensionskasse  

 omfattet af PBL, kapitel 1, og pensionskassen tegner en gruppelivsforsikring  

 for medlemmerne, hvortil den foretager indbetalinger.
 Den præmie, forsikringsselskabet afsætter/pensionskassen betaler til  

 gruppelivsforsikringen, er B-indkomst for den ansatte/medlemmet.
 Da pensionsinstituttet i begge tilfælde har indeholdt og indbetalt  

 lønmodtagerbidrag efter AMFL § 11, stk. 5, af det beløb arbejdsgiveren har  

 indbetalt til instituttet, skal der ikke opkræves lønmodtagerbidrag af  

 B-indkomsten i forbindelse med udskrivning af slutberegningen.
 Pensionsinstituttet har indberetningspligt for præmien til  

 gruppelivsforsikringen for den enkelte forsikrede, jf. bek. nr. 1251 af 13.  

 dec. 1996, § 17.
Individuel og kollektiv Indbetaler arbejdsgiveren efter individuel eller kollektiv aftale præmie  

 til en kapitallivsforsikring (gruppelivsforsikring) eller til en syge- og  

 ulykkesforsikring, som har til hovedformål at dække den risiko, der er  

 forbundet med arbejdet for arbejdsgiveren, men som også - som et biprodukt -  

 dækker forsikringsrisikoen i den ansattes fritid, er der tale om en  

 naturalieydelse/et personalegode.
Dette indebærer, at der ikke skal betales  

 A-skat eller lønmodtagerbidrag af præmien, jf.
AMFL § 8, stk. 1, litra b,  

 modsætningsvis.
Der vil typisk være tale om syge- og ulykkesforsikringer herunder  

 certifikattabsforsikringer, der ejes af arbejdsgiveren.
Om disse gælder det i  

 øvrigt, at den ansatte skal medregne den del af præmien, der medgår til  

 dækning af risikoen i fritiden, som B- indkomst.
Er der ikke foretaget nogen  

 opdeling af præmien anses 50 pct. af præmien at vedrøre fritiden.
Hvis den  

 aftalte forsikringssum er mindre en 500.000 kr., skal præmien efter praksis  

 ikke medregnes i den skattepligtige indkomst.
Der henvises til LV A.C.2.
B.1.11 Vederlag fra tidligere arbejdsgiver Lønmodtagerbidragspligten påhviler efter AMFL § 7, stk. 1, litra b,  

 "personer, der modtager fratrædelsesgodtgørelser, efterbetalinger,  

 efterløns- og pensionslignende ydelser, når disse har sammenhæng med et  

 tidligere tjenesteforhold, lønnet tillidserhverv eller erhvervsforhold her i  

 landet".
Bidragsgrundlaget udgør den pågældende ydelse, jf.
AMFL § 8, stk. 1, litra  

 d.
Lønmodtagerbidraget opgøres, beregnes og indeholdes af den virksomhed  

 eller lignende, der foretager udbetalingen, jf.
AMFL § 11, stk. 6.
 Efter den oprindelige bestemmelse i AMFL § 8, stk. 1, litra d udgør  

 bidragsgrundlaget alle ydelser fra en tidligere arbejdsgiver her i landet.  

 Det drejer sig som nævnt i bemærkningerne til lovforslaget (L326 fra 1993) om  

 fratrædelsesgodtgørelser, efterbetalinger og andre ydelser, der har karakter  

 af efterløn, pension eller lignende, og som udbetales af arbejdsgiveren til  

 den tidligere ansatte uden at være afdækket i en pensionskasse eller et  

 forsikringsselskab.
Bestemmelsen omfatter efter bemærkningerne blandt andet de såkaldte "direktørordninger", der er et tilsagn til personer, der er  

 registreret som direktører i henhold til selskabslovgivningen samt direktører  

 i ikke-lovregulerede selskaber, f.eks. direktører i andelskasser.
Efter lov  

 om tilsyn med pensionskasser under industriministeren er pensionstilsagn  

 afgivet overfor direktører eller disses efterladte ikke omfattet af en  

 forpligtelse til afdækning, jf. lov om tilsyn med firmapensionskasser § 1,  

 stk. 2, nr. 2. Der henvises til afgørelsen i TfS 1994,672, fra Ankenævnet for  

 Bidrag til Arbejdsmarkedsfondene.
 AMFL § 8, stk. 1, litra d omfatter også udbetalinger til pårørende til  

 tidligere ansatte, samt løbende ydelser, der udbetales til tidligere ansatte  

 eller disses pårørende, uanset om ydelserne betegnes som pension eller  

 ventepenge.
Tilsvarende er løbende ydelser, som en sælger af en virksomhed opnår ret  

 til, omfattet af AMFL § 8, stk. 1, litra d.
Der behøver heller ikke at have  

 foreligget et ansættelsesforhold.
Det gælder f.eks. tidligere  

 bestyrelsesmedlemmer, borgmestre m.fl., som også anses for omfattet af  

 bidragspligten, hvis de efterfølgende modtager ydelser, som har sammenhæng  

 med et tidligere hverv.
 Det er ikke afgørende om der er tale om A- eller B-indkomst.
 Efter KSLbek. nr. 768 af 19. sept. 1995, § 20, nr. 2 henregnes  

 "pension og ventepenge samt lignende skattepligtige ydelser, når disse  

 har sammenhæng med et tidligere tjenesteforhold" til A-indkomst.
Ifølge Per Hessel, "Kildeskatteloven, pligt og ansvar", 3.  

 udgave, 1984, side 111 er pensionslignende ydelser, alderdomsunderstøttelse,  

 understøttelse under sygdom og lignende skattepligtige ydelser, der udbetales  

 fra fagforeninger, kollegiale fonds og lign., ikke omfattet af denne  

 bestemmelse, idet ydelsen ikke udbetales af den tidligere arbejdsgiver og  

 ikke kontraktligt har sammenhæng med et tidligere tjenesteforhold.
Dette  

 antages at gælde, uanset om arbejdsgiveren yder tilskud til  

 hjælpekassen/fonden.
 Bestemmelsen i AMFL § 7, stk. 1, litra b har en tilsvarende formulering:
 "når disse har sammenhæng med et tidligere tjenesteforhold" .  

 Det må derfor antages, at der kun er begrænset mulighed for at pålægge  

 lønmodtagerbidrag, når ydelsen udbetales af andre end en tidligere  

 arbejdsgiver, jf. afsnit B.1.2.2.
Ydelser fra PBL § 52-fonde er ikke omfattet af bidragspligten.
I stedet  

 opkræves lønmodtagerbidraget ved arbejdsgiverens indbetaling, jf. ovenfor  

 under B.1.10.2.
 For så vidt angår udbetaling af pensionslignende ydelser fra en tidligere  

 arbejdsgiver til den tidligere ansatte eller dennes efterlevende ægtefælle  

 og/eller børn i henhold til et uafdækket pensionstilsagn, se nedenfor under  

 B.3.5.
B.1.11.1 Rådighedsløn og ventepenge Rådighedsløn og ventepenge kan gives, hvis en tjenestemandsstilling af den  

 ene eller anden årsag nedlægges, og det ikke er muligt at anvise  

 tjenestemanden en anden stilling, han er pligtig til at overtage.  

 Rådighedsløn kan udbetales i indtil 3 år (TL § 32).
Rådighedsløn og ventepenge er A-indkomst, jf.
KSLbek. nr. 768 af 19. sept.  

 1995, § 20, nr. 2. Den udbetalende myndighed opgør ligeledes  

 lønmodtagerbidragsgrundlaget mv. efter ovenstående retningslinier, se B.1.11.
B.1.11.2 Fratrædelsesgodtgørelse Om forståelsen af begrebet fratrædelsesgodtgørelse se LV A.B.1.4.1. Det  

 fremgår heraf, at begrebet "fratrædelsesgodtgørelse" både omfatter  

 en frivillig godtgørelse samt en godtgørelse, der udbetales efter  

 funktionærlovens § 2 a.
Hvis godtgørelsen træder i stedet for løn mv. i lønmodtagerens  

 opsigelsesperiode på indtil 12 måneder, skal godtgørelsen medregnes fuldt ud  

 som egentlig løn.
Der kan efter praksis ikke stilles krav om, at der har  

 foreligget et egentligt tjenesteforhold, men det antages dog, at ansættelsen  

 har haft en vis fastere karakter og en vis varighed.
 Fratrædelsesgodtgørelse, der ikke er løn, er skattepligtig indkomst efter  

 LL § 7 O, hvilket medfører, at der af den del af godtgørelsen, som overstiger  

 et grundbeløb på 7.900 kr., medregnes 85 pct. til den skattepligtige  

 indkomst.
 Grundbeløbet reguleres efter PSL § 20 og udgør både for 1996 og 1997  

 10.200 kr.
Godtgørelsen skal på forhånd være fastlagt til et bestemt beløb.
Udredes  

 beløbet afdragsvis sker der beskatning ved hver udbetaling.
Efter 6 måneder  

 skal der som følge af retserhvervelsesreglen i KSL § 46, stk. 2 ske  

 indeholdelse af skatten i restbeløbet på dette tidspunkt.
Der indrømmes kun  

 ét bundfradrag.
Den skattepligtige del af godtgørelsen, der vedrører arbejde udført her i  

 landet, er A-indkomst enten efter KSL § 43, stk. 1 eller efter KSL § 43, stk.  

 2, jf.
KSLbek. nr. 768 af 19. sept. 1995, § 20, nr. 24, som ændret ved bek.  

 nr. 761 af 20. aug. 1996. Er der tale om en fratrædelsesgodtgørelse efter  

 funktionærlovens § 2 a følger godtgørelsens status som A-indkomst af KSL §  

 43, stk. 1, jf.
TfS 1995,756.
Udbetales fratrædelsesgodtgørelsen helt eller delvis i naturalier, må man  

 skelne imellem, om der reelt er tale om, at arbejdsgiveren konverterer en i  

 forvejen fastlagt fratrædelsesgodtgørelse til en naturalieydelse eller ej.
I  

 førstnævnte tilfælde fremstår den skattepligtige del som "vederlag i  

 penge" og er A-indkomst efter KSL § 43, stk. 1. I sidstnævnte situation  

 er den skattepligtige del A-indkomst i medfør af KSLbek. nr. 768 af 19. sept.  

 1995, § 20, nr. 24, som ændret ved bek. nr. 761 af 20. aug. 1996.
Modtageren af godtgørelsen er bidragspligtig af hele godtgørelsen enten  

 efter AMFL § 7, stk. 1, litra a og § 8, stk.1, litra a eller efter  

 ovenstående regler, se B.1.11. Er der tale om en fratrædelsesgodtgørelse  

 efter funktionærlovens § 2 a følger bidragspligten og grundlaget af AMFL § 7,  

 stk. 1, litra a og § 8, stk. 1, litra a, jf.
TfS 1995,756. Der skal ikke  

 indeholdes lønmodtagerbidrag af den del af godtgørelsen, der ydes som  

 tingsgave/naturalie, idet denne del ikke er omfattet af AMFL § 8, stk. 1,  

 litra d.
 I den udstrækning der foreligger et egentligt tjenesteforhold, kan  

 fratrædelsesgodtgørelsen indbetales på en pensionsordning med  

 "bortseelsesvirkning" efter PBL § 19, jf. foran, afsnit B.1.10.1.  

 Modtageren kan vælge kun at lade den skattepligtige del af godtgørelsen indgå  

 på pensionsordningen og få den skattefrie del udbetalt uden skattetræk.
Eksempel 1 Fratrædelsesgodtgørelsen udbetales fuldt ud til modtageren:
Lønmodtagerbidraget og A-skatten skal indeholdes ved udbetalingen, dog senest 6 måneder efter, at der er erhvervet endelig ret til beløbet.
Eksempel 2 Den skattepligtige del af fratrædelsesgodtgørelsen indbetales fuldt ud på  

 en pensionsordning:
Lønmodtagerbidraget skal indeholdes ved udbetalingen, dog senest 6 måneder efter, at der er erhvervet endelig ret til beløbet.
Eksempel 3 Den skattepligtige del af fratrædelsesgodtgørelsen indbetales delvist på  

 en pensionsordning:
 Arbejdsgiveren skal indeholde i alt (1.706 kr. + 1.894 kr.) = 3.600 kr. i  

 lønmodtagerbidrag, mens pensionsinstituttet indeholder 8 pct. af 55.000 kr. =  

 4.400 kr. i lønmodtagerbidrag.
 Det lønmodtagerbidrag og den A-skat, som arbejdsgiveren skal indeholde,  

 skal indeholdes ved udbetalingen, dog senest 6 måneder efter, at der er  

 erhvervet endelig ret til beløbet.
Eksempel 4 Fratrædelsesgodtgørelsen "udbetales" i form af  

 tingsgave/naturalie:
 For så vidt angår fratrædelsesgodtgørelse, der ydes som  

 tingsgave/naturalie gælder, at der skal indeholdes A-skat af 85 pct. af den  

 del af gavens værdi, der overstiger 10.200 kr. (1996/1997). Der skal derimod  

 ikke indeholdes lønmodtagerbidrag af tingsgaven/naturalieydelsen.
Begrænset skattepligt Ifølge LV D.A.2 er fratrædelsesgodtgørelser normalt A-indkomst omfattet af  

 KSL § 43, stk. 1 og derfor omfattet af den begrænsede skattepligt efter KSL §  

 2, stk. 1, litra a.
Der har dog været tvivl om, hvorvidt dette også gjaldt,  

 hvor der først blev opnået endelig ret til godtgørelsen efter ophør af  

 virksomhed her i landet.
Med virkning fra 1996 er der imidlertid i KSL § 2,  

 stk. 1, litra a indføjet, at det er uden betydning for skattepligten, om  

 retten til indkomsten eller ydelsen er erhvervet efter ophør af virksomhed  

 her i landet.
Er der tale om en fratrædelsesgodtgørelse, der ikke er omfattet  

 af KSL § 43, stk. 1, følger den begrænsede skattepligt af godtgørelsen af KSL  

 § 2, stk. 1, litra b, idet godtgørelsen er gjort til A-indkomst, jf.
KSLbek.  

 nr. 768 af 19. sept. 1995, § 20, nr. 24, som ændret ved bek. nr. 761 af 20.  

 aug. 1996.
 Den begrænsede skattepligt for fratrædelsesgodtgørelser omfatter i  

 modsætning til pension kun den del af ydelsen, der kan henføres til den tid,  

 medarbejderen har arbejdet i Danmark.
 Danmark kan have afgivet retten til at beskatte godtgørelsen i henhold til  

 en bilateral dobbeltbeskatningsoverenskomst, i hvilket tilfælde den tidligere  

 arbejdsgiver kan fritages for at indeholde A-skat.
 Lønmodtagerbidrag betales efter enten AMFL § 7, stk. 1, litra a eller  

 litra b af hele godtgørelsen, selv om Danmark måtte have afgivet  

 beskatningsretten, idet aftale om afgivelse af beskatningsretten ikke  

 omfatter lønmodtagerbidrag.
 I de tilfælde, modtageren af fratrædelsesgodtgørelsen måtte være omfattet  

 af en social konvention, der tillægger en anden stat ret til opkrævning af  

 bidrag, vil modtageren dog være fritaget, jf. afsnit C.
B.1.11.3 Efterbetalinger AMFL 7, stk. 1, litra b anvender udtrykket "efterbetalinger".  

 Udtrykket er ikke veldefineret, men må antages at omfatte ydelser fra den  

 tidligere arbejdsgiver, som ikke falder ind under en af de øvrige ydelser  

 omhandlet i dette afsnit eller i afsnit B.3.5 nedenfor.
Ydelsen er A-indkomst  

 enten efter KSL § 43, stk. 1 eller efter KSLbek. nr. 768 af 19. sept. 1995, §  

 20, nr. 2. Lønmodtagerbidrag   

 opgøres og indeholdes af arbejdsgiveren/den udbetalende virksomhed efter AMFL  

 § 11, stk. 6.
Statsunderstøttelser samt supplerende ydelser til ikke-pensionssikrede  

 ansatte i staten som supplement til den sociale pension er omfattet af  

 bestemmelsen i AMFL § 7, stk. 1, litra b, jf. § 8, stk. 1, litra d.
Det samme  

 gælder tilsvarende ydelser, der udbetales af kommunerne.
B.1.11.4 Indbetaling på pensionsordning En tidligere arbejdsgiver kan foretage indbetalinger til en af PBL,  

 kapitel 1 omfattet ordning for en tidligere arbejdstager eller efter dennes  

 død til en ordning omfattet af PBL § 2, nr. 4 til sikring af ægtefælle- eller  

 børnepension.
Indbetalingen medregnes hverken i den tidligere arbejdstagers eller efter  

 dennes død ægtefællens, børnenes eller afdøde's bo's skattepligtige indkomst,  

 jf.
PBL § 19.
Den tidligere arbejdsgiver kan derfor "bortse" fra indbetalingen  

 ved opgørelsen af de pågældende personers A-indkomst og ved beregningen af  

 A-skatten.
Arbejdsgiveren skal heller ikke beregne lønmodtagerbidrag af  

 indbetalingen, idet pensionsinstituttet som udgangspunkt opgør  

 beregningsgrundlaget, jf.
AMFL § 11, stk. 5, der bl.a. henviser til AMFL. §  

 8, stk. 1, litra c.
 Bidragsgrundlaget efter AMFL § 8, stk. 1, litra c omfatter imidlertid kun  

 den nuværende arbejdsgivers indbetaling og ikke en tidligere arbejdsgivers  

 indbetaling til en pensionsordning.
 Der er derfor ikke hjemmel til at lade pensionsinstituttet beregne og  

 indeholde lønmodtagerbidrag i den tidligere arbejdsgivers indbetalinger til  

 en pensionsordning for den tidligere ansatte eller dennes ægtefælle eller  

 børn.
B.1.11.5 Erstatninger og modkrav Erstatningsbeløb for tabt arbejdsfortjeneste, der udbetales af den  

 tidligere arbejdsgiver, anses efter praksis som almindelig personlig indkomst  

 og som A-indkomst efter KSL § 43, stk. 1. Der skal betales lønmodtagerbidrag  

 af erstatningsbeløbet efter AMFL § 7, stk. 1, litra a og bidragsgrundlaget  

 opgøres efter AMFL § 8, stk. 1, litra a, jf.
TfS 1995,756.
Arbejdsgiveren skal foretage indeholdelse af A-skat og lønmodtagerbidrag i  

 fuldt omfang, selv om der gøres modregningskrav gældende mod A-indkomsten fra  

 arbejdsgiverens side.
Dette gælder, selv om sådanne krav efter  

 modregningsreglerne opfylder betingelserne for at kunne modregnes i  

 A-indkomsten.
Selv om arbejdsgiveren således eksempelvis vil kunne modregne  

 personalelån, krav opstået som følge af et retsstridigt forhold fra den  

 ansattes side, erstatning for overtrædelse af en konkurrenceklausul mv., skal  

 modregningen ske med respekt af skattevæsenets krav, jf.
KSL § 46, stk. 3.  

 Modregningen kan derfor først foretages efter, at arbejdsgiveren har  

 indeholdt A-skat af A-indkomsten.
Se B.1.5.3 om erstatningsbeløb for tabt  

 arbejdsfortjeneste.
B.1.11.6 Lønmodtagerens dødsfald Når en ansat medarbejder dør, overgår den afdødes tilgodehavende hos  

 virksomheden enten til den efterlevende eller til dødsboet.
Udbetales der løn, som en afdød har erhvervet endelig ret til, skal der -  

 uanset til hvem udbetalingen sker - indeholdes lønmodtagerbidrag og A-skat på  

 grundlag af den afdødes skattekort.
Ved beregning af A-skat for en afdød,  

 skal der gives fradrag til og med dødsdagen.
 På tidspunktet for dødsfaldet skal den afdødes tilgodehavende  

 feriegodtgørelse opgøres, herunder løn under ferie optjent inden dødsfaldet.  

 Der skal indeholdes lønmodtagerbidrag og A-skat inden beløbet udbetales til  

 boet.
Ved funktionærens dødsfald ophører arbejdsgiverens lønforpligtelse.
Dør  

 funktionæren i ansættelsestiden, tilkommer der dennes ægtefælle eller børn  

 under 18 år, over for hvem funktionæren har forsørgelsespligt, en efterløn  

 svarende til henholdsvis 1, 2 eller 3 måneders løn, når funktionæren ved  

 dødsfaldet har haft ansættelse i henholdsvis 1, 2 eller 3 år, jf.
FUL § 8.
Efterindtægt udbetales til en ægtefælle efter en tjenestemand, som ved sin  

 død oppebar løn eller pension.
Dør tjenestemanden som følge af tilskadekomst  

 i tjenesten, udbetales efterindtægt i 12 måneder.
Dør han inden retten til  

 ægtefællepension er opnået, udbetales efterindtægten i 9 måneder.
I andre  

 situationer udbetales efterindtægten i 3 måneder.
Efterlønnen og efterindtægten er A-indkomst, jf.
KSLbek. nr. 768 af 19.  

 sept. 1995, § 20, nr. 2. A-skatten indeholdes af den tidligere arbejdsgiver  

 efter den berettigedes skattekort.
Tilsvarende gælder lønmodtagerbidrag, der  

 i øvrigt beregnes og indeholdes efter de retningslinier, der er beskrevet  

 indledningsvis i B.1.11. Det gør ingen forskel, at ydelsen udbetales til den  

 berettigede efter en DIS-sømand.
 Efterindtægt mv., der erhverves af et dødsbo, er ikke A-indkomst.
Hvis virksomheden ved en fejl fortsat har udbetalt løn mv., som en afdød  

 ikke har optjent ret til, og i den forbindelse har indeholdt  

 lønmodtagerbidrag og A-skat, skal virksomheden - hvis den har indbetalt de  

 indeholdte beløb til Told Skat - nedsætte den følgende indbetaling af lønmodtagerbidrag og  

 A-skat med forskelsbeløbet.
Men der må ikke foretages en nedskrivning af  

 lønmodtagerbidraget og A-skatten på den følgende angivelse.
Opdages fejlen først efter kalenderårets udløb, skal bruttobeløbet  

 tilbagebetales til virksomheden.
Herefter kan lønmodtagerbidrag og A-skat  

 udbetales af told- og skatteregionen under forudsætning af, at A-skatten ikke  

 allerede er godskrevet i en årsopgørelse.
Tilbagebetaler boet nettobeløbet  

 til udbetaleren og giver denne transport i lønmodtagerbidraget og A-skatten,  

 anses dette for tilbagebetaling af bruttobeløbet.
B.2 Honorar Begrebet honorar kan kort defineres som et vederlag for personligt  

 arbejde, der ikke udføres i et tjenesteforhold.
 Udgangspunktet for beskatning af honorarindtægt er, at den pågældende  

 honorarmodtager er fuld eller begrænset skattepligtig her til landet efter  

 KSL §§ 1 og 2.
 Bidragspligt efter AMFL § 7, stk. 1, litra c påhviler personer, der er  

 skattepligtige efter KSL § 1 af vederlag, honorarer eller anden indkomst for  

 personligt arbejde her i landet uden for tjenesteforhold, som ikke kan  

 henføres til selvstændig virksomhed.
 Bidragsgrundlaget opgøres med hjemmel i AMFL § 8, stk. 1, litra e.
 Ud fra en negativ afgrænsning i forhold til (på den ene side) en  

 lønmodtager og (på den anden side) en selvstændigt erhvervsdrivende, kan en  

 honorarmodtager beskrives som en person, der modtager et vederlag for  

 personligt arbejde, som er udført her i landet uden for tjenesteforhold, hvor  

 vederlaget ikke kan henregnes til selvstændig erhvervsvirksomhed.
 Ved vurderingen af om der skal indeholdes A-skat eller lønmodtagerbidrag  

 kan indgå faktorer som det konkrete indhold af indgåede overenskomster og  

 kontrakter, retsforholdet mellem de involverede parter samt den faktiske  

 tilrettelæggelse af arbejdsopgaven.
 Praksis på området fastslår, at indeholdelsesspørgsmålet må søges afgjort  

 ud fra en samlet bedømmelse af det enkelte beskæftigelsesforhold.
 Om indeholdelses- og oplysningspligten henvises der til afsnit D og J.
 Afsnit C.3.2 indeholder en beskrivelse af beskatningsforholdene, når  

 honorarmodtageren har bopæl i udlandet.
 Afsnit C.4.2 beskriver den situation, hvor personen har bopæl her i landet  

 og modtager honorarer fra udlandet.
 Endvidere henvises til afsnit B.5 om overførselsindkomster.
B.2.1 Bestyrelseshonorar Det fremgår af KSL § 43, stk. 2, litra a, jf. § 20, nr. 1 i KSLbek. nr.  

 768 af 19. sept. 1995, at godtgørelse for medlemsskab af eller som medhjælp  

 for betyrelser, udvalg, kommissioner, råd og lignende er A-indkomst.
Ud over A-skat skal der i visse tilfælde tillige indeholdes  

 lønmodtagerbidrag, jf.
AMFL § 11, stk. 1.
 Det er uden betydning, om der er tale om udbetalinger fra aktie- eller  

 anpartsselskaber, foreninger, private og offentlige institutioner eller  

 offentlige råd.
 Det er ligeledes uden betydning, om hvervet er af erhvervsmæssig eller  

 privat karakter, eller om vedkommende er valgt på generalforsamling eller er  

 udpeget på anden måde.
 Foreninger, der som led i deres skattefri virksomhed årligt udbetaler  

 bestyrelseshonorarer til det enkelte bestyrelsesmedlem på 1.500 kr. eller  

 derunder, skal ikke indeholde A- skat eller lønmodtagerbidrag af honoraret.
For så vidt angår honorar til medhjælp for bestyrelser m.v. skal der  

 foreligge et fastere tilknytningsforhold.
Vederlag for rent lejlighedsvis  

 ydet bistand fra en advokat eller revisor er således ikke A-indkomst, og der  

 skal ikke indeholdes A-skat eller lønmodtagerbidrag.
Udbetaler virksomheden bestyrelseshonorar til personer, der bor eller  

 opholder sig i udlandet, skal der som udgangspunkt indeholdes A-skat, selv om  

 de pågældende aldrig har boet eller arbejdet i Danmark, jf.
KSL § 2, stk. 1,  

 litra b, jf.
KSL § 43, stk. 2, litra a, jf.
KSLbek. nr. 768 af 19. sept.  

 1995, § 20, nr. 1. Der skal derimod kun indeholdes lønmodtagerbidrag, hvis  

 modtageren er fuldt skattepligtig til Danmark, og arbejdet udføres her i  

 landet, jf.
AMFL § 7, stk. 1, litra c.
Se iøvrigt afsnit C.3.2.
Advokaters bestyrelseshonorarer kan anses for at være indkomst for et  

 selskab i de tilfælde, hvor honoraret modtages af advokater, der driver  

 virksomhed i selskabsform, jf.
TfS 1996,337. Det er dog en betingelse, at det  

 mellem advokaten, selskabet og de øvrige selskabsdeltagere er aftalt, at  

 bestyrelseshonoraret skal tilfalde selskabet.
 Det fremgår endvidere af TfS 1996,337, at bestyrelseshonorar anses for  

 indkomst ved selvstændig erhvervsvirksomhed, hvis indtægten indgår i et  

 interessentskab, der driver sådan virksomhed, eller hvis sådanne indtægter i  

 øvrigt er et naturligt led i erhvervsvirksomheden.
 For at kunne afgøre, hvorvidt det kan undlades at indeholde A-skat og  

 lønmodtagerbidrag i sådanne vederlag, skal der foretages en bedømmelse af de  

 indgåede aftaler i hver enkelt konkrete tilfælde.
B.2.2 Konsulenthonorar For konsulenter med bopæl i Danmark skal der ikke indeholdes A-skat og  

 lønmodtagerbidrag i de udbetalte vederlag, medmindre de udbetales som led i  

 et egentligt ansættelsesforhold.
Afgørende for indeholdelsesspørgsmålet er  

 som beskrevet ovenfor en samlet bedømmelse af det enkelte  

 beskæftigelsesforhold, dvs. der er tale om B-indkomst, hvor der ikke kan  

 statueres et egentligt tjenesteforhold eller om selvstændig  

 erhvervsvirksomhed, når virksomheden udøves for egen regning og risiko.
Efter KSL § 43, stk. 2, litra i, jf. § 20, nr. 29 i KSLbek. nr. 768 af 19.  

 sept.1995, som ændret ved bek. nr. 761 af 20. aug. 1996, henregnes til  

 A-indkomst vederlag, der ikke er omfattet af litra a, som en person, der har  

 været skattepligtig efter KSL § 1, nr. 1, modtager fra en virksomhed her i  

 landet som rådgiver, konsulent eller anden lignende medhjælp for  

 virksomheden.
Det er dog en betingelse, at personen har eller på noget  

 tidspunkt inden for de seneste 5 år forud for ophøret af den fulde  

 skattepligt har haft - direkte eller indirekte - del i ledelsen af, eller  

 kontrollen med kapitalen i den virksomhed, der udreder vederlaget.
Her kan nævnes TfS 1989,486, hvor EDB-konsulenter (vikarbureau), ansås for  

 at udføre et personligt arbejde i tjenesteforhold.
Udbetalingerne blev derfor  

 anset som A-indkomst.
 Skatteministeriet anførte bl.a., at retspraksis - samt skattevæsnets  

 praksis - vedrørende vikarbureauer, taler for A-indkomst, samt at der ingen  

 modgående retspraksis findes på området.
"Tupperware-dommen", jf.
TfS 1996,449 er omtalt i afsnit B.2.9  

 hvortil der henvises.
Som eksempel på en situation, hvor der efter en konkret vurdering blev  

 statueret "selvstændig virksomhed" kan nævnes Vestre Landsrets dom  

 fra 29. nov. 1995, jf.
TfS 1996,7. Her blev en ingeniør anset for  

 selvstændigt erhvervsdrivende i forhold til en indgået aftale om  

 konsulentbistand med "Naturgas Syd".
Et flertal blandt landsdommerne fandt efter en samlet bedømmelse, at  

 ingeniøren måtte anses for at havde drevet selvstændig erhvervsvirksomhed,  

 idet det ikke kunne anses for usædvanligt, at konsulentaftalen var  

 tidsbegrænset og indeholdt et opsigelsesvarsel, eller at der skete månedlig  

 afregning af ingeniørens honorar efter forud aftalte takster.
Ligeledes fandt  

 flertallet det heller ikke usædvanligt, at selvstændig rådgivningsvirksomhed  

 bliver drevet som enkeltmandsvirksomhed uden medarbejdere og uden lejede  

 lokaler.
Et mindretal af landsdommerne fandt, at ingeniøren ikke kunne anses for at  

 have drevet selvstændig erhvervsvirksomhed for egen regning og risiko.
Der  

 blev specielt lagt vægt på, at konsulentaftalen blev indgået for en 2-årig  

 periode med et gensidigt opsigelsesvarsel på 3 måneder, at ingeniøren var  

 undergivet forflyttelsespligt, og at "Naturgas Syd" reelt var  

 eneste hvervgiver.
 Endvidere blev arbejdsopgaverne aftalt løbende med naturgasselskabet, for  

 hvis risiko arbejdet blev udført, og i langt overvejende grad udførtes  

 opgaverne i selskabets lokaler og med sekretærbistand fra selskabet.  

 Ingeniøren ansås ikke for af sit vederlag at have afholdt erhvervsmæssige  

 udgifter, der har ligget væsentlig ud over, hvad der er sædvanligt i  

 lønmodtagerforhold, idet han fik godtgjort sine udlæg til kørsel mv. og ikke  

 havde udgifter til ansatte.
 B.2.3 Honorar til kunstnere m.fl.
 En fuldstændig og udtømmende opremsning af indeholdelsesforholdene for  

 erhvervsgruppen "kunstnere" er ikke mulig, ligesom det kan være  

 vanskeligt at afgøre i hvilke situationer, der er tale om vederlag til en  

 "kunstner".
Beskatning af vederlag til kunstnere finder dog sted efter samme regelsæt  

 i skattelovgivningen, som gælder for andre.
Hvorvidt der er tale om  

 udbetaling af A- eller B-indkomst, eller om vederlag, som kan henføres til  

 selvstændig erhvervsvirksomhed, må afgøres på grundlag af en samlet  

 vurdering.
 Med hensyn til beskatning af udenlandske kunstnere, artister mv. henvises  

 til afsnit C.1.1.3.
B.2.3.1 Forfattere Der skal almindeligvis ikke indeholdes A-skat og lønmodtagerbidrag af  

 forfatterhonorar, medmindre forfatteren har indgået en egentligt  

 ansættelsesaftale med den virksomhed, der udbetaler honoraret.
 Tilsvarende gælder for biblioteksafgifter og andre vederlag for  

 ophavsrettigheder samt honorarer for enkeltstående artikler til dagspressen,  

 faglige tidsskrifter mv.
En forfatter forespurgte i 1974 det daværende Statsskattedirektorat, om  

 det honorar han modtog fra et fagligt magasin var A- eller B-indkomst.
Efter  

 det oplyste var der tale om en løbende levering af artikler til magasinet.  

 Direktoratet svarede, at der mellem forfatteren og det faglige magasin forelå  

 personligt arbejde i et tjenesteforhold, og at de udbetalte honorarer derfor  

 var A-indkomst.
 Afgørelsen kan ses i SO 1974.43.
I en anden afgørelse, jf.
RR 1979. 69 udtalte Statsskattedirektoratet, at  

 forfatterhonorar kan danne grundlag for henlæggelse til investeringsfond i  

 det omfang, der ikke er tale om bestilt arbejde.
B.2.3.2 Artister og solister Med udgangspunkt i SD-cirk. nr. 24 af 27. juli. 1981 om skattetræk i  

 vederlag til artister og solister skal der i almindelighed ikke indeholdes  

 A-skat i honorarer, der modtages for virksomhed som udøvende artist og  

 solist.
 Cirkulæret blev udsendt på baggrund af Østre Landsrets dom fra 14. juli  

 1980, offentliggjort i UfR 1981.349.
I dommen hedder det bl.a., at "efter indholdet af de indgåede  

 kontrakter og det i øvrigt oplyste om forholdet mellem sagsøgeren og  

 artisterne findes disse honorarer ikke at kunne betegnes som vederlag for  

 personligt arbejde i tjenesteforhold.
Da varigheden af de omhandlede  

 engagementer ikke kan bevirke nogen ændring heri, har sagsøgeren ikke efter  

 KSL § 46, jf. § 43, stk. 1, været forpligtet til at indeholde A-skat".
Uanset den konkrete sag, hvorefter indeholdelse af A-skat kan undlades,  

 skal der tages selvstændig stilling til, om vederlaget er omfattet af  

 reglerne om bidragspligt efter AMFL § 7, stk. 1, litra c.
Eventuelt  

 lønmodtagerbidrag opkræves ved årsopgørelsen.
I en afgørelse fra Landsskatteretten, jf.
TfS 1992,550 fremgår det, at to  

 kunstnere, der hver ejede halvdelen af et anpartselskab, hvis formål var at  

 drive musik- og showformidling, var berettiget til at henføre indtægter som  

 medarrangør af koncerter og shows til selskabet.
Landsskatteretten lagde vægt  

 på, at medejeren modtog sædvanligt honorar for sin egen gennem selskabet  

 arrangerede optræden.
 Dette medfører, at arrangører af koncerter og shows som udgangspunkt ikke  

 kan pålægges indeholdelsespligt af A-skat og lønmodtagerbidrag af honorarer,  

 der udbetales til et selskab, hvorfra kunstnerne normalt modtager deres  

 honorarer.
Skuespillere / scenekunstnere Vederlag til scenekunstnere, der som skuespillere mv. engageres til  

 optræden i et ensemble, anses som vederlag for et personligt arbejde i  

 tjenesteforhold.
Der skal derfor indeholdes A-skat og lønmodtagerbidrag i sådanne  

 udbetalinger, jf. henholdsvis KSL § 46 og AMFL § 11. Indeholdelsespligten  

 påhviler i disse tilfælde den, der som restauratør, arrangør, forening og  

 lignende afholder udgiften til de medvirkendes vederlag.
Det gælder, selv om  

 vederlaget ikke udbetales direkte til kunstneren, men til en kapelmester,  

 trupleder, agent, et booking- eller koncertbureau eller anden mellemmand.
I TfS 1987,148 omtales en dom fra Østre Landsret, hvor to booking-firmaer  

 stillede musikere til rådighed for optræden i en restaurant.
Afgørende for  

 indeholdelsespligten blev de indgåede aftaler, idet det første firma stillede  

 navngivne musikere til rådighed for restauranten, hvorimod det andet firma  

 forpligtede sig til at stille 1-2 ikke nærmere angivne musikere, til  

 rådighed.
 Restauratøren blev anset som arbejdsgiver ved udbetalinger til musikere  

 fra det første booking-firma.
 Om de generelle indeholdelsespligter henvises til afsnit D.
B.2.3.3 Musikere (herunder KODA-indtægt) Vederlag til musikere, der engageres for en periode af én, to eller  

 tre dages varighed, kan efter praksis på området udbetales som B-indkomst.
Der skal indeholdes A-skat og lønmodtagerbidrag, jf. henholdsvis KSL § 46  

 og AMFL § 11 i de situationer, hvor der er tale om et fortsat engagement.
Det  

 skyldes, at engagementet får en mere fast karakter, og at et egentligt  

 tjenesteforhold mellem musiker og arbejdsgiver anses for at være etableret.
 Indtægter fra KODA (Komponisters Ophavsret i Danmark) anses normalt for at  

 være vederlag for personligt arbejde uden for tjenesteforhold.
 Der skal derfor ikke indeholdes A-skat og lønmodtagerbidrag i forbindelse  

 med udbetalinger, men derimod skal disse vederlag indberettes som B-indkomst,  

 hvorefter betaling af skat og lønmodtagerbidrag sker på grundlag af  

 årsopgørelsen.
B.2.3.4 Immaterielle rettigheder Vederlag, honorar og lignende for retten til at anvende eller udnytte en  

 immaterial rettighed betegnes almindeligvis som "royalty" og  

 knytter sig specielt til patenter, varemærker, mønster eller model, tegning,  

 hemmelig formel eller fremstillingsmetode.
Endvidere knytter sådanne  

 royalties sig til vederlag for oplysninger om industrielle, kommercielle  

 eller videnskabelige erfaringer.
Er der tale om udbetaling af royalty til personer med bopæl i Danmark, jf.  

 KSL § 1, skal der ikke indeholdes A-skat og lønmodtagerbidrag, idet der er  

 tale om B-indkomst.
KSL § 65 C indeholder regler for indeholdelse af den  

 såkaldte royalty-skat (30%) i de tilfælde, hvor udbetaling eller godskrivning  

 sker til en person, omfattet af KSL § 2, stk. 1, litra i, eller et selskab,  

 som er skattepligtig efter SEL § 2, stk. 1, litra g.
Vederlag for immaterielle rettigheder, f.eks. forfatterrettigheder,  

 ophavs- og kunstnerrettigheder, anses som B-indkomst, og der skal ikke  

 indeholdes A-skat og lønmodtagerbidrag i sådanne udbetalinger.
Vederlaget  

 skal selvangives af den enkelte modtager, og betaling af skat og  

 lønmodtagerbidrag sker i forbindelse med udsendelse af årsopgørelse.
 Der henvises iøvrigt til afsnit C.3.1 og C.4.1.
B.2.4 Discjockeys Beskatningsforholdene for discjockeys afgøres ud fra en samlet bedømmelse  

 af det/de enkelte beskæftigelsesforhold.
I en sag, afgjort ved landsretten, jf.
TfS 1996,284, blev det fastslået  

 efter en samlet bedømmelse, at discjockeys var omfattet af KSL § 43, stk. 1  

 (tjenesteforhold), og at restauratørerne skulle indeholde A-skat af  

 vederlagene.
 At Landsskatteretten i den konkrete afgørelse statuerede et egentligt  

 tjenesteforhold mellem discjockeys og restauratører skyldtes bl.a., at man  

 lagde vægt på at discjockeyerne arbejdede inden for mødetider og efter  

 vagtplaner, fastlagt af restauratørerne, at discjockeyerne benyttede  

 restaurationernes musikanlæg, ligesom de omkostninger, der blev afholdt til  

 medbragte plader og cd´er, var af en begrænset størrelse.
 Endvidere blev der lagt vægt på, at engagementerne var langvarige, og at  

 indtægterne, hvortil skattekravene knyttede sig, stort set var  

 discjockeyernes eneste arbejdsindkomst.
Er der på baggrund af en samlet bedømmelse af beskæftigelsesforholdet  

 grundlag for at statuere A-indkomst, skal der udover A-skat tillige  

 indeholdes lønmodtagerbidrag, jf.
AMFL § 11, stk. 1.
B.2.5 Mannequiner Spørgsmålet om, hvorvidt der skal indeholdes A-skat og lønmodtagerbidrag  

 af vederlag/honorar, som udbetales til mannequiner uden for et egentligt  

 ansættelsesforhold, afgøres ud fra en samlet vurdering af hver enkelt  

 kontraktsforhold.
Er situationen den, at et modelbureau alene formidler kontakten mellem  

 fotomodellerne og fotograferne, og ikke garanterer for modellernes vederlag  

 fra fotograferne, er fotograferne som udgangspunkt indeholdelsespligtige for  

 A-skat og lønmodtagerbidrag, jf.
KSL § 46, stk. 1 og AMFL § 11, stk. 1.
 Af betydning for afgørelsen kan f.eks. være mannequinernes arbejdsforhold,  

 arbejdets karakter, samt hvorvidt der er knyttet en selvstændig økonomisk  

 risiko til hvervet.
Er der tale om udbetalinger til mannequiner i et ansættelsesforhold -  

 f.eks. i et bureau - gælder de almindelige regler for indeholdelse af A-skat  

 og lønmodtagerbidrag, jf.
KSL § 43, stk. 1 samt AMFL § 7, stk. 1, litra a og  

 § 8, stk. 1, litra a.
B.2.6 Advokat-/ revisorhonorar En advokats og revisors sædvanlige gage i et ansættelsesforhold vil altid  

 være A-indkomst med deraf følgende indeholdelse af A-skat og  

 lønmodtagerbidrag.
 Derimod kan der rejses tvivl om, hvorvidt en lønnet advokats eller  

 revisors indtægter ved "egne sager" skal anses for A- eller  

 B-indkomst.
 Se i øvrigt afsnittet om bestyrelseshonorarer - B.2.2.
B.2.7 Agenthonorar Det kan være tvivlsomt, om der ved en virksomheds udbetaling af provision  

 eller anden form for vederlag til en agent skal indeholdes A-skat og  

 lønmodtagerbidrag, eller om der er tale om selvstændig virksomhed.
Endvidere kan det være tvivlsomt om agenten er omfattet af de danske  

 skatte- og afgiftsregler.
Dette spørgsmål er nærmere beskrevet i afsnit C om  

 internationale forhold.
 Spørgsmålet om, hvorvidt agenthonoraret skal anses for A-indkomst i et  

 tjenesteforhold eller B-indkomst ved selvstændig erhvervsvirksomhed, må i  

 tvivlstilfælde afgøres ved en samlet bedømmelse af beskæftigelsesforholdet.
 De enkelte momenter i aftaleforholdet betragtes som støttepunkter, der  

 indgår i en samlet bedømmelse.
 I cirkulæret til PSL, cirk. nr. 129 af 4. juli 1994, er der i afsnit 3.1.1  

 en omtale af de kriterier, der specielt lægges vægt på, og som kan være  

 udslagsgivende ved bedømmelsen af, om agenthonorarer er A- eller B-indkomst,  

 jf. afsnit B.1.1.1.
I en sag om en agent, der formidlede salg af møbler for flere danske  

 virksomheder - fortrinsvis til Norge - fandt Skatteministeriet, at den  

 udbetalte provision fra den pågældende møbelfabrik kunne anses for  

 B-indkomst.
Der var i sagen specielt lagt vægt på, at agenten selv  

 tilrettelagde salgsarbejdet og selv afholdt samtlige udgifter i forbindelse  

 hermed.
B.2.8 Distributører Assurandører Afgørende for beskatningsforholdene for distributører er, om der efter en  

 samlet bedømmelse af beskæftigelsesforholdet må anses at være tale om et  

 tjenesteforhold eller om selvstændig erhvervsvirksomhed.
Distributørers arbejdsområde vil som oftest være forbundet med salg og  

 distribution af en konkret virksomheds produkter.
Det vil derfor ofte være  

 naturligt, at vederlag for dette personlige arbejde beskattes som A-indkomst,  

 idet det må antages, at arbejdet udføres efter anvisninger fra en  

 arbejdsgiver og samtidig for dennes regning og risiko.
Afgørende for om avisdistributørers vederlag er A- eller B-indkomst kan  

 herefter være, om indkomstmodtageren selv tilrettelægger, leder, fordeler og  

 fører tilsyn med arbejdet uden anden instruktion fra hvervgiveren end den,  

 der eventuelt følger af den afgivne ordre.
Endvidere kan det være afgørende,  

 om indkomstmodtageren har ansat personale og er frit stillet med hensyn til  

 antagelse af medhjælp.
Det sidste gjorde sig gældende i en sag fra 1988, som blev forelagt for  

 Ligningsrådet, hvor rådet ud fra en samlet bedømmelse fandt, at distributøren  

 drev selvstændig erhvervsvirksomhed, navnlig fordi der blev anvendt lønnet  

 medhjælp i et betydeligt omfang, jf.
TfS 1988,233.
 Ved vurderingen af, om der er tale om tjenesteforhold eller selvstændig  

 erhvervsvirksomhed, skal der lægges vægt på en række kriterier, som er  

 nærmere beskrevet i cirkulæret til PSL, cirk. nr. 129 af 4. juli 1994.
Højesteret har, jf.
TfS 1996,449 ("Tupperware-dommen"), ud fra  

 en samlet vurdering fundet det mest nærliggende, at anse  

 tupperwareforhandlerne for selvstændigt erhvervsdrivende.
Højesteret henviste til kriterierne i nævnte cirkulære og lagde specielt  

 vægt på, Højesteretsdommen tog udgangspunkt i en dom fra Vestre Landsret fra 10.  

 juni 1994, jf.
TfS 1994,514.
 For assurandører kan der i et ansættelsesforhold med forsikringsselskabet  

 være truffet aftale om, at assurandøren for lønnen skal afholde lokale  

 kontorudgifter, herunder aflønne ansatte.
Der er tale om et fast ansættelsesforhold, og lønnen udbetales som  

 udgangspunkt til assurandøren som A-indkomst.
Ifølge virksomhedsskattelovens  

 definitioner kan assurandører eventuelt anses som selvstændigt  

 erhvervsdrivende med mulighed for at anvende virksomhedsordningen.
 Assurandøren kan, for at undgå både at få indeholdt lønmodtagerbidrag og  

 A-skat af lønnen og løbende at skulle betale bidrag og B-skat som  

 selvstændigt erhvervsdrivende, henvende sig til skattemyndighederne og få  

 udstedt en fritagelse for at få indeholdt A-skat og lønmodtagerbidrag af  

 lønnen fra forsikringsselskabet.
 I andre situationer kan beskatningsforholdene for provision, honorar og  

 lignende vederlag til assurandører, herunder forsikringsmæglere, afgøres  

 efter en samlet vurdering af forholdet mellem indkomstmodtager og hvervgiver.
 Den samlede vurdering kan f.eks. omfatte en vurdering af, i hvilket omfang  

 assurandøren kan antages at bære en selvstændig økonomisk risiko, om der er  

 aftalt et fast opsigelsesvarsel, samt i hvilket omfang assurandøren  

 selvstændigt kan antage eller afvise en forsikring på forsikringsselskabets  

 vegne.
Vestre Landsret har, jf.
TfS 1995,458 fastslået, at den sagsøgende  

 assurandør skulle anses som selvstændigt erhvervsdrivende for så vidt angår  

 de indtægter han modtog som branddirektør i ét forsikringsselskab,  

 hvorimod han blev anset som lønmodtager i forbindelse med indtægt fra et  

 andet forsikringsselskab.
B.2.9 Bonus Beskatningsreglerne for "bonus" i relation til  

 "honorarer" vil som hovedregel følge beskatningen af den indkomst  

 eller det honorar, som bonusudbetalingen kan henføres til.
 Er der eksempelvis tale om bonus for arbejde i et tjenesteforhold skal  

 beskatning ske i forbindelse med lønudbetaling med heraf følgende  

 indeholdelse af A-skat og lønmodtagerbidrag.
B.2.10 Kursushonorar Her kan nævnes en afgørelse, jf.
TfS 1987,73, hvor en indtægt for  

 undervisning på et kursus, arrangeret af Dansk Arbejdsgiverforening, blev  

 anset for A-indkomst.
I en anden afgørelse, jf.
TfS 1990,370 fastslog Landsskatteretten, at en  

 disponent i et vinfirma, der samtidig havde indtægter fra kurser om vin inden  

 for fritidsundervisningen, ikke kunne anses for at have erhvervet  

 kursushonoraret ved selvstændig virksomhed.
 Er der tale om enkeltstående foredrag kan vederlaget herfor anses som  

 B-indkomst for modtageren.
Lønmodtagerbidrag, jf.
AMFL § 11, stk. 8, opkræves i forbindelse med  

 årsopgørelsen for det pågældende indkomstår.
B.2.11 Vikarer Der henvises til afsnit C.1.1.2, hvor der er en beskrivelse af reglerne om  

 arbejdsudleje, A-skat og lønmodtagerbidrag, ligesom der er en beskrivelse af  

 dobbeltbeskatningsoverenskomsternes betydning for arbejdsudleje.
Under afsnit B.2.2 er omtalt en dom fra Østre Landsret, jf.
TfS 1989,486  

 vedrørende vikarbureauer.
Der henvises iøvrigt til afsnit D.3.2 vedrørende indeholdelsespligt for  

 vikarbureauer B.2.12 Efterlevende efter honorarmodtagere Pension og lignende skattepligtige ydelser til pårørende til den  

 umiddelbart berettigede tidligere honorarmodtager er A-indkomst, i det omfang  

 der er tale om ydelser, der har sammenhæng med et tidligere medlemskab af  

 eller ydes til en tidligere medhjælp for bestyrelser, udvalg, kommissioner,  

 råd og lignende, jf.
KSLbek. nr. 768 af 19. sept. 1995, § 20, nr. 26, som  

 ændret ved bek. nr. 761 af 20. aug. 1996.
Bidragspligten er fastsat i AMFL § 7, stk. 1, litra b, jf.
AMFL § 8, stk.  

 1, litra d.
Ved lov nr. 443 af 1. juni 1994 blev også udbetalinger til  

 efterlevende efter den umiddelbart berettigede omfattet af AMFL § 8, stk. 1,  

 litra d, som har virkning for de omhandlede ydelser, der udbetales fra og med  

 den 1. januar 1995.
Er der tale om udbetaling af andre ydelser til efterlevende efter  

 honorarmodtagere, skal der, hvis der er tale om beløb, som den afdøde selv  

 havde erhvervet ret til, indeholdes A-skat og lønmodtagerbidrag i samme  

 omfang, som der skulle have været indeholdt A-skat og lønmodtagerbidrag, hvis  

 udbetalingen var sket til den afdøde selv, da ydelsen anses for et vederlag  

 for personligt arbejde.
Der skal dog ikke indeholdes A-skat og  

 lønmodtagerbidrag, hvis beløbet udbetales til et dødsbo.
Det er den  

 virksomhed eller lignende, der foretager udbetalingen, der skal opgøre  

 bidragsgrundlaget og beregne og indeholde bidraget, jf.
AMFL § 11, stk. 6 og  

 10.
Er der tale om udbetaling af ydelser til de efterladte efter  

 honorarmodtagere, som disse - og ikke den afdøde - har krav på, er der,  

 medmindre der er tale om pensionslignende ydelser, jf. ovenfor, tale om en  

 B-indkomst, der ikke skal betales lønmodtagerbidrag af, jf.
AMFL § 7, stk. 1,  

 litra c modsætningsvis.
B.2.13 Indtægt ved partsfiskeri Andel i udbytte af fiskeri er A-indkomst, og der skal indeholdes såvel  

 A-skat som lønmodtagerbidrag, hvis andelen modtages som betaling for  

 personlig deltagelse i fiskeri, jf.
KSL § 43, stk. 2, litra g, jf.
KSLbek.  

 nr. 768 af 19. sept. 1995, § 20, nr. 23, som ændret ved bek. nr. 761 af 20.  

 aug. 1996, og AMFL § 8, stk. 1, litra e, jf. § 11, stk. 1. Dette gælder, når  

 fiskeriet udøves fra et skib, der ikke helt eller delvis ejes af modtageren  

 eller er stillet til dennes rådighed ved aftale om lån eller leje.
 Dette gælder også, hvis modtageren af udbytteandelen deltager i fiskeriet  

 med egne fiskeredskaber.
 Hvis en fisker holder sin fangst adskilt fra skibets øvrige fangst og kun  

 sælger sin egen fangst, er indtægten ved salget B-indkomst.
B.3 Pension Arbejdsmarkedsbidrag Indledningsvis gøres der nogle bemærkninger om lønmodtagerbidrag af  

 udbetalinger fra pensionsordninger.
Den efterfølgende gennemgang vil derfor  

 koncentrere sig om spørgsmålet, om udbetalingerne er A-indkomst eller ej.
Lønmodtagerne betaler lønmodtagerbidrag af lønnen, hvori indgår  

 arbejdsgiverens indbetalinger til pensionsordninger herunder ATP.  

 Pensionsindbetalingerne reduceres med det øremærkede bidrag, der  

 tilbageholdes af pensionsinstituttet.
Dette betyder en reduktion af den  

 senere udbetalte pension, hvilket dog modsvares af, at der ikke beregnes  

 bidrag ved udbetaling af pensionen, idet AMFL ikke indeholder hjemmel til at  

 opkræve lønmodtagerbidrag af pensionsudbetalinger fra pensionsinstitutter.
 Udgangpunktet er derfor, at i det omfang, der er tale om pension optjent i  

 et ansættelsesforhold (med de få afvigelser, der er nævnt nedenfor under  

 afsnit B.3.4.2 om ATP) betales der lønmodtagerbidrag ved indbetalingen til  

 ordningen og aldrig ved udbetalingen fra ordningen.
Afvigelse herfra er kun gjort, hvor arbejdsgiveren undtagelsesvis undlader  

 at foretage afdækning af ordningen i et pensionsinstitut, idet der i disse  

 situationer er særlig hjemmel i AMFL til at opkræve bidrag.
Dette er omtalt  

 nedenfor under afsnit B.3.5 om uafdækkede ordninger.
B.3.1 Afgrænsning Pension sikrer typisk personer eller disses efterladte et  

 indtægtsgrundlag, når personen har forladt arbejdsmarkedet f.eks. på grund af  

 alder, varig nedsættelse af erhvervsevnen, fysisk/psykisk invaliditet eller  

 på grund af personens død.
 Ydelser, der udbetales på samme eller næsten samme grundlag, men som er af  

 mindre permanent karakter, behandles ovenfor under B.1.11, medens andre  

 former for overførselsindkomster behandles nedenfor under B.5.
B.3.2 Folkepension Alle over 67 år, der har dansk indfødsret, og som opfylder  

 bopælskriteriet, har ret til folkepension, der består af et grundbeløb og et  

 pensionstillæg samt evt. et særligt pensionstillæg til reelt enlige.
Det  

 særlige pensionstillæg kompenserer for ophævelsen af det forhøjede  

 personfradrag.
Både grundbeløb, pensionstillæg og særligt pensionstillæg skal  

 medregnes i den skattepligtige indkomst.
Ydelserne er A-indkomst efter  

 KSLbek. nr. 768 af 19. sept. 1995, § 20, nr. 3.
B.3.3 Førtidspension Førtidspension kan udbetales ved varig nedsættelse af erhvervsevnen som:
Førtidspensionen består ligesom folkepensionen af grundbeløb,  

 pensionstillæg og evt. særligt pensionstillæg.
Disse beløb skal medregnes i  

 den skattepligtige indkomst og er A-indkomst, jf. ovenfor under B.3.2.  

 Derudover tillægges forhøjet almindelig førtidspension et førtidsbeløb,  

 mellemste førtidspension et invaliditetsbeløb og højeste førtidspension et  

 invaliditetsbeløb og et erhvervsudygtighedsbeløb.
 Derudover kan der tilkendes personer mellem 18 og 66 år  

 invaliditetsydelse, bistandstillæg og plejetillæg.
 Personlige tillæg kan søges af pensionister, hvis økonomiske forhold er  

 særligt vanskelige.
 Invaliditetsbeløb, invaliditetsydelse, førtidsbeløb, personlige tillæg,  

 invaliditets-, bistands- og plejetillæg samt tillæg, der udbetales i henhold  

 til § 72 c i lov om social bistand, jf. lov nr. 110 af 26. feb. 1996 er  

 skattefri efter LL § 7, litra i.
 Erhvervsudygtighedsbeløbet, der indgår i højeste førtidspension, er  

 imidlertid skattepligtigt og A-indkomst efter KSLbek. nr. 768 af 19. sept.  

 1995, § 20, nr. 3.
B.3.4 Afdækkede ordninger B.3.4.1 Lønmodtagernes Dyrtidsfond Fonden forvalter de såkaldte indefrosne dyrtidsportioner, som staten  

 indbetalte til ATP i perioden 1. september 1977 til 31. august 1979. LD  

 udbetalingsafdelingen i ATP administrerer udbetalingen af dyrtidsbeløbene på  

 fondens vegne.
Ved udbetaling fra fonden svares en afgift på 40 pct. af den del af  

 udbetalingen, der hidrører fra tilvækst på kontoen efter 31. december 1979 og  

 25 pct. af resten, jf.
PBL § 14 A, jf. lovbek. nr. 776 af 22. aug. 1996.
B.3.4.2 ATP Arbejdsmarkedets Tillægspension er en obligatorisk, lovpligtig  

 pensionsordning for alle lønmodtagere.
Ordningen bliver finansieret af bidrag  

 fra arbejdsgivere og lønmodtagere.
Der betales også bidrag for lønmodtagere,  

 der modtager dagpenge i forbindelse med ledighed, sygedagpenge under sygdom  

 eller barsel eller kursusgodtgørelse efter lov om arbejdsmarkedsuddannelse.
Endvidere er personer, der modtager kontanthjælp eller revalideringshjælp  

 i henhold til henholdsvis § 37 eller § 43, stk. 2 i lov om social bistand  

 blevet ATP-bidragspligtige fra 1. januar 1997. Det samme gælder personer, der  

 modtager tilbud efter lov om kommunal aktivering § 3 eller §§ 5-8 samt  

 personer, der er medlem af en arbejdsløshedskasse for lønmodtagere, som er  

 over 25 år, og som modtager uddannelsesgodtgørelse efter lov om en aktiv  

 arbejdsmarkedspolitik.
Efter eget valg kan endvidere personer, der er medlem af en  

 arbejdsløshedskasse for lønmodtagere og som modtager overgangsydelse,  

 efterløn eller delefterløn efter lov om arbejdsløshedsforsikring mv. og førtidspensionister omfattet  

 af lov om social pension § 14, jf. § 13 eller personer, der modtager  

 delpension efter lov om delpension, vælge at betale ATP-bidrag af ydelserne.
ATP falder ind under PBL § 2 og er derfor en pensionsordning med løbende  

 livsbetingede udbetalinger dog med mulighed for udbetaling af engangsbeløb  

 ved medlemmets død.
Ved udbetaling af engangsbeløb til de efterladte betales  

 der afgift med 40 pct., jf.
PBL § 29 B.
Løbende ydelser skal medregnes i den  

 skattepligtige indkomst efter PBL § 20, stk. 1, nr. 1. De løbende ydelser er  

 A-indkomst, jf.
KSLbek. nr. 768 af 19. sept. 1995, § 20, nr. 19. ATP-fonden  

 beregner og indeholder lønmodtagerbidrag i arbejdsgiverens indbetalinger til  

 fonden (både den ansattes del og arbejdsgiverens del af ATP-indbetalingen),  

 jf. ovenfor under B.1.11 samt i den del af arbejdsgiverbetalte  

 dagpengeydelser, der indbetales til ATP samt endelig i de kommunale  

 dagpengemyndigheders og arbejdsløshedskassernes indbetalinger til fonden, jf.  

 AMFL §§ 7, stk. 1, litra d, § 8, stk. 1, litra c og f og § 11, stk. 5.
 Efter lov nr. 988 af 22. nov. 1996 skal personer, der ved loven er blevet  

 omfattet af ATP-bidragspligten fra 1. januar 1997, også betale  

 lønmodtagerbidrag af ATP-bidraget.
B.3.4.3 Pensionsordninger med løbende (livsbetingede) udbetalinger  

 (skattekode 01, 10 og 16) Der henvises til LV A.C.1.2 og 1.2.1.
Ordningen skal gå ud på at sikre pension i form af løbende ydelser, der  

 bortfalder ved den pensionsberettigedes død.
Ordningen oprettes enten i et  

 forsikringsselskab eller en pensionskasse, jf.
PBL § 2, nr. 4 og §§ 3-6.
Løbende ydelser fra ordningerne skal medregnes i den skattepligtige  

 indkomst efter PBL § 20, stk. 1, nr. 1 og nr. 4. Ydelserne er A-indkomst, jf.  

 KSLbek. nr. 768 af 19. sept. 1995, § 20, nr. 19. Foretages der udbetalinger,  

 der ikke har karakter af løbende ydelser i henhold til pensionsaftalen, eller  

 disponeres der over ordningen, svares der afgift med 0 pct., 25 pct., 35  

 pct., 40 pct. eller 60 pct., jf.
PBL §§ 29, 29 A, 30, 33 A og 34.
B.3.4.4 Ratepensionsordninger (skattekode 02 og 11 (forsikringer), 07 og  

 12 (pengeinstitutordninger)) Der henvises til LVA 95, afsnit A.C.1.2, 1.2.2 og 1.2.3.
Ordningerne skal indeholde bestemmelse om, at forsikringssummen/det  

 opsparede pensionsbeløb udbetales i rater over 10 år ved  

 pensionsbegivenhedens indtræden.
Raterne udbetales uanset den umiddelbart  

 berettigedes død.
Ordningerne oprettes enten i et forsikringsselskab, et pengeinstitut eller  

 en kapitalpensionsfond, jf.
PBL §§ 8 og 11 A.
Raterne medregnes i den skattepligtige indkomst, jf.
PBL § 20, nr. 2 og  

 nr. 4. Raterne er A-indkomst, jf.
KSLbek. nr. 768 af 19. sept. 1995, § 20,  

 nr. 19.
Foretages der udbetalinger, der ikke har karakter af aftalte rater, eller  

 disponeres der over ordningen, svares der afgift med 0 pct., 25 pct., 35  

 pct., 40 pct. eller 60 pct., jf.
PBL §§ 29, 30, 33 A og 34.
B.3.4.5 Indeksordninger (skattekode 04 og 13) Der henvises til LV A.C.1.6..
I en indekskontrakt skal være fastsat en udbetalingsperiode på 10-15 år,  

 som regnes fra den 1. dag i måneden efter interessentens fyldte 67. år.
En  

 indekskontrakt bortfalder ved interessentens død og beløbet tilfalder  

 dødsboet.
Indeksordninger kunne til og med ultimo 1971 oprettes som en forsikring  

 eller som en opsparingskonto med tilknyttet indekskontrakt.
Indeksforsikring  

 kunne oprettes i danske livs- og pensionsforsikringsselskaber, og en  

 indeksopsparingskonto kunne oprettes i danske pengeinstitutter, jf.
PBL § 15.
Løbende udbetalinger fra en indeksordning til interessenten selv medregnes  

 i den skattepligtige indkomst, jf.
PBL § 20, stk. 1, nr. 3. Udbetalingerne er  

 A-indkomst, jf.
KSLbek. nr. 768 af 19. sept. 1995, § 20, nr. 19. Af andre  

 udbetalinger end løbende, f.eks. ved interessentens død eller dispositioner  

 over ordningen, svares en afgift på maksimalt 40 pct., jf.
PBL §§ 29, stk. 1,  

 30, stk. 1, 33 A og 34.
B.3.4.6 Kapitalpensionsordninger (skattekode 03 og 14 (forsikringer), 08  

 og 15 (pengeinstitutordinger)) Der henvises til LV A.C.1.2.4 En kapitalpensionsordning kommer til udbetaling som en sum ved  

 pensionsbegivenhedens indtræden.
En kapitalpensionsordning kan oprettes i et  

 forsikringsselskab som en kapitalforsikring eller i et pengeinstitut som en  

 opsparing i pensionsøjemed.
Ved udbetaling ved pensionsbegivenhedens  

 indtræden eller ved ophævelse i utide eller disposition over ordningen svares  

 der en afgift på 0 pct., 25 pct., 35 pct., 40 pct. eller 60 pct., jf.
PBL §§  

 25-28, 30, 33 A og 34.
Personer, der har fået bevilget orlov til uddannelse, børnepasning eller  

 sabbat, kan til supplerende finansiering af orloven helt eller delvist ophæve  

 en kapitalforsikring eller opsparing i pensionsøjemed, jf.
PBL § 20 A.
Pensionsinstituttet skal på baggrund af opgivne oplysninger om hidtidige  

 indtægtsforhold og den fremtidige orlovsydelse beregne det hæveberettigede  

 beløb.
Beløbet kan højst udgøre forskellen mellem den hidtidige indkomst og  

 orlovsydelsen og beregnes i forhold til det tidsrum, i hvilket orloven løber.
Det hævede beløb indgår i den skattepligtige indkomst, jf.
PBL § 20, stk.  

 1, nr. 5. Beløbet er A-indkomst, jf.
KSLbek. nr. 768 af 19. sept. 1995, § 20,  

 nr. 19.
B.3.4.7 Andre afdækkede ordninger Der henvises til LVA.C.2. Det drejer sig om ordninger, hvor der ikke er  

 fradragsret for præmier/bidrag i den skattepligtige indkomst.
Det gælder for  

 det første:
 1) Syge- og ulykkesforsikringer, der ejes af den forsikrede.
 2) Rene risikolivsforsikringer (er ordningen omfattet af PBL kapitel 1,  

 skal der ved oprettelsen være givet afkald på beskatning efter PBL afsnit 1).
 3) Visse opsparingslignende livsforsikringer oprettet i udenlandsk  

 forsikringsselskab og fradraget mv. i udenlandsk indkomst.
Løbende livsbetingede udbetalinger fra disse ordninger skal medregnes i  

 den skattepligtige indkomst, jf.
PBL § 50, stk. 3. Udbetalingerne er samtidig  

 A-indkomst, jf.
KSLbek. nr. 768 af 19. sept. 1995, § 20, nr. 19.
Andre udbetalinger er skattefri, jf.
PBL § 50, stk. 4.
 Det gælder for det andet:
 4) Opsparingslignende livsforsikringer, der ikke opfylder betingelserne  

 for fuld fradragsret, samt opsparingslignende livsforsikringer, der opfylder  

 betingelserne for fuld fradragsret, men hvor der er givet afkald ved  

 oprettelse på beskatning efter PBL, afsnit 1.
Tilvæksten er skattepligtig, jf.
PBL § 53 A, stk. 3, medens udbetalinger  

 er skattefri, jf.
PBL § 53 A, stk. 5.
B.3.5 Uafdækkede pensionsordninger B.3.5.1 Tjenestemandspension Tjenestemandspension udbetales af det offentlige som en løbende  

 livsbetinget ydelse som følge af tidligere ansættelse i statens,  

 folkeskolens, folkekirkens eller kommunernes tjeneste.  

 Statstjenestemandspensionen udbetales efter tjenestemandslovgivningen, medens  

 de kommunale og amtskommunale tjenestemandspensioner udbetales efter  

 kommunale og amtskommunale vedtægter.
Ordningerne er omfattet af PBL § 2, nr. l.
De løbende udbetalinger skal  

 medregnes i den skattepligtige indkomst efter PBL § 20, stk. 1, nr. 1 og er  

 A-indkomst efter KSLbek. nr. 768 af 19. sept. 1995, § 20, nr. 19.  

 Udtrædelsesgodtgørelser fra tjenestemandspensionsordninger afgiftsberigtiges  

 med 0 pct., 25 pct., 35 pct., 40 pct. eller 60 pct. efter PBL §§ 29, 33 A og  

 34. Det er direkte nævnt i de generelle bemærkninger i forslaget til AMFL  

 (L326 fra 1993), at der ikke skal betales lønmodtagerbidrag af udbetalinger  

 fra tjenestemandspensionsordninger.
Balancen i forhold til andre lønmodtagere  

 er sikret gennem ændring af tjenestemandspensionsloven.
B.3.5.2 Tjenestemandspensionslignende pensionsordninger og andre  

 pensionslignende ydelser For en række tilsagn om pension til ansatte eller efterladte ægtefæller og  

 børn efter ansatte i eksempelvis private skoler og gymnasier, selvejende  

 institutioner, tidligere statsvirksomhed, koncessionerede selskaber eller  

 givet ifølge lov, gælder det, at tilsagnet ikke nødvendigvis skal afdækkes i  

 et pensionsinstitut.
 Sådanne tilsagn kan evt. være omfattet af PBL § 2, nr. 2,  

 "pensionsordninger, der modtager statsstøtte". I så fald finder  

 ovenstående regler anvendelse, se B.3.5.1.
Er tilsagnet ikke omfattet af PBL § 2, nr. 2, følger skattepligten af de  

 løbende livsbetingede ydelser til den tidligere ansatte eller hans  

 efterlevede ægtefælle eller børn af SL § 4, litra c.
Ydelserne er A-indkomst,  

 jf.
KSLbek. nr. 768 af 19. sept. 1995, § 20, nr. 2 og Per Hessel,  

 Kildeskatteloven, pligt og ansvar, 3. udgave, 1984, side 110 f.
Vederlag for afløsning af pensionstilsagnet skal medregnes i den  

 skattepligtige indkomst, jf.
LL § 16 E, stk. 1, nr. 6, og medregnes med 85  

 pct. af den del af vederlaget, der overstiger et grundbeløb på 7.900 kr., jf.  

 LL § 7 O, stk. 1, nr. 4 og stk. 3. Grundbeløbet reguleres efter PSL § 20 og  

 er for både 1996 og 1997 10.200 kr.
Den skattepligtige del af  

 afløsningssummen er A-indkomst, jf.
KSLbek. nr. 768 af 19. sept. 1995, § 20,  

 nr. 25, som ændret ved bek. nr. 761 af 20. aug. 1996.
Ved afgrænsningen af, hvilke pensionstilsagn/-ydelser eller  

 afløsningssummer for pensionstilsagn/-ydelser, der er omfattet af  

 bidragspligten i AMFL § 7, stk. 1, litra b, jf. § 8, stk. 1, litra d,  

 vedrørende "pensionslignende ydelser, når disse har sammenhæng med et  

 tidligere ansættelsesforhold", og hvilke der ikke er omfattet, kan man  

 tage udgangspunkt i det forhold, at betegnelsen pension i denne sammenhæng  

 kun anvendes om ydelser fra pensionsordninger, der er omfattet af PBL.  

 Dernæst har Ankenævnet for Bidrag til Arbejdsmarkedsfondene udtalt, at  

 udbetalinger fra tjenestemandspensionslignende ordninger fra en tidligere  

 arbejdsgiver alene kan ske bidragsfrit, hvis pensionsordningen ufravigeligt  

 følger de til enhver tid gældende statslige eller kommunale  

 tjenestemandspensionsregler, og de ansattes løn, ansættelses- og  

 pensionsvilkår er underlagt statslige eller kommunale myndigheders  

 godkendelseskompetence.
Hvis ikke disse betingelser er opfyldt, er der tale  

 om tilsagnsordninger omfattet af AMFL § 7, stk. 1, litra b, uanset de  

 benævnes tjenestemandspensioner og/eller er beregnet efter reglerne for  

 disse, jf.
TfS 1996,546.
 Der henvises iøvrigt til de generelle bemærkninger ovenfor under B.1.11  

 samt omtalen samme sted af de såkaldte "direktørordninger", der  

 også falder ind under AMFL § 7, stk. 1, litra b.
 For så vidt angår udbetalinger af pensionslignende ydelser fra fonde til  

 tidligere ansatte hos en bestemt arbejdsgiver eller til de ansattes  

 efterladte, vil disse ydelser efter omstændighederne kunne anses for ydelser  

 fra en tidligere arbejdsgiver, jf. de opstillede betingelser ovenfor under  

 B.1.2.2.
Begrænset skattepligt Personer, der uden at være omfattet af KSL § 1, oppebærer indkomst af den  

 i KSL § 43, stk. 2, nævnte art, der er gjort til A-indkomst, bliver begrænset  

 skattepligtig af indkomsten, jf.
KSL § 2, stk. 1, litra b.
Af KSLbek. nr. 768 af 19. sept. 1995, § 20, som ændret ved bek. nr. 761 af  

 20. aug. 1996, følger det herefter, at en sådan person vil være begrænset  

 skattepligtig af En indgået dobbeltbeskatningsaftale med et andet land kan dog medføre, at  

 Danmark ikke kan udnytte beskatningsretten, hvorfor indeholdelse af A-skat  

 kan undlades, men det må ved hver udbetaling kunne dokumenteres, at  

 betingelserne herfor er til stede.
Som omtalt i de generelle bemærkninger under B.3 skal der normalt ikke  

 betales lønmodtagerbidrag af de nævnte pensionsudbetalinger.
En undtagelse  

 gælder for de uafdækkede tjenestemandspensionslignende ydelser, der ikke  

 opfylder betingelserne for at blive sidestillet med en tjenestemandspension  

 samt de såkaldte direktørordninger, jf. ovenfor.
Bidragspligten følger i  

 disse tilfælde af AMFL § 7, stk. 1, litra b og grundlaget opgøres efter AMFL  

 § 8, stk. 1, litra d.
Det er uden betydning for bidragspligten, om modtageren  

 er fuld eller begrænset skattepligtig til Danmark.
Der henvises i øvrigt til  

 afsnit B.1.11 og afsnit C.
 B.4 Støtte til studier mv.
 I det følgende beskrives reglerne om indeholdelse af A-skat og  

 lønmodtagerbidrag ved udbetaling af stipendier, legater og offentlige tilskud  

 til studerende.
B.4.1 Stipendier Pligten til at betale lønmodtagerbidrag omfatter ikke personer, der  

 modtager stipendium fra Statens Uddannelsesstøtte, idet ydelserne ikke er  

 optjent i et ansættelsesforhold, jf.
AMFL § 7, stk. 1, litra a.  

 Stipendiemodtageren kan heller ikke omfattes af bidragspligten på baggrund af  

 AMFL § 7, stk. 1, litra c, idet ydelsen ikke anses som vederlag for personligt arbejde.
 Skattepligtige stipendier fra Statens Uddannelsesstøtte er A-indkomst, jf.  

 KSL § 43, stk. 2, litra c og KSLbek. nr. 768 af 19. sept. 1995, § 20, nr. 4.
 Pålægges stipendiemodtageren helt eller delvis at tilbagebetale et  

 udbetalt stipendium, skal tilbagebetalingen fratrækkes i det indkomstår,  

 hvori det for meget udbetalte stipendium er modtaget og medregnet ved  

 indkomstopgørelsen, se Told- og Skattestyrelsens meddelelse i TOLD SKAT Nyt  

 1993.16.764 samt LV A.B.6.5.1.
 Der henvises til afsnit B.4.5 vedrørende stipendium til Ph.D.-studerendes  

 studierejser i udlandet.
B.4.2 Legater Legatmodtagere er ikke bidragspligtige af legater, idet ydelsen hverken er  

 optjent i et ansættelsesforhold eller kan anses som vederlag for personligt  

 arbejde.
Legater til uddannelsesformål er personlig indkomst, uanset om legatet  

 måtte være betinget af en bestemt anvendelse.
Dog kan legatet anses for  

 skattefrit, hvis det er ydet på betingelse af, at det anvendes til rejse- og  

 opholdsudgifter ved en studierejse i udlandet, jf.
LL § 7 K.
Der kan  

 endvidere henvises til LV A.B.6.5.2.
Skattepligtige legater til studerende henregnes til B-indkomst.
Vedrørende  

 oplysningspligten henvises til afsnit J.
B.4.3 Ydelser fra arbejdsgiver Har den studerende under studieperioden bevaret sit ansættelsesforhold, og  

 udbetaler arbejdsgiveren i henhold til en lovmæssig forpligtelse, kollektiv  

 overenskomst, individuel aftale eller lignende beløb (løn) til den  

 studerende, eventuelt som supplement til stipendier fra Statens  

 Uddannelsesstøtte, er dette beløb omfattet af bidragsgrundlaget, jf.
AMFL §  

 8, stk. 1, litra a.
Beløbet vil tilsvarende være A-indkomst, jf.
KSL § 43, stk. 1.
B.4.4 Offentlige tilskud Studerende, der modtager offentlige tilskud, bliver som udgangspunkt ikke  

 bidragspligtige af ydelsen.
Kun i situationer, hvor ydelsen har karakter af  

 løn eller vederlag for en konkret arbejdsydelse, vil ydelsen være  

 bidragspligtig.
Offentlige tilskud, der gives til børn og unge under 18 år i form af  

 nedsat egenbetaling for ophold og undervisning på folkehøjskoler,  

 ungdomshøjskoler, landbrugshøjskoler, husholdningsskoler og efterskoler samt  

 for ophold på en kostafdeling ved en friskole, en privat grundskole og en  

 privat gymnasieskole, anses ikke som indkomstskattepligtige.
Statens  

 generelle ø-tilskud til unges videreuddannelse anses heller ikke for  

 skattepligtige for unge under 18 år, se endvidere LV A.B.6.5.1.
 Er det offentlige tilskud principielt skattepligtigt, hvilket eksempelvis  

 kunne være værdien af fribolig på et studenterkollegium, skal værdien af  

 ydelsen henregnes til B-indkomst.
 Enkelte godtgørelser/ydelser til uddannelse fra det offentlige er dog  

 gjort til A-indkomst i medfør af KSLbek. nr. 768 af 19. sept. 1995. Det  

 drejer sig om uddannelsesgodtgørelse, der udbetales til ledige i henhold til  

 § 40 i lov om en aktiv arbejdsmarkedspolitik, jf. nævnte bek. § 20, nr. 9.  

 Endvidere drejer det sig om kursusgodtgørelse m.v. efter kapitel 7 i lov om  

 arbejdsmarkedsuddannelser samt skoleydelse i henhold til lov nr. 449 af 14.  

 juni 1995 om daghøjskoler og produktionsskoler, jf. samme bek. § 20, nr. 12  

 og 13.
 Ovenstående godtgørelser/ydelser er ikke bidragspligtige, idet der ikke er  

 tale om vederlag for personligt arbejde.
B.4.5 Ph.D.-studerende Studierejser i udlandet For Ph.D.-studerende er der med LL § 7 K, stk. 3 og 4 indført særlige  

 regler vedrørende studierejselegater og beløb udbetalt fra den pågældendes  

 uddannelsesinstitution til dækning af udgifter ved studieophold i udlandet,  

 Færøerne eller Grønland.
Efter disse regler kan Ph.D.-studerende skattefrit  

 modtage et beløb i form af stipendier og legater, og herudover kan den  

 Ph.D.-studerende fra uddannelsesinstitutionen skattefrit modtage et beløb,  

 der ikke må overstige en af Ligningsrådet fastsat beløbsgrænse.
Reglerne er  

 nærmere beskrevet i LV A.B.6.5.2 og i TSS-cirk. 1996-33.
Reglerne i LL § 7 K, stk. 3 og 4 omfatter kun Ph.D.-studerende, der  

 modtager stipendium efter lov om Statens Uddannelsesstøtte, idet denne gruppe  

 skattemæssigt anses som studerende.
Ph.D.-studerende, der modtager løn, dvs.  

 kandidatstipendiater, er ikke omfattet af LL § 7 K for så vidt angår  

 løndelen.
De behandles fuldt ud som lønmodtagere.
Personer, der er indskrevet  

 ved et Ph.D.-studium, som finansieres ved hjælp af legater, er heller ikke  

 omfattet af bestemmelserne i LL § 7 K, stk. 3 og 4.
 Ph.D.-studerende, der modtager stipendier fra Statens Uddannelsesstøtte,  

 og som modtager skattepligtige beløb i forbindelse med studiet, det være sig  

 i form af stipendium, legat eller ydelse fra en uddannelsesinstitution, er  

 ikke bidragspligtige af beløbet, idet der ikke er tale om lønindkomst.
 Skattepligtige beløb fra stipendier og legater skal henregnes til  

 henholdsvis A- og B-indkomst, jf. afsnit B.4.1 og B.4.2. Hvis en  

 Ph.D-studerende, der modtager stipendier fra Statens Uddannelsesstøtte,  

 modtager skattepligtige beløb fra den pågældendes uddannelsesinstitution,  

 skal beløbet henregnes til B-indkomst, idet der ikke er tale om lønindkomst.
Studierejser i Danmark I medfør af § 53 a i lov om Statens Uddannelsesstøtte kan en  

 Ph.D.-studerende på visse betingelser modtage supplerende stipendium i  

 forbindelse med studierejser i Danmark.
 Stipendiemodtageren omfattes ikke af bidragspligten, idet ydelsen ikke  

 anses for vederlag for personligt arbejde.
 Tilskud, som den Ph.D.-studerende modtager til afholdelse af studierejser  

 i Danmark, herunder den godskrevne værdi af billetter og lignende, er  

 A-indkomst, jf. bek. nr. 761 af 20. august 1996, § 1, nr. 1, som ændrer  

 KSLbek. nr. 768 af 19. sept. 1995.
Indkomstbeskatningen skal foretages i det indkomstår, hvori tilskud,  

 herunder værdi af billetter og lignende, godskrives modtageren, henholdsvis  

 formuegodet er til rådighed.
Hvis tilskuddet er modtaget i form af billetter  

 og lignende, hvori A-skatten ikke i tilstrækkeligt omfang har kunnet  

 indeholdes, skal denne A-skat indeholdes i nettobeløbet efter sædvanligt  

 A-skattetræk af det supplerende stipendium, jf. bek. nr. 761 af 20. august  

 1996, § 1, nr. 2 og 4.
B.5 Diverse overførselsindkomster Arbejdsmarkedsbidrag Som tidligere nævnt er det princippet i AMFL, at der for personer pålægges  

 et arbejdsmarkedsbidrag for deres samlede indkomster med tilknytning til  

 arbejdsmarkedet og indkomst fra visse erhvervsmæssige aktiviteter.
Det vil  

 sige, at de overordnede kriterier for afgrænsningen af hvilke indkomster, der  

 er omfattet af bidragspligten efter AMFL, er at indkomsten er vederlag for  

 beskæftigelse i et ansættelsesforhold, personligt arbejde, selvstændig  

 erhvervsvirksomhed eller stammer fra lignende erhvervs- og arbejdsrelaterede  

 forhold.
Modsætningsvis omfatter loven således ikke indkomster og modtagere af  

 indkomster udenfor sådanne beskæftigelses- og erhvervsforhold, uanset om  

 disse indkomster er indkomstskattepligtige eller ej.
Offentlige  

 overførselsindkomster, herunder folke- og førtidspension, dagpenge ved  

 ledighed og sygdom og barsel m.fl., egentlige godtgørelser og erstatninger  

 for tabt arbejdsfortjeneste, arbejdsskader, erhvervsevnetab mv., herunder  

 erstatninger efter erstatningsansvarsloven og lov om forsikring mod følger af  

 arbejdsskade, der udbetales fra et forsikringsselskab eller andre til dækning  

 af indkomsttab for skadelidte, skal ikke medregnes i bidragsgrundlaget for  

 lønmodtagere efter AMFL.
For selvstændigt erhvervsdrivende gælder dog, at  

 sådanne overførselsindkomster med flere indgår i bidragsgrundlaget i det  

 omfang indkomsterne skal medregnes til virksomhedsindkomsten og ved opgørelse  

 af det virksomhedsoverskud, der er personlig indkomst for den selvstændige,  

 jf.
AMFL § 10.
 Til gengæld blev der som led i 1993-reformerne på skatte-, arbejdsmarkeds-  

 og pensionsområdet ved fastsættelsen af ydelsesniveauet for de offentlige  

 overførselsindkomster m.fl. taget højde for, at modtagerne af disse  

 indkomster ikke er omfattet af reglerne om bidragspligt og bidragsgrundlag  

 for lønmodtagere efter AMFL § 7, stk. 1 og § 8, stk. 1.
Ved lov nr. 480 af 30. juni 1993 gennemførtes en skatteomlægning, der  

 bl.a. indebar en bruttoficering af en række sociale ydelser, herunder især  

 kontanthjælp og andre ydelser, der træder i stedt for en løn.
Ved samme lov  

 blev LL § 7, litra j, udformet således, at skattefriheden alene omfatter  

 ydelser, som offentlige myndigheder og institutioner udreder i henhold til  

 lov om social bistand, jf. lov nr. 110 af 26. feb. 1996 til dækning af  

 nærmere bestemte udgifter for modtageren.
Dækning af tabt arbejdsfortjeneste  

 er en erstatning for en lønindtægt og er således ikke omfattet af  

 skattefriheden efter LL § 7, litra j.
Omstændighederne ved og betingelserne for at modtage ydelser for tabt  

 arbejdsfortjeneste efter lov om social bistand er af en sådan karakter, at  

 ydelserne på trods af det ovenfor anførte kan være omfattet af AMFL.
Dette  

 gælder således for modtagere af tilskud til tabt arbejdsfortjeneste efter lov  

 om social bistand § 48. Blandt de tildelingskriterier, der skal være opfyldt,  

 og som er afgørende for bidragspålæggelse i disse tilfælde er, at tilskuddene  

 til tabt arbejdsfortjeneste skal modsvares af en arbejdsydelse i form af  

 pleje, pasning, genoptræning mv., og at det stilles som en betingelse, at  

 modtageren helt eller delvis har måttet ophøre med anden beskæftigelse.
Der  

 henvises i øvrigt til afsnittet nedenfor vedrørende hjælp i forbindelse med  

 handicap, sygdom mv.
 Det vil blive nævnt i det følgende, hvor der er særlig hjemmel til  

 opkrævning af lønmodtagerbidrag.
Sygedagpenge er omtalt ovenfor i afsnit B.1.2.1 B.5.1 Arbejdsløshedsdagpenge Arbejdsløshedsforsikringen er en frivillig forsikringsordning for såvel  

 lønmodtagere som selvstændige.
Forsikringsordningen administreres af  

 arbejdsløshedskasserne, som er private foreninger, der ifølge loven alene har  

 til formål at sikre medlemmerne økonomisk kompensation for tab af indtægt i  

 tilfælde af arbejdsløshed.
 Man skal være medlem af en arbejdsløshedskasse (a-kasse) for at kunne få  

 udbetalt arbejdsløshedsdagpenge.
 Man kan højst modtage dagpenge i 5 år, der opdeles i en dagpengeperiode på  

 2 år og en aktivperiode på 3 år.
 Der henvises i øvrigt til lov nr. 706 af 22. juli 1996 om  

 arbejdsløshedsforsikring.
B.5.1.1 Lønmodtagere Arbejdsløshedsdagpengene (a-dagpenge) udgør 90 pct. af den hidtidige  

 arbejdsindtægt, dog højst et fastsat maksimum.
 For deltidsforsikrede udgør a-dagpengene højst 2/3 af a-dagpengene for  

 fultidsforsikrede.
 Der gælder en særlig lav sats på 82 pct. for værnepligtige og personer,  

 der har gennemført en erhvervsmæssig uddannelse af mindst 18 måneders  

 varighed (dimittendsats).
 En arbejdsgiver skal betale a-dagpengegodtgørelse for 1. og 2.  

 ledighedsdag til en lønmodtager, der er medlem af en a-kasse, hvis  

 lønmodtageren bliver ledig som følge af afskedigelse, hjemsendelse, ophør af  

 opgave- og tidsbestemt akkord og lignende.
Både arbejdsløshedsdagpengeydelserne og dagpengegodtgørelsen fra  

 arbejdsgiveren er A-indkomst, jf.
KSLbek. nr. 768 af 19. sept. 1995, § 20,  

 nr. 5 og 6.
Der indbetales bidrag til ATP for medlemmer af arbejdsløshedskasser for  

 lønmodtagere, der får udbetalt dagpenge eller kursusgodtgørelse.  

 Arbejdsløshedskassen tilbageholder medlemmets bidrag som udgør 1/3 af det  

 samlede bidrag ved udbetaling af dagpengeydelsen.
ATP indeholder  

 lønmodtagerbidrag i det samlede indbetalte ATP-bidrag for den arbejdsløse,  

 jf.
AMFL § 7, stk. 1, litra d, § 8, stk. 1, litra f og § 11, stk. 5.
B.5.1.2 Selvstændige A-dagpenge udbetales ved ledighed på grundlag af den selvstændiges  

 hidtidige arbejdsfortjeneste.
For at kunne få a-dagpenge som selvstændig skal det personlige arbejde i  

 virksomheden være ophørt mere end midlertidigt.
Det kan ske ved overdragelse  

 eller lukning samt bortforpagtning eller udlejning.
 Beregningen af dagpengesatsen sker med udgangspunkt i gennemsnittet af  

 indtægten af de 2 bedste, hele regnskabsår, der er afsluttet inden for de  

 seneste 5 år umiddelbart forud for ledigheden.
 Det er virksomhedens skattepligtige indkomst, der er udgangspunkt for  

 beregning af dagpengesatsen.
 Dagpengeydelserne er A-indkomst efter KSLbek. nr. 768 af 19. sept. 1995, §  

 20, nr. 5.
B.5.2 Orlovsydelser Lov nr. 5 af 8. jan. 1996 om orlov har til formål at skabe økonomisk  

 grundlag for, at personer med tilknytning til arbejdsmarkedet kan opnå orlov  

 til en række forskellige orlovsordninger, orlov til uddannelse, orlov til  

 sabbat og orlov til børnepasning.
B.5.2.1 Orlov til uddannelse Orlov til uddannelse er åben for lønmodtagere og selvstændige over 25 år,  

 som er dagpengeberettigede a-kassemedlemmer, der har haft 3 års forudgående  

 beskæftigelse inden for de sidste 5 år, dog kun 2 år for deltidsforsikrede  

 samt ledige, der er berettiget til ydelser efter lov om  

 arbejdsløshedsforsikring m.v. ved orlovens start.
 Orlovsydelsen udgør for fultidsforsikrede et beløb svarende til  

 arbejdsløshedsdagpengenes højeste beløb.
 Orlovsydelsen er A-indkomst efter KSLbek. nr. 768 af 19. sept. 1995, § 20,  

 nr. 11.
For selvstændigt erhvervsdrivende medregnes ydelsen til  

 virksomhedsindkomsten og ved opgørelsen af det virksomhedsoverskud, der anses  

 som personlig indkomst for den selvstændige.
Dermed indgår ydelsen i  

 bidragsgrundlaget for selvstændigt erhvervsdrivende efter AMFL § 10, § 7,  

 stk. 3. Jf. også TfS 1995,201.
B.5.2.2 Orlov til sabbat Orlov til sabbat er åben for lønmodtagere over 25 år, som er  

 dagpengeberettigede a-kassemedlemmer, der har haft 3 års forudgående  

 beskæftigelse inden for de sidste 5 år, dog kun 2 år for deltidsforsikrede.
Orlovsydelsen udgør 70 pct. af arbejdsløshedsdagpengenes højeste beløb.  

 (Fra 1. april 1997 kun 60 pct.) Orlovsydelsen er A-indkomst efter KSLbek. nr. 768 af 19. sept. 1995, § 20,  

 nr. 11.
B.5.2.3 Orlov til børnepasning Orlov til børnepasning er åben for lønmodtagere og selvstændige, der er  

 berettiget til sygedagpenge samt for ledige, der er berettiget til dagpenge  

 eller kontanthjælp.
 Orlovsydelsen udgør 70 pct. af arbejdsløshedsdagpengenes højeste beløb.  

 (Fra 1. april 1997 kun 60 pct.). Kontanthjælpsmodtagere får nedsat  

 kontanthjælp.
 Orlovsydelsen er A-indkomst efter KSLbek. nr. 768 af 19. sept. 1995, § 20,  

 nr. 11.
Det gælder om denne orlovsydelse som for orlovsydelsen til uddannelse, at  

 når den udbetales til en selvstændigt erhvervsdrivende, skal den medregnes  

 til virksomhedsindkomsten og dermed indgå i bidragsgrundlaget efter AMFL §  

 10, jf. § 7, stk. 3, og B.5.2.1 B.5.3 Delefterløn Delefterlønnen giver de 60-66 årige, der har bopæl i Danmark, mulighed for  

 en gradvis tilbagetrækning fra arbejdsmarkedet.
 Overgang til delefterløn kan ske fra beskæftigelse, ledighed,  

 overgangsydelse, efterløn og delpension.
 Der henvises til lov nr. 706 af 22. juli 1996 om arbejdsløshedsforsikring  

 m.v. § 75 o til 75 u.
 Delefterlønnen er A-indkomst efter KSLbek. nr. 768 af 19. sept. 1995, §  

 20, nr. 5.
Fra 1. januar 1997 kan delefterlønsmodtagere vælge at indbetale  

 ATP-bidrag.
Det følger af lov nr. 988 af 22. nov. 1996, at ATP skal indeholde  

 lønmodtagerbidrag af de indbetalte ATP-bidrag.
B.5.4 Delpension Delpensionen giver de 60-66 årige, der har bopæl i Danmark, mulighed for  

 gradvis tilbagetrækning fra arbejdsmarkedet.
 Delpension kræver mindst 10 års fuldt ATP-bidrag indenfor 20 år for en  

 fuldtidsbeskæftiget.
 Ordningen administreres af de kommunale sociale myndigheder.
 Der henvises til lov nr. 226 af 5. april 1991 med senere ændringer om  

 delpension.
 Delpensionen er A-indkomst efter KSLbek. nr. 768 af 19. sept. 1995, § 20,  

 nr. 3.
Fra 1. januar 1997 kan delpensionisten vælge at lade de kommunale sociale  

 myndigheder foretage indbetalinger til ATP.
Det følger af lov nr. 988 af 22.  

 nov. 1996, at ATP skal indeholde lønmodtagerbidrag af de indbetalte  

 ATP-bidrag.
B.5.5 Efterløn Efterløn er et tilbud til personer mellem 60 og 66 år om at forlade  

 arbejdsmarkedet og samtidig være sikret en indtægt frem til  

 folkepensionsalderen.
 Tilbuddet om efterløn gælder kun, hvis man er medlem af en a-kasse.  

 Efterlønsordningen er en udbygning af arbejdsløshedsforsikringen, som  

 administreres af a-kasserne.
 Efterløn kan ydes, hvad enten tilbagetrædelsen sker fra beskæftigelse,  

 overgangsydelse, delefterløn eller ledighed.
 Der henvises til lov nr. 706 af 22. juli 1996 om arbejdsløshedsforsikring,  

 kapitel 11 a.
 Efterlønnen er A-indkomst efter KSLbek. nr. 768 af 19. sept. 1995, § 20,  

 nr. 5.
Fra 1. januar 1997 kan efterlønsmodtagere vælge at lade  

 arbejdsløshedskassen foretage indbetalinger til ATP.
Det følger af lov nr.  

 988 af 22. nov. 1996, at ATP skal indeholde lønmodtagerbidrag af de  

 indbetalte ATP-bidrag.
B.5.6 Bistandshjælp Når en person kommer ud for en social begivenhed, f.eks. skilsmisse, tab  

 af forsørger, langvarig sygdom eller arbejdsløshed, giver lov om social  

 bistand, jf. lov nr. 110 af 26. feb. 1996 mulighed for kontanthjælp, samt  

 rådgivning og vejledning.
Man kan kun få bistandshjælp, hvis man ikke er berettiget til hjælp efter  

 anden lovgivning.
De kommunale sociale myndigheder administrerer  

 bistandshjælpen.
B.5.6.1 Kontanthjælp Personer over 25 år med forsørgelsespligt kan få udbetalt 80 pct. af  

 dagpengemaksimum ved sygdom.
Personer uden forsørgelsespligt kan få udbetalt  

 60 pct. af dette beløb, jf. § 37 i lov om social bistand.
Den faste løbende kontanthjælp er skattepligtig indkomst, jf.
LL § 7,  

 litra f modsætningsvis og A-indkomst efter KSLbek. nr. 768 af 19. sept. 1995,  

 § 20, nr. 3.
Fra 1. januar 1997 er kontanthjælpsmodtagere omfattet af  

 ATP-bidragspligten.
De pågældende betaler selv 1/3 af bidraget medens staten  

 betaler det resterende.
Det følger af lov nr. 988 af 22. nov. 1996, at ATP  

 skal indeholde lønmodtagerbidrag af de indbetalte ATP-bidrag.
B.5.6.2 Særlig støtte Hvis en person har særlig vanskelige økonomiske forhold på grund af høje  

 boligudgifter eller stor forsørgerbyrde, kan der særskilt eller i forbindelse  

 med udbetaling af kontanthjælp ydes en særlig støtte mv., jf. lov om social  

 bistand §§ 37 a, 46 og 46 a.
 Boligstøtten gives løbende, hvis boligudgiften overstiger en grænseværdi.
Støtte til enkeltudgifter forudsætter, at der er sket en social begivenhed  

 og udgiften ikke kunne være forudset.
Eksempler på støtte til enkeltudgifter  

 er beboerindskud, nødvendigt bohave og gældssanering, Der kan endvidere ydes hjælp til dækning af udgifter til sygebehandling,  

 medicin, tandbehandling eller lignende, der ikke dækkes af anden lovgivning,  

 og som man ikke selv har midler til at afholde.
Det er ikke en betingelse, at  

 der er sket en social begivenhed.
Den særlige støtte er en skattefri ydelse efter LL § 7, litra j.
Der skal  

 ikke indeholdes A-skat eller lønmodtagerbidrag i ydelserne.
B.5.6.3 Revalidering Personer, hvis erhvervsevne er nedsat af fysiske, psykiske eller sociale  

 årsager, kan få hjælp til uddannelse, erhvervsmæssig optræning og omskoling,  

 når det må anses for påkrævet af hensyn til personens fremtidige muligheder  

 for at klare sig selv og forsørge sin familie.
Hjælpen udbetales i form af en  

 revalideringsydelse, jf. § 43, stk. 2 i lov om social bistand.
 Udover revalideringsydelsen kan der ydes hjælp til særlige udgifter, der  

 følger af uddannelse eller evt. handicap, jf. lovens § 43, stk. 2, 6, 7 og 8.
Revalideringsydelsen er skattepligtig, jf.
LL § 7, litra j, modsætningsvis  

 og A-indkomst efter KSLbek. nr. 768 af 19. sept. 1995, § 20, nr. 3.
 Hvis revalideringen foregår i arbejdsforhold hos private eller offentlige  

 arbejdsgivere på det almindelige arbejdsmarked, kan hjælpen udbetales som løn  

 eller løntilskud indtil niveauet for revalideringsydelsen eller  

 overenskomstens begyndelsesløn.
Revalidender, der modtager løntilskud efter lovens § 43, stk. 8, til  

 niveauet for revalideringsydelsen betaler lønmodtagerbidrag af praktik-,  

 elev- eller lærlingelønnen, jf.
AMFL § 7, stk. 1, litra a.
Herved stilles  

 disse revalidender umiddelbart ringere end revalidender, der modtager  

 revalideringsydelse efter lovens § 43, stk. 2, idet sidstnævnte gruppe ikke  

 skal betale lønmodtagerbidrag.
Der tages derfor hensyn til revalidendens  

 udgift til lønmodtagerbidrag ved beregning af lønstilskud til revalidender,  

 der er berettiget til løntilskud efter lovens § 43, stk. 8, op til niveauet  

 for revalideringsydelsen, jf. lovens § 43, stk. 2.
Uddannelses- og handicapbetingede ydelser er skattefri, jf.
LL § 7, litra  

 j.
B.5.6.4 Aktivering Etableringsydelse, der udbetales efter lov nr. 112 af 27. feb. 1996 om  

 aktiv arbejdsmarkedspolitik, § 21, anses for erhvervet som led i modtagerens  

 skattepligtige virksomhedsindkomst og skal derfor medregnes i  

 bidragsgrundlaget efter AMFL § 10, stk. 2, jf. § 7, stk. 3, jf.
TfS 1996,606  

 (LSR).
Personer, der er berettiget til eller modtager kontanthjælp efter lov om  

 social bistand, skal have tilbud om aktivering i form af beskæftigelses-  

 eller uddannelsesmæssige aktiviteter, jf. lov nr. 36 af 26. jan. 1996, om  

 kommunal aktivering.
Aktivitetstilbuddet kan bestå i jobtræning med  

 løntilskud, særligt tilrettelagt uddannelsesforløb, særligt tilrettelagt  

 jobtræningsforløb, særligt tilrettelagt aktiverende forløb samt frivillige og  

 ulønnede aktiviteter.
Kontanthjælpsmodtagere, der ønsker at etablere og drive  

 selvstændig virksomhed, kan få igangsætningsydelse.
Der henvises til lov nr.  

 36 af 26. jan. 1996 om kommunal aktivering §§ 3, 4, 5-8 og 20.
 Deltagere i arbejdsmarkedsuddannelse efter lov nr. 97 af 23. feb. 1996 om  

 arbejdsmarkedsuddannelser kan opnå godtgørelse, støtte og tilskud efter  

 lovens kapitel 7.
Når der under aktivering udbetales en ydelse, der beregnes efter reglerne  

 om kontanthjælp, behandles ydelsen skattemæssigt på samme måde som  

 kontanthjælp efter § 37 og § 37 a i lov om social bistand.
Det betyder, at  

 den del af ydelsen, som modsvares af bruttokontanthjælpen er skattepligtig,  

 mens den del, som modsvares af ydelsen efter § 37 a er skattefri, jf.
LL § 7,  

 litra f.
Dette indebærer f.eks., at den andel af ydelser efter § 15, stk. 1, § 18  

 og § 1 i lov om kommunal aktivering, der beregnes efter § 37 a i lov om  

 social bistand er skattefri.
Godtgørelser efter § 20 i lov om kommunal  

 aktivering er skattepligtige.
Det samme gælder løn i jobtræning efter § 4 og  

 beskæftigelsestillæg i individuel jobtræning efter § 5 i samme lov.
De skattepligtige ydelser er A-indkomst, jf.
KSLbek. nr. 768 af 19. sept.  

 1995, § 20, nr. 3, nr. 9, nr. 10 og nr. 12 Der skal ikke betales lønmodtagerbidrag af aktiveringsydelsen.
Der betales  

 heller ikke lønmodtagerbidrag af godtgørelsen efter § 20 eller af  

 besæftigelsestillægget i individuel jobtræning, jf.
AMFL § 8, stk. 4.
Med hensyn til igangsætningsydelsen skal der betales arbejdsmarkedsbidrag  

 af den skattepligtige del af ydelsen, dvs. den del af ydelsen der vedrører  

 bruttokontanthjælpen.
Dette skyldes, at denne del af ydelsen indgår i  

 beregningen af virksomhedens skattemæssige overskud og dermed i  

 bidragsgrundlaget for selvstændigt erhvervsdrivende, jf.
AMFL § 10. Den  

 skattefri del af igangsætningsydelsen - dvs. den del af ydelsen der vedrører  

 støtte efter lov om social bistand § 37 a - indgår derimod ikke i grundlaget  

 for arbejdsmarkedsbidrag.
Personer, der modtager AMU-godtgørelser efter lov om  

 arbejdsmarkedsuddannelser har siden 1993 skulle betale ATP.
ATP har herefter  

 skulle indeholde lønmodtagerbidrag i godtgørelsen, jf.
AMFL § 8, stk. 1,  

 litra f og § 11, stk. 5.
 Fra 1. januar 1997 udvides personkredsen, der skal betale ATP, til også at  

 omfatte personer, der modtager aktiveringsydelse, beskæftigelsestillæg og  

 oplæringsydelse efter lov om kommunal aktivering og personer, der er medlem  

 af en arbejdsløshedskasse for lønmodtagere, som er over 25 år og som modtager  

 uddannelsesgodtgørelse efter lov om en aktiv arbejdsmarkedspolitik.
 Det følger af lov nr. 988 af 22. nov. 1996, at ATP skal indeholde  

 lønmodtagerbidrag af de indbetalte ATP-bidrag.
 B.5.6.5 Hjælp i forbindelse med handicap, sygdom mv.
Merudgifter pga. handicap Hvis man forsørger et handicappet barn i hjemmet, kan man få dækket de  

 ekstraudgifter, der er forbundet med det.
Der kan være tale om merudgifter  

 til særlig kost, medicin, særligt stort slid på tøj og sko mv. samt tabt  

 arbejdsfortjeneste pga. pasning af barnet.
Voksne med vidtgående fysisk eller psykisk handicap, som bor i eget hjem,  

 kan ligeledes få dækket deres merudgifter som følge af handicappet.
Se lov om  

 social bistand § 48.
Godtgørelsen er skattefri, jf.
LL § 7, litra j.
Ydelsen til dækning af tabt arbejdsfortjeneste er ikke omfattet af  

 skattefriheden efter LL § 7, litra j.
Beløbet er A-indkomst, jf.
KSLbek. nr.  

 768 af 19. sept. 1995, § 20, nr. 3. Modtagere af tilskud til tabt  

 arbejdsfortjeneste efter lov om social bistand § 48 er endvidere  

 bidragspligtige efter AMFL § 7, stk. 1, litra c og er omfattet af  

 bidragsgrundlaget efter AMFL § 8, stk. 1, litra e, jf. afsnit B.5  

 indledningsvis.
 Da ydelser efter lov om social bistand § 48 først bruttoficeres fra og med  

 indkomståret 1997 er det imidlertid bestemt i lov nr. 344 af 6. maj 1996, at  

 skattepligten samt bidragspligten efter AMFL udskydes til at gælde fra og med  

 1. januar 1997, jf. lovens § 2 og § 3.
Godtgørelse til forældre med alvorligt syge børn Forældre til alvorligt syge børn under 14 år har ret til en økonomisk  

 godtgørelse, hvis de i forbindelse med barnets sygdom helt eller delvist  

 opgiver lønarbejde eller arbejde i selvstændig virksomhed.
Godtgørelsen svarer til de sygedagpenge, modtageren i tilfælde af egen  

 sygdom ville være berettiget til.
Selvstændige uden frivillig forsikring får  

 dog også godtgørelse fra 1. fraværsdag.
Se lov om social bistand § 48 a.
 Godtgørelsen er skattepligtig og A-indkomst, jf KSLbek. nr. 768 af 19.  

 sept. 1995, § 20, nr. 3.
 Godtgørelsen er bidragspligtig efter AMFL § 7, stk. 1, litra c, og  

 bidragsgrundlaget opgøres efter AMFL § 8, stk. 1, litra e.
Hjemmehjælp Bliver man syg, så man ikke kan klare pasningen af hjem, børn eller sig  

 selv, kan man få tilbudt midlertidig hjemmehjælp.
For midlertidig hjemmehjælp  

 skal der betales efter nærmere fastsatte regler.
Personer med en vedvarende  

 lidelse, kan få varig hjemmehjælp, som ydes uden hensyn til modtagerens  

 indkomstforhold.
Se lov om social bistand §§ 50-57.
 Da der ydes vederlag for hjemmehjælpen, er der ikke noget at medregne i  

 den skattepligtige indkomst.
Pleje af døende Personer, som passer en nærtstående, der ønsker at dø i eget hjem, er  

 berettiget til plejevederlag.
Plejevederlaget kan normalt højst udgøre et beløb svarende til højeste  

 hjemmehjælperløn med stedtillæg.
Se lov om social bistand § 57 a-f.
Plejevederlaget er skattepligtigt og A-indkomst, jf.
KSLbek. nr. 768 af  

 19. sept. 1995, § 20, nr. 3.
 Vederlaget er endvidere bidragspligtigt efter AMFL § 7, stk. 1, litra c og  

 bidragsgrundlaget opgøres efter AMFL § 8, stk. 1, litra e.
Hjælpemidler Hvis man på grund af handicap eller alderdom har behov for særlige  

 hjælpemidler og indretning af boligen, kan der ydes hjælp over lov om social  

 bistand, uden hensyn til indtægtsforhold.
Eksempler på hjælpemidler er  

 proteser, støttekorsetter, ortopædisk fodtøj, brilleglas og kontaktlinser.  

 Der kan endvidere gives tilskud til medicin til en varig lidelse.
Se lov om  

 social bistand §§ 58 og 59.
Den ydede hjælp er skattefri, jf.
LL § 7, litra j.
B.6 Børns indkomst B.6.1 Beskatning Børn er, uanset alder og uanset om de er hjemmeboende eller ej,  

 selvstændigt skattepligtige, jf.
KSL § 5, stk. 1.
 Afgørende for om en indtægt eller ydelse skal beskattes hos forældrene  

 eller hos barnet er, hvem af parterne, der har retlig krav på ydelsen.
 Se i øvrigt LV A.A.5 om børns beskatning.
B.6.2 Arbejdsindtægter B.6.2.1 Generelt Ved udbetaling af vederlag til børn, skal der indeholdes A-skat og  

 lønmodtagerbidrag efter de almindelige regler.
Af arbejdsmiljølovens § 60 fremgår, at unge i arbejde skal være fyldt 15  

 år og ikke længere omfattet af undervisningspligten.
Der er dog mulighed for  

 lempelser ved lettere arbejde, hvor der er en minimumsaldersgrænse på 13 år.
Reglerne udelukker i midlertid ikke, at barnet kan ansættes selvstændigt  

 til skat af løn indtjent i strid med dette forbud, jf. lsr. 1974.75. Der skal  

 derfor indeholdes A-skat og lønmodtagerbidrag, jf.
KSL § 43, stk.1 og AMFL §  

 8, stk. 1, litra a.
Hvor mindreårige har indtægt ved hjemmearbejde eller ved arbejde for  

 fremmede i fællesskab med forældrene, kan beskatning hos de mindreårige kun  

 finde sted, hvor arbejdets karakter og omfang sammenholdt med børnenes alder  

 giver tilstrækkelige holdepunkter for at antage, at arbejdet kan være udført  

 af børnene.
Det kan derfor, hvor de konkrete oplysninger tilsiger dette, være  

 nødvendigt efter et skøn at foretage en fordeling af vederlagene mellem  

 forældrene og børnene, eller eventuelt at beskatte hele vederlaget hos  

 forældrene, jf. lsr. 1985.108 og ØLD af 26. sept. 1983, jf. skd. 69.212.  

 Afhængig heraf skal der således indeholdes A-skat og lønmodtagerbidrag for  

 barnet og/eller forældrene.
B.6.2.2 Forældres løn til deres børn Hvis et barn, der ved indkomstårets begyndelse ikke er fyldt 15 år, har  

 arbejde i forældres, stedforældres eller plejeforældres erhvervsvirksomhed,  

 skal lønnen ikke medregnes ved opgørelsen af barnets skattepligtige indkomst,  

 og forældrene kan ikke fradrage lønnen til barnet, jf.
KSL § 5, stk. 3. Der  

 skal derfor ikke indeholdes A-skat, da der kun skal indeholdes A-skat i  

 skattepligtig indkomst, jf.
KSL § 41, stk. 1, 2. pkt.
Nævnte løn vil således  

 ikke være omfattet af KSL § 43, stk. 1. Der skal heller ikke indeholdes  

 lønmodtagerbidrag, jf.
AMFL § 8, stk. 1, litra a modsætningsvis.
 Som forældre anses også adoptivforældre, jf. cirk. nr. 135 af 4. nov.  

 1988, pkt. 27.
 Reglen gælder også, hvis barnet arbejder for en forælder, der ikke har  

 forældremyndigheden, jf. skd. 17.111 og lsr. 1980.30.
 I en sag, jf. lsr. 1976.69, blev arbejde udført af en samlevers barn under  

 15 år anset for udført for en fremmed og ikke i familieforhold, hvorfor  

 lønnen ikke var omfattet af KSL § 5, stk. 3. I afgørelsen blev fradrag for  

 lønudgiften dog nægtet, da det ikke var sandsynliggjort, at barnet havde  

 udført arbejde for beløbet.
Hvis barnet er fyldt 15 år ved indkomstårets begyndelse, og barnet har  

 udført arbejde svarende til lønnen, skal barnet beskattes heraf på normal  

 vis, jf. cirk. nr. 135 af 4. nov. 1988, pkt. 30. Der skal derfor indeholdes  

 A-skat og lønmodtagerbidrag, jf.
KSL § 43, stk. 1 og AMFL § 8, stk. 1, litra  

 a.
 Om barnet er fyldt 15 år ved indkomstårets begyndelse skal afgøres i  

 forhold til barnets indkomstår, og det er derfor uden betydning, om  

 forældrene har afvigende indkomstår, jf. skd. 37.130.
Interessentskab eller selskab Er barnet ansat af en virksomhed, som barnets forældre ejer sammen med  

 andre, eller af et selskab hvori forældrene er hovedaktionærer, er  

 lønindtægten ikke omfattet af KSL § 5, stk. 3, når lønnen udbetales af  

 interessentskabet eller af selskabet.
I disse situationer skal der derfor  

 indeholdes A-skat og lønmodtagerbidrag på normal vis, uanset barnets alder.  

 Dette gælder derimod ikke løn, der udbetales af forældrenes andel i overskud,  

 jf. lsr. 1974.74.
Beløb, som et selskab udbetaler som løn til hovedaktionærens børn, skal  

 stå i rimeligt forhold til den præstation, som børnene under hensyn til deres  

 alder mv. kan forventes at yde for selskabet.
Beløbet eller en del heraf kan  

 ellers anses som yderligere løn eller maskeret udlodning til hovedaktionæren,  

 jf.
LV S.F.1.2.1.2.
Deling af udbetalt løn Forældre, der arbejder som avisuddelere, og i den forbindelse modtager løn  

 med indeholdelse af A-skat og lønmodtagerbidrag, kan fratrække lønudgifter  

 til børn, der arbejder som hjælpebude, da der er tale om deling af  

 A-indkomst.
 Barnets alder er uden betydning, jf. skd. 14.149. I dette tilfælde er der  

 derfor ikke tale om, at børnene modtager løn for arbejde i forældrenes  

 erhvervsvirksomhed, og forældrene skal derfor ikke indeholde A-skat og  

 lønmodtagerbidrag ved udbetaling af andel til børnene.
Børns selvstændige virksomhed Ved påstand om at et barn under 15 år driver selvstændig virksomhed skal  

 der tages stilling til, om der er tale om reel selvstændig virksomhed.
Ved  

 vurderingen kan der tages hensyn til bl.a. myndighedsloven - fra 1. januar  

 1997 værgemålsloven - jf. lsr. 1973.72. Er der ikke tale om selvstændig  

 virksomhed må det vurderes, om indkomsten i så fald er omfattet af KSL § 5,  

 stk. 3.
B.7 Ægtefællers indkomst B.7.1 Afgrænsning Indkomst vedrørende driften af en erhvervsvirksomhed skal altid beskattes  

 hos den ægtefælle, som driver virksomheden, jf.
KSL § 25 A, stk. 1. Deltager  

 begge ægtefæller i driften, er det den ægtefælle, der i overvejende grad  

 driver erhvervsvirksomheden, som skal beskattes af indkomsten vedrørende  

 denne virksomhed.
 Der henvises i øvrigt til LV A.A.4.5.1 om rette indkomstmodtager i  

 relation til KSL § 25 A, stk. 1 samt LV A.A.4.5.3 om betydningen af, at  

 ægtefællerne driver flere erhvervsvirksomheder i fællesskab.
B.7.2 Medarbejdende ægtefælle Reglerne om medarbejdende ægtefælle findes i KSL § 25 A, stk. 3-6.  

 Reglerne medfører, at indtil 50% af virksomhedens overskud, dog højst 150.100  

 kr. for 1996 og 151.200 kr. for 1997 (reguleret efter PSL § 20), kan  

 overføres til beskatning hos den medarbejdende ægtefælle, hvis denne deltager  

 i virksomhedens drift i væsentligt omfang.
Bestemmelsen om overførsel til medarbejdende ægtefælle må betragtes som en  

 regel om skatteberegning.
Ved eventuel overførsel til den medarbejdende  

 ægtefælle skal der således ikke indeholdes A-skat og lønmodtagerbidrag, da  

 udbetalingen må anskues som en privat hævning.
 Se i øvrigt LV A.A.4.5.2 om betingelserne for at anvende reglerne om  

 medarbejdende ægtefælle.
Sygedagpenge og orlovsydelser Syge- og barselsdagpenge og forældre- og uddannelsesorlovsydelser, der  

 udbetales til en medarbejdende ægtefælle skal medregnes til  

 erhvervsoverskuddet i den virksomhed, der i overvejende grad drives af den  

 anden ægtefælle og indgår dermed i bidragsgrundlaget efter AMFL § 10. Det  

 gælder også i de tilfælde, hvor ydelsen er gjort til A-indkomst, jf.
KSLbek.  

 nr. 768 af 19. sept. 1995, § 20. Der skal ikke ved udbetalingen indeholdes  

 lønmodtagerbidrag.
Der er ikke tale om A-indkomst i de tilfælde, hvor dagpenge ydes som  

 frivillig sikring efter lov om dagpenge ved sygdom og fødsel, § 20, dvs. for  

 selvstændigt erhvervsdrivende.
Det følger af KSLbek. nr. 768 af 19. sept.  

 1995, § 20, nr. 8 a.
Det bemærkes, at indtægt som medarbejdende ægtefælle  

 regnes som selvstændig erhvervsindtægt, jf. bek. nr. 701 af 22. juli 1994 om  

 dagpenge ved sygdom og fødsel, § 2, stk. 2.
Hvis ægtefællen ikke opfylder kravene til at kunne anses som medarbejdende  

 ægtefælle, eller hvis det undlades at anvende reglerne om medarbejdende  

 ægtefælle, indgår syge- og barselsdagpenge og orlovsydelser dog ikke i  

 erhvervsoverskuddet, men beskattes i stedet hos ægtefællen selv.
Der skal  

 indeholdes A-skat ved udbetalingen, men ikke lønmodtagerbidrag, idet  

 ydelserne i dette tilfælde ikke vil være bidragspligtige, jf. afsnit B.1.2.1  

 om syge- og barselsdagpenge og afsnit B.5.2 om orlovsydelser.
B.7.3 Lønaftale I stedet for at anvende reglerne om medarbejdende ægtefælle kan  

 ægtefællerne vælge at indgå en lønaftale, jf.
KSL § 25 A, stk. 7. I så fald  

 betragtes den ægtefælle, der medregner indkomsten vedrørende den selvstændige  

 erhvervsvirksomhed, som arbejdsgiver, og den deltagende ægtefælle betragtes  

 som lønmodtager.
Det er ikke, som ved medarbejdende ægtefælle, en betingelse,  

 at ægtefællen deltager i driften i væsentligt omfang, men det er en  

 betingelse for at godkende lønaftalen, at der er tale om et reelt  

 arbejdsforhold, hvor lønnen ikke står i misforhold til ægtefællens  

 arbejdsindsats.
Der skal indeholdes A-skat af den løn, der udbetales til  

 lønmodtagerægtefællen, jf.
KSL § 25 A, stk. 7, 1. pkt.
Der skal også  

 indeholdes lønmodtagerbidrag, jf.
KSL § 25 A, stk. 7, sidste pkt., jf.
AMFL §  

 8, stk. 1, litra a.
 Den deltagende ægtefælle får ved lønaftale status som lønmodtager, og der  

 kan derfor f.eks. også udbetales skattefri rejse- og befordringsgodtgørelse  

 efter reglerne herom, ligesom der kan begæres lønindeholdelse efter KSL § 73.
Lønaftalen kan tilsidesættes, hvis arbejdsgiverægtefællen undlader at  

 indeholde A-skat og lønmodtagerbidrag.
Det samme gælder, hvis indeholdt  

 A-skat og lønmodtagerbidrag ikke indbetales, eller indbetales så sent, at det  

 kan medføre strafansvar efter KSL afsnit VIII og AMFL § 18. Hvis der er andre  

 ansatte i virksomheden, dækker indbetalingerne af indeholdt A-skat og  

 lønmodtagerbidrag forlods tilsvar, som vedrører de øvrige ansatte.
 Se i øvrigt LV A.A.4.5.2 om betingelserne for at anvende reglerne om  

 lønaftale.
Sygedagpenge og orlovsydelser Syge- og barselsdagpenge og forældre- og uddannelsesorlovsydelser, der  

 udbetales til en ægtefælle, der har valgt at indgå en lønaftale, jf.
KSL § 25  

 A, stk. 7, skal medregnes hos ægtefællen og indgår derfor ikke i  

 virksomhedens indkomst.
Der skal indeholdes A-skat ved udbetalingen, men ikke  

 lønmodtagerbidrag, idet ydelserne ikke vil være bidragspligtige, jf. afsnit  

 B.1.2.1 om syge- og barselsdagpenge og afsnit B.5.2 om orlovsydelser.
 Hvis der udbetales løn under sygdom mv., mens virksomheden modtager  

 dagpengene på samme måde som for andre lønmodtagere, skal der indeholdes  

 såvel A-skat som lønmodtagerbidrag, jf. afsnit B.1.2.1.
