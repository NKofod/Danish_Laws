Bekendtgørelse om måling af  

 mindre fiskerfartøjer1) I medfør af § 2, stk. 5, og § 11, stk. 2 og 3,  

 i lov om skibsmåling, jf. lovbekendtgørelse nr. 43 af 2. februar  

 1993, og efter bemyndigelse i bekendtgørelse nr. 694 af 17. august  

 1995 fastsættes:
 § 1. Bekendtgørelsen gælder for  

 fiskerfartøjer, hvis længde er under 24 m, som defineret i den  

 internationale konvention om måling af skibe, 1969.
 § 2. Målingen udføres af  

 klassifikationsselskaber, andre virksomheder eller enkeltpersoner, der  

 på nærmere angivne vilkår er autoriseret hertil af  

 Søfartsstyrelsen.
 § 3. På grundlag af målingen udstedes  

 et målebrev på en af Søfartsstyrelsen godkendt  

 formular.
 § 4. De klassifikationsselskaber, andre  

 virksomheder eller enkeltpersoner, som Søfartsstyrelsen har  

 autoriseret til at udføre måling og udstede målebrev er  

 beføjet til at kræve betaling for  

 målingsforretninger.
§ 5. Et fiskerfartøj, som skifter  

 anvendelse til last- eller fritidsfartøj, kan beholde sit  

 målebrev, men skal have ændringen påtegnet i  

 målebrevet af Søfartsstyrelsen.
Ejeren kan dog begære  

 skibet ommålt.
 Stk. 2. Et fiskerfartøj, der er målt efter  

 bestemmelserne i § 7 og forsynet med målebrev, skal ommåles,  

 såfremt fartøjet underkastes ombygninger eller forandringer, der  

 i væsentlig grad medfører ændringer i den eksisterende  

 brutto- eller nettotonnage.
 Stk. 3. Rettelser eller tilføjelser i øvrigt til  

 målebrevet må kun foretages af Søfartsstyrelsen eller en  

 af denne bemyndiget person eller institution eller af den autoriserede.
 § 6. Målebrevet skal findes om bord og  

 på forlangende forevises for vedkommende myndigheder.
 § 7. Fiskerfartøjer, der er omfattet af  

 denne bekendtgørelse, og som i henhold til  

 skibsregistreringslovgivningen optages i Skibsregistret eller  

 Fartøjsfortegnelsen, skal måles i overensstemmelse med  

 Rådets forordning (EØF) nr. 2930/86 af 22. september 1986 om  

 definition af fiskerfartøjers karakteristika, som ændret ved  

 forordning (EF) nr. 3259/94, og inden for de i medfør af forordningen  

 angivne frister.
Stk. 2. Alle mål, der anvendes ved beregning af  

 kubikindhold, skal tages til nærmeste centimeter.
Kubikindhold udregnes  

 i kubikmeter med 2 decimaler.
Tonnagetal på målebrevet  

 anføres med én decimal.
 § 8. Overtrædelse af  

 §§ 5 eller 6 straffes med bøde.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 9. Bekendtgørelsen træder i kraft  

 den 1. januar 1999.
 Stk. 2. Eksisterende fiskerfartøjer med en længde  

 overalt under 6 meter, som har fået udfærdiget attestation af  

 skibets data af Fiskeriministeriet eller af Fiskerikontrollen, skal ikke have  

 udstedt målebrev i henhold til denne bekendtgørelse.
 Stk. 3. Et fartøj omfattet af stk. 2 skal dog  

 ommåles og forsynes med målebrev i henhold til bestemmelserne i  

 §§ 2   4, såfremt fartøjet underkastes ombygninger eller  

 forandringer, der i væsentlig grad medfører ændringer i  

 den eksisterende brutto- eller nettotonnage.
 Stk. 4. For fiskerfartøjer køllagt før  

 den 1. januar 1999 vil tonnagemålingen i henhold til de tidligere  

 gældende regler finde anvendelse for så vidt angår krav til  

 skibets synsmæssige status i henhold til lovgivningen om skibes  

 sikkerhed.
 Stk. 5. Bekendtgørelsen gælder ikke for  

 Grønland.
Søfartsstyrelsen, den 1. december  

 1998 Hans Christensen /Hanna Pedersen 1)   I  

 bekendtgørelsen er medtaget visse bestemmelser fra Rådets  

 forordning (EØF) nr. 2930/86 af 22. september 1986 om definition af  

 fiskerfartøjers karakteristika, EF-Tidende nr.
L 274 1986 s. 1,  

 ændret ved forordning (EF) nr. 3259/94, EF-Tidende nr.
L 339 s. 11.  

 Ifølge artikel 189 i EØF-traktaten gælder en forordning  

 umiddelbart i hver medlemsstat.
Gengivelsen af disse bestemmelser i  

 bekendtgørelsen er således udelukkende begrundet i praktiske  

 hensyn og berører ikke de nævnte forordningers umiddelbare  

 gyldighed i Danmark.
 Fiskerfartøjer med en længde overalt under 15 meter skal  

 senest den 31. december 1998 være målt i henhold til de  

 nævnte forordninger.
 Fiskerfartøjer med en længde overalt på 15 meter og  

 derover, men under 24 meter mellem perpendikulærerne, skal senest den  

 31. december 2003 være målt i henhold til de nævnte  

 forordninger.
