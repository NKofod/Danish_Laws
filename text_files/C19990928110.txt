Cirkulæreskrivelse om adoptioner der  

 gennemføres efter Haager-konventionen af 9.11.1998 Civilretsdirektoratet har i dag udsendt vedlagte  

 cirkulæreskrivelse til statsamterne og Københavns  

 Overpræsidium vedrørende udstedelse af adoptionsbevilling ved  

 internationale fremmedadoptioner, der er gennemført efter  

 Haager-konventionen.
 I cirkulæreskrivelsen præciseres betydningen  

 af bestemmelserne i henholdsvis adoptionslovens § 28, stk. 3, og  

 adoptionscirkulærets § 39 a, stk. 2.
 Disse bestemmelser angår alene adoptioner, der  

 gennemføres efter Haager-konventionen.
 For at sikre, at statsamterne, overpræsidiet og  

 Civilretsdirektoratet har det fornødne grundlag for at vurdere, om en  

 adoption er gennemført efter Haager-konventionen, skal  

 Civilretsdirektoratet anmode amtskommunerne og Københavns og  

 Frederiksberg kommune om følgende:
 I forbindelse med fremsendelsen af en ansøgning om  

 udfærdigelse af bevilling til statsamtet bedes amtskommunen (kommunen)  

 anføre den dato, hvor amtskommunen (kommunen) har modtaget  

 adoptanternes ansøgning om godkendelse som adoptant.  

 Ansøgningen til statsamtet skal endvidere være vedlagt en kopi  

 af adoptionssamrådets erklæring i overensstemmelse med  

 konventionens artikel 17 litra c, jf. herved adoptionscirkulærets § 39  

 a, stk. 1, 1. pkt.
 Eventuelle tvivlsspørgsmål kan rettes til  

 fuldmægtig Britt Rønne, Civilretsdirektoratet på tlf.nr.  

 33 92 33 02.
 Genpart til: Rigsombudsmanden på  

 Færøerne, Adoptionssamrådet på  

 Færøerne, Rigsombudsmanden i Grønland, Socialdirektoratet  

 i Grønland, Adoptionsnævnet, Adoption Center, DanAdopt og Terre  

 des Hommes.
