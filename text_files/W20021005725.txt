 Landsskatteretskendelse af 12/3 2002 vedr. overdragelse af  

 landbrugsejendom med succession.
 Klagen vedrører spørgsmålet, om A ved erhvervelse af faderens  

 landbrugsejendom ved succession er succederet i faderens ejertid i relation  

 til  

 opgørelsen af vedligeholdelsesudgifter efter statsskattelovens § 6, stk. 1,  

 litra e, og vedrører indkomsten på følgende punkt:
Af udgift på 175.700 kr. vedrørende  

 gylletank som vedligeholdelse alene godkendt fradrag for 3/25, eller i alt 21.084 kr.
Det fremgår af sagen, at klageren den 1. juli 1995 ved  

 succession overtog faderens landbrugsejendom.
Ifølge faktura er der i det  

 omhandlede indkomstår udført murerarbejde til vedligeholdelse af gyllekanaler  

 i  

 sostald på 175.700 kr. vedrørende ejendommen.
Klageren har fratrukket hele  

 beløbet som vedligeholdelse.
Skatteankenævnet har ikke anset klageren for berettiget til at  

 succedere i faderens ejertid, hvorfor der alene er godkendt fradrag for 3/25  

 af  

 de afholdte udgifter.
Som begrundelse har skatteankenævnet bl.a. anført, at  

 ifølge den praksis, der er kommet til udtryk i besvarelse af diverse  

 spørgsmål  

 vedrørende succession ved familieoverdragelser kan der ikke succederes i  

 sælgerens ejertid hverken ved beregning af ejertid i forbindelse med  

 nedrivningsfradrag eller i forbindelse med  

 vedligeholdelse/forbedringsudgifter.  

 Der skal således tages udgangspunkt i den faktiske ejertid samt en levetid på  

 25 år vedrørende gylletanke.
Klagerens repræsentant har nedlagt påstand om, at der kan ske  

 succession i ejertiden, hvorfor hele det afholdte beløb må anses som  

 vedligeholdelse.
Hertil har repræsentanten bl.a. anført, at der er foretaget  

 en  

 særdeles indskrænkende fortolkning af successionsprincippet.
Det  

 skatteankenævnet henviser til er ikke tilgængeligt, og der kan derfor ikke  

 udledes nogen praksis heraf.
Endvidere er den anførte praksis i fuldstændig  

 modsætning til det, der kom til udtryk vedrørende ved en tidligere afgørelse  

 fra samme skatteankenævn vedrørende samme skatteyder, hvor spørgsmålet dog  

 vedrørte succession i ejertiden vedrørende nedrivningsfradrag.
Men kilderne  

 og  

 begrundelserne er de samme, bare med modsat konklusion.
 Af kildeskattelovens § 33 C, stk. 2, fremgår:
Fortjeneste ved overdragelsen beskattes ikke hos overdrageren.  

 Ved beskatning af erhververen skal virksomhedens aktiver med hensyn til  

 skattemæssige af- og nedskrivninger samt til beskatning af fortjenester og  

 fradrag af tab ved salg behandles, som om de var anskaffet af erhververen på  

 de  

 tidspunkter og til de beløb, hvortil de i sin tid var anskaffet af  

 overdrageren.
Eventuelle skattemæssige af- og nedskrivninger, som er  

 foretaget  

 af overdrageren, skal anses for foretaget af erhververen  Da klageren overtager driftsbygningerne af sin fader med  

 skattemæssig succession, skal han behandles som om, han havde anskaffet  

 bygningerne på de tidspunkter og til de beløb, hvortil de oprindelig var  

 anskaffet af faderen.
Der er ikke nogen grund til, at dette ikke også skulle  

 gøre sig gældende vedrørende ejertiden i relation til  

 vedligeholdelsesfradrag.  

 Af forarbejderne til loven om familiesuccession (L 51 1988/89) samt i  

 Skatteministeriets cirkulære nr. 78 af 29. maj 1989 om succession ved  

 familieoverdragelse fremgår der endvidere ingen negativ afgrænsning af dette  

 successionsprincip.
 Landsskatteretten skal  

 udtale:
 Det fremgår af statsskattelovens § 6, stk. 1, litra e, at der er  

 fradragsret for udgifter til vedligeholdelse af den skattepligtiges  

 indkomstgivende ejendele, hvorimod udgifter til forbedringer ikke er  

 fradragsberettigede, jf. statsskattelovens § 6, stk. 2.
Den skatteretlige sondring mellem vedligeholdelses- og  

 forbedringsudgifter tager efter retspraksis udgangspunkt i ejendommens  

 tilstand  

 på tidspunktet for skatteyderens erhvervelse af ejendommen, jf.
UfR 1958.1173  

 HD.
Herefter anses udgifter, der er medgået til at sætte ejendommen i en  

 bedre  

 stand, end den var i ved skatteyderens erhvervelse, for ikke  

 fradragsberettigede forbedringsudgifter, hvorimod udgifter, der har  

 genoprettet  

 den forringelse af ejendommen, der er sket i skatteyderens ejertid, anses for  

 fradragsberettigede vedligeholdelsesudgifter.
Af kildeskattelovens § 33 C, stk. 2, fremgår det, at der ved  

 overdragelse med succession alene succederes i relation til avanceopgørelsen  

 og  

 skattemæssige afskrivninger.
Herefter finder retten ikke, at der er hjemmel  

 til  

 i relation til spørgsmålet om vedligeholdelse/forbedring at anse klageren for  

 at have succederet.
Herefter finder retten ikke grundlag for at indrømme  

 yderligere fradrag for vedligeholdelse.
Den påklagede afgørelse stadfæstes  

 derfor.
