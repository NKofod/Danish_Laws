E-beskatning - § 48 E-beskatning, skattepligtens indtræden Reference: KSL § 48 E LV 1993 D.B.5 Selskabet A I/S klagede over afslag på beskatning af B efter  

 kildeskattelovens § 48E ifølge brev fra en told- og skatteregion.
 Det fremgik heraf, at B er ansat for perioden 1. november 1994 til 30.  

 oktober 1997 på A I/S's foranledning, idet en specialist med hans viden  

 var en af forudsætningerne for etablering af virksomheden.
Told- og Skattestyrelsen har ved sagens behandling kontaktet B's  

 bopælskommune med hensyn til skattepligtens indtræden.
Det er  

 herfra oplyst, at der indtrådte fuld skattepligt fra den 1. juni  

 1994.
Told- og Skattestyrelsen svarede, at der gælder en række  

 betingelser, for at § 48 E ordningen kan anvendes.
Der stilles krav til den  

 ansatte, til arbejdsgiveren, til kontrakten m.m.
 Som det også fremgår af A I/S's kontrakt med B, skal  

 kontrakten være af mindst 6 og maksimalt 36 måneders  

 varighed.
 En af betingelserne er at skattepligten indtræder i forbindelse med  

 ansættelsesforholdets påbegyndelse.
 Herom fremgik det af klagen, at det ikke bør komme B til skade, at  

 han bosatte sig her på et tidligere tidspunkt end tiltrædelsen,  

 idet han som udlænding manglede kendskab til loven.
 I Skatteministeriets cirkulære nr. 9 af 15. januar 1993 uddybes  

 betingelsen om skattepligtens indtræden i pkt. 2.
Heraf fremgår, at dette betyder, at den pågældende  

 lønmodtager skal påbegynde ansættelsesforholdet uden  

 unødigt ophold og i naturlig forlængelse af tidspunktet for den  

 fulde skattepligts indtræden.
Kravet anses for opfyldt, hvis  

 ansættelsesforholdet påbegyndes efter den kortere periode, der  

 sædvanligvis medgår til flytning og indretning af bolig.
I dette tilfælde påbegyndes ansættelsesforholdet 5  

 måneder efter den fulde skattepligts indtræden, hvilket ikke  

 opfylder kravet om en kortere periode.
Denne kortere periode er i praksis 1  

 måned.
 Told- og Skattestyrelsen var på baggrund heraf enig med told- og  

 skatteregionen i, at B ikke kan anvende beskatningsreglerne i  

 kildeskattelovens § 48E.
 Begrundelsen er, at B's skattepligt ikke indtræder, i forbindelse  

 med at han tiltræder stillingen hos A I/S.
 Der er ikke i loven fastsat regler om dispensation, og der er derfor ikke  

 mulighed for at træffe en anden afgørelse under hensyn til  

 manglende kendskab til betingelserne for at anvende ordningen.
 Told og Skattestyrelsen oplyste i forlængelse heraf, at en stor del  

 af dem, der anvender § 48 E, ordningen (som også forventet) er  

 udlændinge, og at det er indtrykket, at det er almindeligt, at enten  

 den kommende ansatte eller virksomheden søger oplysninger om ordningen  

 forud for ansættelsen.
 Da der naturligt er et behov for en orientering om ordningen på  

 engelsk, er Told- og Skattestyrelsen iøvrigt i gang med at udarbejde  

 en vejledning.
