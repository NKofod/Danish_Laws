Resumé  



  

 En kommune og en ansat i en børnehave indgik aftale om at den ansatte skulle  

 flyttes til en anden børnehave.
Inden da havde kommunen meddelt den ansatte  

 at  

 hvis hun ikke ville indgå en sådan aftale, ville kommunen træffe beslutning  

 om  

 ændret tjenestested.
 Ombudsmanden  

 anså  

 forflyttelsen for at være en afgørelse i forvaltningslovens forstand, og  

 reglerne om partshøring og begrundelse skulle derfor have været fulgt.  

 Ombudsmanden  

 kritiserede dog ikke kommunen fordi retstilstanden var usikker.
Under ombudsmandens behandling af sagen oplyste kommunen at  

 fordi den ansatte havde været sikkerhedsrepræsentant, var der ikke fuldt  

 tilstrækkelig hjemmel til at kommunen ensidigt kunne ændre hendes  

 tjenestested.
Kommunen havde ikke tidligere oplyst den ansatte herom.  

 Ombudsmanden  

 anså det for overordentlig kritisabelt at kommunen ved et utilbørligt pres  

 havde fået den ansatte til at acceptere forflyttelsen, og at kommunen ikke  

 havde givet den ansatte korrekt og relevant vejledning. (J.nr. 2000-  

 3412-819).
Forligsmæssig forflyttelse  

  

 Afgørelsesbegrebet.
Vejledning A blev den 1. november 1990  

 ansat på deltid som pædagogmedhjælper i Ålborg Kommune indtil videre  

 ved  

 magistratens 3. afdeling, daginstitutionen (V)-vej (som efter det  

 oplyste  

 senere fik navnet børnehaven X). Af brev af 30. marts 1992 fra Ålborg  

 Kommune,  

 Magistratens 3. afdeling til A fremgår at A pr. 1. august 1992 blev fastansat  

 på fuld tid som pædagogmedhjælper indtil videre ved magistratens 3.  

 afdeling,  

 (V)-vej, (U)-by.
Af de to ansættelsesbreve fremgår ikke nærmere om  

 As  

 ansættelsesområde.
Af to skemaer udarbejdet i 1994-95 i forbindelse med  

 As  

 ferie og forældreorlov fremgår at A var ansat ved daginstitutionen X.
I sommeren 1999 blev  

 institutionen delt op i to børnehaver, børnehaven Y og børnehaven X.
A valgte  

 sammen med tre af sine kolleger at blive i børnehaven X sammen med en ny  

 leder.  

 I løbet af efteråret 1999 opstod der samarbejdsproblemer mellem  

 personalegruppen,  

 heriblandt A, og den nye leder.
På dette tidspunkt var A  

 sikkerhedsrepræsentant  

 i institutionen.
Fra november 1999 til marts 2000 blev der afholdt en del  

 møder  

 mellem dels personalet, Ålborg Kommune og lederen, dels kommunen og  

 personalet  

 og dels kommunen og forældrene.
Møderne omhandlede samarbejdsproblemerne.
I  

 januar 2000 blev en arbejdspsykolog fra Bedriftssundhedstjenesten sat på  

 sagen.
Som sagen er oplyst for mig, er der en del uenighed mellem A og Ålborg  

 Kommune om omfanget og indholdet af samarbejdsproblemerne.
Der er dog enighed  

 om at der var samarbejdsproblemer, og det fremgår af sagen at  

 samarbejdsproblemerne bestod mellem lederen og resten af personalet og ikke  

 blandt personalet internt.
Den 3. marts 2000 sendte  

 Ålborg Kommune et partshøringsbrev til souschefen i børnehaven X om påtænkt  

 afskedigelse af hende på grund af samarbejdsvanskeligheder.
Souschefen blev  

 efterfølgende afskediget ved brev af 28. marts 2000 fra Ålborg Kommune.
Den 17. marts 2000 blokerede  

 forældrene til børnene i børnehaven X indgangen til børnehaven og nægtede  

 lederen adgang til børnehaven.
Det fremgår af sagen at Ålborg Kommune senere  

 samme dag på et møde mellem forældrene og repræsentanter fra kommunen  

 informerede forældrene om at lederen af børnehaven X ville blive overflyttet  

 til en anden institution, og at en ny leder ville starte den 20. marts 2000.
 Ålborg Kommune sendte samme  

 dag, den 17. marts 2000, et brev til A og fagforening F og skrev bl.a.  

 følgende:
 Vedr. dit ansættelsesforhold  partshøring i henhold til  

 forvaltningslovens  

 § 19.
 På grund af store  

 vanskeligheder i den daglige drift af din nuværende arbejdsplads   

 børnehaven  

 (X)  er det besluttet at gennemføre en større omlægning/tilpasning af  

 institutionens medarbejderstab.
 Ud fra en samlet vurdering  

 har ledelsen i Social- og Sundhedsforvaltningen derfor besluttet at meddele  

 dig, at man agter at indgå en frivillig aftale mellem dig, din faglige  

 organisation  

 og Social- og Sundhedsforvaltningen om, at du snarest  for en periode  

 på 6 måneder  

  overgår til en stilling som pædagogmedhjælper i børnehaven (Z) og at  

 du  

 derefter  ligeledes efter aftale  overgår til en fast stilling  

 som  

 pædagogmedhjælper.
 Såfremt der ikke er mulighed  

 for at indgå en frivillig aftale, agter ledelsen at træffe beslutning om  

 ændret tjenestested med 6 måneders varsel i henhold til TR-reglernes § 11.
Denne beslutning er begrundet  

 i, at det er konstateret,  

  

 at  

  

 samarbejdet i børnehaven (X) ikke fungerer på en for alle parter  

 tilfredsstillende  

 måde og  

  

 at  

  

 ledelsen ikke har tillid  

 til, at du besidder dén tilstrækkelige motivation, der forudsættes som et led  

 i  

 genopretningen af de samarbejdsmæssige forhold i børnehaven (X). Den 21. marts 2000 bad  

 fagforening F på As vegne Ålborg Kommune om aktindsigt og skrev bl.a.:
 Aalborg kommune  bl.a. ved  

 (B) og (C)  har flere gange udtalt, at flere forhold var belastende for  

 (A)s  

 ansættelse i børnehaven (X).
 Senest er dette blevet  

 fremført af (D) og (E) på mødet med forældrene i børnehaven (X) i går d. 20.  

 marts 2000.
 Vi skal derfor bede om  

 aktindsigt med hensyn til:
Hvilke ledere har klaget over  

 (A)? Er der forældre, der har  

 klaget over (A)? Præcis redegørelse for,  

 hvilken belastende adfærd (A) har haft ifølge Aalborg kommune? Det er dybt bekymrende, at  

 Aalborg kommune åbenbart har andet i skuffen end det, den begrundelse, der er  

 fremsendt til forhandling med fagforening (F) og til partshøring hos (A).
Dette brev ønskes besvaret  

 hurtigst muligt af hensyn til partshøringen og forhandlingen. Ålborg Kommune svarede  

 fagforening F den 3. april 2000 og skrev følgende:
Vedr.: Aktindsigt i (A)s personalesag Med henvisning til  

 fagforening (F)s telefoniske henvendelse til (G) den 31. marts 2000  

 vedr.  

 ovenstående har jeg noteret mig, at aktindsigten blev gennemført ved (G) den  

 30. marts 2000. Du kunne i den forbindelse konstatere, at der ikke foreligger  

 materiale, som fagforening (F) efterspørger i skrivelse af 21. marts  

 2000. Fagforening Fs hovedkontor  

 bad ved brev af 21. marts 2000 Ålborg Kommune om at sagen først søgtes løst  

 ved lokal aftale mellem Ålborg Kommune, A og fagforening Fs lokale  

 afdeling.  

 Fagforening F skrev bl.a. følgende i brevet:
 Jeg skal i øvrigt ikke  

 undlade at gøre Dem opmærksom på, at en partshøringsprocedure i.h.t.  

 forvaltningslovens  

 § 19, efter fagforening (F)s opfattelse, først kan iværksættes efter at  

 proceduren i TR-aftalens §  

 11, st.  

 2-3 er gennemført, idet det først på dette tidspunkt vil være muligt at  

 opfylde  

 kravene til partshøringen.
På baggrund af ovenstående og  

 den i øvrigt mangelfulde partshøring i forhold til sagens faktuelle  

 oplysninger,  

 såvel som bevisvurderingen og den juridiske vurdering, skal jeg anmode om, at  

 Ålborg Kommune annullerer den fremsendte partshøring og afventer det  

 forestående  

 møde og eventuelle forhandlinger.  

  

 (M.h.t.  

 partshøringsregler i personalesager henvises til UfR. 1999.25B:  

 Partshøringsreglernes  

 anvendelse i personalesager af kommitteret  

 Jon Andersen  

 og fm.
Elizabeth Bøggild Nielsen.)  

  

  A svarede på  

 partshøringsbrevet ved brev modtaget af Ålborg Kommune den 5. april 2000. I  

 brevet  

 skrev hun bl.a.:
Hvad har jeg gjort? Dette spørgsmål må jeg stille  

 mig selv igen og igen.
 Hvis bare en fra kommunen  

 ville se mig i øjnene og fortælle mig om min forbrydelse.
Jeg føler jeg har fået skyld  

 for forældrenes blokade, en blokade som jeg ikke har del i.
Hvorfor skal jeg  

 ellers forlade min arbejdsplads inden for en time.
Og dog sidder jeg her i dag,  

 føler mig som en anden forbryder.
Jeg holdes væk fra mit arbejde, med en  

 besked  

 om at ledelsen (hvilken ledelse?) ikke har tillid til at jeg er motiveret for  

 et samarbejde i Børnehaven (X). Et hus jeg har samarbejdet i de sidste 10 år.
Mit spørgsmål må stadigvæk  

 være  

  

 Hvorfor? Og hvad gjorde jeg galt? Da jeg mener, jeg altid har  

 været god til at indgå i et samarbejde med personalet i børnehaven (X), er  

 jeg  

 ked af, at ledelsen ikke har tillid til, at jeg besidder den tilstrækkelige  

 motivation, der forudsættes som et led i genopretningen af de  

 samarbejdsmæssige  

 forhold i børnehaven (X).
Hertil kan jeg kun sige, at  

 jeg naturligvis altid vil være villig og motiveret til at indgå i et  

 samarbejde  

 med en ny leder og resten af personalet. Herefter blev der den 6.  

 april 2000 afholdt forhandlingsmøde mellem A, Ålborg Kommune og fagforening  

 F.  

 Af mødereferatet af 7. april 2000 for dette møde fremgår bl.a. følgende:
 Social- og  

 Sundhedsforvaltningen er enig i, at der altid er to parter i et samarbejde,  

 og  

 det gælder også for den konflikt, der er i børnehaven (A). Det er imidlertid  

 også forvaltningens opfattelse, at (A) med sin adfærd har været med til at  

 forhindre ledelse, og med det forløb, der har været har forvaltningen ikke  

 tillid til, at (A) kan være en del af den fremtidige løsning i børnehaven  

 (X),  

 hvor Social- og Sundhedsforvaltningens mål er at lave en fremadrettet  

 helhedsløsning for institutionen.
På baggrund af drøftelserne  

 og med henvisning til sindet-skrivelse af 17. marts 2000 fastholdt Social- og  

 Sundhedsforvaltningen forslag om, at (A) overgår til en stilling som  

 pædagogmedhjælper  

 i en anden daginstitution.
Alternativt at ledelsen træffer beslutning om  

 ændret  

 tjenestested med seks måneders varsel i henhold til TR-reglernes § 11.
 Udfra en samlet vurdering har  

 Social- og Sundhedsforvaltningen således i beslutningen lagt vægt på at skabe  

 grundlag for en fremadrettet helhedsløsning for institutionen og her har  

 ledelsen ikke tillid til, at (A) besidder dén tilstrækkelige motivation, der  

 forudsættes som et led i genopretningen af de samarbejdsmæssige forhold i  

 børnehaven (X).
 Inden fristens udløb  

 fremsendte (A) sine bemærkninger til sagen, jf. forvaltningslovens § 19.  

 Bemærkningerne  

 indgår i Social- og Sundhedsforvaltningens beslutningsgrundlag.
 Enighed kunne ikke opnås.
 (A) er fortsat fritaget for  

 tjeneste.
Fagforening (F) overgiver  

 sagen til videre behandling jfr.
TR reglernes § 11, stk. 3. På mødet blev der ikke opnået  

 enighed om en løsning på sagen, og sagen blev herefter forhandlet den 22.  

 juni  

 2000 af Kommunernes Landsforening, Ålborg Kommune og fagforening F,  

 hovedkontoret  

 og den lokale afdeling.
På dette møde blev det aftalt at A ændrede  

 tjenestested  

 uden at dette indebar en kritik af hende som pædagogmedhjælper eller  

 sikkerhedsrepræsentant  

 på vilkår af at A fik udbetalt 3 måneders løn som godtgørelse for tab af  

 sikkerhedsrepræsentantstatus, og at Ålborg Kommune skulle få klarhed over  

 hvornår der kom en ledig stilling i børnehaven Y, og at kommunen i så fald  

 skulle tilbyde A denne stilling.
Den 15. august 2000 aftalte Ålborg Kommune  

 og  

 fagforening F at A den 1. oktober 2000 blev overflyttet til børnehaven Y som  

 er lokaliseret ved siden af børnehaven X. Ålborg Kommune meddelte ved brev af  

 15. august  

 2000 A  

 at hun skulle forflyttes, og skrev følgende:
 Tillæg til referat af  

 27.06.00.
 Forhandlingen er den 15.08.00  

 genoptaget lokalt, hvor følgende er aftalt:
 Den 01.10.00 overflyttes (A)  

 til Børnehaven (Y) i ekstra normering indtil 01.02.01, hvor hun indgår i  

 børnehavens normering.
 Såfremt hun raskmeldes inden  

 01.10.00 forudsættes hovedferien på tre uger afholdt.
Såfremt det p.g.a.  

 sygemelding ikke er muligt at afholde hovedferien forinden start i Børnehaven  

 (Y), kan hovedferien enten komme til udbetaling eller afvikles inden start i  

 Børnehaven (Y). A blev tjenestefritaget fra  

 den 17. marts 2000. Hun startede i en anden børnehave den 5. maj 2000 og blev  

 overflyttet til børnehaven Y den 1. oktober 2000.
 A klagede herefter den 30.  

 oktober 2000 til mig over forflyttelsen.
Jeg bad den 15. december 2000  

 Ålborg Kommune om udlån af sagens akter og om en udtalelse.
Jeg bad i den  

 forbindelse Ålborg Kommune komme nærmere ind på hvorvidt kommunen havde  

 truffet en afgørelse i forvaltningslovens forstand om forflyttelsen.
 Ålborg Kommune udtalte  

 herefter i brev af 6. februar 2001 bl.a. følgende:
 Når  

 Folketingets Ombudsmand  

 således anmoder om, at:
Ålborg Kommune nærmere  

 kommer ind på, hvorvidt kommunen har truffet afgørelse i forvaltningslovens  

 forstand   Må Social- og  

 Sundhedsforvaltningen henvise til mødereferat af 22. juni 2000 samt tillæg  

 hertil af 15. august 2000, hvoraf fremgår, at der er tale om en aftaleretlig  

 disposition vedr. (A)s ansættelsesforhold, og som derfor, efter  

 Forvaltningens opfattelse, ikke er en afgørelse i forvaltningslovens  

 forstand.  

 Der er altså ikke tale om en disposition, som egenhændigt er truffet af  

 Social-  

 og Sundhedsforvaltningen men derimod en forligsmæssig aftale opnået efter  

 gensidige bestræbelser.
Endeligt skal det oplyses, at  

 ovenstående fortolkning er i overensstemmelse med Indenrigsministeriets  

 udtalelser af henholdsvis 20. juli 1998 og 27. juni 2000 samt Tilsynsrådet i  

 Århus Amts beslutning af 6. oktober 2000 vedr. en personalesag i Randers  

 Kommune. A kommenterede Ålborg  

 Kommunes udtalelse i brev af 7. marts 2001. I brevet er bl.a. anført  

 følgende:
  det er rigtigt, at på  

 mødet i København den 22. juni 2000 indgik fagforening (F) en forligsmæssig  

 aftale med Aalborg Kommune.
Men denne aftale blev indgået, fordi fagforening  

 (F) var af den opfattelse, at Aalborg Kommune ikke var til at hugge eller  

 stikke i.
Desuden var mit helbred desværre ikke til, at vi kørte det videre  

 til  

 en voldgift sag, da jeg psykisk var meget medtaget af hele forløbet. Den 27. maj 2002 afgav jeg en  

 foreløbig udtalelse i sagen.
Jeg anså det for mest korrekt at afgive min  

 udtalelse i foreløbig form da jeg i en anden sag om afskedigelse af en  

 overenskomstansat  

 ved aftale havde afgivet en foreløbig redegørelse således at Indenrigs- og  

 Sundhedsministeriet  

 kunne få lejlighed til at udtale sig om spørgsmålet om hvorvidt sådanne  

 aftaler kan anses for at være afgørelser i forvaltningslovens forstand, inden  

 jeg afgav min endelig udtalelse.
Jeg fandt derfor at min endelige udtalelse i  

 denne sag vedrørende A måtte afvente Indenrigs- og Sundhedsministeriets  

 udtalelse  

 i den ovennævnte sag.
Endvidere anså jeg det for mest korrekt at give Ålborg  

 Kommune lejlighed til at udtale sig inden jeg afgav min endelige udtalelse.
I  

 den foreløbige udtalelse anførte jeg bl.a. følgende:
Ombudsmandens foreløbige udtalelse 1. Spørgsmålet om hvorvidt ændringen af tjenestestedet var en afgørelse  

 i forvaltningslovens forstand Forvaltningsloven gælder for behandling af sager hvori der er eller vil blive  

 truffet en afgørelse af en forvaltningsmyndighed, jf. lovens § 2, stk. 1.  

 Sager om indgåelse af kontraktforhold eller lignende privatretlige  

 dispositioner er derimod ikke omfattet af loven, bortset fra lovens  

 bestemmelser om inhabilitet, jf. lovens § 2, stk. 2.
I forarbejderne til forvaltningsloven er det anført at afgørelsessager sigter  

 til sager i hvilke der udfærdiges retsakter, dvs. udtalelser der går ud på at  

 fastslå hvad der er eller skal være ret i et foreliggende tilfælde, jf.  

 Folketingstidende 1985-86, tillæg A, sp. 115. Beslutninger som er omfattet af  

 det klassiske forvaltningsaktsbegreb, anses også for omfattet af  

 afgørelsesbegrebet i forvaltningsloven, jf.
Hans Gammeltoft- Hansen mfl.,  

 Forvaltningsret (1994), s. 40ff.
Uden for forvaltningslovens  

 område falder beslutninger der har karakter af tjenestebefalinger til  

 ansatte,  

 jf.
Folketingstidende 1985-86, tillæg A, sp. 116. Det kan f.eks. være  

 beslutninger om hvor inden for ansættelsesområdet en medarbejder skal gøre  

 tjeneste,  

 fastlæggelse af ferier og fridage og pålæg om overarbejde, jf.
John Vogter,  

 Forvaltningsloven med kommentarer (1999), s. 121.
Beslutninger over for ansatte  

 som indebærer et indgreb, eksempelvis flytning til anden beskæftigelse, og  

 som  

 er begrundet i den pågældendes individuelle forhold, må karakteriseres som  

 forvaltningsakter, jf.
Jens Garde mfl., Forvaltningsret  Sagsbehandling  

 (2001), s. 11 og 12.
Jeg har tidligere behandlet  

 spørgsmålet om hvorvidt en overflyttelse var en afgørelse i  

 forvaltningslovens  

 forstand, se Folketingets Ombudsmands beretning for 1993, s. 348ff*, og  

 beretningen for 1998, s. 423ff*. Den førstnævnte sag handlede om en lærer som  

 blev overflyttet til en anden skole på grund af arbejdsmangel på den skole  

 hvor  

 læreren hidtil havde arbejdet.
Jeg fandt at forflyttelsen i sagen var en  

 tjenestebefaling  

 og dermed ikke en afgørelse i forvaltningslovens forstand.
Den anden sag  

 handlede om en overførsel af en ansat til en jobbørs.
Overførslen skyldtes  

 indskrænkninger  

 på grund af besparelser.
I denne sag udtalte jeg at det var tvivlsomt om  

 overførslen var en afgørelse i forvaltningslovens forstand, men at  

 overførslen  

 alt taget i betragtning næppe indebar så gennemgribende ændringer i den  

 ansattes status at beslutningen var en afgørelse i forvaltningslovens  

 forstand.
 I begge de ovenfor nævnte  

 sager blev de pågældendes tjenestested ændret inden for de pågældendes  

 ansættelsesområder, og ændringerne var endvidere begrundet i forhold der ikke  

 kunne bebrejdes den ansatte, nemlig i arbejdsmangel og besparelser.
Det fremgår ikke klart af  

 sagen om (A) blev ansat med børnehaven (X) som ansættelsesområde eller med  

 institutionerne under Ålborg Kommune, Magistratens 3. afdeling, som  

 ansættelsesområde.
Det fremgår således ikke udtrykkeligt om (A)s  

 ansættelsesområde omfattede alle Ålborg Kommunes institutioner (eventuelt af  

 en bestemt art). Ved at iværksætte partshøring af (A) og forhandle med hendes  

 organisation om forflyttelsen handlede Ålborg Kommune som om (A) var ansat  

 alene med børnehaven (X) som ansættelsesområde.
Jeg må på grund af den  

 manglende nærmere angivelse af ansættelsesområdet og Ålborg Kommunes  

 handlinger lægge til grund at (A)s ansættelsesområde kun omfattede  

 børnehaven  

 (X). Ved forflyttelsen blev (A)s tjenestested ændret til en anden  

 børnehave,  

 og (A) blev således forflyttet uden for sit ansættelsesområde.
Det fremgår af Ålborg  

 Kommunes partshøringsbrev af 17. marts 2000 at begrundelsen for at overflytte  

 (A) dels var samarbejdsproblemer i børnehaven (X) og dels var kommunens  

 manglende tillid til at (A) besad den nødvendige motivation i relation til  

 genopretningen af samarbejdet i børnehaven.
Endvidere fremgår det af  

 mødereferatet af 7. april 2000 for mødet den 6. april 2000 at Ålborg Kommune  

 var af den opfattelse at (A) ved sin adfærd havde været med til at forhindre  

 ledelse.
Allerede fordi (A) blev  

 forflyttet til en børnehave uden for hendes ansættelsesområde, var  

 beslutningen  

 om at forflytte (A) en afgørelse i forvaltningslovens forstand.
Da Ålborg  

 Kommunes beslutning endvidere synes begrundet i individuelle  

 bebrejdelsesværdige forhold hos (A), er det min opfattelse at beslutningen om  

 at forflytte hende, uanset at dette var sket inden for hendes  

 ansættelsesområde,  

 var en afgørelse i forvaltningslovens forstand.
 Ålborg Kommune har i  

 udtalelsen af 6. februar 2001 anført at beslutningen om overflyttelse var en  

 aftaleretlig disposition opnået efter gensidige bestræbelser og derfor ikke  

 en  

 afgørelse i forvaltningslovens forstand. Ålborg Kommune har i den forbindelse  

 henvist til Indenrigsministeriets udtalelser af 20. juli 1998 og 27. juni  

 2000  

 og til Tilsynsrådet for Århus Amts udtalelse af 6. oktober 2000.
Af Indenrigsministeriets  

 udtalelser af 20. juli 1998 og 27. juni 2000 fremgår at Indenrigsministeriet  

 for så vidt angår overenskomstansatte, mener at en aftale om ophør af en  

 overenskomstansat  

 medarbejders ansættelsesforhold er en ansættelsesretlig disposition der ikke  

 er omfattet af forvaltningsloven.
Indenrigsministeriet lægger herved vægt på  

 at ansættelsesforholdet beror på en kollektiv overenskomst indgået med en  

 privat organisation og ikke som hos tjenestemænd har grundlag i retsregler,  

 og  

 på at der i sådanne sager ikke er tale om ensidige myndighedsbeslutninger.  

 Endvidere fremhæver Indenrigsministeriet at ministeriet har lagt det  

 traditionelle fortolkningsprincip til grund, idet en udvidende  

 formålsfortolkning  

 efter ministeriets opfattelse ikke har tilstrækkelig støtte i  

 forvaltningsloven  

 og dens forarbejder.
 Tilsynsrådet for Århus Amt  

 tilslutter sig i sin udtalelse af 6. februar 2000 Indenrigsministeriets  

 opfattelse.
 Jeg lægger til grund at  

 Indenrigsministeriets udtalelser, uanset at de konkret kun omtaler aftaler om  

 afskedigelse af overenskomstansatte, også må antages at omfatte andre aftaler  

 om ansættelsesretlige forhold såsom aftaler om forflyttelse.
 I ovennævnte sag om  

 afskedigelse af en overenskomstansat (A) udtalte jeg i min foreløbige  

 redegørelse  

 af 3. januar 2002 bl.a. følgende:
Som Indenrigsministeriet  

 nævner, har jeg tidligere haft lejlighed til at udtale mig om samme  

 problemstilling  

 for så vidt angår tjenestemænd.
Jeg anførte i den forbindelse følgende om  

 betydningen af ansættelsesgrundlagets generelle karakter også for så vidt  

 angår overenskomstansatte (Folketingets Ombudsmands beretning for året 1998,  

 s. 491f*):
I forarbejderne til  

 forvaltningsloven er det anført at afgørelsessager sigter til sager i hvilke  

 der udfærdiges retsakter, dvs. udtalelser der går ud på at fastslå hvad der  

 er  

 eller skal være ret i et foreliggende tilfælde, jf.
Folketingstidende  

 1985-86,  

 tillæg A, sp. 115. Beslutninger som er omfattet af det klassiske  

 forvaltningsaktbegreb, anses også for omfattet af afgørelsesbegrebet i  

 forvaltningsloven,  

 jf.
Hans Gammeltoft- Hansen mfl., Forvaltningsret (1994) s. 40ff.
Såvel før  

 som  

 efter forvaltningslovens ikrafttræden har det været almindeligt antaget at  

 beslutninger om afskedigelse af ansatte i den offentlige forvaltning er  

 forvaltningsakter  

 og dermed omfattet af afgørelsesbegrebet i forvaltningslovens forstand, jf.  

 f.eks.
Jørgen Mathiassen, Forvaltningspersonellet (1990) s.  

 37f.
På linie hermed har Højesteret i en  

 af dom af 12. september 1996 vedrørende afskedigelse af en kommunalt ansat  

 udtalt at afskedigelsen også skal bedømmes efter forvaltningsretlige  

 regler, jf.
Ugeskrift for Retsvæsen (1996), s. 1462ff.
Ved dommen blev  

 afskedigelsen  

 underkendt på grund af manglende partshøring, jf. forvaltningslovens  

 § 19, stk. 1.
De enkelte ansættelsesforhold  

 inden for den offentlige forvaltning kan ikke etableres i strid med regler  

 der  

 er fastsat i henholdsvis tjenestemandslovgivningen og de kollektive  

 overenskomster.
For ansættelsesforholdene gælder i vidt omfang ufravigelige  

 regler.
Om der kan fastsættes individuelle ansættelsesvilkår m.v., vil i  

 almindelighed bero på det nærmere indhold af de regler der indgår i det  

 generelle retsgrundlag, jf.
Jørgen Mathiassen, anførte sted s. 38.  

 Retsgrundlaget for de enkelte ansættelsesforhold er således overvejende af  

 generel karakter.
Efter min mening taler  

 forvaltningslovens forarbejder sammenholdt med den generelle karakter af  

 retsgrundlaget for ansættelsesforhold i forvaltningen imod at betragte en  

 forligsmæssig afskedigelse som en aftaleretlig disposition som falder uden  

 for  

 forvaltningslovens afgørelsesbegreb.
Hertil kommer at det er almindeligt  

 antaget at en forvaltningsmyndighed som har bemyndigelse til at ordne et  

 retsforhold ved en forvaltningsakt, ikke uden en yderligere bemyndigelse kan  

 ordne retsforholdet ved en aftale med vedkommende adressat, jf.
Bent  

 Christensen, Forvaltningsret, Opgaver, Hjemmel, Organisation (1991), s. 282.  

 Poul Andersen indtog samme principielle standpunkt med følgende formulering  

 (Dansk Forvaltningsret, 5. udgave, (1965) s. 471ff): ( ) Naar Loven  

 bestemmer  

 eller forudsætter, at Skabelse, Forandring eller Ophævelse af Retsforhold  

 sker  

 ved Forvaltningsakt, kan Forvaltningsmyndighederne ikke i Stedet for  

 Forvaltningsakter betjene sig af aftaler ( ).
Som eksempel nævner Poul  

 Andersen  

 at det på baggrund af tjenestemandslovens regler om ansættelse og  

 afskedigelse  

 som tjenestemand må anses for udelukket at dette forvaltningsanliggende  

 reguleres  

 ved aftale (s. 472). Også Jørgen Mathiassen har i sin disputats fra 1974  

 tilsluttet sig denne opfattelse, idet han anfører at: ( ) Det bør  

 formentlig  

 i dansk forvaltningsret fastholdes, at regler, der kan betegnes som  

 ufravigelige, ikke er modtagelige for aftale m.v.
De fleste forsøg på at  

 modificere  

 tvingende regler ud fra overvejelser med hensyn til de interesser, der ligger  

 til grund for reglerne o.s.v., er på forhånd dømt til at skulle mislykkes.  

 Den  

 ene ufravigelige regel kan ikke være mere eller mindre tvingende end den  

 anden  

 ( ) De tvingende regler kan ikke fraviges ved aftale  de er  

 aftalefjendtlige  

 ( ), jf.
Aftaler i forvaltningsretten, (1974) s. 249.
I de generelle retsgrundlag  

 for ansættelse i forvaltningen findes regler for såvel ansøgt som uansøgt  

 afskedigelse som bemyndiger forvaltningsmyndighederne til at træffe  

 afskedigelsesbeslutninger i form af forvaltningsakter.
Men de generelle  

 retsgrundlag indeholder ikke bestemmelser der giver forvaltningen  

 bemyndigelse  

 til at benytte aftale i stedet for forvaltningsakt.
 Selve  

 afskedigelsesbeslutningen må således  selv om den måtte fremtræde som  

 en aftale  

  anses for en afgørelse i forvaltningslovens forstand.
Sammenfattende er det  

 herefter min opfattelse at såvel den egentlige afskedigelsesbeslutning som  

 beslutningen om de nærmere afskedigelsesvilkår indgår i et sagsforløb der i  

 sin  

 helhed er omfattet af forvaltningslovens afgørelsesbegreb.
Det gælder selv om  

 beslutningerne  

 helt eller delvis fremtræder som truffet efter aftale eller forhandlinger.
Det anførte indebærer at  

 forvaltningslovens almindelige bestemmelser om bl.a. partshøring,  

 partsaktindsigt  

 og begrundelse skal iagttages af myndighederne i alle afskedigelsessager  

 vedrørende ansatte i forvaltningen.
Jeg bemærker i den forbindelse at  

 forvaltningslovens bestemmelser er ufravigelige.
En part kan f.eks. ikke  

 fraskrive sig retten til at blive partshørt, jf.
Folketingets Ombudsmands  

 beretning for 1990, s. 22* (og s. 494). Jeg tilføjede at jeg var enig  

 med Indenrigsministeriet i de abstrakte forskelle vedrørende retsgrundlaget  

 for henholdsvis tjenestemandsansættelse og overenskomstansættelse inden for  

 den offentlige forvaltning, men at jeg ikke var enig med ministeriet i at de  

 nævnte forskelle i almindelighed kan føre til at en uansøgt afskedigelse af  

 en overenskomstansat medarbejder  hvor fratrædelsesvilkårene fremtræder  

 som  

 en aftale  skal bedømmes anderledes end en tilsvarende afskedigelse af  

 en tjenestemand  

 i relation til forvaltningslovens afgørelsesbegreb.
Jeg henviste dels til de  

 ganske betydelige fællestræk der i realiteten  bl.a. på området for  

 konkrete  

 afskedigelsesbeslutninger  karakteriserer de to grundlæggende  

 ansættelsesformer,  

 dels til forvaltningsloven og dens forarbejder.
 Jeg havde dog ikke tidligere  

 haft lejlighed til at udtale mig om spørgsmålet på grundlag af en konkret sag  

 om uansøgt afskedigelse af en overenskomstansat.
 Efter en gennemgang af (H)s  

 konkrete sag må jeg imidlertid fastholde ovenstående opfattelse.
Ud over hvad der ovenfor er  

 anført om det generelle retsgrundlag for (H)s ansættelse, har jeg lagt  

 vægt  

 på at initiativet til at hans ansættelsesforhold skulle afsluttes, ensidigt  

 udgik fra ( ) Kommune.
Jeg henviser til  

  

 at  

  

 økonomiudvalget den 17. maj 1994 traf beslutning om at indstille til byrådet  

 at (H)s ansættelsesforhold skulle bringes til ophør på grund af  

 manglende  

 tillid til hans fortsatte opgavevaretagelse,  

  

 at  

  

 økonomiudvalget den 8. september 1994 besluttede at bemyndige  

 borgmesteren til at optage forhandling med (H) med henblik på at indgå aftale  

 om fratrædelsesordning med henvisning til at sagsforløbet ikke kunne undgå at  

 påvirke det fremtidige daglige samarbejde, og  

  

 at  

  

 borgmesteren under byrådsmødet den 22. september 1994 udtalte  

 at det efter hendes opfattelse ikke ville være muligt at genskabe et  

 tillidsfuldt samarbejde mellem (H) og den politiske ledelse.
På den baggrund  

 har der efter min opfattelse ikke været tvivl om at grundlaget for kommunens  

 indledning af forhandlinger har været en beslutning om at (H)s  

 ansættelsesforhold  

 skulle afsluttes.
Et af de forhold der må  

 lægges vægt på ved bedømmelsen af om en myndigheds beslutning skal betragtes  

 som en afgørelse i forvaltningslovens forstand, er om der er tale om en af  

 myndigheden ensidigt truffen beslutning som ikke beror på en gensidig aftale  

 med en privat, jf. udtalelserne gengivet i Folketingets Ombudsmands beretning  

 for 1992, s. 238*, og for 1998, s. 139f*. Uanset at selve aftalen om  

 fratræden  

 og vilkårene herfor var tiltrådt af (H), er jeg imidlertid ikke enig med  

 ministeriet  

 i at der i (H)s sag ikke var tale om en ensidig myndighedsbeslutning.  

 Jeg  

 henviser til det ovenfor anførte hvorefter grundlaget for forhandlingerne om  

 (H)s fratræden udelukkende var kommunens beslutning om at hans  

 ansættelsesforhold skulle bringes til ophør.
Uanset at det ikke fremgår  

 udtrykkeligt af kommunens beslutninger, må det efter min opfattelse lægges  

 til  

 grund at medmindre kommunen ændrede sin beslutning, ville en fortsættelse af  

 (H)s ansættelsesforhold være udelukket, også i tilfælde af at det ikke  

 ville  

 være muligt at opnå enighed om vilkårene for hans fratræden.
Under disse  

 omstændigheder  

 kan afslutningen af (H)s ansættelsesforhold i realiteten ikke antages  

 at have  

 være betinget af hans medvirken og tiltræden.
Forløbet i den konkrete sag  

 illustrerer endvidere efter min opfattelse at en overenskomstansat i  

 forbindelse med uansøgt afsked har behov for den processuelle beskyttelse som  

 forvaltningslovens partsbeføjelser giver.
Jeg henviser til Hans  

 Gammeltoft-Hansen  

 mfl., Forvaltningsret (1994), s.  

 43f.  

 Dette er efter min opfattelse ikke udtryk for  som anført af  

 Indenrigsministeriet  

  en udvidende formålsfortolkning hvorefter offentlige myndigheders  

 indgåelse  

 af privatretlige aftaler inddrages under forvaltningsloven, men for at en  

 formålsfortolkning af forvaltningsloven yderligere belyser og bestyrker  

 opfattelsen  

 af at aftalen om (H)s fratræden var omfattet af lovens  

 afgørelsesbegreb.
På baggrund af ovenstående er  

 det min opfattelse at ( ) Byråd den 3. november 1994 traf afgørelse om  

 (H)s  

 fratræden og vilkårene herfor uanset at det i formen fremstod som en  

 beslutning  

 om at tiltræde en aftale mellem (H) og kommunen herom.
Forud for afgørelsen  

 burde (H) derfor være blevet partshørt i overensstemmelse med  

 forvaltningslovens § 19 og den ulovbestemte kontradiktionsregel som gælder i  

 sager om afskedigelse bl.a. på grund af samarbejdsproblemer. Også efter en gennemgang af  

 denne sag må jeg fastholde ovenstående opfattelse hvorefter en beslutning om  

 forflyttelse af en overenskomstansat, uanset at denne fremstår som opnået ved  

 en aftale, er en afgørelse i forvaltningslovens forstand.
Ud over det ovenfor anførte  

 har jeg ved min vurdering lagt vægt på at initiativet til forflyttelse af (A)  

 ensidigt udgik fra Ålborg Kommune.
Dette kan ses af Ålborg Kommunes  

 partshøringsbrev af 17. marts 2000. Jeg har endvidere lagt vægt på at det af  

 dette partshøringsbrev klart fremgår at såfremt der ikke var mulighed for at  

 indgå en frivillig aftale, agtede Ålborg Kommune at træffe beslutning om  

 ændret tjenestested med 6 måneders varsel i henhold til  

 tillidsrepræsentantreglernes § 11. I mødereferatet af 7. april 2000 af mødet  

 den 6. april 2000 nævnes det også hvad Ålborg Kommune valgte at lægge vægt på  

 ved beslutningen, og at (A)s bemærkninger indgik i kommunens beslutning  

 om  

 overflyttelse.
Beslutningen om forflyttelse af (A) var således i realiteten  

 ikke betinget af (A)s medvirken og tiltræden, men derimod en beslutning  

 truffet ensidigt af Ålborg Kommune.
At aftalen indgået den 22. juni 2000  

 mellem KL, fagforening (F) og Ålborg Kommune ikke udelukkende angår vilkårene  

 for (A)s fratræden, ændrer efter min opfattelse ikke ved at der var  

 tale om en  

 afgørelse i forvaltningslovens forstand da Ålborg Kommune ensidigt havde  

 besluttet at forflytte (A) uanset resultatet af forhandlingerne.
 Forflyttelsen af (A) var på  

 baggrund af ovenstående efter min foreløbige opfattelse en afgørelse i  

 forvaltningslovens forstand.
2. Partshøring Som anført ovenfor mener jeg  

 at beslutningen om at overflytte (A) var en afgørelse i forvaltningslovens  

 forstand.
 De almindelige regler om  

 myndigheders pligt til at foretage partshøring inden en afgørelse træffes, er  

 fastlagt i forvaltningslovens § 19 der har følgende ordlyd:
  

  

 § 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten bekendt med oplysningerne og givet denne lejlighed til at fremkomme  

 med  

 en udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.  

 Myndigheden  

 kan fastsætte en frist for afgivelsen af den nævnte udtalelse.
Stk. 2.  

  

 Bestemmelsen i stk. 1 gælder ikke, hvis det efter oplysningernes karakter og sagens  

 beskaffenhed må anses for ubetænkeligt at træffe afgørelse i sagen på det  

 foreliggende grundlag, udsættelse vil medføre overskridelse af en lovbestemt  

 frist for sagens afgørelse, partens interesse i, at sagens afgørelse udsættes,  

 findes at burde vige for væsentlige hensyn til offentlige eller private  

 interesser, der taler imod en sådan udsættelse, parten ikke har ret til aktindsigt efter reglerne i  

 kapitel 4 med hensyn til de pågældende oplysninger, den påtænkte afgørelse vil berøre en videre, ubestemt  

 kreds af personer, virksomheder m.v., eller hvis forelæggelsen af  

 oplysningerne for parten i øvrigt vil være forbundet med væsentlige  

 vanskeligheder,  

 eller der ved lov er fastsat særlige bestemmelser, der  

 sikrer parten adgang til at gøre sig bekendt med grundlaget for den påtænkte  

 afgørelse og til at afgive en udtalelse til sagen, inden afgørelsen træffes.
Stk. 3.  

  

 Vedkommende minister kan efter forhandling med  

 justitsministeren fastsætte regler om, at nærmere angivne sagsområder, hvor  

 bestemmelserne i stk. 2, nr. 1 eller 5, i almindelighed vil finde anvendelse,  

 ikke skal være omfattet af bestemmelsen i stk.  

 1. I rets- og ombudsmandspraksis  

 er det antaget at bestemmelsen i § 19 suppleres med en ulovbestemt regel om  

 partshøring i visse personalesager, jf.
Kaj Larsen og  

 Jon  

 Andersen  

 mfl., Forvaltningsret (1994), s. 164 og 347ff,  

 Jon  

 Andersen  

 og Elizabeth Bøggild Nielsen, Ugeskrift for Retsvæsen,  

 1999, afd.
B, s. 29-31, og den dér anførte teori og praksis, John Vogter,  

 Forvaltningsloven med kommentarer (1999), s. 354- 357, og Steen Rønsholdt,  

 Forvaltningsret  Retssikkerhed, Proces og Sagsbehandling (2001), s.  

 411-413.  

 Jeg henviser desuden til Højesterets dom af 12. maj 1999 i Ugeskrift for  

 Retsvæsen, 1999, s. 1337. I denne dom tiltrådte Højesteret Østre Landsrets  

 vurdering  

 i dom af 6. februar 1998 hvorefter Samsø Kommune havde tilsidesat de  

 forvaltningsretlige  

 krav til bl.a. høring forud for afgørelsen om at afskedige en ledende  

 hjemmesygeplejerske.  

 Østre Landsret havde i sin dom anført følgende:
 Det må endvidere lægges til  

 grund, at der hverken forud for eller i forbindelse med økonomiudvalgets  

 behandling af afskedigelsesspørgsmålet blev givet sagsøgeren nogen  

 redegørelse for de faktiske omstændigheder, og den sagsøgte kommunes  

 vurdering  

 af disse og retlige kvalifikation heraf.
Den af den sagsøgte kommune i  

 skrivelse af 6. september 1994 meddelte tilkendegivelse opfylder således ikke  

 de i forvaltningslovens § 19 stillede krav og den en offentlig myndighed i  

 øvrigt  

 påhvilende pligt til høring af en ansat, inden der træffes en så vidtrækkende  

 afgørelse som uansøgt afsked.
 Den udvidede  

 partshøringspligt er for nylig fastslået af Højesteret i en dom afsagt den  

 26.  

 marts 2002 om afskedigelse af en tjenestemandsansat viceskoleinspektør på  

 grund  

 af samarbejdsvanskeligheder (sagsnr.
II 353/1999).
De fleste af de af  

 ombudsmanden og domstolene behandlede sager har vedrørt uansøgt afskedigelse,  

 men det er i ombudsmandspraksis fast antaget at den udvidede  

 partshøringspligt også omfatter andre personaleafgørelser der bygger på  

 bebrejdelsesværdige  

 forhold hos den ansatte, se bl.a.
Folketingets Ombudsmands beretning for  

 1990,  

 s. 363*, for 1993, s. 144* (irettesættelse), for 1993, s. 177* (advarsel) og  

 for 1994, s. 169* (disciplinærbøde). Se også  

 Jon Andersen  

 og Elizabeth Bøggild Nielsen, Ugeskrift for Retsvæsen, 1999, afd.
B, s.  

 29-31.  

 Pligten vil således også kunne gælde i sager om forflyttelse, se også Steen  

 Rønsholdt, Forvaltningsret  Retssikkerhed, Proces og Sagsbehandling  

 (2001), s.  

 412.
Af partshøringsbrevet af 17.  

 marts 2000 fremgår at (A) blev forflyttet dels på grund af  

 samarbejdsproblemerne  

 i børnehaven (X), dels på grund af at Ålborg Kommune ikke havde tillid til at  

 hun besad den fornødne motivation til at genoprette de samarbejdsmæssige  

 forhold i børnehaven.
I mødereferatet af 7. april 2000 om mødet den 6. april  

 2000 står bl.a. følgende:
Det er imidlertid også  

 forvaltningens opfattelse, at (A) med sin adfærd har været med til at  

 forhindre  

 ledelse, og med det forløb, der har været har forvaltningen ikke tillid til,  

 at  

 (A) kan være en del af den fremtidige løsning i børnehaven (X), hvor Social-  

 og  

 Sundhedsforvaltningens mål er at lave en fremadrettet helhedsløsning for  

 institutionen. Dette mødereferat og  

 begrundelsen i partshøringsbrevet af 17. marts 2000 må efter min opfattelse  

 forstås som en bebrejdelse imod (A) idet Ålborg Kommune angiver at (A) ved  

 sin adfærd har været med til at forhindre ledelse, samt at kommunen ikke har  

 tillid til (A)s fremtidige motivation til genoprettelse af de  

 samarbejdsmæssige  

 forhold.
 Det er på den baggrund min  

 opfattelse at beslutningen om forflyttelse byggede på bebrejdelsesværdige  

 forhold hos (A), og at den udvidede partshøringspligt derfor finder  

 anvendelse.
Efter den udvidede  

 partshøringspligt bør der i almindelighed gives den ansatte en redegørelse  

   

 der efter omstændighederne bør være skriftlig  for grundlaget for den  

 påtænkte afgørelse.
Der sigtes hermed til en redegørelse der angiver de  

 forhold  

 fra den pågældendes side der lægges vægt på, og som  for så vidt der  

 foreligger  

 bevismæssige spørgsmål  angiver det bevismæssige grundlag for at de  

 pågældende  

 forhold antages at foreligge.
Redegørelsen bør endvidere omfatte  

 myndighedernes  

 retlige kvalifikation af faktum.
 Formålet med denne udvidede  

 partshøring er at give parten mulighed for at kommentere, korrigere og  

 supplere sagens faktuelle grundlag, myndighedens vurdering heraf, herunder  

 bevismæssige vurdering, samt myndighedens retlige vurdering af sagen.
Forvaltningslovens § 19, stk.  

 1, fastsætter ikke formkrav til selve høringsproceduren, mens den  

 ulovbestemte udvidede partshøringsregel indebærer en pligt til efter  

 omstændighederne at give den ansatte en skriftlig redegørelse.
Men uanset  

 grundlaget skal der anvendes en form der respekterer formålet med  

 partshøringspligten.  

 Partshøring kan således ske i form af en fremsendelse af de relevante  

 dokumenter  

 i sagen hvis disse dokumenter indholdsmæssigt opfylder partshøringspligten.
Det fremgår hverken af  

 partshøringsbrevet af 17. marts 2000 eller af mødereferaterne for møderne den  

 6. april og 22. juni 2000 hvilke faktiske omstændigheder Ålborg Kommune har  

 lagt til grund for afgørelsen. Ålborg Kommune angiver i partshøringsbrevet at  

 der er store vanskeligheder, og at samarbejdet ikke fungerer på  

 tilfredsstillende vis.
Af mødereferatet for mødet den 6. april 2000 angiver  

 Ålborg Kommune at (A) ved sin adfærd har været med til at forhindre  

 ledelse.  

 En sådan generel angivelse af det faktiske grundlag kan efter min opfattelse  

 ikke antages at opfylde hverken forvaltningslovens § 19 eller den udvidede  

 partshøringspligt.
Det faktiske grundlag burde efter min opfattelse have  

 været  

 mere specificeret f.eks. i form af angivelse af episoder.
Endvidere burde det  

 efter min opfattelse have været angivet hvilke(t) faktum/fakta der lå til  

 grund  

 for Ålborg Kommunes vurdering af at (A) ikke besad den tilstrækkelige  

 motivation  

 til genoprettelse af de samarbejdsmæssige forhold i børnehaven (X). Efter den  

 udvidede partshøringspligt burde Ålborg Kommune endvidere have angivet  

 kommunes  

 retlige kvalifikation af det faktiske grundlag kommunen lagde til grund for  

 sin afgørelse, herunder om der var tale om tjenesteforseelser, eller om der  

 var  

 tale om uegnethed (herunder manglende samarbejdsevne).
Det skal her bemærkes at  

 reglerne om partshøring er retssikkerhedsregler der retter sig mod parten.  

 Møderne mellem Ålborg Kommune og fagforening (F) kunne således ikke i sig  

 selv  

 udgøre en partshøring medmindre fagforening (F) havde bemyndigelse til at  

 partsrepræsentere (A) efter forvaltningslovens § 8. En sådan bemyndigelse  

 forelå efter det for mig oplyste ikke.
Hertil kommer at den udvidede  

 partshøring  som det fremgår ovenfor  efter omstændighederne bør  

 være skriftlig.
 Det er således min foreløbige  

 opfattelse at partshøringen af (A) hverken opfyldte kravene i  

 forvaltningslovens  

 § 19 eller den ulovbestemte udvidede partshøringspligt.
3. Begrundelse Forvaltningslovens § 22 og §  

 24, stk. 1 og 2, har følgende ordlyd:
 § 22.  

  

 En afgørelse skal, når den meddeles skriftligt, være  

 ledsaget af en begrundelse, medmindre afgørelsen fuldt ud giver den  

 pågældende part medhold.
§ 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.
Stk.  


  

 3.  

  

 Begrundelsens  

 indhold kan begrænses, i det omfang partens interesse i at kunne benytte  

 kendskab til denne til varetagelse af sit tarv findes at burde vige for  

 afgørende hensyn til den pågældende selv eller til andre private eller  

 offentlige interesser, jfr. §  

 15. Som sagen er oplyst for mig,  

 fik (A) meddelt afgørelsen om den endelige overflyttelse ved brev af 15.  

 august 2000. Brevet indeholdt ingen henvisning til de retsregler i henhold  

 til hvilke afgørelsen var truffet, og det indeholdt ingen angivelse af de  

 hovedhensyn Ålborg Kommune havde lagt vægt på ved den skønsmæssige afgørelse  

 om forflyttelse.
Det er således min opfattelse at begrundelsen ikke opfyldte  

 kravene i forvaltningslovens § 24, stk. 1. Brevet indeholdt endvidere ingen  

 henvisning til faktiske omstændigheder, og dermed indeholdt det ikke en  

 redegørelse for de oplysninger vedrørende sagens faktiske omstændigheder som  

 Ålborg Kommune havde tillagt væsentlig betydning ved afgørelsen.
På den  

 baggrund er det min opfattelse at begrundelsen endvidere ikke opfyldte  

 kravene  

 i forvaltningslovens § 24, stk. 2.
4. Formålet med partshøring og begrundelse Efter min opfattelse er denne  

 sag et godt eksempel på hvorfor det er nødvendigt at have  

 sagsbehandlingsregler  

 om partshøring og begrundelse.
Formålet med sagsbehandlingsreglerne er at øge  

 sikkerheden for at myndighederne træffer lovlige og rigtige afgørelser, se  

 bl.a. forarbejderne til forvaltningsloven, Folketingstidende 1985-86, tillæg  

 A,  

 sp. 76.
Jeg har ved flere lejligheder  

 udtalt mig om hvad der kræves for at en myndighed kan afskedige en  

 medarbejder  

 på grund af samarbejdsproblemer.
Således har jeg i Folketingets Ombudsmands  

 beretning for 2000, s. 96*, bl.a. udtalt følgende herom:
Det kræves for det første at  

 samarbejdsproblemerne har en betydelig negativ indflydelse på udførelsen af  

 opgaverne det pågældende ansættelsessted.
Der skal endvidere for så vidt  

 angår  

 samarbejdsproblemer, foreligge en klar forbindelse mellem disse og den person  

 som søges afskediget, ligesom hovedskylden for problemernes opståen ikke må  

 kunne tilskrives andre end den der søges afskediget.
Af den almindelige  

 forvaltningsretlige grundsætning om proportionalitet følger yderligere at der  

 fra den afskedigende myndigheds side skal være udfoldet bestræbelser på at  

 løse samarbejdsproblemerne med mindre vidtgående skridt end  

 afskedigelse. Uden her at tage endelig  

 stilling til om der gælder helt de samme krav til en forflyttelse på grund af  

 samarbejdsproblemer, er det min umiddelbare opfattelse at de principper som  

 er  

 anført i citatet, gør sig gældende ved alle ansættelsesretlige afgørelser på  

 grund af samarbejdsproblemer, dog nok således at kravene styrkes i takt med  

 det påtænkte indgrebs intensitet.
Såfremt en myndighed ikke  

 opfylder kravene til partshøring og herunder angiver hvilke faktiske forhold  

 myndigheden har lagt vægt på, herunder hvilke episoder myndigheden lægger til  

 grund for sin vurdering af samarbejdsproblemer, er det meget vanskeligt for  

 en  

 part at fremføre sin side af sagen og eventuelt korrigere myndighedens  

 oplysninger.
Hermed risikeres at sagen ikke er så godt oplyst som den kunne  

 og  

 burde være efter myndighedernes sagsoplysningspligt, se herom Kaj Larsen  

 mfl.,  

 Forvaltningsret (1994), s. 297ff, og at den afgørelse der træffes, derfor  

 ikke  

 er korrekt.
Er en bebyrdende afgørelse  

 ikke begrundet i form af angivelse af retsregler, hovedhensyn som har ligget  

 til grund for myndighedernes administrative skøn, og en redegørelse  

 vedrørende  

 de faktiske omstændigheder som myndigheden har lagt vægt på, kan det for det  

 første være vanskeligt for en part at forstå og indrette sig efter en  

 afgørelse, for det andet kan det vanskeliggøre partens mulighed for at  

 overveje  

 og formulere en klage, og for det tredje umuliggør det nærmest  

 prøvelsesmyndighedernes  

 mulighed for at efterprøve om en afgørelse er materielt korrekt.
Det er  

 derfor min foreløbige opfattelse at jeg har grundlag for at henstille at  

 Ålborg  

 Kommune meddeler (A) en begrundelse for forflyttelsen der opfylder  

 forvaltningslovens  

 krav.
5. Kommunens information af forældrene I de for mig forelagte akter  

 findes en mail fra forældregruppen til børn i børnehaven (X) oprindelig sendt  

 til KL den 19. juni 2000. Af denne mail fremgår at Ålborg Kommune på et møde  

 den 17. marts 2000, samme dag som kommunen sendte partshøringsbrev til (A),  

 på  

 et forældremøde oplyste forældrene om at (A) ville blive forflyttet.
Af  

 mødereferatet  

 af 7. april for mødet den 6. april 2000 fremgår endvidere bl.a. følgende  

 under  

 fagforening (F)s redegørelse:
  Fra (D) på fyraftensmødet  

 med forældrene, hvor han i alle forældres påhør udtalte, at der ikke kunne  

 blive tale om at (A) skulle blive, for de havde hold i billetten  

 om hendes  

 belastende adfærd. Jeg har ikke i akterne kunnet  

 finde et mødereferat fra mødet den 17. marts 2000 eller lignende fra Ålborg  

 Kommune der har bekræftet at kommunen til forældrene oplyste at (A) ville  

 blive  

 overflyttet.
Jeg har derfor ikke kunnet lægge dette til grund.
Jeg finder dog  

 anledning til at bemærke at det ikke ville være i overensstemmelse med  

 reglerne om partshøring hvis Ålborg Kommune havde oplyst at man ville  

 forflytte  

 (A), da beslutningen herom i så fald allerede ville synes truffet og den  

 efterfølgende  

 partshøring derfor ville virke illusorisk.
Til gengæld ville det ikke stride  

 med partshøringsprincippet at Ålborg Kommune på mødet informerede forældrene  

 om  

 at man havde rejst en sag om forflyttelse.
6. Konklusion Det er sammenfattende min  

 foreløbige opfattelse  

  

 at  

  

 overflyttelsen af (A) var en afgørelse i forvaltningslovens forstand,  

  

 at  

  

 Ålborg Kommunes partshøring af (A)  

 ikke opfyldte kravene i forvaltningslovens § 19 og den udvidede  

 partshøringspligt, og  

  

 at  

  

 kommunens  

 begrundelse ikke opfyldte kravene i forvaltningslovens § 24. Det er derfor  

 min  

 foreløbige opfattelse at jeg har grundlag for at henstille at Ålborg Kommune  

 meddeler (A) en begrundelse for forflyttelsen der opfylder forvaltningslovens  

 krav hertil. I brev af 27. maj 2002 bad  

 jeg Ålborg Kommune om at kommentere de fremsatte synspunkter i den foreløbige  

 redegørelse.
 Ålborg Kommune har i brev af  

 30. september 2002 fremsat sine bemærkninger til min foreløbige redegørelse.  

 Af brevet fremgår følgende:
 Som tidligere nævnt i Social-  

 og Sundhedsforvaltningens brev til Ombudsmanden af 6. februar 2002 skal det  

 indledningsvist oplyses, at forvaltningen fortsat ikke finder, at der blev  

 truffet en afgørelse, og dermed heller ikke finder, at sagen er omfattet af  

 forvaltningslovens  

 regler om partshøring og begrundelse, hvilket forvaltningen vil redegøre for  

 i  

 det følgende.
 Da der gennem en længere  

 periode havde været store vanskeligheder i den daglige drift af Børnehaven  

 (X)  

 fandt Ålborg Kommune, Social- og Sundhedsforvaltningen det af flere årsager  

 nødvendigt at foretage nogle ændringer i driften af Børnehaven (X), herunder  

 ændring af (A)s tjenestested indtil videre.
Forvaltningen valgte på denne  

 baggrund at fremsende det omtalte partshøringsbrev til (A) af 17. marts 2000,  

 hvori det oplyses, at forvaltningen agtede at indgå en frivillig aftale med  

 (A) eller sekundært at træffe en beslutning om ændret tjenestested.
Som  

 bekendt  

 blev sagen imidlertid endeligt sluttet ved aftale opnået efter gensidige  

 bestræbelser ved møde i Kommunernes Landsforening den 22. juni 2000 med  

 deltagelse af fagforening (F), Kommunernes Landsforening samt Ålborg Kommune,  

 Social- og Sundhedsforvaltningen.
Forvaltningen ønskede af  

 hensyn til sagens parter, at (A) skulle overflyttes til en anden børnehave  

 indenfor (A)s ansættelsesområde. (A) var ansat indtil videre ved  

 magistratens  

 3. afdeling, Børnehaven ((V)- vej, (U)- by) (dvs.
Børnehaven (X)),  

 hvilket betød,  

 at (A) som led i en tjenestebefaling og med et passende varsel kunne flyttes  

 fra en børnehave til en anden indenfor magistratens 3. afdelings område.
 (A) var imidlertid valgt som  

 sikkerhedsrepræsentant/arbejdsmiljørepræsentant i børnehaven (X). Det vil  

 sige, at forvaltningen ønskede at flytte (A) ud af sit valgområde, hvorved  

 der  

 var tale om væsentlige vilkårsændringer for (A), som forudsatte, at der  

 forelå  

 tvingende årsager som begrundelse, jf. bekg. nr. 575 af 21. juni 2001 om  

 virksomhedernes sikkerheds- og sundhedsarbejde § 23, stk. 6, hvoraf  

 fremgår, at sikkerhedsrepræsentanten er beskyttet mod afskedigelse  

 eller  

 anden forringelse af sine forhold på samme måde som tillidsrepræsentanter  

 inden  

 for vedkommende eller tilsvarende faglige område   Det vil sige, at  

 sikkerhedsrepræsentanten er omfattet af beskyttelsesreglerne i Aftale om  

 tillidsrepræsentanter, samarbejde og samarbejdsudvalg.
 Det var Ålborg Kommune,  

 Social- og Sundhedsforvaltningens juridiske opfattelse, at der ikke i fuldt  

 fornødent omfang forelå tvingende årsager, som kunne begrunde en flytning af  

 (A), men forvaltningen fandt desuagtet det nødvendigt og hensigtsmæssigt at  

 flytte (A) til en anden børnehave for at reetablere roen i Børnehaven (X).
Det vil sige, at løsningen af  

 sagen forudsatte, at (A) og Ålborg Kommune indgik en aftale om, at (A) afgav  

 sin sikkerhedsrepræsentantstatus/arbejdsmiljørepræsentantstatus, da denne var  

 knyttet til (A)s valgområde, Børnehaven (X), jf. bekg. nr. 575 af 21.  

 juni  

 2001 om virksomhedernes sikkerheds- og sundhedsarbejde.
Det vil sige, at en  

 løsning  

 af sagen forudsatte (A)s medvirken, da Ålborg Kommune hverken ved  

 afgørelse eller  

 tjenestebefaling kunne gennemføre løsningsforslaget ensidigt, jf. i øvrigt  

 Arbejdstilsynets At-anvisning nr. 6.1.0.4  april 1999, pkt. 4.2.1,  

 hvoraf  

 fremgår, at der altid kan vælges en ny sikkerhedsrepræsentant, hvis  

 arbejdsgiveren og arbejdstageren er enige herom.
Denne aftaleindgåelse fandt  

 sted ved mødet i Kommunernes Landsforening den 22. juni 2000.
At der var tale om en aftale  

 indgået parterne imellem bekræftes af en lang række forhold, hvor særligt kan  

 nævnes, at Social- og Sundhedsforvaltningen har udbetalt, og (A) modtaget  

 udbetalingen af godtgørelsen for afgivelsen af sin  

 sikkerhedsrepræsentantstatus  

 / arbejdsmiljørepræsentantstatus, at (A) har flyttet og fortsat gør tjeneste  

 i  

 henhold til den indgåede aftale, og at (A) ikke har fremsat indsigelser i det  

 fagretlige system.
Det vil sige, at alle sagens parter har ageret i  

 overensstemmelse  

 med aftalens ordlyd.
Fagforening (F) skriver således også i sit brev af 23.  

 august 2000, at   da der er tale om en aftalt overflytning  .
 Endeligt kan forvaltningen  

 supplerende oplyse, at det er både Kommunernes Landsforenings og Ålborg  

 Kommune, Socialforvaltningens klare opfattelse, at fagforening (F) var  

 bemyndiget til at partsrepræsentere (A).  At Kommunernes Landsforening  

 og  

 Ålborg Kommune var af den opfattelse begrundes i, at fagforening (F) i hele  

 sagen havde repræsenteret (A), og at forbundet under aftaleindgåelsen i  

 Kommunernes Landsforening flere gange og umiddelbart inden aftalens indgåelse  

 havde telefonisk kontakt til (A) med henblik på accept af aftalens indhold.
På baggrund af disse  

 bemærkninger er det således fortsat Social- og Sundhedsforvaltningens  

 opfattelse,  

 at der pr. definition er tale om en gensidig aftale mellem Ålborg Kommune,  

 Social- og Sundhedsforvaltningen og (A), da Ålborg Kommune, Social- og  

 Sundhedsforvaltningen  

 hverken ved tjenestebefaling eller afgørelse ensidigt kunne træffe beslutning  

 om, at (A) skulle overflyttes til anden arbejdsplads pga. (A)s status  

 som  

 sikkerhedsrepræsentant.
Forvaltningen finder i denne forbindelse anledning  

 til  

 endnu engang at henvise til Indenrigsministeriets udtalelser af henholdsvis  

 20. juli 1998 og 27. juni 2000 samt Tilsynsrådet i Århus Amts beslutning af  

 6.  

 oktober 2000, hvilket uanset evt. senere udtalelse fra Indenrigsministeriet  

 var  

 gældende svar på daværende tidspunkt.
Med disse bemærkninger håber  

 Ålborg Kommune, Social- og Sundhedsforvaltningen, at denne sag  i alles  

 interesse  må finde sin afslutning i overensstemmelse med den indgåede  

 aftale. Jeg sendte den 29. oktober  

 2002 en kopi af Ålborg Kommunes brev af 30. september 2002 til A til  

 orientering og eventuelle bemærkninger.
Jeg modtog den 13. december 2002 et  

 udateret  

 brev fra A hvori hun kommenterede Ålborg Kommunes brev.
A udtrykte i brevet  

 bl.a. sin tilfredshed med at Ålborg Kommune i brevet af 30. september 2002  

 skrev at der ikke i fuldt fornødent omfang forelå tvingende årsager som kunne  

 begrunde en flytning af hende.
Ombudsmanden  

 s endelige udtalelse 1. Spørgsmålet om hvorvidt ændringen af tjenestedet var en afgørelse i  

 forvaltningslovens forstand I min foreløbige udtalelse af 27. maj 2002 anførte jeg at det var min  

 foreløbige opfattelse at forflyttelsen af (A) var en afgørelse i  

 forvaltningslovens forstand.
Endvidere anførte jeg at jeg fandt det mest  

 korrekt at min endelige udtalelse i sagen afventede Indenrigs- og  

 Sundhedsministeriets udtalelse i en anden sag om afskedigelse af en  

 overenskomstansat ved aftale.
Jeg modtog den 9. april 2003 ministeriets  

 udtalelse i denne sag.
Af udtalelsen fremgår det at ministeriet mener at en aftale med en  

 overenskomstansat medarbejder om dennes fratræden ikke er en afgørelse i  

 forvaltningslovens forstand.
Ud over at Indenrigs- og Sundhedsministeriet i  

 udtalelsen har henvist til det ministeriet tidligere har anført i en  

 udtalelse af 20. juli 1998 angående samme sag, har ministeriet lagt særlig  

 vægt på fire domme som i løbet af 2002 er afsagt af Vestre og Østre Landsret.  

 Indenrigs- og Sundhedsministeriet anfører at dommene indebærer at  

 forvaltningslovens regler efter omstændighederne ikke finder anvendelse på  

 aftaler om tjenestemænds fratræden, selv når aftalen er indgået på  

 ansættelsesmyndighedens initiativ.
Derfor finder ministeriet så meget desto  

 mere grund til at fastholde at en kommunes aftaler med overenskomstansatte om  

 deres fratræden ikke er afgørelser i lovens forstand, og at lovens regler  

 således ikke finder anvendelse på sådanne aftaler.
Jeg afgav den 20. august 2003 endelig udtalelse i sagen.
Jeg anførte i  

 udtalelsen at jeg er enig med Indenrigs- og Sundhedsministeriet i at de fire  

 nævnte domme er relevante for bedømmelsen af spørgsmålet om anvendelsen af  

 forvaltningslovens regler i tilfælde hvor en offentlig arbejdsgiver og en  

 ansat indgår aftale om den ansattes fratræden.
Herefter redegjorde jeg for  

 rettens konklusioner i de fire domme.
I den ene af sagerne fandt landsretten  

 at den ansatte havde kunnet give afkald på at påberåbe sig eventuelle  

 formelle mangler ved afskedigelsessagen, herunder mangler i form af  

 iagttagelse af høringsforskrifter og begrundelsespligt, idet  

 de i det foreliggende tilfælde måtte antages at have været uden indflydelse  

 på  

 afskedigelsen på de anførte vilkår.
I den anden sag anførte landsretten at  

 den ansatte og dennes organisation havde givet afkald på at påberåbe sig  

 kendte, forvaltningsretlige mangler ved kommunens behandling af sagen om  

 afskedigelse af den ansatte, og landsretten udtalte at den fandt at dette  

 afkald under de givne omstændigheder var gyldigt.
I de to andre sager gav  

 landsretten  

 udtryk for at sagen uanset den indgåede aftale skulle bedømmes som en sag om  

 uansøgt afskedigelse hvilket indebar at den var omfattet af reglerne i  

 forvaltningsloven.  

 Jeg anførte herefter at efter min opfattelse kan den foreliggende retspraksis  

  herunder de fire domme som Indenrigs- og Sundhedsministeriet henviste  

 til   

 ikke anses for at være i strid med en retsopfattelse hvorefter en aftale med  

 en  

 ansat om dennes afskedigelse er omfattet af forvaltningslovens regler om  

 forvaltningsafgørelser.
Jeg bemærkede i den anledning særligt at den  

 omstændighed at det i to af de fire nævnte domme indgår i præmisserne for  

 rettens afgørelse at den ansatte havde givet afkald på at påberåbe sig  

 mangler  

 ved afskedigelsessagen, må antages at bygge på en forudsætning om at der  

 forelå  

 en afgørelse fra ansættelsesmyndighedens side der som udgangspunkt er  

 omfattet af forvaltningsloven, da et afkald på at påberåbe sig mangler ved  

 afskedigelsessagen i modsat fald ville have været uden betydning for sagens  

 udfald.
Endvidere anførte jeg i  

 udtalelsen at det efter min opfattelse giver anledning til betydelig tvivl om  

 der overhovedet er mulighed for at den ansatte i forbindelse med indgåelse af  

 en fratrædelsesaftale kan give afkald på at påberåbe sig mangler ved  

 afskedigelsessagen.  

 Jeg anførte at jeg i flere af de sager som jeg har behandlet i de senere år,  

 har lagt til grund at sager af den foreliggende karakter er omfattet af  

 reglerne  

 i forvaltningsloven om bl.a. partshøring og begrundelse uanset om der er  

 indgået  

 en fratrædelsesaftale hvorved den ansatte har fraskrevet sig muligheden for  

 at  

 påberåbe sig eventuelle mangler ved afskedigelsessagen.
Muligheden for at  

 indgå  

 sådanne aftaler er anerkendt ved to af de nævnte domme som er afsagt i 2002,  

 men synes ikke at være anerkendt i de to andre domme.
Endvidere er to af de  

 afsagte domme efter det oplyste anket til Højesteret.
 Videre anførte jeg i  

 udtalelsen at jeg i forbindelse med min behandling af sagen havde overvejet  

 de  

 retlige konsekvenser hvis det må lægges til grund at den foreliggende  

 retspraksis indebærer mulighed for at den ansatte i forbindelse med indgåelse  

 af en fratrædelsesaftale kan give afkald på at påberåbe sig mangler ved  

 afskedigelsessagen.  

 Det er min opfattelse at det i givet fald formentlig må bero på en konkret  

 vurdering af den pågældende sag om den ansatte har givet et sådant afkald, og  

 om dette afkald kan anses for gyldigt.
 Det er således fortsat min  

 opfattelse at en aftale om fratrædelse der er indgået under omstændigheder  

 som  

 i den pågældende sag, er omfattet af forvaltningslovens regler om  

 forvaltningsafgørelser selv om den måtte fremtræde som en aftale indgået  

 mellem myndigheden og den ansatte.
Om den foreliggende sag har  

 Ålborg Kommune i brevet af 30. september 2002 anført at den omstændighed at  

 der  

 var tale om en aftale indgået mellem parterne, bekræftes af en lang række  

 forhold, og kommunen har i den forbindelse fremhævet at kommunen har udbetalt  

 og (A) modtaget udbetalingen af godtgørelse for afgivelsen af sin  

 sikkerhedsrepræsentantstatus, at (A) har flyttet arbejdssted og fortsat gør  

 tjeneste  

 i henhold til den indgåede aftale, og at (A) ikke har fremsat indsigelser i  

 det fagretlige system.
Kommunen konkluderer at alle sagens parter har handlet  

 i overensstemmelse med aftalens ordlyd, og henviser i den forbindelse  

 endvidere  

 til ordvalget i et brev fra fagforening (F) af 23. august 2000.
Jeg kan ikke tiltræde  

 kommunens opfattelse.
Den omstændighed at de fastsatte vilkår blev efterlevet  

 af sagens parter, og at (A)s organisation ikke har indbragt sagen til  

 behandling i det fagretlige system, indebærer ikke at vilkårene må anses for  

 fastsat i en aftale der ikke er omfattet af forvaltningslovens regler om  

 forvaltningsafgørelser.
At sagens parter og den ansattes organisation handler  

 på den angivne måde, kan foreligge både i tilfælde hvor der er tale om en  

 forvaltningsafgørelse som er omfattet af reglerne i forvaltningsloven, og i  

 andre tilfælde.
Endvidere henvises der til at (A) har givet udtryk for at  

 aftalen  

 kun kom i stand fordi hun mente at hun var i en situation hvor kommunen under  

 alle omstændigheder ville gennemtvinge forflyttelsen.
I brev af 7. marts 2001  

 til mig har (A) således anført at aftalen med Ålborg Kommune alene blev  

 indgået  

 fordi kommunen ikke var til at hugge eller stikke i, og at hendes  

 helbred på  

 daværende tidspunkt desværre ikke kunne klare at sagen blev indbragt til  

 behandling i det fagretlige system.
Den omstændighed at der i  

 brevet af 23. august 2000 fra fagforening (F) anvendes vendingen en  

 aftalt  

 overflytning, kan heller ikke tillægges betydning i forbindelse med  

 bedømmelsen  

 af om der forelå en afgørelse i forvaltningslovens forstand.
I dette ordvalg  

 ligger  

 der ikke en stillingtagen til spørgsmålet om hvorvidt aftalen var omfattet af  

 lovens regler om forvaltningsafgørelser, og dette spørgsmål blev heller ikke  

 i  

 øvrigt omtalt i brevet som alene drejede sig om nogle praktiske detaljer i  

 forbindelse med de fastlagte vilkår  

.  

  

 Heller  

 ikke det forhold at kommunen var af den opfattelse at kommunen hverken ved  

 tjenestebefaling  

 eller afgørelse ensidigt kunne have truffet beslutning om at (A) skulle  

 forflyttes  hvilket af Ålborg Kommune er fremhævet til støtte for at  

 der ikke  

 forelå en forvaltningsafgørelse  kan medføre at aftalen ikke er  

 omfattet af  

 forvaltningslovens regler om forvaltningsafgørelser.
Den omstændighed at en  

 afgørelse ikke har tilstrækkelig hjemmel, udelukker ikke at der foreligger en  

 afgørelse som er omfattet af lovens regler.
Jeg vender tilbage til dette  

 forhold  

 nedenfor under pkt. 2.
 Efter såvel min tilendebragte  

 undersøgelse af ovennævnte sag om afskedigelse af en overenskomstansat ved  

 aftale som efter en gennemgang af Ålborg Kommunes brev af 30. september 2002  

 må jeg således  

 fastholde min foreløbige  

 opfattelse hvorefter forflyttelsen af (A) var en afgørelse i  

 forvaltningslovens forstand.
Da det som nævnt må give  

 anledning til betydelig tvivl om en ansat i forbindelse med en  

 fratrædelsesaftale  

 kan give afkald på at påberåbe sig mangler ved myndighedens afgørelse, må det  

 antages at det på tilsvarende måde må anses for tvivlsomt om en ansat kan  

 give  

 afkald på at påberåbe sig mangler ved en myndigheds afgørelse om  

 forflyttelse.
Herefter, og da Ålborg Kommune ikke har gjort gældende at (A)  

 har givet afkald på den her nævnte måde, har jeg ikke ment at der var  

 tilstrækkeligt  

 grundlag for at foretage en nærmere undersøgelse af dette spørgsmål.
På baggrund heraf, og da  

 Ålborg Kommune ikke har fremlagt nye oplysninger eller synspunkter om disse  

 forhold,  

 fastholder jeg endvidere min foreløbige opfattelse hvorefter Ålborg Kommunes  

 partshøring af (A) ikke opfyldte kravene i forvaltningslovens § 19 og reglen  

 om udvidet partshøringspligt, og at kommunens begrundelse ikke opfyldte  

 kravene  

 i forvaltningslovens § 24. På grund af den betydelige tvivl om retstilstanden  

 mener jeg dog ikke at have tilstrækkelig grundlag for at udtale min  

 opfattelse  

 som en egentlig kritik af kommunen.
Spørgsmålet om begrundelse vender jeg  

 tilbage til nedenfor under pkt. 3.
2. Legalitetsprincippet og vejledningspligt Ålborg Kommune meddelte (A) i  

 brev af 17. marts 2000 at kommunen agtede at indgå en frivillig aftale med  

 hende om ændring af hendes tjenestested.
Endvidere fremgik det af brevet at  

 alternativet til indgåelse af en frivillig aftale var at kommunen ville  

 træffe en beslutning om ændret tjenestested.
 Også af mødereferatet af 7.  

 april 2000 fremgår det at Ålborg Kommune på forhandlingsmødet den 6. april  

 2000 oplyste at hvis der ikke blev indgået en frivillig aftale i sagen, ville  

 kommunen træffe en beslutning om ændret tjenested.
 På baggrund heraf lægger jeg  

 til grund at Ålborg Kommune på daværende tidspunkt  hvis der ikke blev  

 indgået en aftale i sagen  agtede at træffe en beslutning hvorefter  

 (A)s tjenestested  

 skulle ændres.
 I brev af 30. september 2002  

 til mig har Ålborg Kommune anført at det var kommunens opfattelse at der ikke  

 i fuldt fornødent omfang forelå tvingende årsager som kunne begrunde en  

 flytning  

 af (A). Videre har Ålborg Kommune anført i brevet at løsningen af sagen  

 således forudsatte at (A) og kommunen indgik en aftale da kommunen hverken  

 ved  

 afgørelse eller tjenestebefaling kunne gennemføre løsningsforslaget ensidigt.
 Jeg lægger herefter til grund  

 at det var Ålborg Kommunes opfattelse at der ikke var tilstrækkeligt grundlag  

 for at kommunen ensidigt kunne gennemtvinge en ændring af (A)s  

 tjenestested.
Det er et grundlæggende  

 princip i forvaltningsretten at forvaltningens virksomhed skal have  

 lovhjemmel,  

 det vil sige at den skal være legitimeret i lov eller anden anerkendt  

 retskilde.
Dette legalitetsprincip skal bl.a. sikre at forvaltningens indgreb  

 i forhold til borgerne sker på baggrund af normer der på forhånd er  

 formuleret.  

 I almindelighed skærpes kravene til hjemmel for forvaltningens virksomhed når  

 der er tale om mere dybtgående indgreb over for borgerne.
Der henvises i den  

 forbindelse til Jens Garde mfl., Forvaltningsret, almindelige emner, 3.  

 udgave  

 (1997), s. 131ff, og Bent Christensen, Forvaltningsret: opgaver, hjemmel,  

 organisation, 2. udgave (1997), s. 104ff.
 Forvaltningslovens § 7, stk.  

 1, har følgende ordlyd:
§ 7.  

  

 En forvaltningsmyndighed skal i fornødent omfang yde  

 vejledning og bistand til personer, der retter henvendelse om spørgsmål inden  

 for myndighedens sagsområde. Den vejledningspligt som  

 påhviler forvaltningsmyndigheder efter forvaltningslovens § 7, stk. 1,  

 udløses ved at en part i en afgørelsessag retter henvendelse til myndigheden,  

 men herudover påhviler der forvaltningsmyndigheder en mere vidtgående pligt  

 til  

 af egen drift at vejlede parten om forhold af betydning for dennes  

 retsstilling.
Der henvises i den forbindelse til Steen Rønsholdt,  

 Forvaltningsret:  

 retssikkerhed, proces, sagsbehandling (2001), s. 258ff.
Bestemmelsen i  

 forvaltningslovens § 7, stk. 1, er en delvis lovfæstelse af en ulovbestemt  

 regel om myndighedernes pligt til at vejlede borgerne.
Derudover kan det  

 efter  

 omstændighederne påhvile myndighederne at yde borgerne vejledning som led i  

 god forvaltningsskik.
Myndighedernes vejledning af  

 borgerne skal naturligvis være i overensstemmelse med sandheden og sagens  

 faktiske og retlige omstændigheder, og dette forbud mod at afgive urigtige  

 eller vildledende oplysninger gælder ikke kun i forbindelse med vejledning af  

 borgerne.
Af en betænkning om fagligt-etiske principper i offentlig  

 administration udarbejdet i 1993 af DJØFs fagligt-etiske arbejdsgruppe  

 fremgår  

 bl.a. følgende, s. 147:
Sandhedspligten i den offentlige forvaltning Udgangspunktet er enkelt.
Den  

 offentligt ansatte må ikke, bevidst eller uagtsomt, videregive oplysninger,  

 der er urigtige eller, eventuelt på grund af fortielser, vildledende, eller  

 medvirke til, at andre gør det.
Denne forpligtelse til  

 sandhed følger af tjenesteforholdet, og pligten gælder derfor principielt i  

 alle forhold, hvor de pågældende optræder i deres egenskab af offentligt  

 ansatte.
Sandhedspligten gælder således i forhold til andre offentligt  

 ansatte,  

 ministre, kommunalpolitiske organer, Folketinget,  

 Folketingets Ombudsmand  

 og  

 de kommunale tilsynsmyndigheder.
Og den gælder i forhold til organisationer,  

 borgere, pressen og offentligheden i al almindelighed. Alle offentligt ansatte er  

 således underlagt en sandhedspligt og må som følge heraf ikke afgive urigtige  

 eller vildledende oplysninger.
Til illustration kan jeg nævne to sager som  

 ombudsmanden tidligere har undersøgt.
I den ene sag, som er gengivet i  

 Folketingets Ombudsmands beretning for 1986, s. 99ff*, kritiserede  

 ombudsmanden  

 Landsbrugsministeriet idet det var ombudsmandens opfattelse at ministeriet  

 måtte have været klar over at en borger havde misforstået retstilstanden på  

 bestemt  

 et område.
I stedet for at vejlede borgeren om retstilstanden tydede  

 oplysningerne  

 i sagen på at ministeriet bevidst havde holdt borgeren i uvidenhed om  

 vedkommendes rettigheder.
I den anden sag, som er gengivet i Folketingets  

 Ombudsmands  

 beretning for 2001, s. 598ff*, kritiserede jeg en kommune fordi kommunen  

 fortiede og benægtede eksistensen af to dokumenter i en sag i forbindelse med  

 kommunens behandling af en begæring om aktindsigt i sagen.
 Som anført lægger jeg til  

 grund at Ålborg Kommune var af den opfattelse at der ikke var tilstrækkeligt  

 grundlag for at kommunen ensidigt kunne gennemtvinge en ændring af (A)s  

 tjenestested, og at kommunen alligevel  hvis der ikke blev indgået en  

 aftale i  

 sagen  agtede at træffe en beslutning hvorefter (A)s tjenestested  

 skulle  

 ændres.
 Det er min opfattelse at  

 Ålborg Kommune ved at meddele (A) at kommunen  hvis der ikke blev  

 indgået en  

 aftale i sagen  agtede at træffe en beslutning om ændring af hendes  

 tjenestested, og ved at fortie at kommunen ikke selv mente at have  

 tilstrækkelig hjemmel hertil, lagde et utilbørligt pres på (A). Det i  

 (A)s  

 brev af 7. marts 2001 til mig anførte hvorefter aftalen blev indgået fordi  

 Ålborg Kommune ikke var til at hugge eller stikke i, efterlader  

 det indtryk  

 at det var kommunens pres der var den væsentligste årsag til at hun  

 accepterede  

 at indgå aftalen.
Når en myndighed tager  

 stilling til hvilke handlemuligheder den har i en given situation, skal den  

 udelukke de muligheder som indebærer en overtrædelse af lovgivningen.
Derfor  

 er det kritisabelt at Ålborg Kommune  hvis det ikke lykkedes at opnå en  

 aftale med (A) og hendes organisation  agtede at træffe en beslutning  

 som  

 kommunen ikke selv mente havde tilstrækkelig hjemmel.
Desuden er det  

 overordentlig  

 kritisabelt at kommunen lagde et utilbørligt pres på (A) for at formå hende  

 til at acceptere forflyttelsen, og at kommunen i den forbindelse tilsidesatte  

 sin forpligtelse til at yde (A) korrekt og relevant vejledning.
Den omstændighed at Ålborg  

 Kommune har udbetalt (A) en godtgørelse for afgivelsen af hendes status som  

 sikkerhedsrepræsentant, er uden betydning i denne forbindelse.
En myndighed  

 kan ikke sætte sig ud over de nævnte regler i lovgivningen ved at udbetale  

 den  

 berørte borger en pengeydelse.
3. Konklusion Det er sammenfattende min  

 opfattelse  

  

 at  

  

 forflyttelsen af (A)  

 var en afgørelse i forvaltningslovens forstand.
Som følge heraf er det min  

 opfattelse  

  

 at  

  

 Ålborg Kommunes  

 partshøring af (A) ikke opfyldte kravene i forvaltningslovens § 19 og  

 reglen om udvidet partshøringspligt, og at kommunens begrundelse ikke  

 opfyldte  

 kravene i forvaltningslovens § 24. På grund af den betydelige tvivl om  

 retstilstanden  

 mener jeg dog ikke at have tilstrækkeligt grundlag for at udtale min  

 opfattelse  

 som en egentlig kritik af kommunen.
Jeg finder det kritisabelt  

  

 at  

  

 Ålborg Kommune  hvis det ikke  

 lykkedes at opnå en aftale med (A) og hendes organisation  agtede at  

 træffe en  

 beslutning som kommunen ikke selv mente havde tilstrækkelig hjemmel, ligesom  

 jeg finder det overordentlig kritisabelt  

  

 at  

  

 kommunen lagde et utilbørligt pres på (A) for at formå hende til at acceptere  

 forflyttelsen, og  

  

 at  

  

 kommunen i den  

 forbindelse tilsidesatte sin forpligtelse til at yde (A) korrekt og relevant  

 vejledning.
I min foreløbige redegørelse  

 anførte jeg at det var min foreløbige opfattelse at jeg havde grundlag for at  

 henstille at Ålborg Kommune meddelte (A) en begrundelse for forflyttelsen der  

 opfylder forvaltningslovens krav hertil.
Som anført i min foreløbige  

 redegørelse medfører begrundelseskravet i forvaltningslovens § 24 bl.a. at en  

 begrundelse skal indeholde en henvisning til de retsregler i henhold til  

 hvilke afgørelsen er truffet, og en angivelse af de hovedhensyn som  

 myndigheden  

 har tillagt vægt ved den skønsmæssige afvejning.
Disse elementer i  

 begrundelseskravet forudsætter at den pågældende myndighed selv er af den  

 opfattelse at der er hjemmel til at træffe den pågældende afgørelse.
Da  

 Ålborg  

 Kommune efterfølgende har oplyst at der ikke var tilstrækkeligt grundlag for  

 at kommunen kunne gennemtvinge en ændring af (A)s tjenestested, er  

 denne  

 forudsætning ikke opfyldt.
Desuden må retstilstanden som nævnt give anledning  

 til betydelig tvivl, og der er således ikke det fornødne sikre grundlag for  

 at  

 fastholde henstillingen.
Jeg har derfor meddelt Ålborg Kommune at jeg ikke  

 henstiller at kommunen genoptager sagen med henblik på at meddele (A) en  

 begrundelse  

 for forflyttelsen der opfylder forvaltningslovens krav hertil.
Jeg foretager mig herefter  

 ikke yderligere i sagen. NOTER: (*) FOB 1986, s. 99, FOB 1990, s. 22, 363 (  

 FOB 1990, s. 339  

 ) og 494 (  

 FOB 1990, s. 458  

 ),  

 FOB 1992, s. 238,  

 FOB 1993, s. 144, 177 (  

 FOB 1993, s. 173  

 ) og  

 348,  

 FOB 1994, s. 169,  

 FOB 1998, s. 139,  

 423  

 og  

 491, FOB 2000, s. 96 (  

 FOB 2000, s. 86  

 ), og FOB 2001, s. 598.
