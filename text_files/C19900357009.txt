I.
Orientering En lang række kendte byggematerialer, der er fremstillet af sand, ler,  

 granit, flint, m.m. indeholder kvarts.
Det samme gælder for visse malinger,  

 spartelmasser, lime o.l.
 Når der bores, hugges, slibes, skæres eller på anden måde sker en  

 bearbejdning af sådanne byggematerialer, fx beton, mørtel, letbeton, mursten,  

 cementbølgeplader, tegl, granit o.l., udvikles der støv.
 Støvet indeholder krystallinsk siliciumdioxid (kvarts). Der vil være  

 respirable partikler i støvet, d.v.s. partikler, der er så små, at de ikke  

 fanges af organismens forsvarsmekanismer, men føres med ned i lungerne, når  

 de bliver indåndet.
Når respirabelt kvarts kommer ned i lungerne, ophobes det, og efterhånden  

 kan der dannes bindevæv.
Der er risiko for, at der udvikles silikose  

 (stenlunge) og måske lungekræft.
Der kan imidlertid gå 20-40 år, før  

 sygdommene giver sig til kende.
 Støvet kan holde sig svævende i luften længe efter, at den støvende  

 arbejdsproces er ophørt.
På en lang række områder er det muligt ved tekniske foranstaltninger at  

 nedsætte støvudviklingen under arbejdet.
Der kan nævnes følgende muligheder:
- Planlægning af arbejdet.
Dette indebærer bl.a., at det planlægges at  

 anvende de mindst støvende arbejdsmetoder, samt at der afsættes tid til  

 jævnlig rengøring, fx efter opmuringsarbejde, efter al rillefræsning eller  

 hugning til installationer, efter pudse- eller filsearbejde, samt før  

 gulvlæggere sømmer gulvbrædder på strøer med sømpistoler.
- Ændring af arbejdsprocesser, så der fx foretages sprængning i stedet for  

 nedhugning, eller der klippes i stedet for skæres og hugges.
Anvendelse af  

 langsomtgående diamantskæreværktøj og diamantboring med vand er også  

 støvsvage arbejdsmetoder.
- Etablering af lokalafsugning ved arbejde med slående og skærende  

 værktøjer.
Der er udviklet lokalafsugningssystemer til de almindeligt  

 forekommende værktøjer.
 - Vanding i det omfang, det er muligt, når støvet ikke kan suges bort.
- Rengøring ved skrabning og støvsugning eller ved skrabning og vådfejning  

 - ikke tørfejning.
Støvsugere skal være forsynede med filter, der er egnet  

 til at fjerne sundhedsfarligt støv.
II.
Instruktion 1. Hvis kredsen ved tilsynsbesøg på byggepladser o.l.  

 får kendskab til arbejde, der medfører udvikling af støv indeholdende  

 respirabelt kvarts, skal der ud fra en konkret vurdering gives vejledning  

 samt fornødne påbud om, at arbejdet skal udføres uden unødig påvirkning fra  

 respirabelt kvarts.
Dette kan efterkommes ved, at der arbejdes så støvsvagt  

 som muligt, jf. ovenfor.
 2. Hvis kredsen vurderer, at tekniske løsninger ikke  

 er mulige, hensigtsmæssige eller tilstrækkelige til at nedbringe  

 støveksponeringen til et acceptabelt niveau, skal der påbydes brug af  

 nødvendige personlige værnemidler til imødegåelse af støv. Åndedrætsværn skal  

 mindst være filtrerende af typen P2.
Som eksempel på, hvornår en teknisk løsning ikke er hensigtsmæssig, kan  

 det nævnes, at det kan være farligt at have udsugningsslanger med op på  

 smalle stilladser.
I så fald kan der anvendes åndedrætsværn ved kortvarige  

 opgaver.
 Selv om der etableres lokalafsugning, er det, ved de mere støvende  

 arbejdsopgaver, ikke altid tilstrækkeligt til, at operatøren kan undvære  

 åndedrætsværn, men det kan betyde, at andre beskæftigede i nærheden kan  

 undvære det.
3. Hjemmel for påbud - om planlægning af arbejdet: Arbejdsmiljølovens § 38, stk. 1 og § 4 i  

 Arbejdsministeriets bekendtgørelse nr. 323 af 7. juli 1983 om arbejdets  

 udførelse.
 - om anvendelse af mindre støvende metoder og lokalafsugning:  

 Arbejdsmiljølovens § 38, stk. 1 og § 16 i bekendtgørelsen om arbejdets  

 udførelse.
 - om særligt arbejdstøj og personlige værnemidler: Arbejdsmiljølovens §  

 38, stk. 1 og § 3 i Arbejdsministeriets bekendtgørelse nr. 32 af 29. januar  

 1979 om arbejdstøj og personlige værnemidler.
III.
Ikrafttræden Straks.
