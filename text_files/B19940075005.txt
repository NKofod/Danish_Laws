Ved Akt 330 24/6 1994 har Finansudvalget tiltrådt, at der kan ydes  

 fleksibilitetsfremmende ydelse inden for en ramme af 15 mill. kr. i 1994, og  

 at arbejdsministeren med hjemmel i tekstanmærkning fastsætter nærmere  

 retningslinier herom.
I henhold hertil fastsættes for initiativer iværksat i  

 1994 følgende regler:
 § 1.  Til fremme af arbejdsstyrkens geografiske  

 mobilitet kan Arbejdsformidlingen, i tilfælde hvor der i en region opstår  

 mangel på arbejdskraft med bestemte kvalifikationer, yde økonomisk støtte i  

 form af flyttehjælp til ledige eller ledighedstruede, der skifter bopæl i  

 forbindelse med overtagelse af arbejde.
 Stk. 2.  Ved skift af bopæl forstås, at der flyttes fra  

 et sted til et andet sted, og den samlede daglige transporttid med offentlige  

 transportmidler mellem arbejde og bopæl samlet vil overstige 4 timer, hvis  

 der ikke sker skift af bolig.
 Stk. 3.  Ved ledighedstruede personer forstås personer i  

 opsagte stillinger samt personer i ikke-opsagte stillinger, der arbejder på  

 en lukningstruet virksomhed, eller som har ringe udsigt til at fastholde  

 deres nuværende beskæftigelse som følge af faldende aktivitet i virksomheden,  

 omstrukturering el.lign. forhold, der truer den pågældendes mulighed for  

 fortsat beskæftigelse i virksomheden.
§ 2.  Flyttehjælp kan ydes til ledige og  

 ledighedstruede, såfremt Stk. 2.  Flyttehjælp kan ikke ydes, hvis der er grund  

 til at antage, at flyttehjælpen ikke vil medføre det tilsigtede formål.
 § 3.  Flyttehjælp kan ydes til både  

 arbejdsløshedsforsikrede og ikke-forsikrede.
 Stk. 2.  Der ydes flyttehjælp, uanset om formidlingen af  

 arbejdet sker gennem Arbejdsformidlingen, eller den ledige eller  

 ledighedstruede selv har skaffet sig arbejde andetsteds, såfremt  

 betingelserne efter §§ 1,2 og 4 er opfyldte.
§ 4.  Når betingelserne i §§ 1 - 3 er opfyldte, ydes  

 der inden for den økonomiske ramme flyttehjælp.
Flyttehjælpen ydes som 50  

 pct. refusion af dokumenterede udgifter til transport af bohave og  

 indflytning i ny bolig.
Stk. 2.  Refusion af dokumenterede udgifter i  

 forbindelse med indflytning i ny bolig ydes til Stk. 3.  Der kan endvidere ydes et beløb til  

 opkvalificering af en medflyttende ægtefælle/samlever, hvis det efter en  

 konkret vurdering anses for nødvendigt for, at ægtefællen/samleveren kan opnå  

 beskæftigelse på eller i nærheden af tilflytningsstedet.
 § 5.  Støtte efter § 4 kan i alt udgøre et samlet  

 beløb på 50.000 kr.
 Stk. 2.  Er der ydet flyttehjælp, kan flyttehjælp  

 tidligst påny ydes efter 12 måneders forløb.
 Stk. 3.  Til ledige, der i forbindelse med afslutning af  

 en uddannelse overtager arbejde uden for uddannelsesstedet, kan flyttehjælp  

 ikke ydes før efter 6 måneders ledighed.
 § 6.  Ansøgning om flyttehjælp indgives til  

 Arbejdsformidlingen, der træffer afgørelse om, hvorvidt flyttehjælp kan ydes.
 Stk. 2.  Sker der flytning fra en region til en anden  

 region, er det Arbejdsformidlingen i tilflytningsregionen, der ud fra en  

 vurdering af behovet for kvalificeret arbejdskraft på tilflytningsstedet  

 afgør, om flyttehjælp kan ydes, og i givet fald udbetaler flyttehjælpen, jf.  

 stk. 3.
 Stk. 3.  Flyttehjælp udbetales af Arbejdsformidlingen  

 som refusion af dokumenterede udgifter, jf. § 4.
 § 7.  Den, der modtager flyttehjælp, har pligt til at  

 underrette Arbejdsformidlingen om forhold, der har betydning for udbetaling  

 af flyttehjælp.
Stk. 2.  Arbejdsformidlingen kan bestemme, at  

 flyttehjælpen enten ikke skal udbetales eller tilbagebetales, hvis § 8.  Arbejdsformidlingens afgørelser efter denne  

 bekendtgørelse kan af den ledige eller ledighedstruede, der indgiver  

 ansøgning om flyttehjælp, indbringes for Arbejdsmarkedsrådet.  

 Arbejdsmarkedsrådets afgørelser kan ikke indbringes for anden administrativ  

 myndighed.
 § 9.  Bekendtgørelsen træder i kraft den 27. august  

 1994.
