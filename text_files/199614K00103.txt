Nr BTL 103 Betænkning over Forslag til lov om ændring af lov om  

 arbejdsløshedsforsikring m.v. (Dagpenge under uddannelse)   

 Nr L 103 1996-97, 1. samling Afgivet af Arbejdsmarkedsudvalget Afgivet: 19961212 Udvalget har behandlet lovforslaget i nogle møder og har herunder stillet spørgsmål til arbejdsministeren, som denne har besvaret skriftligt.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Fremskridtspartiets, Enhedslistens og  

 Centrum-Demokraternes medlemmer af udvalget) lovforslaget til vedtagelse  

 uændret.
 Et mindretal (Venstres og Det Konservative Folkepartis medlemmer af  

 udvalget) indstiller lovforslaget til forkastelse ved 3. behandling.
 Mindretallet støttede de opstramninger af lov om arbejdsløshedsforsikring  

 m.v., der blev vedtaget i december 1995 med hensyn til mulighederne for at  

 kunne modtage dagpenge samtidig med, at man følger en videregående  

 uddannelse, der automatisk medfører, at man er SU-berettiget.
 Mindretallet kan således ikke støtte det foreliggende lovforslag, idet det  

 vil medføre en uhensigtsmæssig forskelsbehandling mellem studerende på samme  

 uddannelse.
Mindretallet er enig i, at der er en række incitamenter til at uddanne  

 sig.
Men uddannelse må aldrig blive en hæmsko for et fleksibelt og effektivt  

 arbejdsmarked med mangel på arbejdskraft til følge.
Jan Petersen (S) fmd.
Ole Vagn Christensen (S) Poul Erik Dyrlund (S)  

 Lone Møller (S) Jens Peter Vernersen (S) Aage Frandsen (SF) nfmd.  

Vibeke Peschardt (RV) Jette Gottlieb (EL) Addi Andersen (CD) Helge Sander  

 (V) Charlotte Antonsen (V) Flemming Oppfeldt (V) Ulla Tørnæs (V) Bendt  

 Bendtsen (KF) Frank Dahlgaard (KF) Brian Mikkelsen (KF) Tom Behnke (FP) Dansk Folkeparti havde ikke medlemmer i udvalget.
