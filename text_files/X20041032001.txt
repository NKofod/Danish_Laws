Beskatning af et engangsbeløb for brugsret  

 over et areal til opstillingaf vindmøller, når arealet afstås inden udløbet  

 af brugsretsaftalen Ligningsrådet har  

 i en bindende forhåndsbesked taget stilling til forskellige spørgsmål i  

 forbindelse  

 med overdragelse af en ejendom med vindmøller, der er opstillet ifølge en  

 aftale om brugsret over et areal mellem den hidtidige ejer (skatteyder) af  

 ejendommen og vindmølleejeren.
Spørgsmål Spørgsmål 1 Skal skatteyder efter afståelse af sin  

 faste ejendom fortsat medregne 1/30 af det i sin tid modtagne engangsbeløb  

 for  

 rådighedsindskrænkning på sin ejendom, indtil det fulde beløb er medregnet  

 til  

 indkomsten? Spørgsmål 2 Såfremt der svares bekræftende på  

 spørgsmål 1, ønskes det afklaret, om indtægten efter afståelsen er en  

 personlig  

 indkomst omfattet af arbejdsmarkedsbidrag, eller om indkomsten efter  

 overdragelse af ejendommen er en kapitalindkomst.
Spørgsmål 3 Såfremt der svares bekræftende på  

 spørgsmål 1, ønskes det oplyst, hvorledes der skal forholdes med et eventuelt  

 restbeløb ved skatteyders død.
Spørgsmål 4 Hvis der svares benægtende til spørgsmål  

 1, ønskes det oplyst, hvorledes der så skal forholdes med den del af  

 engangsbeløbet, der på tidspunktet for afståelse af den faste ejendom endnu  

 ikke er medregnet til den skattepligtige indkomst.
Spørgsmål 5 Kan den faste ejendom ved overdragelse  

 værdiansættes i overensstemmelse med værdiansættelsescirkulæret nr. 185 af  

 17.  

 november 1982 til den seneste ejendomsvurdering +/- 15 pct., når der på  

 ejendommen er en rådighedsindskrænkning tinglyst som deklaration? Spørgsmål 6 Hvis der svares bekræftende på spørgsmål 5  

 ønskes det oplyst, om afståelsessummen skal opgøres til ejendommens værdi i  

 handel og vandel, eller om der til ejendommens værdi i handel og vandel skal  

 lægges en kapitaliseret værdi af forudbetalt leje.
Svar Ad spørgsmål 1 Nej, se  

 sagsfremstilling og begrundelse.
Ad spørgsmål 2 Spørgsmålet  

 bortfalder.
Ad spørgsmål 3 Spørgsmålet  

 bortfalder.
Ad spørgsmål 4 Det resterende  

 beløb skal medregnes ved opgørelsen af den skattepligtige indkomst for det  

 indkomstår,  

 hvori den faste ejendom afstås, se sagsfremstilling og begrundelse.
Ad spørgsmål 5 Ja, se  

 sagsfremstilling og begrundelse.
Ad spørgsmål 6 Afståelsessummen  

 opgøres til ejendommens værdi i handel og vandel, se sagsfremstilling og  

 begrundelse.
Beskrivelse af de faktiske forhold Skatteyder indgik  

 i 1998 aftale med et I/S om brugsret af et areal på sin landbrugsejendom til  

 placering af to vindmøller.
For denne  

 rådighedsindskrænkning modtog skatteyder 250.000 kr. pr. vindmølle.
Beløbet  

 skulle  

 i henhold til aftalen udbetales med 1/3, når fundamentet til den enkelte  

 mølle  

 blev påbegyndt og 2/3, når den enkelte mølle blev opsat.
Brugsretten skulle  

 udnyttes senest tre år fra byggetilladelse forelå.
I modsat fald skulle  

 kontrakten genforhandles, hvis en af parterne ønskede det.
 Brugsretten er  

 tinglyst som deklaration på ejendommen.
 Skatteyder modtog  

 i juni måned 2001 500.000 kr. i henhold til den indgåede aftale.
 Ved opgørelse af  

 den skattepligtige indkomst for 2001 medregnede skatteyder 1/30 af det  

 udbetalte  

 beløb til indkomsten i overensstemmelse med det anførte i  

 Ligningsvejledningen  

 2001, afsnit E.J.2.2.4.
Ligeledes har  

 skatteyder for indkomstårene 2002 og 2003 medregnet et beløb på 16.667  

 kr.  til den skattepligtige indkomst svarende til 1/30 af det modtagne  

 engangsbeløb, Skatteyder  

 påtænker nu at overdrage sin landbrugsejendom til sønnen i 2004 og ønsker i  

 den  

 forbindelse at få afklaret, hvorledes han skal forholde sig med det  

 resterende  

 beløb på 450.000 kr., som endnu ikke er medregnet til den skattepligtige  

 indkomst.
Ved overdragelse  

 af den faste ejendom til sønnen påtænkes alene den faste ejendom med en  

 rådighedsindskrænkning  

 i henhold til den tinglyste deklaration overdraget.
Der sker således ikke  

 overdragelse  

 af retten til nogen del af lejeindtægten.
Styrelsens indstilling og begrundelse Fortjeneste ved afståelse  

 af fast ejendom medregnes ved indkomstopgørelsen efter reglerne i  

 ejendomsavancebeskatningsloven.
 Det er ikke  

 defineret i skattelovgivningen, hvad der nærmere skal forstås ved fast  

 ejendom  

 i denne forbindelse.
 Som følge heraf må  

 der ved afgrænsning af begrebet tages udgangspunkt i de civilretlige regler  

 på  

 området.
 Herefter omfatter  

 begrebet fast ejendom først og fremmest egentlig fysisk fast ejendom.  

 Herudover  

 omfatter begrebet også begrænsede rettigheder til fast ejendom i form af  

 servitutter over eller brugsrettigheder til fast ejendom.
 I  

 Ligningsvejledningen 2004-4, afsnit  

  

 E.J.2.1  

, er det da også  

 fastslået at ejendomsavancebeskatningsloven udover afståelse af egentlig  

 fysisk  

 fast ejendom også omfatter afståelse af varige middelbare rettigheder over  

 fast  

 ejendom, f.eks. servitutter og købe- og forkøbsrettigheder.
 Om de midlertidige  

 rådighedsindskrænkninger på fast ejendom er det i afsnittet anført, at  

 beskatningen  

 af godtgørelser eller erstatninger for midlertidige rådighedsindskrænkninger  

 er  

 indkomstskattepligtige, idet de betragtes på linie med  

 lejeindtægter.
Af  

 Ligningsvejledningen 2004-4, afsnit  

  

 E.J.2.2.4  

, fremgår det  

 specielt om vindmøller, at engangsbeløb, der udbetales til ejeren af en  

 ejendom  

 som erstatning for placering af en eller flere vindmøller på ejendommen og  

 for  

 de rådighedsindskrænkninger over ejendommen, som i forbindelse hermed  

 pålægges  

 ejeren i henhold til en aftale, anses som lejeaftale, og de betalte  

 beløb  

 beskattes som personlig indkomst.
Beskatning af et engangsbeløb fordeles over  

 den aftalte lejeperiode.
Der er her tale om  

 en ændring af den tidligere praksis på området, der ifølge  

 Ligningsvejledningen  

 for 2000, Erhvervsdrivende, afsnit E.J.2.2.4, gjaldt til og med indkomståret  

 1999: " Ifølge tidligere praksis, der har været gældende fra 1985 er  

 engangsbeløb, der udbetales til ejeren af en ejendom som erstatning for  

 placering af en eller flere vindmøller på ejendommen og de  

 rådighedsindskrænkninger  

 over ejendommen, som i forbindelse hermed pålægges ejeren i henhold til en  

 aftale gældende for 30 år, anset som vederlag for en delafståelse.
Da der kan  

 være tvivl om, hvorvidt der er hjemmel til den tidligere praksis, har Told-  

 og  

 Skattestyrelsen besluttet at ændre praksis fra og med indkomståret 2000.  

 Sådanne aftaler anses herefter som lejeaftaler, og de betalte beløb beskattes  

 som personlig indkomst.
Beskatning af et engangsbeløb fordeles over den  

 aftalte  

 lejeperiode." Told- og  

 Skattestyrelsen har i det følgende taget udgangspunkt i, at skatteyder har  

 indgået den omhandlede aftale om brugsret af et areal på sin ejendom i  

 indkomståret 2001, hvor brugsretten er udnyttet.
 På baggrund heraf  

 er det styrelsens opfattelse, at det vederlag, som skatteyder har modtaget  

 som  

 et éngangsbeløb i 2001 skattemæssigt skal fordeles ligeligt over den aftalte  

 lejeperiode og medregnes ved opgørelsen af den skattepligtige indkomst for de  

 hvert af de pågældende indkomstår, jf. i øvrigt Ligningsvejledningen 2004-4,  

 afsnit  

  

 E.K.1  

, om  

 periodisering af forudbetalte lejeindtægter.
 Ad spørgsmål 1.
 Ligningsvejledningen  

 indeholder ikke nogen omtale af praksis for, hvorledes der skal forholdes med  

 det ikke indtægtsførte éngangsvederlag i den situation, hvor en ejer midt i  

 udlejningsperioden overdrager sin ejendom med forbehold om, at  

 vindmølleselskabet fortsat og i uændret omfang kan benytte det pågældende  

 grundareal på ejendommen til det formål, som oprindeligt er aftalt med  

 sælger.
 Det er derfor  

 styrelsens opfattelse, at brugsretsaftalen mellem skatteyder og  

 vindmølleselskabet  

 herefter må anses for endelig ophørt for skatteyders vedkommende, og  

 spørgsmålet om eventuel periodisering over de resterende år, som aftalen  

 løber  

 over, er derfor ikke aktuelt.
 Som følge heraf er  

 det styrelsens opfattelse, at den resterende del af engangsvederlaget, der på  

 aftaletidspunktet for overdragelsen af ejendommen endnu ikke er medregnet ved  

 indkomstopgørelsen,  

 skal medregnes ved opgørelsen af den skattepligtige indkomst for det  

 indkomstår,  

 hvori aftalen om overdragelse indgås.
 Det indstilles  

 derfor, at spørgsmålet besvares med et nej.
 Ad spørgsmål 2 og  

 3.
 Bortfalder, da der  

 ikke er svaret bekræftende på spørgsmål 1.
 Ad spørgsmål 4.
 Som nævnt ovenfor,  

 er det styrelsens opfattelse, at den resterende del af engangsvederlaget, der  

 på aftaletidspunktet for overdragelsen af ejendommen endnu ikke er medregnet  

 ved indkomstopgørelsen, skal medregnes til den skattepligtige indkomst for  

 det  

 indkomstår, hvori aftalen om overdragelse af ejendommen indgås.
 Det indstilles, at  

 spørgsmålet besvares som angivet.
 Ad spørgsmål 5.
 Når en fast  

 ejendom overdrages inden for den gaveafgiftspligtige personkreds, kan  

 overdragelsen  

 foretages efter de retningslinier, der er nævnt i skatteministeriets  

 cirkulære  

 nr. 185 af 17. november 1982 om værdiansættelse af aktiver og passiver i  

 dødsboer m.m. og ved gaveafgiftsberegning.
 Herefter gælder,  

 at overdragelsessummen som udgangspunkt kan fastsættes til  

 kontantejendomsværdien  

 ved den senest forud for arveudlægget eller gaveoverdragelsen for boet eller  

 parterne bekendtgjorte almindelige vurdering, årsomvurdering, vurdering efter  

 vurderingslovens § 4 (eller § 4A - ophævet) eller årsregulering i henhold til  

 vurderingslovens § 3A (tidligere § 2A).
 Den foretagne  

 værdiansættelse omregnet til kontantværdi må dog højst være 15 pct. højere  

 eller lavere end den nævnte kontantejendomsværdi.
Styrelsen skal  

 bemærke, at der ved vurderingen af en ejendom, hvorpå der er givet tilladelse  

 til opstilling af en eller flere vindmøller er givet et særligt tillæg til  

 grundværdien som følge af selve tilladelsen til opstilling af vindmøller på  

 ejendommens areal, jf. vurderingsvejledningens afsnit C.2.4. Det skyldes, at  

 opstilling af vindmøller kræver forskellige tilladelser, bl.a. zonetilladelse  

 (når arealet ligger i landzone). Retten til at opstille og drive en vindmølle  

 på et areal anses således som en rettighed af offentligretlig karakter, som  

 der  

 skal tages hensyn til ved ansættelsen af grundværdien, jf.
Vurderingslovens §  

 13, stk. 2.
 Når vindmøllerne  

 er opstillet, tages der ved fastsættelsen af ejendomsværdien hensyn til deres  

 eventuelle driftsmæssige gener i markerne og eventuelle gener som følge af  

 møllernes placering i forhold til ejendommens stuehus.
 Under henvisning  

 til ovenstående indstilles, at spørgsmålet besvares med et ja.
 Ad spørgsmål 6.
 Afståelsessummen  

 skal fastsættes til ejendommens værdi i handel og vandel, jf. pkt. 4 i  

 ovennævnte  

 cirkulære nr.185 af 17. november 1982. Der skal ikke tillægges nogen  

 kapitaliseret værdi af forudbetalt leje.
 Det indstilles, at  

 der svares i overensstemmelse hermed.
 Ligningsrådet  

  

 tiltrådte indstillingerne.
