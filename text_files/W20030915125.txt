Kendelse fra Pressenævnet i sag nr. 14/2003 [En mand  K]  

    

 har klaget til Pressenævnet over DJØF-bladets  

 afslag på genmæle overfor en artikel bragt  

 DJØF-bladet nr. 23/02 af 6.  

 december 2002.
 Artiklen havde overskriften   

  

 NU MÅ DET SLUTTE  

  

  og underoverskriften En lille gruppe ledige  

 bebuder sagsanlæg mod DJØFs hovedbestyrelse.
 Klager er medlem af sektorudvalget for Sektoren for  

 Arbejdssøgende, SfA/DJØF, og udpeget som repræsentant af sektorudvalget.
 Artiklen var sålydende:
 Samme dag, som DJØF holdt repræsentantskabsmøde, bragte  

 dagbladet Politiken en historie om, at en gruppe arbejdsløse medlemmer ville  

 prøve at vælte formanden på mødet, fordi hovedbestyrelsen har ændret den  

 måde,  

 som de ledige organisatorisk er indplaceret i forbundet på  efter  

 gruppens  

 mening på ulovlig og udemokratisk vis.
 Oprøret viste sig at være en én- eller to-mandshær, mens de  

 øvrige deltagere udtrykte harme og frustration over, at en så frugtesløs  

 debat  

 skulle stjæle tid.
 Den lille gruppe af kritiske  

 ledige, som kommer fra  

 Overenskomstforeningens sektion for ledige i København, mener, at der er  

 begået  

 vedtægtsbrud, og at hele formålet har været et vellykket forsøg på at  

 amputere  

 de ledige politisk og økonomisk.
De mener også, at DJØFs sekretariat bevidst har modarbejdet dem  

 på alle måder ved bl.a. at have frataget dem nøglerne til DJØFs  

 medlemslokaler  

 i København og overtaget driften af lokalerne fra dem.
Og frataget dem retten  

 til at drive vikarbureau og kursusvirksomhed.
Vi er kun blevet behandlet sådan, fordi vi er arbejdsløse.
Hele  

 DJØF er gennemsyret af ulovlighed, fastslog formanden for  

 Københavns-sektionen,  

  Henning  

  Lech-Rasmussen, der som den eneste  

 talte på gruppens vegne.
 Han bebudede samtidig, at han har søgt fri proces for at sagsøge  

 hovedbestyrelsen for ulovligt at have ændret vedtægterne.
 Hovedbestyrelsen afviste, at der var begået ulovligheder og  

 opfordrede til, at den lille gruppe bilagde striden.
 Nu må det slutte, lød det også fra de studerendes formand,  

  Jakob  

  Brandt.
En stor del af mine medlemmer her i København risikerer om kort  

 tid at komme ud i arbejdsløshed, og jeg kan ikke holde ud at tænke på, at de  

 skal møde så forkvaklede forhold.
Derfor har jeg det utrolig fint med, at  

 DJØFs  

 sekretariat har overtaget styringen. Kurt  

  Lyhne, tillidsrepræsentant i Aalborg  

 kommune, var kontant:
Der er blevet brugt mange timer på denne sag på  

 Sektorforsamlingsmøderne i Overenskomstforeningen.
Jeg er ikke jurist og kan  

 ikke udtale mig om sagens mere spidsfindige detaljer.
Men helt ærligt,  

  Henning  

  Lech-Rasmussen: Jeg tror ikke på jer! Dirigenten satte derpå et forslag til afstemning om, at  

 repræsentantskabet udtrykte kritik af den måde, som de arbejdsledige i  

 Københavns-afdelingen er blevet behandlet på.
Kun to stemte for. Den 27. december 2002 anmodede klager sammen med  

  Henning  

  Lech-Rasmussen og  

  Eiler  

  Johan  

  Andrén om at få bragt følgende  

 genmæle:
  

  

 GENMÆLE Mod DJØFbladets dækning  

 af repræsentantskabsmødet d. 21. nov. 2002 Under overskriften  

  

 Nu må  

 det slutte  

  

 bragte DJØFbladet nr. 23/02 for den 6. december 2002 en  

 usigneret artikel, hvis formål mere syntes at være at udstille og nedgøre  

 forbundets arbejdssøgende medlemmer, end at give en redelig dækning af  

 repræsentantskabsmødets forløb.
 Sektorudvalget for de arbejdssøgende i DJØF (SfA/DJØF)  

 behandlede artiklen på sektorudvalgets møde den 12. december 2002 og bad  

 sektorens repræsentanter til mødet om at bede DJØFbladet berigtige forholdet.
DJØFbladet tager i artiklen udgangspunkt i en artikel i  

 dagbladet Politiken, som samme dag som Repræsentantskabet fandt sted, havde  

 markedsført en historie om, at en gruppe arbejdsløse medlemmer ville prøve at  

 vælte forbundets formand på mødet.
Mens det er korrekt, at Politiken bragte  

 en  

 sådan påstand, er det vildledende og presseetisk kritisabelt, at DJØFbladet  

 prøver at tillægge SfAs repræsentanter denne hensigt og mening.
For det  

 første  

 har udsagnet ingen dækning i, hvad der faktisk skete og kom til udtryk under  

 mødet.
For det andet har DJØFbladet blot taget påstanden for pålydende uden  

 kritisk at undersøge, om sagen havde noget på sig.
For det tredje har  

 DJØFbladet ikke så meget som prøvet at indhente en kommentar fra sektorens  

 lovligt valgte repræsentanter, som man prøver at tørre historien af på.
Om det faktiske forhold kan det bekræftes, at ét medlem af  

 forbundet havde rejst tanken.
Af det godkendte referat af Onsdagsmøde i SfA  

 København, d. 20.11.2002 fremgår det, at [NG] foreslog, at der skulle  

 rejses  

 mistillid til forbundsformand  

  Sine  

  Sunesen på  

 Repræsentantskabsmødet, hvilket der ikke var tilslutning til på onsdagsmødet,  

 og det blev på det bestemteste afvist af de 2 repræsentantskabsmedlemmer [JB]  

 og [HLR].  

 End of story.  

 Hertil  

 kommer at både sektorudvalgets formand,  

  Maria  

  Zech-Hubers,  

 og Københavns afdelingens formand,  

  Henning  

  Lech  

  Rasmussen, samme morgen havde meddelt  

  Sine  

  Sunesen og Forbundet, at historien ikke havde noget på  

 sig.
Disse dementier vælger DJØF-bladet også at se bort fra i sin omtale.
Hvis DJØFbladets artikel ikke var et lærestykke i journalistisk  

 kildekritik og saglig dækning, hvad skulle historien så bruges til? Af de  

  

 Vejledende regler  

 for god presseskik  

  

 fremgår det bl.a., 1. at det er massemediernes opgave  

 at bringe korrekt og hurtig information.
Så langt det er muligt, bør det  

 kontrolleres, om de oplysninger, der gives, er korrekte og 2.  

 Kritik bør  

 udvises overfor nyhedskilderne, i særdeleshed når disses udsagn kan være  

 farvet  

 af personlig interesse eller skadevoldende hensigt. Det er en kendt sag, at der er et kritisk forhold mellem  

 forbundsledelsen og sektoren for arbejdssøgende i DJØF, og især de  

 arbejdssøgende i sektorens største afdeling i København.
DJØFbladet er  

 forbundets instrument, og det ses, at det var denne kritik, der skulle  

 stemples, mistænkeliggøres og nedværdiges med bladets dækning.
I DJØFbladets historie laves der en vildledende kobling mellem  

 Politikens and og kritikken: Oprøret viste sig at være en én- eller  

 to-mandshær, mens de øvrige deltagere udtrykte harme og frustration over, at  

 en  

 så frugtesløs debat skulle stjæle tid.  Senere udtrykkes det, at  

 kun to  

 stemte for den udtrykte kritik af den måde, som de arbejdsledige i Københavns  

 afdelingen er blevet behandlet på.
DJØFbladet undlader at gøre opmærksom på  

 at  

 det er en stemmeafgivning som tæller 100% af repræsentanterne for den berørte  

 afdeling.
Man undlader også at nævne, at i alt 6 repræsentanter undlod at  

 stemme; at ingen af sektorens repræsentanter stemte imod kritikken.
Den lille  

 gruppe omfattede således små 8% af de 102 stemmeberettigede repræsentanter.  

 At  

 majoritetsholdningen på mødet ikke var venlig overfor de svagest stillede  

 medlemmer af forbundet er formentlig åbenbart, men at de besiddende  

 repræsentanter i en faglig organisation ikke skulle indrømme de  

 arbejdssøgende  

 medlemmer ret til vedtægtsmæssigt at varetage deres faglige, økonomiske og  

 sociale interesser i en demokratisk forsamling er mindre indlysende.
At  

 DJØFbladet blot mener, at man skal stigmatisere de ledige  som de  

 kaldes  med  

 nedgørende bemærkninger (f.eks. forkvaklede forhold) er  

 beklageligt og kritisabelt.
Endnu en markant undladelse prægede DJØFbladets behandling.  

 Bladet undlader helt at omtale et legitimt ændringsforslag til budgettet, som  

 havde til formål at genoprette Repræsentantskabets budgetmæssige  

 forudsætninger  

 ved gennemførelsen af den ny organisering. Ændringsforslaget blev imidlertid  

 nægtet behandling af mødets dirigent,  

  Henrik  

  Oehlenschlæger, som i parentes  

 bemærket også er forbundets advokat imod SfA/København.
Det motiverede  

 ændringsforslag vedhæftes.
 SfA/DJØFs medlemmer af repræsentantskabet:
Eiler  

  Johan  

  Andrén,  

  Henning  

  Lech-Rasmussen  

 (sign), [K] (sign)  

  

  Bladet har efterfølgende telefonisk afvist klagers genmæle.
 Klageren har anført, at bladet har farvet sin dækning af  

 repræsentantskabsmødet ved at tillægge de arbejdssøgendes repræsentanter  

 meninger og hensigter, som ikke er fremsat på repræsentantskabsmødet, men som  

 er lånt fra en artikel i Politiken, som ikke havde dækning hos  

 sektorens  

 repræsentanter.
Klageren har videre anført, at det er åbenbart, at bladet ikke  

 har søgt at kontrollere, om de givne oplysninger er korrekte.
Artiklens  

 tilrettelæggelse er endvidere sådan, at dens sigte og effekt synes at være at  

 bringe SfAs demokratisk valgte repræsentanter i miskredit og dermed påføre  

 dem  

 og SfA størst mulig skadevirkning.
Bladet har ikke selv på eget initiativ  

 søgt  

 at berigtige forholdet, uanset at man er blevet gjort opmærksom på forholdet  

 først gennem et brev fra  

  Henning  

  Lech-  

  Rasmussen tidligt i december 2002 og senere gennem det  

 afviste genmæle.
 Klageren har med hensyn til genmælets længde anført, at bladet  

 har en så lang produktionstid, at berigtigelsen i genmælet kun kan fungere  

 som  

 berigtigelse, hvis sagens hovedtræk anføres sammen med den angivne  

 skadevirkning.
Bladet har afvist at optage genmælet i den foreliggende form,  

 idet man ikke finder, at der er tale om korrektion af fejlagtige oplysninger  

 i  

 artiklen.
Artiklen er en journalistisk dækning af en del af debatten på DJØFs  

 repræsentantskabsmøde.
Bladet har videre anført, at indlægget fra klager,  

  Henning  

  Lech-Rasmussen  

  og  

  Eiler  

  Johan  

  Andrén  

 må betragtes som debatindlæg, og bladet har derfor tilbudt at bringe det som  

 et  

 sådant.
De vejledende retningslinier for læserbreve i bladet angiver et  

 omfang  

 på ca. 2000 enheder, og det er derfor forudsat, at indlægget vil blive  

 redigeret til cirka dette omfang.
Klager har efter samråd med de to andre  

 meddelt, at de ikke ønsker at tage imod dette tilbud  som stadig står  

 ved  

 magt.
I sagens behandling har følgende nævnsmedlemmer deltaget: Lene  

 Pagter Kristensen, Finn Rowold, Kaare R.
Skou og Kirsten Dyregaard.
 Pressenævnet udtaler:
 Klagen angår alene det forhold, at DJØF-bladet har afvist at  

 bringe et genmæle vedrørende en artikel om DJØFs repræsentantskabsmøde den  

 21.  

 november 2002 bragt i bladet den 6. december 2002.
 Det følger af medieansvarslovens § 36, stk. 1, at en anmodning  

 om genmæle i massemedierne over for oplysninger af faktisk karakter, som er  

 egnet til at påføre nogen økonomisk skade eller anden skade af betydning, og  

 som er blevet bragt i et massemedie, skal tages til følge, medmindre  

 oplysningernes rigtighed er utvivlsom.
 Den pågældende artikel i DJØF-bladet indledes med en omtale af,  

 at Politiken samme dag, som repræsentantskabsmødet havde fundet sted, havde  

 bragt en historie om, at en gruppe arbejdsløse medlemmer ville prøve at vælte  

 formanden på mødet, og fremstår i øvrigt som en journalistisk dækning af en  

 del  

 af debatten på repræsentantskabsmødet.
 Pressenævnet finder ikke, at der i DJØF-bladets artikel er bragt  

 forkerte oplysninger af faktisk karakter i forhold til klageren eller SfA,  

 hvorfor nævnet ikke finder grundlag for at tage klagerens krav om genmæle til  

 følge.
 Nævnet skal over for bladet præcisere, at et medie har pligt til  

 skriftligt at besvare en anmodning om genmæle, og at dette skal ske snarest  

 muligt som angivet i medieansvarslovens § 40, stk. 1.
 Afsagt den 26. marts 2003.
