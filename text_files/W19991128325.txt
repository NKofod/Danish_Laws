Kl. 22.38 kontaktede vennen igen lægevagten, idet han var utryg ved  

 situationen.
Vagtlæge B opretholdt sygebesøget.
Kl. 23.54 ringede patientens kæreste til lægevagten, fordi hun  

 var nervøs for hans tilstand og forhørte sig, hvorvidt  

 patienten skulle have noget modgift.
Vagtlæge C aflyste det planlagte  

 besøg.
Ca. ½ time efter sidste samtale med lægecentralen fik patienten  

 vejrtrækningsproblemer, hvorfor hans kæreste tilkaldte en  

 ambulance.
Der blev iværksat genoplivningsforsøg, men  

 forgæves.
 Der blev klaget over, at ingen af de 3 læger foranledigede akut  

 lægevagtsbesøg hos patienten eller henviste til at rekvirere en  

 ambulance over 112, samt at læge 3 aflyste det planlagte  

 lægebesøg.
Klage over manglende ordination af akut  

 lægebesøg Patientklagenævnet fandt ikke grundlag for kritik af  

 læge A og læge B, idet lægerne på relevant vis  

 indhentede oplysninger om patientens tilstand.
Nævnet fandt at  

 måtte lægge til grund, at læge A og B ikke fik beskrevet en  

 tilstand, der indikerede akut lægeundersøgelse eller tilkaldelse  

 af ambulance via 112.
Patientklagenævnet fandt imidlertid, at der var  

 grundlag for kritik af læge C.
Nævnet lagde til grund, at  

 lægen var bekendt med læge A's visitering til sygebesøg  

 samt begrundelsen herfor.
Nævnet lagde videre til grund, at lægen  

 var bekendt med, at der var tale om en 3. gangs opringning indenfor få  

 timer.
Nævnet lagde vægt på, at der ikke var noget der  

 tydede på, at patientens tilstand ved denne henvendelse havde  

 ændret sig til det bedre i forhold til de tidligere henvendelser, og  

 fandt således ikke, at der var lægelig indikation for at aflyse  

 vagtlægebesøget.
