 I sager tillagt udpantningsret og i udlægssager, hvor kravet oprindeligt  

 er under 2.500 kr., påhviler det fogedretterne forskudsvis at afholde  

 udgifter til f.eks. låsesmed, vognmand og befordring.
 Justitsministeriet er blevet opmærksom på, at fogederne ved en række  

 embeder selv afholder nogle af disse udgifter og derefter får pengene  

 refunderet hos rekvirenten.
I den forbindelse skal Justitsministeriet herved meddele, at man intet har  

 at indvende imod, at udgifter i forbindelse med disse sager afholdes  

 forskudsvis af embedernes almindelige kassebeholdning mod senere refusion.  

 Refusionen skal indkræves snarest muligt og senest 1 måned efter udgifternes  

 afholdelse.
Der kan dog, såfremt det skønnes fornødent, opkræves vedkommende  

 private rekvirent sikkerhedsstillelse eller depositum.
Såfremt der forskudsvis udlægges beløb af embedets almindelige  

 kassebeholdning i sådanne sager, hvor der derefter skal kræves refusion,  

 registreres ind- og udbetalinger over »Diverse«.
Af afstemnings- og  

 kontrolmæssige årsager oprettes særskilt underkonto til kontering af såvel  

 udgift som modtagen refusion.
 Det bemærkes, at den, der behandler sagen, har ansvaret for, at der  

 opkræves refusion af udlagte beløb.
 P.M.V.
 E.B.
