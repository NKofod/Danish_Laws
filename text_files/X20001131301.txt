 Voldgiftssag afgjort af Voldgiftsnævnet  

 for Bygge- og Anlægsvirksomhed.
 Vedrører AB 92 §§ 6, stk. 7, 45 og 47.
 Under denne sag, der er indbragt for Voldgiftsnævnet  

 for Bygge- og Anlægsvirksomhed ved klageskrift modtaget den 27. oktober  

 1998, har klagerne 1 og 2 nedlagt påstand om, at indklagede tilpligtes  

 at betale 193.636 kr. med procesrente fra den 1. april 1998.
 Indklagede har påstået afvisning.
I henhold til entreprisekontrakt af 18. juni 1997 mellem  

 klager 1 og entreprenøren skulle entreprenøren forestå  

 nogle entrepriser ved ombygning af klager 1´s ejendom.
Almindelige  

 Betingelser 1992 var gældende for byggeriet.
 Indklagede udstedte i den anledning på foranledning  

 af entreprenøren en garanti overfor klager 1 på 193.626 kr.
 Klager 1 ønskede i anledning af  

 entreprenørens misligeholdelse og senere konkurs garantien udbetalt af  

 banken, hvilket blev afvist af banken.
Efter at fogedretten afviste at fremme udbetalingskravet  

 ved en umiddelbar fogedforretning, har klagerne indbragt sagen for  

 Voldgiftsnævnet for Bygge- og Anlægsvirksomhed og  

 påberåbt sig bl.a.
Almindelige Betingelser 1992 § 6, stk. 7.  

 Klager 2 har oplyst, at kravet mod indklagede er transporteret til dette  

 selskab af klager 1.
 Bankgarantien indeholder bl.a. følgende formulering  

 :
" Bortset fra spørgsmål om udbetaling  

 under garantien, jf.
AB 92 § 6, stk. 7, behandles tvister mellem garanten og  

 bygherren af Voldgiftsnævnet for Bygge- og Anlægsvirksomhed, jf.  

 AB 92 §§ 45 og 47." Da der i denne sag er tale om udbetaling under garantien  

 kan tvisten efter garantiens ordlyd ikke behandles af Voldgiftsnævnet  

 for Bygge- og Anlægsvirksomhed, således som det i øvrigt  

 også antages ved Højesterets dom i U.1982.1110(H).
 Denne sag afvises derfor.
 THI BESTEMMES :
 Denne sag afvises.
