Til § 1 Ved lov nr. 480 af 24. juni 1992 blev der skabt mulighed for, at  

 kommunerne ved hel eller delvis finansiering af arbejdsløshedsdagpenge kan  

 beskæftige ledige hjemmehjælpere og sygehjælpere samt ledige pædagoger og  

 pædagogmedhjælpere i en aktiveringsperiode af maksimalt 12 måneders varighed.  

 Aktiveringsordningen er midlertidig og gælder i perioden fra den 1. september  

 1992 og indtil den 1. januar 1994.
 For at udvide og styrke den allerede iværksatte aktiveringsordning inden  

 for ældre-, dagpleje- og daginstitutionsområdet er ordningen ændret ved lov  

 nr. 210 af 28. april 1993 på nedenfor nævnte områder.
 Inden for ældreområdet udvides ordningen, således at samtlige områder  

 inden for den kommunale ældreservice bliver omfattet, ligesom personkredsen,  

 som kan komme i beskæftigelse inden for ældreområdet, udvides betydeligt.
Herudover ændres fremgangsmåden ved fastsættelse af det ugentlige antal  

 arbejdstimer i ordningen, således at det sikres, at det udbetalte  

 vederlag pr. uge svarer til den lediges arbejdsløshedsdagpenge.
De aktiverede  

 vil fremover modtage vederlag under sygdom, barsel, graviditet og adoption,  

 svarende til sædvanlig dækning ifølge overenskomst eller det sædvanlige for  

 tilsvarende arbejde.
Endelig nedsættes ledighedskravet til 4 uger inden for  

 de seneste 26 uger.
Ad stk. 2 Da alle personalegrupper, uanset uddannelse, har mulighed for at blive  

 omfattet af ordningen inden for ældreområdet, kan kommunen tilbyde en  

 introduktionsperiode af nogle ugers varighed, der medregnes under ordningen.
Ad stk. 3 og 4 Direktoratet overfører på grundlag af kassens oplysninger efter  

 bekendtgørelsens § 6 månedsvis et beløb til beskæftigelseskommunen og  

 Indenrigsministeriet, der svarer til det beløb, som medlemmet før  

 indeholdelse af A-skat ville være berettiget til at modtage i dagpenge.
 Fordelingen af det overførte beløb sker for personer, som er beskæftiget i  

 kommunens ældreservice, med 80 pct. til kommunen og 20 pct. til  

 Indenrigsministeriet, mens fordelingen for pædagoger og pædagogmedhjælpere  

 sker med 60 pct. til kommunen og 40 pct. til Indenrigsministeriet.
Ad stk. 5 Modtager medlemmet sædvanlig aflønning efter stk. 6 under sygdom, barsel,  

 graviditet og adoption, sker der ligeledes overførsel efter stk. 3 og 4, i  

 det omfang kommunen ikke modtager refusion efter lov om dagpenge ved sygdom  

 eller fødsel.
Der skal således ikke ske overførsel under barsel, graviditet  

 og adoption i de perioder, hvor staten yder refusion til kommunen i henhold  

 til lov om dagpenge ved sygdom eller fødsel.
 Der henvises til vejledningen til § 9, stk. 1, hvorefter kassen altid skal  

 foretage fradrag for sygdom, barsel m.v. i tilfælde, hvor der ikke er  

 modtaget erklæring fra kommunen om andet, jf. bilag C.
Ad stk. 6 Antallet af ugentlige arbejdstimer fastsættes således, at det vederlag,  

 som udbetales til medlemmet, svarer til de dagpenge, som medlemmet før  

 indeholdelse af A-skat ville være berettiget til på tiltrædelsestidspunktet,  

 dog mindst 30 timer pr. uge.
Timetallet fremkommer ved at dividere medlemmets  

 dagpengesats med det beløb, medlemmet ville være blevet aflønnet med i  

 henhold til overenskomst.
Herudover indbetaler kommunen såvel arbejdsgivers  

 som arbejdstagers bidrag til Arbejdsmarkedsuddannelsesfond, Arbejdsmarkedets  

 Tillægspension, Arbejdsgivernes Elevrefusion, feriepenge og pensionsordninger  

 o.lign.
Eksempel: Et medlem, der har en dagpengesats på 425 kroner, ansættes i  

 aktiveringsordningen.
Den overenskomstmæssige timeløn for det arbejde, som  

 medlemmet skal udføre, er 79,69 kroner.
Den omregnede beskæftigelse vil i  

 dette tilfælde udgøre 32 arbejdstimer pr. uge, som er beregnet efter følgende  

 formel:
Dagpengesats x 6 det ugentlige antal ------------------ = arbejdstimer, som overenskomstmæssig kommunen modtager løn refusion for I det omfang det er sædvanligt inden for det enkelte overenskomstområde,  

 at arbejdstiden varierer, vil kravet om mindst 30 arbejdstimer om ugen kunne  

 opfyldes, hvis beskæftigelsen i gennemsnit mindst udgør dette timetal.  

 Kommunen kan på samme vilkår vælge et højere ugentligt timetal, end svarende  

 til dagpengeydelsen, mod selv at afholde udgifterne ved ekstra arbejdstimer.
Til § 2 Der er i relation til arbejdsløshedsforsikringen fastsat følgende  

 betingelser for deltagelse i ordningen:
 Ledige timer forud for den 1. september 1992 kan medregnes ved opgørelsen  

 af ledighedskravet.
 Beskæftigelse i aktiveringsordningen kan ikke indgå i opgørelsen af  

 ledighedskravet.
 26-ugers-perioden kan ikke forlænges med »døde perioder«,  

 bortset fra barselsorlov.
Til § 3 Vedrørende opgørelsen af ledighedskravet henvises til bekendtgørelsens §  

 2.
Til § 4 Kassens pligt til at informere om mulighederne for beskæftigelse i  

 aktiveringsordningen omfatter både medlemmer, som er ledige ved  

 bekendtgørelsens ikrafttræden, og medlemmer, der senere bliver ledige.  

 Informationen bør gives dels skriftligt dels i forbindelse med de  

 obligatoriske § 65-samtaler i kassen.
 Der henvises i øvrigt til direktoratets bekendtgørelse om en  

 arbejdsløshedskasses vejledningspligt over for sine medlemmer.
Til § 5 Direktoratets godkendte skema til brug for kassens oplysninger er optrykt  

 som bilag A til denne vejledning.
 Direktoratet kan godkende andre skemaer, der er udarbejdet af kassen.
Til § 6 Oplysningskortene følger tidsterminerne for dagpengekort i kasser, hvor  

 indsendelse af dagpengekort sker månedsvis.
Kassen skal på grundlag af  

 medlemmets oplysninger på kortet opgøre, hvor meget medlemmet ville have  

 været berettiget til at modtage i dagpenge i perioden, hvis medlemmet ikke  

 havde deltaget i aktiveringsordningen.
 Vedrørende opgørelsen af størrelsen af medlemmets dagpenge henvises til  

 vejledningen til bekendtgørelsens § 9.
Kassens meddelelse til direktoratet skal angive størrelsen af det  

 dagpengebeløb (bruttobeløbet), som medlemmet ville have været berettiget til  

 i den periode, som oplysningskortet dækker.
Endvidere skal  

 arbejdsløshedskassen angive medlemmets dagpengesats.
 Til brug for kassernes oplysninger til direktoratet, kan skemaet, der er  

 optrykt som bilag B til denne vejledning, anvendes.
 Hvis kassen ønsker at overføre oplysningerne via EDB, skal dette ske efter  

 nærmere retningslinjer herom fra direktoratet.
Til § 7 Kassen skal til direktoratet videregive oplysning om den dato for  

 medlemmets indtræden i aktiveringsordningen, som kommunen er forpligtet til  

 at underrette kassen om i medfør af § 4 i lov om aktiveringsordning ved  

 service til ældre og dagpasning af børn.
Kassen skal endvidere oplyse datoen  

 for beskæftigelsens ophør ved indsendelse af oplysninger for den sidste  

 udbetalingsperiode.
Til § 8 Indtræffer der, eller konstaterer kassen i aktiveringsperioden forhold,  

 som medfører, at medlemmets dagpengeret bortfalder, eller at  

 dagpengeudbetalingerne ville være blevet indstillet, har kassen pligt til  

 straks at give besked herom til den kommune, hvor medlemmet er beskæftiget  

 efter aktiveringsordningen.
Af kassens meddelelse til kommunen skal det fremgå, hvor længe  

 dagpengeretten er bortfaldet.
Meddelelsen skal gives, så snart kassen kan  

 træffe afgørelse i sagen.
I sager hvor kassen har vurderet, at medlemmet har  

 handlet svigagtigt, skal kassen dog meddele kommunen, hvad kassen agter at  

 indstille til direktoratet vedrørende sanktion og ikke afvente afsendelse af  

 indstillingen eller afgørelsen herom.
 Ved dagpengerettens bortfald som følge af kontingentrestance skal  

 meddelelsen gives, når kassen har truffet afgørelse om slettelse i medfør af  

 arbejdsløshedsforsikringslovens § 78, stk. 2.
Til § 9 Ad stk. 1 Arbejde i aktiveringsordningen omfatter dels det omregnede, ugentlige  

 timetal, som kommunen får refusion for, jf. vejledningen til § 1, stk. 6,  

 dels arbejdstimer i jobbet hos kommunen, som ligger ud over det omregnede  

 antal arbejdstimer.
Arbejde i aktiveringsordningen medfører ikke fradrag i  

 det overførte beløb.
 Herudover skal der ikke ske fradrag for fraværsperioder som følge af  

 sygdom, graviditet, barsel og adoption, hvis medlemmet modtager løn i henhold  

 til overenskomst eller med det sædvanlige ved tilsvarende arbejde fra  

 kommunen, jf. § 1, stk. 5. Der skal dog ske fradrag i de perioder, hvor  

 staten yder kommunen refusion i henhold til lov om dagpenge ved sygdom eller  

 fødsel.
Kommunerne vil blive pålagt at sende en erklæring til kassen i tilfælde,  

 hvor der under sygdom og barsel ikke modtages refusion efter  

 sygedagpengeloven, dvs. i de tilfælde, hvor kasserne ikke skal foretage  

 fradrag.
Kasserne skal altså altid foretage et fradrag for sygdom og barsel  

 mv. i tilfælde, hvor der ikke er modtaget en erklæring fra kommunen om andet.
 Der skal endvidere ikke ske fradrag i det overførte beløb for de første 7  

 timers arbejde/indtægt, som ligger ud over beskæftigelse i  

 aktiveringsordningen.
Ad stk. 2 Når et medlem, som deltager i aktiveringsordningen, har andet arbejde  

 og/eller indtægter, der ligger ud over de første 7 timer, skal der ske  

 fradrag efter samme regler, som gælder for nedsættelse af  

 arbejdsløshedsdagpenge.
 Der henvises til direktoratets bekendtgørelse om arbejdes og indtægters  

 betydning for arbejdsløshedsdagpengenes størrelse.
Fradraget foretages efter reglerne i direktoratets bekendtgørelse om  

 supplerende dagpenge.
Dog finder reglerne om tidsbegrænsning for supplerende  

 dagpenge, udbetaling af supplerende dagpenge med dimittendsats,  

 mindsteudbetalingsreglen, reglerne om udbetaling af dagpenge for  

 søgnehelligdage og reglerne om arbejdsfordeling ikke anvendelse for  

 medlemmer, som deltager i aktiveringsordningen.
 Vedrørende fradrag m.v. for medlemmer, som i aktiveringsperioden udøver  

 selvstændig virksomhed som bibeskæftigelse, henvises til direktoratets  

 bekendtgørelse om retten til arbejdsløshedsdagpenge for medlemmer, som under  

 ledighed har bibeskæftigelse ved selvstændig virksomhed.
Ad stk. 3 Der henvises til direktoratets bekendtgørelse om overførsel af  

 overskydende timer.
Til § 10 Medlemmet har i aktiveringsperioden den samme oplysningspligt over for  

 kassen som i tilfælde af almindelig ledighed.
Til § 11 Medlemmet skal opfylde rådighedsforpligtelsen, jf. direktoratets  

 bekendtgørelse om et arbejdsløshedskassemedlems rådighedsforpligtelse og  

 konsekvenserne af selvforskyldt ledighed, med undtagelse af pligten til at  

 være aktivt arbejdssøgende.
 Medlemmet skal således bl.a. være tilmeldt Arbejdsformidlingen og skal med  

 dags varsel kunne overtage formidlet arbejde.
Der stilles ikke krav om frigørelsesattest vedrørende beskæftigelse i  

 aktiveringsordningen.
Har medlemmet anden beskæftigelse end i  

 aktiveringsordningen, gælder der de almindelige regler om frigørelsesattest.
Til § 12 Et medlem får ikke karantæne for afslag på deltagelse i  

 aktiveringsordningen.
Tilsvarende gælder ved ophør i aktiveringsordningen.
Til § 13 Beskæftigelse i aktiveringsordningen, jf. vejledningen til  

 bekendtgørelsens § 9, stk. 1, medregnes i medfør af  

 arbejdsløshedsforsikringslovens § 97 b, stk. 2, ikke ved beregningen af, om  

 medlemmet opfylder arbejdskravet i lovens § 55, stk. 1. Beskæftigelsen  

 betragtes således som ledighed i relation til arbejdsløshedsforsikringsloven.
 Derimod vil afholdelse af egen optjent ferie med feriegodtgørelse under  

 ordningen kunne medregnes til opfyldelse af arbejdskravet i § 55, stk. 1.
 Fraværsperioder som følge af sygdom, barsel, graviditet og adoption, jf. §  

 1, stk. 5, anses for død periode efter reglerne i Direktoratet for  

 Arbejdsløshedsforsikringens bekendtgørelse om beregning af arbejdskravet i  

 henhold til § 55, stk. 1.
Lønarbejde, der ligger uden for beskæftigelsen i aktiveringsordningen,  

 medregnes til opfyldelsen af arbejdskravet.
Dette gælder også de første 7  

 timer, som ikke medfører fradrag i dagpengene, herunder et eventuelt  

 merarbejde ved kommunen, jf. bekendtgørelsens § 9, stk. 1. Det forudsættes  

 dog, at de almindelige betingelser for, at beskæftigelse kan betragtes som  

 lønarbejde, er opfyldt.
Der henvises til bekendtgørelse om beregning af  

 arbejdskravet (26-ugers-reglen) i henhold til § 55 i lov om arbejdsformidling  

 og arbejdsløshedsforsikring m.v. med tilhørende vejledning.
 Perioden under aktiveringsordningen medregnes ikke til ledighedskravet for  

 afholdelse af vejledningssamtaler, jf. arbejdsløshedsforsikringslovens § 65,  

 og efterfølgende systematiske rådighedsvurderinger.
Andre konsekvenser af, at beskæftigelse i aktiveringsordningen betragtes  

 som ledighed, er, at beskæftigelsen ikke vil kunne danne grundlag for ny  

 dagpengeberegning.
Vedrørende pligten om at stå til rådighed for  

 arbejdsmarkedet henvises til vejledningen til bekendtgørelsens § 11.
Ad stk. 2 Selv om beskæftigelse i aktiveringsordningen betragtes som ledighed i  

 relation til arbejdsløshedsforsikringsloven, skal medlemmer, der beskæftiges  

 i aktiveringsordningen, overflyttes til en arbejdsløshedskasse, hvis faglige  

 område omfatter det pågældende arbejde.
Overflytningen skal ske efter de almindelige regler i  

 overflytningsbekendtgørelsen.
Det betyder, at der også kan ske  

 tilbageflytning til den hidtidige arbejdsløshedskasse efter beskæftigelsens  

 ophør.
Til § 14 Ad stk. 1 Medlemmet kan under deltagelse i aktiveringsordningen få udbetalt  

 feriedagpenge efter de regler, der gælder for medlemmer i beskæftigelse, jf.  

 direktoratets bekendtgørelse om feriedagpenge.
Med hensyn til feriens placering er det arbejdsgiveren, der efter aftale  

 med medlemmet fastsætter, hvornår ferien skal holdes inden for ferielovens  

 rammer.
Medlemmet, der skal være tilmeldt Arbejdsformidlingen, skal senest 14  

 dage før feriens afholdelse give Arbejdsformidlingen meddelelse om  

 ferietidspunktet.
Ad stk. 2 Hvis et medlem vælger at modtage dagpenge i den kollektive  

 ferielukningsperiode, skal medlemmet opfylde de almindelige betingelser for  

 at få dagpenge.
Medlemmet skal i perioden for eksempel udfylde dagpengekort,  

 være tilmeldt Arbejdsformidlingen og stå til rådighed for arbejdsmarkedet -  

 herunder være aktivt arbejdssøgende.
Ad stk. 3 Et medlem optjener under beskæftigelse i aktiveringsordningen ret til  

 ferie med feriegodtgørelse eller løn.
Der skal derfor ved en senere  

 feriedagpengeberegning ske fradrag for medlemmets egen optjente ferie i  

 aktiveringsordningen efter de almindelige regler herom.
Til § 15 De almindelige regler i arbejdsløshedsforsikringsloven om medlemmers  

 oplysningspligt, tilbagebetaling og sanktion finder tilsvarende anvendelse.
Øvrige vejledende bemærkninger 1. Første ledighedsdag Direktoratets bekendtgørelse om arbejdsgiverens betaling af  

 dagpengegodtgørelse for 1. ledighedsdag, jf. arbejdsløshedsforiskringslovens  

 § 84, finder ikke anvendelse ved ophør med beskæftigelse i  

 aktiveringsordningen.
2. Dagpengeret Et medlem, som har deltaget i aktiveringsordningen, genindtræder  

 umiddelbart i retten til at modtage dagpenge ved aktiveringsperiodens udløb,  

 hvis medlemmet i øvrigt opfylder de almindelige betingelser for at være  

 dagpengeberettiget, jf. vejledningen til § 2, nr. 3. Mindsteudbetalingsreglen  

 finder ikke anvendelse.
3. Arbejdstilbud, ventedagpenge og godtgørelse Et medlem, som har været i beskæftigelse i aktiveringsordningen før 1.  

 arbejdstilbud, har ret til at få et arbejdstilbud, selv om dette som følge af  

 deltagelsen i ordningen først kan afgives efter, at medlemmets dagpengeret  

 efter arbejdsløshedsforsikringslovens § 55, stk. 1, er udløbet.
Medlemmet vil  

 dog ikke være berettiget til at modtage dagpenge efter dagpengerettens udløb  

 efter lovens § 55, stk. 1, men vil efter anmodning være berettiget til at  

 modtage en godtgørelse fra amtskommunen, jf. § 3, stk. 5, i lov om  

 arbejdstilbud til ledige, indtil et rimeligt arbejdstilbud påbegyndes eller  

 afslås.
 Pr. 1. januar 1993 blev arbejdstilbudslovens § 1, stk. 4, ændres således,  

 at det nu er bestemt, at ledige - uanset bestemmelsen i § 1, stk. 3 - har ret  

 til et 2. arbejdstilbud. Ændringen berører ikke retten til ventedagpenge  

 efter arbejdsløshedsforsikringslovens § 55, stk. 3. Dette betyder, at  

 medlemmer, der har ret til et 2. arbejdstilbud efter arbejdstilbudslovens §  

 1, stk. 4, er berettiget til ventedagpenge, indtil arbejdstilbuddet  

 påbegyndes eller afslås, hvis de i venteperioden ikke længere opfylder  

 arbejdskravet i arbejdsløshedsforsikringslovens § 55, stk. 1.
Et medlem, der er omfattet af aktiveringsordning ved service til ældre og  

 dagpasning af børn, bevarer rettigheder og pligter ifølge  

 arbejdstilbudsbekendtgørelsen.
Den ledige kan efter aftale med  

 Arbejdsformidlingen udskyde et allerede afgivet 2. arbejdstilbud, jf.  

 bekendtgørelsens § 104 a og § 17, stk. 9.
 Medlemmet vil således være berettiget til ventedagpenge efter  

 arbejdsløshedsforsikringslovens § 55, stk. 3, indtil arbejdstilbuddet  

 påbegyndes eller afslås, såfremt medlemmet i hele perioden med ventedagpenge  

 er aktivt arbejdssøgende.
Til § 18 Medlemmer, som er kommet i beskæftigelse efter den hidtidige ordning  

 (Indenrigsministeriets lov nr. 480 af 24. juni 1992, jf. direktoratets  

 bekendtgørelse nr. 688 af 31. juli 1992) er fortsat omfattet af disse regler.
 Lov nr. 210 af 28. april 1993 har således alene virkning for de medlemmer,  

 der bliver aktiveret efter lovens ikrafttræden den 30. april 1993.
 Der er dog mulighed for, at et medlem, der er beskæftiget efter den  

 hidtidige ordning, kan indgå aftale med ansættelseskommunen om en justering  

 af det ugentlige antal arbejdstimer i ordningen, således at personer før og  

 efter lovens ikrafttræden ligestilles med hensyn til antal beskæftigede timer  

 pr. uge, jf. § 1, stk. 6. Tilsvarende gælder for fraværsperioder under  

 sygdom, barsel m.v., jf. § 1, stk. 5.
