Fremsat den 9. januar 2002 af  

  socialminister Henriette Kjær Forslag til Lov om ændring af lov om individuel  

 boligstøtte (Refusion for boliger til flygtninge) § 1 I lov om individuel boligstøtte, jf. lovbekendtgørelse nr.  

 62 af 31. januar 2001, som ændret ved lov nr. 285 af 25. april 2001,  

 foretages følgende ændringer:
 1. Overalt i loven ændres »By- og  

 boligministeren« til: »Socialministeren« og »by- og boligministeren« til:  

»socialministeren«.
 2. I § 75 indsættes efter stk. 3 som nyt  

 stykke:
» Stk. 4 bliver herefter stk. 5.
 3. I § 75, stk. 4, der bliver stk. 5, ophæves 2.  

 og 3. punktum.
§ 2 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. § 1, nr. 2, har virkning for statsrefusion  

 vedrørende udgifter fra og med budgetåret 2002.
Bemærkninger til lovforslaget Almindelige bemærkninger Lovforslagets baggrund Forslaget er en udmøntning af aftalen af 15. juni 2002 om  

 kommunernes økonomi 2002.
Nogle kommuner har en udbygningsgrad eller en boligsammensætning,  

 der med de gældende regler kan gøre det vanskeligt at skaffe et  

 tilstrækkeligt antal egnede boliger til flygtninge på det lokale  

 lejemarked.
For disse kommuner kan køb af boliger med henblik på  

 udlejning til flygtninge være en mulighed.
Som led i kommuneaftalen for 2002 blev det derfor aftalt, at der som for  

 lejede boliger skal skabes mulighed for refusion af eventuelt lejetab i  

 forbindelse med udlejning af kommunalt ejede boliger til flygtninge.
Der skal  

 samtidig tilskyndes til, at den enkelte kommune begrænser tabet mest  

 muligt.
 Den forrige regering fremsatte forslag herom den 24. oktober 2001 (som et  

 led i L 46, Folketinget 2001-02, 1. samling), som imidlertid bortfaldt i  

 forbindelse med folketingsvalgets udskrivelse.
 Med dette lovforslag foreslås aftalen om kommunernes økonomi  

 for 2002 derfor gennemført for så vidt angår den aftalte  

 statsrefusion for kommunernes eventuelle lejetab.
 På baggrund af overførslen af boligstøtteområdet  

 fra det tidligere By- og Boligministerium til Socialministeriet  

 foreslås herudover enkelte teknisk/administrative ændringer.
Lovforslagets indhold Efter den gældende boligstøttelovs § 75, jf. § 71,  

 refunderer staten kommunernes udgifter til betaling af leje for en bolig, der  

 stilles til rådighed for kommunen til brug for flygtninge.
Refusion  

 ydes med 100 pct. af den betalte leje i perioden fra boligen er til  

 rådighed og indtil udlejning sker.
Ved nærværende lovforslag foreslås en tilsvarende  

 ordning for boliger, som kommunen ejer eller erhverver med henblik på  

 udlejning til flygtninge.
Det foreslås således, at staten  

 refunderer kommunens løbende udgifter vedrørende boligen, hvis  

 en kommune køber en bolig med henblik på udlejning til  

 flygtninge, eller hvis kommunen træffer beslutning om, at en bolig, der  

 ejes af kommunen, fremover skal udlejes til flygtninge.
Refusion gives til  

 kommunens udgifter fra det tidspunkt, hvor boligen er til rådighed til  

 udlejning, og indtil udlejning sker.
For at tilskynde til at den enkelte  

 kommune begrænser tabet mest muligt foreslås, at beløb,  

 der refunderes, ikke kan overstige den normale leje for sædvanlige  

 lejligheder af tilsvarende størrelse.
Finansstyrelsens administration af udbetaling af refusion for lejetab og  

 istandsættelsesgaranti ved udlejning til flygtninge har hidtil  

 været lovfæstet i modsætning til udbetaling af refusion  

 efter boligstøtteloven i øvrigt.
Ved nærværende lov  

 forslag foreslås bestemmelsen herom ophævet, således at  

 udbetaling af refusion på dette område administreres som på  

 lovens øvrige områder.
Konsekvenser af lovforslaget Økonomiske og administrative  konsekvenser for det offentlige Det er forudsat at refusion for lejetab i kommunalt ejede boliger gives i  

 samme omfang og efter de samme principper, som gælder for boliger lejet  

 af kommunen.
Det er tillige forudsat, at den leje, der refunderes, ikke  

 overstiger den normale leje for sædvanlige lejligheder af tilsvarende  

 størrelse.
På baggrund af oplysninger om antallet af opholdstilladelser samt  

 Indenrigsministeriets evaluering af integrationsloven er det skønnet,  

 at der årligt vil blive anvist omkring 500 flygtninge til kommunalt  

 ejede boliger.
Svarer det fremtidige lejetab i disse boliger til det lejetab,  

 som staten allerede refunderer i private og almene boliger, skønnes  

 det, at lovforslaget samlet set ikke medfører offentlige merudgifter.  

 Staten får merudgifter på 0,5 mio. kr. årligt.
Kommunerne  

 får tilsvarende mindreudgifter på 0,5 mio. kr., der reguleres  

 over bloktilskuddet.
 Forslaget skønnes ikke at have nævneværdige  

 administrative konsekvenser for kommunerne.
 De kommunaløkonomiske konsekvenser skal forhandles med de kommunale  

 parter.
Erhvervsøkonomiske og erhvervsadministrative konsekvenser Lovforslaget skønnes ikke at have økonomiske eller  

 administrative konsekvenser for erhvervslivet.
Skønnet over de erhvervsadministrative konsekvenser er baseret  

 på en ekspertvurdering.
Ekspertvurderingen er anvendt, fordi denne  

 metode er hensigtsmæssig, når et lovforslags  

 erhvervsadministrative konsekvenser vurderes at være  

 begrænsede.
Miljømæssige konsekvenser Forslaget skønnes ikke at have miljømæssige  

 konsekvenser.
Forholdet til EU-retten Forslaget vurderes ikke at indeholde EU-retlige aspekter.
Ligestillingsmæssige konsekvenser Forslaget skønnes ikke at have ligestillingsmæssige  

 konsekvenser.
Høring Forslaget har som et led i det tidligere fremsatte lovforslag, L 46,  

 været sendt i høring hos følgende parter: Kommunernes  

 Landsforening, Amtsrådsforeningen, Københavns Kommune,  

 Frederiksberg Kommune, Boligselskabernes Landsforening, Landsbyggefonden,  

 Byggeskadefonden, Andelsboligforeningernes Fællesrepræsentation,  

 Lejernes Landsorganisation, Administratorforeningen, Ejendomsforeningen  

 Danmark, Danmarks Lejerforening, Jydske Grundejerforening,  

 Advokatrådet, KommuneKredit, Realkreditrådet, Finansrådet,  

 Finansstyrelsen, Kontaktudvalget for Offentlig Revision, Landsforeningen  

 Ældresagen, Ældremobiliseringen, Ældreboligrådet,  

 Omsorgsorganisationernes Samråd, Ungdomsboligrådet, Nævnet  

 for Etnisk Ligestilling, Det Danske Center for Menneskerettigheder, det  

 daværende Miljø- og Energiministerium,  

 Økonomiministeriet, Finansministeriet, Indenrigsministeriet,  

 Justitsministeriet og Statsministeriet.
Lovforslaget har endvidere  

 været sendt til høring i Integrationsministeriet.
Samlet vurdering af  

 lovforslaget Positive konsekvenser/  

 mindreudgifter Negative konsekvenser/  

 merudgifter Økonomiske konsekvenser for stat, amter og  

 kommuner Ingen Ingen Administrative konsekvenser for stat, amter og  

 kommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 Ændringen er en redaktionel konsekvensændring som følge  

 af, at boligstøtteområdet er overført fra det tidligere  

 By- og Boligministerium til Socialministeriet.
Til nr. 2 I § 71 i boligstøtteloven er fastsat, at  såfremt en  

 beboelseslejlighed af ejeren stilles til rådighed for  

 kommunalbestyrelsen til brug for flygtninge som nævnt i lovens  

 § 65, og tilbudet accepteres, betaler kommunalbestyrelsen lejen fra det  

 tidspunkt, fra hvilket lejligheden er til rådighed, og indtil udlejning  

 sker.
Efter lovens § 75, stk. 1, nr. 4 refunderer staten kommunens  

 udgifter hertil med 100 pct.
 Efter § 13 i integrationsloven kan en kommunalbestyrelse erhverve  

 ejendomme i kommunen med henblik på gennem udlejning til beboelse at  

 medvirke til en bedre fordeling af udlændinges  

 bosætningsmuligheder på landsplan, regionalt plan og lokalt i  

 kommunen.
 Ved forslagets § 1, nr. 2 foreslås, at køber kommunen en  

 bolig med henblik på udlejning til flygtninge som nævnt i  

 boligstøttelovens § 65, eller træffer kommunen beslutning  

 om, at en bolig, som kommunen ejer, skal anvendes til dette formål,  

 refunderer staten tilsvarende kommunens løbende udgifter  

 vedrørende boligen fra det tidspunkt, hvor boligen er til  

 rådighed til udlejning, og indtil udlejning sker.
For at tilskynde til at den enkelte kommune begrænser tabet mest  

 muligt foreslås, at beløb, der refunderes, ikke kan overstige  

 den normale leje for sædvanlige lejligheder af tilsvarende  

 størrelse.
Kommunen har tillige en egen interesse i, at de boliger,  

 der erhverves, kan udlejes til en leje, der kan betales af de flygtninge, der  

 anvises.
Det bemærkes i den forbindelse, at det følger af  

 integrationslovens § 12, stk. 2, 2. pkt., at lejen for den anviste bolig  

 ikke må overstige halvdelen af husstandsindkomsten.
Til nr. 3 For langt hovedparten af boligstøttelovens områder er regler  

 for udbetaling af statsrefusion med hjemmel i boligstøttelovens  

 § 75, (1. punktum i stk. 4, der bliver nr. 5) fastsat i  

 bekendtgørelse om regnskabsaflæggelse, anvisning af stats  

 refusion og revision af kommunernes boligstøtteregnskab.
Efter den  

 gældende bekendtgørelse nr. 816 af 3. november 1999 foretages  

 udbetaling af statsrefusion af Finansstyrelsen.
For så vidt angår et enkelt område - udbetaling af  

 refusion for lejetab og istandsættelsesgaranti ved udlejning til  

 flygtninge - har Finansstyrelsens administration af området hidtil  

 været lovfæstet.
Det foreslås at bestemmelsen herom  

 ophæves, således at også udbetaling af refusion på  

 dette område administreres som lovens øvrige områder.
Til § 2 Det foreslås, at loven træder i kraft dagen efter  

 bekendtgørelsen i Lovtidende, og at statsrefusion efter forslagets  

 § 1, nr. 2, ydes med virkning for lejetab fra 1. januar 2002.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om individuel boligstøtte, jf.  

 lovbekendtgørelse nr. 62 af 31. januar 2001, som ændret ved lov  

 nr. 285 af 25. april 2001, foretages følgende ændringer:
 1. Overalt i loven ændres »By- og boligministeren« til:  

»Socialministeren« og  

»by- og boligministeren« til: »socialministeren«.
§ 75. Kommunen afholder de udgifter, der er  

 forbundet med administration af reglerne om boligstøtte.
Staten  

 refunderer kommunens udgifter med følgende satser:
1)	boligsikring, 50 pct., 2)	boligydelse, 75 pct., 3)	sanerings- og byfornyelsesboligsikring ydet i  

 medfør af § 27, 50 pct., 4)	udgifter til istandsættelsesgaranti og leje  

 efter §§ 70 og 71, 100 pct., og 5)	udgifter til huslejetilskud efter § 29 b, 50  

 pct.
Stk. 2. Af de udlånsmidler, der er  

 fornødne til boligydelseslån, stilles 75 pct. til kommunernes  

 rådighed af staten.
Kommunerne indbetaler til staten de afdrag og  

 renter, der er modtaget som tilbagebetaling af sådanne lån.
Af de  

 udlånsmidler, der er fornødne til boligsikringslån, jf.  

 § 24 g, stk. 2, § 31, stk. 2, og § 32, stk. 3, stilles 50 pct.  

 til kommunernes rådighed af staten.
Kommunerne indbetaler til staten 50  

 pct. af de renter og afdrag, der er modtaget som tilbagebetaling af  

 boligsikringslånene.
Stk. 3. Af de udlånsmidler, der er  

 fornødne til lån efter §§ 60 a, 66 og 67, stilles 100 pct.  

 til kommunens rådighed af staten.
Udgifter til lån og garanti  

 efter § 68 stilles dog til rådighed med halvdelen og efter  

 §§ 56, 56 a, 57 og 64 b med 2/3.
 2. I § 75 indsættes efter stk. 3  

 som nyt stykke:
» Stk. 4 bliver herefter stk. 5.
Stk. 4. By- og boligministeren træffer  

 nærmere bestemmelse om udbetaling af statsrefusion,  

 regnskabsaflæggelse og revision og tilsyn.
Refusion af kommunens  

 udgifter efter §§ 70 og 71 udbetales kvartalsvis bagud på grundlag  

 af en opgørelse over kommunens afholdte udgifter.
Opgørelsen  

 fremsendes til Kongeriget Danmarks Hypotekbank og Finansforvaltning.
 3. I § 75, stk. 4, der bliver stk. 5, ophæves 2.  

 og 3. punktum.
Bilag 2 Folketingets forhandlinger vedrørende lov om  

 individuel boligstøtte Folketingsåret 1990-91: (L 147) FF 1932, 2877, 6775, 7233.
Till.
A 3453, till.
B 989.
 Loven stadfæstet 6. juni 1991.
(Lovtidende nr. 376) Folketingsåret 1996-97: (L 26) FF 653, 1809, 2102. Till.
A 1084, 1054, till.
B 61, till.
C 53.
 Loven stadfæstet 11. december 1996.
(Lovtidende nr. 1048) Folketingsåret 1991-92: (L 146) FF 3541, 3630, 4291, 4808.
 Loven stadfæstet 27. december 1991.
(Lovtidende nr. 935) Folketingsåret 1996-97: (L 186) FF 5285, 6868, 7450. Till.
A 3949, 3915, till.
B 891, till.
C 463.
 Loven stadfæstet 10. juni 1997.
(Lovtidende nr. 380) Folketingsåret 1991-92: (L 275) FF 9307, 9623, 10046, 10304.
Till.
A 6633, till.
B 1495.
 Loven stadfæstet 20. maj 1992.
(Lovtidende nr. 380) Folketingsåret 1996-97: (L 198) FF 5291, 7992, 8293. Till.
A 4323, 4294, till.
B 1341, till.
C 702.
 Loven stadfæstet 10. juni 1997.
(Lovtidende nr. 382) Folketingsåret 1991-92: (L 264) FF 8724, 9802, 10619, 11140.
Till.
A 6395, till.
B 1527.
 Loven stadfæstet 24. juni 1992.
(Lovtidende nr. 476) Folketingsåret 1997-98: (L 48B) FF 2228. Till.
B 106, till.
C 74.
 Loven stadfæstet 17. december 1997.
(Lovtidende 970) Folketingsåret 1992-93: (L 91) FF 1960, 2728, 3813, 4151.
 Loven stadfæstet 23. december 1992.
(Lovtidende nr. 1044) Folketingsåret 1997-98: (L 49) FF 1142, 2017, 2236. Till.
A 1244, 1199, till.
B 43, 73, till.
C 82.
 Loven stadfæstet 17. december 1997.
(Lovtidende nr. 980) Folketingsåret 1992-93: (L 320) FF 9182. Till.
A 10137, 9759, till.
B 2103, 11198, 11228.
 Loven stadfæstet 30. juni 1993.
(Lovtidende nr. 441) Folketingsåret 1997-98: (L 60) FF 977, 2420, 2586. Till.
A 1720, 1650, till.
B 628, till.
C 511.
 Loven stadfæstet 1. juli 1998.
(Lovtidende nr. 474) Folketingsåret 1992-93: (L 327) Sp. 9358.
Till.
A 10327, 10259, till.
B 3121, 11528, 3357, 12024.
 Loven stadfæstet 30. juni 1993.
(Lovtidende nr. 449) Folketingsåret 1998-99: (L 47) Sp. 734, 2442, 2637.
Till.
A 1416, 1351, till.
B 326, till.
C 210.
 Loven stadfæstet 23. december 1998.
(Lovtidende nr. 1002) Folketingsåret 1999-2000: (L 222) FF 6073, 7097, 7217. Till.
A 5469, 5461, till.
B 1032, till.
C 751.
 Loven stadfæstet 2. juni 1999.
(Lovtidende nr. 394) Folketingsåret 1999-2000: (L 208) FF 5126, 8003, 8201. Till.
A 5808, Till.
B 754, till.
C 741.
 Loven stadfæstet 31. maj 2000.
(Lovtidende nr. 424) Folketingsåret 1999-2000: (L 211) FF 5105, 7988, 8730. Till.
A 5897, 5858, till.
B 1340, till.
C 928.
 Loven stadfæstet 31. maj 2000.
(Lovtidende nr. 404) Folketingsåret 2000-2001: (L 37) FF 384, 2270, 2458.
Till.
A 1020, 949, till.
B 173, till.
C 217.
 Loven stadfæstet 20. december 2000.
(Lovtidende nr. 1286) Folketingsåret 1999-2000: (L 226) FF 6053, 8478, 8730. Till.
A 6335, 6248, till.
B 1349, 1398, till.
C 946.
 Loven stadfæstet 31. maj 2000.
(Lovtidende nr. 406) Folketingsåret 2000-2001: (L 137) FF 3736, 5695, 6073.
Till.
A 3122, 3192, till.
C 457.
 Loven stadfæstet 24. april 2001.
