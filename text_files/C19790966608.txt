INDHOLDSFORTEGNELSE Forord Afsnit I,Almindelige bestemmelser 2. Opgaver 3. Samarbejdet mellem civilforsvaret og forsvaret 4. Fordeling af ansvar og kompetence.
5. Kommandoforhold 6. Definitioner Afsnit II, De enkelte samarbejdsopgaver 7. Varsling af civilbefolkningen 8. Evakuering og foranstaltninger i tilfælde af flugt 9. Mørklægning 10. Ydelse af gensidig hjælp 11. Egenbeskyttelse af forsvarets etablissementer 12. Signaltjeneste 13. Omsorg for syge og sårede 14. Fordeling af områder og lokaliteter 15. Transporttjeneste 16. Trafikkontrol Bilag 1. Definitioner FORORD Nærværende bestemmelser angiver principper og ansvarsfordeling for  

 samarbejdet mellem civilforsvaret og forsvaret.
 Bestemmelserne er udarbejdet i henhold til Indenrigsministeriets  

 lovbekendtgørelse nr. 122 af 1. april 1962 og er fastsat af  

 indenrigsministeren efter forhandling med forsvarsministeren.
 Bestemmelserne træder i stedet for de af Civilforsvarsstyrelsen og  

 Forsvarschefen henholdsvis i 1958 og 1959 udsendte »Bestemmelser for  

 samarbejdet mellem civilforsvaret og forsvaret«.
 Bestemmelserne videresendes ved henholdsvis Civilforsvarsstyrelsens og  

 Forsvarskommandoens foranstaltning inden for vedkommendes ansvarsområde.
 ALMINDELIGE BESTEMMELSER.
 1. Nærværende bestemmelser er gældende for:
- forsvarets myndigheder - civilforsvarets myndigheder, herunder sygehusberedskabet.
 2. OPGAVER.
 2.1. Det er civilforsvarets opgave gennem forebyggende og afhjælpende  

 foranstaltninger at tilvejebringe en civil beskyttelse af liv og ejendom mod  

 følgerne af krigshandlinger i det omfang, sådanne  

 civilforsvarsforanstaltninger træffes i medfør af love om civilforsvaret,  

 samt i fredstid at yde bistand i katastrofetilfælde samt under andre  

 tilsvarende forhold, der gør offentlig indgriben nødvendig.
 2.1.1. Civilforsvarets opgaver omfatter:
 - Forebyggende: Varsling af civilbefolkningen Evakuering Afspærring  

 Bevogtning Tilvejebringelse af beskyttelsesrum Udgivelse af  

 detailbestemmelser om mørklægning overfor civilbefolkningen.
 - Afhjælpende: Brandslukning Redning og rydning Omsorg for syge og sårede  

 Teknisk tjeneste (el, gas, vand og fjernvarme) Omsorg for evakuerede og  

 hjemløse Særlige foranstaltninger til afhjælpning af følgerne af radioaktivt  

 nedfald og kemisk krigsførelse.
2.2. Forsvaret har som led i det samlede NATO-forsvar til formål gennem  

 sin tilstedeværelse af bidrage til at forebygge krig.
Gennem overvågning af  

 dansk område og ved afvisning af krænkelser skal forsvaret hævde  

 suveræniteten.
I tilfælde af angreb på Danmark skal forsvaret umiddelbart  

 kunne imødegå dette, således at andre NATO-styrker får mulighed for at yde  

 hjælp, og derefter kunne fortsætte kampen sammen med disse.
 2.2.1. Forsvarets opgaver omfatter bl.a:
- at overvåge og erkende krænkelser af dansk område, - med udpegede styrker umiddelbart at kunne imødegå krænkelse af dansk  

 område, kupforsøg, kortvarslede og uvarslede angreb, - med behørigt varsel at kunne indsætte alle til rådighed værende styrker, - at sikre (bevogte) militære enheder og anlæg, - at iværksætte mørklægning, - at varetage eftersøgnings- og redningstjeneste og - at kunne yde katastrofe- og ordenshjælp.
3. SAMARBEJDET MELLEM CIVILFORSVARET OG FORSVARET 3.1. Samarbejdet mellem civilforsvaret og forsvaret gennemføres inden for  

 rammerne af de under pkt. 2 nævnte opgaver og efter de i afsnit II under de  

 enkelte samarbejdsopgaver fastlagte retningslinier.
Civilforsvaret skal kunne  

 virke under alle forhold og må ikke påtage sig løsning af militære opgaver.
3.2. Til varetagelse af samarbejdet træder de pågældende myndigheder fra  

 civilforsvaret og forsvaret i indbyrdes forbindelse enten direkte eller ved  

 udveksling af forbindelsespersonel.
De samarbejdende myndigheder udveksler de  

 for gennemførelsen af samarbejdet nødvendige oplysninger.
 3.3. De mellem civilforsvaret og forsvaret i henhold til nærværende  

 bestemmelser trufne aftaler om samarbejde skal foreligge i planer.
 Eksemplarer af sådanne samarbejdsplaner opbevares ved de samarbejdende  

 myndigheder.
3.4. Klassificerede planer og dokumenter m.v., der i samarbejdsøjemed  

 udveksles mellem de implicerede myndigheder fra civilforsvaret og forsvaret,  

 behandles under iagttagelse af de for de pågældende myndigheder gældende  

 bestemmelser, jfr.
Statsministeriets cirkulæge af 14. april 1959 vedrørende  

 sikkerhedsbeskyttelse af oplysninger og »Love og Bestemmelser for  

 Forsvaret« 25. hæfte: »Den militære sikkerhedstjeneste«.
 4. For hver samarbejdsopgave, der løses i henhold til  

 nærværende bestemmelser, fastsættes en fordeling af ansvar og kompetence, se  

 nærmere herom i afsnit II.
5. KOMMANDOFORHOLD Ved iværksættelse af samarbejdsopgaver mellem civilforsvaret og forsvaret,  

 for hvis løsning det er en nødvendig betingelse, at der fastsættes et  

 kommandoforhold, således at der tillægges den ene af de to parter beføjelser  

 til at træffe en endelig afgørelse inden for den andens normale  

 myndighedsområde, følges de i afsnit II for de enkelte opgaver angivne  

 regler.
6. DEFINITIONER For at undgå misforståelser mellem de samarbejdende myndigheder er der i  

 bilag 1 fastsat definitioner for en del af den i nærværende bestemmelser  

 anvendte terminologi.
DE ENKELTE SAMARBEJDSOPGAVER 7. VARSLING AF CIVILBEFOLKNINGEN 7.1. OPGAVE Civilforsvaret har til opgave at varsle civilbefolkningen i tilfælde af  

 luftangreb, radioaktivt nedfald, angreb med kemiske kampstoffer og andre  

 krigshandlinger.
 Nærværende bestemmelser omfatter varsling om luftangreb og radioaktivt  

 nedfald.
7.2. PRINCIPPER OG ORGANISATION 7.2.1. VARSLING OM LUFTANGREB Der kan afgives følgende to varslingsordrer: a) luftalarm og b) faren  

 forbi.
 Disse ordrer kan afgives ved central, regional eller lokal varsling.
Civilforsvaret træffer beslutning om varsling og afvarsling og iværksætter  

 disse.
Beslutningen om varsling og afvarsling træffes på et af forsvaret  

 tilvejebragt grundlag.
 Ved anvendelse af civilforsvarets centrale varslingssystem afgives  

 varslingsordren af civilforsvarets befalingsmænd i flyvevåbnets kontrol- og  

 varslingscentre.
 Ved anvendelse af civilforsvarets regionale varslingssystem afgives  

 varslingsordren af civilforsvarets observatører i vedkommende militære  

 lavvarslingscentral (LAVAC).
 Endelig har politimestrene beføjelse til selv at foranstalte afgivelse af  

 sirenevarsling (lokal varsling).
7.2.2. VARSLING I TILFÆLDE AF RADIOAKTIVT NEDFALD Der kan gives følgende varslingsordrer:
 Forvarsel for radioaktivt nedfald.
 Alarm for radioaktivt nedfald.
 Tidsbegrænset afvarsling.
 Total afvarsling.
 Disse ordrer afgives af civilforsvarets myndigheder og i overensstemmelse  

 med de mellem civilforsvaret og forsvaret fastsatte bestemmelser.
7.3. ANSVARSFORDELING 7.3.1. VARSLING OM LUFTANGREB Civilforsvaret har ansvaret for at varsle civilbefolkningen om luftangreb.
 Forsvaret har ansvaret for at tilvejebringe oplysninger om det  

 luftmilitære situationsbillede, herunder fjendtlige luftfartøjers og  

 missilers indflyvning mod Danmark, Til brug for civilforsvarets  

 varslingsofficerer i henholdsvis forsvarets kontrol- og varslingscentraler og  

 i de militære lavvarslingscentraler.
7.3.2. VARSLING I TILFÆLDE AF RADIOAKTIVT NEDFALD Civilforsvaret har ansvaret for at varsle civilbefolkningen i tilfælde af  

 radioaktivt nedfald.
 Forsvaret har ansvaret for at tilvejebringe oplysninger om  

 kernevåbeneksplosioner og intensitetsmåleresultater fra egne enheder og  

 luftmeldeposter, der er udstyret med intensitetsmålere, til brug for  

 civilforsvarets varslingsofficerer i henholdsvis Forsvarets ABC-central og i  

 vedkommende militære lavvarslingscentral (LAVAC).
Forsvaret har tillige ansvaret for tilvejebringelse af det for varsling af  

 civilbefolkningen nødvendige meteorologiske grundlag.
Ved forhøjet beredskab  

 etablerer forsvaret en nedfaldsvejrtjeneste ved civilforsvaret.
De for  

 vejrtjenestens virke nødvendige tilslutninger til de meteorologiske  

 kommunikationssystemer etableres ved civilforsvarets foranstaltning.
 Oplysninger om stedfundne kernevåbeneksplosioner og om radioaktivt nedfald  

 til brug for nedfaldsberegningen udveksles mellem civilforsvaret og forsvaret  

 på regionsviveau.
7.4. KOMMANDOFORHOLD Regler herom er ikke påkrævede.
8. EVAKUERING OG FORANSTALTNINGER I TILFÆLDE AF FLUGT 8.1. OPGAVE 8.1.1. Såfremt evakuering besluttes, har civilforsvaret til opgave at  

 flytte større eller mindre dele af civilbekolkningen fra evakueringsområdet  

 til indkvarteringsområdet.
 8.1.2. Hvor flugt måtte forekomme, er opgaven at bringe eventuelle  

 flygtningestrømme under kontrol, således at den får karakter af evakuering.
8.2. PRINCIPPER OG ORGANISATION 8.2.1. Evakueringens formål er i første række at begrænse tab af  

 menneskeliv ved fjernelse af hele eller dele af civilbefolkningen fra truede  

 eller skaderamte områder.
Evakuering kan i særlige tilfælde også foretages  

 for at give de militære myndigheder større operationsfrihed.
 8.2.2. Evakuering sorterer under politimesteren (i Storkøbenhavn  

 politidirektøren) som civilforsvarsmyndighed.
 Det kommunale civilforsvar organiserer en indkvarterings- og  

 forplejningstjeneste til hjælp, modtagelse, indkvartering og forplejning af  

 evakuerede.
 8.2.3. Den almindelige evakueringsplanlægning omfatter udpegning af:
evakueringsområder indkvarteringsområder og evakueringsveje.
 8.2.4. Ved Genevekonventionerne af 12. august 1949 er der hjemlet adgang  

 til at oprette særlige hospitals- og sikkerhedszoner samt lokaliteter til  

 beskyttelse af særlige kategorier af evakuerede.
8.3. ANSVARSFORDELING 8.3.1. Civilforsvaret planlægger, iværksætter og gennemfører evakueringer.
 8.3.2. Forsvaret giver vedkommende civilforsvarsmyndigheder de nødvendige  

 oplysninger om operationsområdets udstrækning og yder i muligt omfang bistand  

 til evakueringens gennemførelse.
8.4. KOMMANDOFORHOLD 8.4.1. ORDREN TIL EVAKUERING.
a.
I OPERATIONSOMRÅDET.
Enhver militærchef kan kræve NÆREVAKUERING gennemført.
Anmodning om eller  

 tilladelse til nærevakuering tilgår CF-regionschefen via den militære  

 regionschef.
 Enhver politimester kan forhandle med nærmeste militære chef om  

 nærevakuering og beordre en sådan iværksat uden først at forelægge problemet  

 for CF-regionschefen.
 Den militære chef i operationsområdet beordrer eller giver tilladelse til  

 FJERNEVAKUERING.
 Ordre om henholdsvis tilladelse til fjernevakuering tilgår  

 CF-regionschefen via militærregionens chef.
 en politimester, der ønsker at iværksætte fjernevakuering, forelægger  

 spørgsmålet for vedkommende CF-regionschef, der indhenter tilladelse gennem  

 militærregionen.
EVAKUERING AF STORKØBENHAVN.
Så vidt dette overhovedet er muligt, skal  

 regeringens godkendelse indhentes, forinden evakuering iværksættes.
b.
UDEN FOR OPERATIONSOMRÅDET.
Spørgsmålet om ordre til evakueringens iværksættelse lægges op til  

 afgørelse hos de højeste af civilforsvarets myndigheder, som det er muligt at  

 komme i forbindelse med.
Disse indhenter - så vidt det overhovedet er muligt  

 - regeringens godkendelse af beslutningen.
Ved evakuering af Storkøbenhavn  

 skal regeringens godkendelse dog altid indhentes.
 Enhver militær chef kan dog, når militære grunde nødvendiggør dette, hos  

 politimesteren forlange evakuering al lokaliteter og begrænsede områder.
 8.4.2. EVAKUERINGENS GENNEMFØRELSE.
 Den militære regionschef anviser de veje og områder, der af militære  

 grunde ikke kan benyttes til evakueringsformål.
 Regionschefer, Brigadechefer (hhv. chefen for Jyske division) samt  

 flådestationschefer, chefer for marinedistrikter og flyvestationschefer kan  

 træffe bestemmelse om lokaliteter inden for det samlede evakueringsområde,  

 som bør evakueres totalt (dvs. også for forblivere).
 Chef for flådestation/chef for marinedistrikt kan træffe bestemmelse om  

 evakuering al lokaliteter, der udpeges til brug ved ind- og udskibning.
Vigtigere afgørelser forelægges de højeste myndigheder, som der er muligt  

 at komme i forbindelse med.
Disse indhenter om fornødent regeringens  

 godkendelse.
9. MØRKLÆGNING 9.1. OPGAVE Nærværende bestemmelser omfatter kun belysning på land samt den  

 almindelige belysning på skibe, der befinder sig i havn eller under ind-  

 eller udsejling af havn.
9.2. PRINCIPPER OG ORGANISATION 9.2.1. Mørklægningens formål er at vanskeliggøre angribende enheders  

 muligheder for at orientere sig og at mindske mulighederne for at angribe  

 bestemte mål.
 9.2.2. Mørklægningen bygger på et princip om ændring eller udviskning af  

 karakteristiske lysmønstre ved slukning, neddæmpning eller afskærmning af  

 lyskilder, som kan anvendes til orientering.
 9.2.3. Planlagte mørklægningsforanstaltninger inden for hanholdsvis  

 civilforsvarets og forsvarets ansvarsområde koordineres.
9.3. ANSVARSFORDELING 9.3.1. Regeringen træffer beslutning om, at mørklægning skal iværksættes,  

 dog betragtes ordre til mobilisering og kamphandlinger i landet automatisk  

 som ordre til iværksættelse.
 Regeringen træffer beslutning om ophør af mørklægning.
 9.3.2. Mørklægning af militære etablissementer, installationer og enheder  

 planlægges af forsvaret.
 Når beslutning om mørklægning er truffet, beordrer forsvaret denne  

 iværksat for nævnte militære område.
 9.3.3. Mørklægning uden for de i pkt. 9.3.2. nævnte områder planlægges af  

 civilforsvaret.
 Når beslutning om mørklægning er truffet, beordrer civilforsvaret denne  

 iværksat for disse områder.
 9.3.4. I militære operationsområder, hvor kamphandlinger foregår eller er  

 umiddelbart forestående, kan den militære chef uanset de foran anførte  

 bestemmelser beordre mørklægning iværksat.
9.4. TILSYN 9.4.1. Forsvaret fører tilsyn med mørklægningsforanstaltninger på militære  

 etablissementer og ved forsvarets enheder.
 9.4.2. Tilsyn med mørklægningsforanstaltninger uden for militære  

 etablissementer gennemføres af politiet.
 9.4.3. Militærpoliti og militære patruljer kan uden for militære  

 etablissementer, når politiets medvirken ikke er mulig, påtale overtrædelse  

 af mørklægningsbestemmelserne.
9.5. KOMMANDOFORHOLD Regler herom er ikke påkrævet.
10. YDELSE AF GENSIDIG HJÆLP 10.1. OPGAVER Forsvaret kan i givet fald yde hjælp (militær hjælp) til løsning af  

 civilforsvarsmæssige opgaver som supplement til civilforsvarets styrker.
 Civilforsvaret kan i givet fals yde hjælp til forsvaret til løsning af  

 civilforsvarsmæssige opgaver.
10.2. PRINCIPPER OG ORGANISATION Anmodning om militær hjælp rettes til den militære regionscchef.
 Anmodning om civilforsvarsmæssig hjælp rettes til CF-regionschefen.  

 Anmodningerne om hjælp skal så nøje som muligt præcisere opgaverne, og den  

 ønskede hjælps omfang og karakter skal så vidt muligt angives.
 Anmodningerne skal imødekommes i så stort omfang og med så effektive  

 midler, som situationen muliggør.
 De afgivende myndigheder bevarer til enhver tid retten til at kræve de  

 afgivne styrker tilbage.
10.3. ANSVARSFORDELING Ved ydelse af hjælp ændres intet ved de almindelige regler for  

 ansvarsfordeling, der er gældende for løsning af den pågældende opgave.
10.4. KOMMANDOFORHOLD Afgivne styrker stilles til rådighed for den modtagende myndighed, idet  

 kommandoen over disse styrker fortsat udøves af egne befalingsmænd.
11. EGENBESKYTTELSE AF FORSVARETS ETABLISSEMENTER 11.1. OPGAVE Forsvarets etablissementer skal såvel ved overgang til krigstilstand under  

 optræk til en konflikt som i krigstid kunne udnyttes længst muligt.
Der skal  

 derfor træffes foranstaltninger til disse etablissementers  

 civilforsvarsmæssige beskyttelse (egenbeskyttelse).
11.2. PRINCIPPER OG ORGANISATION 11.2.1. Egenbeskyttelsen af militære etablissementer organiseres  

 principielt i overensstemmelse med de for civilforsvarets bedrift-, karree-  

 og villaværn fastsatte retningslinier, der i hovedtrækkene er således:
 - Enhver virksomhed, der inden foret samlet område beskæftiger mindst 75  

 personer, samt andre virksomheder, der har fået særlig ordre dertil, er  

 pligtig at etablere bedriftværn.
 - I områder med tættere bebyggelse inden for civilforsvarsområderne skal  

 der etableres karreeværn.
 - I kvarterer med helt åben bebyggelse inden for civilforsvarområderne kan  

 oprettes frivillige villaværn.
 11.2.2. Med henblik på egenbeskyttelsens organisation inddeles forsvarets  

 etablissementer i:
 Gruppe 1: Anlæg af operativ karakter, herunder bl.a. forter, flåde-,  

 flyve-, radar- og radiostationer m.v. samt depot- og magasinområder.
 Gruppe 2: Kaserner, lejre o.lign.
 Gruppe 3: Enkeltliggende, tjenstligt benyttede bygninger, såsom  

 kontorbygninger o.lign.
 Gruppe 4: Enkeltliggende, ikke tjenstligt benyttede bygninger, såsom  

 boliger o.lign.
 Gruppe 5: Faglige installationer, fabriksanlæg o.lign.
 Gruppe 6: Lejede lokaler i civile ejendomme.
 11.2.3. Forsvaret etablerer herefter bedrift-, karree- og villaværn  

 således:
 ad gruppe 1: Vedkommende chef (kommandant) etablerer bedriftværn i  

 overensstemmelse med Civilforsvarsstyrelsens »Vejledning om  

 bedriftværn« (1951).
 Indberetning om etablering sker dels til de lokale CF-myndigher (i  

 CF-områder til CF-kommissionen, uden for CF-områder til politimesteren), jfr.  

 nærmere Indenrigsministeriets bekendtgørelse af 6. februar 1951 om  

 bedriftværn § 10, stk. 3, (»Vejledning om bedriftværn«, bilag 1),  

 dels til de i så henseende foresatte militære myndigheder (region,  

 marinedistrikt m.fl.).
ad gruppe 2: Vedkommende chef (kommandant) etablerer egenbeskyttelse efter  

 samme principper som anført under »ad gruppe 1«.
Det på  

 etablissementet fast beskæftigede og stedkendte personel, i hovedsagen  

 civilpersoner (kasernemester o.lign., kasernearbejdere, depotarbejdere osv.)  

 udgør kærnen af bedrift- (karree-) værnene, der i fornødent amfang forstærkes  

 med personel fra den indkvarterede styrke. (Disse værns størrelse afpasses  

 som angivet i »Vejledning om bedriftsværn«, bilag 2-5, respektivt  

 »Vejledning om karreeværn« afsnit F, pag. 14).
 Med henblik på eventuel bistand fra den offentlige hjælpetjeneste har  

 bedrift- (karree-) værnene meldepligt til de stedlige  

 civilforsvarsmyndigheder for så vidt angår skader m.v.
 ad gruppe 3-4. Disse bygninger indgår i de karree- eller villaværn, der  

 efter civilforsvarsmyndighedernes pålæg eller på frivillig basis måtte blive  

 etableret på stedet.
 Såfremt der på tjenestestedet opbevares materiel m.v. og/eller arbejder  

 militære stabe, kan det personel, der arbejder i stabene m.v. eller anvendes  

 til den nødvendige bevogtning af tjenestestedet, ikke beordres til at forlade  

 dette for at deltage i skadebekæmpelse andetsteds inden for eller uden for  

 bygningen (karreen eller villaværnet) eller til at søge beskyttelsesrum.
ad gruppe 5: Ved forsvarets faglige installationer, fabriksanlæg o.lign.  

 etableres bedriftværn i overensstemmelse med Civilforsvarsstyrelsens  

 »Vejledning om bedriftværn« (1951). På grund af den særlige  

 karakter af de militære anlæg o.lign. oprettes altid et efter forholdene  

 afpasset bedriftværn uanset de beskæftigedes antal.
Med hensyn til  

 indberetning og tilsyn gælder de ovenfor under »ad gruppe 1«  

 anførte regler.
 De under gruppe 1 og 2 anførte anlæg vil mest hensigtsmæssigt kunne indgå  

 i de dersteds etablerede bedrift- (karree-) værn.
 ad gruppe 6: For disse lokalers vedkommende indgår egenbeskyttelsen som  

 led i eksisterende karree- og villaværn, dog om fornødent med samme forbehold  

 som angivet under »ad gruppe 3 og 4«.
11.3. ANSVARSFORDELING Civilforsvaret:
 - Udgivelse af generelle bestemmelser for egenbeskyttelsen.
 - Ledelse af og tilsyn med egenbeskyttelsen for så vidt angår gruppe 3, 4  

 og 6.
 - Bistand ved uddannelse af ledere, og ved tilrettelæggelse af øvelser  

 m.v.
 Forsvaret:
 - Etablering af en egenbeskyttelse på samtlige under Forsvarsministeriet  

 hørende etablissementer efter reglerne for bedrift-, karree- og villaværn og  

 efter evt. supplerende bestemmelser gældende for det enkelte militære  

 etablissement.
 - Indberetning om stedfunden etablering i overensstemmelse med  

 Indenrigsministeriets ovenfor nævnte bekendtgørelser.
 - Meddelelse til de stedlige civilforsvarsmyndigheder om, hvilke af de  

 etablerede egenbeskyttelsesordninger, der i henhold til overstående  

 underlægges civilforsvarets henholdsvis forsvarets ledelse og tilsyn.
 - Ledelse af og tilsyn med egenbeskyttelsen for så vidt angår grupperne 1,  

 2 og 5, der udføres i overensstemmelse med det i Love og Bestemmelser for  

 forsvaret, 15. hæfte, bilag 21, anførte.
11.4. KOMMANDOFORHOLD Såfremt der i en given situation stilles styrker af forsvarets  

 egenbeskyttelse til rådighed for civilforsvaret eller omvendt, gælder de  

 almindelige regler for kommandoforholdet ved ydelse af gensidig hjælp, se  

 pkt. 10.4.
12. SIGNALTJENESTE 12.1. OPGAVE Koordinering af forsvarets og civilforsvarets signaltjeneste.
12.2 PRINCIPPER OG ORGANISATION Spørgsmål i forbindelse med etablering af signalforbindelser mellem  

 forsvarets og civilforsvarets samarbejdende myndigheder forhandles mellem de  

 pågældende centrale myndigheder inden for forsvaret og civilforsvaret, der  

 udgiver de fornødne direktiver.
 Under planlægningen koordineres forsvarets og civilforsvarets krav til  

 beredskabsforanstaltninger ved teleselskaberne i »Den interministerielle  

 Signalkomitee«.
 I krigstid afgøres forsvarets og civilforsvarets krav til udnyttelse af  

 teleselskabernes kommunikationsanlæg af »National Long Lines  

 Agency« (NALLA).
12.3. ANSVARSFORDELING Intet særligt 12.4. KOMMANDOFORHOLD Regler herom er ikke påkrævede.
13. OMSORG FOR SYGE OG SÅREDE 13.1. OPGAVE Omsorgen for syge og sårede omfatter opsamling, ydelse af førstehjælp samt  

 transport og indlæggelse på sygehuse.
13.2. PRINCIPPER OG ORGANISATION 13.2.1. Der skelnes i almindelighed ikke mellem civile og militære syge og  

 sårede.
Omsorgen for disse to kategorier syge og sårede begrænses alene af  

 ansvarsfordelingen mellem civilforsvaret og forsvaret, idet civilforsvaret  

 principielt ikke løser opgaver i forbindelse med omsorgen for syge og sårede  

 i områder, hvor der foregår kamphandlinger.
 13.2.2. Opsamling og ydelse af førstehjælp varetages i civilforsvaret af  

 redningstjenesten og i forsvaret af sanitetstjenesten.
 13.2.3. Transporten varetages i civilforsvaret af den statslige  

 ambulancetjeneste.
 I forsvaret varetages transporten såvel af de til de operative enheder som  

 de til de militære regioner knyttede sanitetsenheder som de under den  

 militære landsdelskommando etablerede sygetog efter vedkommende militære  

 landsdelskommandos bestemmelser herom.
 13.2.4. Gennemfører forsvaret transporter af syge og sårede i sygetog,  

 forestår vedkommende militære landsdelskommando transportens gennemførelse.
 Togbefordrede patienter indlægges på sygehuse efter de nedenfor i pkt.  

 13.2.6. fastsatte principper.
 13.2.5. Civilforsvaret bistår i nødvendigt omfang forsvaret med transport  

 af patienter fra sygetog til de sygehuse, hvor indlæggelse finder sted.
 13.2.6. Indlæggelse af syge og sårede på civile sygehuse gennemføres på  

 grundlag af følgende principper:
 CFregionen meddeler oplysning om, på hvilke sygehuse indlæggelse af syge  

 og sårede skal finde sted, og hvor overførsel fra tog til ambulance kan  

 gennemføres.
 Indlæggelse på sygehuse i 2 eller flere CF-regioner koordineres af  

 CF-landsdelskommandoen.
 Oplysninger vedr. indlæggelse af syge og sårede udveksles på de respektive  

 niveauer mellem civilforsvarets og forsvarets landsdelskommandoer, hhv.  

 regionskommandoer.
13.3 ANSVARSFORDELING 13.3.1. Forsvaret er i operationsområder (se definition) ansvarlig for  

 opsamling af syge og sårede samt ydelse af førstehjælp.
 Finder civilforsvarsmæssig indsats sted i operationsområdet, kan  

 civilforsvaret bistå med opsamling af syge og sårede samt ydelse af  

 førstehjælp i den del af operationsområdet, hvor indsatsen gennemføres.
 Civilforsvaret er uden for operationsområdet ansvarlig for opsamling af  

 syge og sårede samt ydelse af førstehjælp.
13.3.2. Forsvaret er i operationsområder (se definition) ansvarlig for  

 transport (evakution) af syge og sårede.
Forsvaret er tillige ansvarlig for  

 den videre transport af militære syge og sårede fra operationsområderne til  

 indlæggelsessygehuse.
 Civilforsvaret er uden for operationsområder ansvarlig for den øvrige  

 transport af syge og sårede.
 13.3.3. Civilforsvaret foretager fordelingen af syge og sårede til  

 indlæggelsessygehuse, jfr. 13.2.6.
13.4. GENSIDIG BISTAND Forsvaret og civilforsvaret yder i muligt omfang gensidig bistand ved  

 transport af syge og sårede.
13.5. KOMMANDOFORHOLD Den myndighed, der er ansvarlig for gennemførelse af transporterne, jfr.  

 13.3., forestår anvendelsen af de til transporterne indsatte enheder.
14. FORDELING AF OMRÅDER OG LOKALITETER 14.1. OPGAVE Koordinering af fordelingen af områder og lokaliteter imellem forsvaret og  

 civilforsvaret.
14.2. PRINCIPPER OG ORGANISATION 14.2.1. De respektive brugende myndigheder inden for henholdsvis  

 civilforsvaret og forsvaret opgør eget behov for områder og lokaliteter og  

 undersøger selv de pågældende områders/lokaliteters anvendelighed til  

 formålet.
 14.2.2. Behovet for områder og lokaliteter opgives til den regionale  

 myndighed inden for henholdsvis civilforsvar og forsvar, under hvilken den  

 pågældende lokalitet geografisk henhører.
 14.2.3. Anvendelsen af områder og lokaliteter koordineres på regionalt  

 plan i fællesskab mellem de implicerede totalforsvarskomponenten.
 14.2.4. Registrering af den foretagne udpegning (fordeling) af områder og  

 lokaliteter udføres for alle myndigheder af den CF-region inden for hvis  

 område, området/lokaliteten geografisk er beliggende.
 14.2.5. Ved koordineringen har sygehusberedskabet første prioritet med  

 hensyn til udpegning af bygninger til sygehusbesøg.
 14.2.6. Divergens ved fordeling.
 Kan der mellem forsvarets og civilforsvarets myndigheder ikke opnås  

 enighed om fordelingen, indbringes sagen for højere myndighed.
 14.2.7. Særlig koordinering.
 Hvor der ved udpegning af kantonnementsområder ikke er sket koordinering  

 mellem forsvaret og civilforsvaret, ordnes indkvarteringen -  

 ioverensstemmelse med reglerne i Indenrigs- og Boligministeriets  

 bekendtgørelse nr. 280 af 31. august 1954, pkt. 30 og 31 - således:
 Hvor enheder af enten civilforsvaret eller forsvaret skal indkvarteres i  

 et kantonnementsområde, der allerede er belagt med styrker fra henholdsvis  

 forsvaret eller civilforsvaret, skal den sidst ankomne chef søge kontakt med  

 den stedlige chef for kantonnementsområdet, hvorefter disse i forening med  

 indkvarteringsmyndigheden gennemfører den samlede indkvartering.
 Hvor enheder af civilforsvaret og forsvaret indkvarteres i samme  

 kantonnementsområde, løses evt. fællesproblemer vedrørende eksempelvis  

 sikringstjeneste, trafikregulering, mørklægning, beredskab, orden,  

 katastrofehjælp, forplejning, benyttelse af sanitetsinstallationer m.v. ved  

 indbyrdes aftale mellem de pågældende chefer (befalingsmænd,  

 kantonnementskommandanter).
 Efter bemyndigelse fra vedkommende CF-region og militærregion kan det  

 bestemmes, at den ene chef (befalingsmand, kantonnementskommandant) kan  

 træffe afgørelse på begges vegne i akut opstående fællesproblemer.
15. TRANSPORTTJENESTE 15.1. OPGAVE Koordinering af og gensidig støtte mellem forsvarets og civilforsvarets  

 transporttjenester.
15.2. PRINCIPPER OG ORGANISATION 15.2.1. GENERELT.
15.2.1.1. Gensidig støtte mellem civilforsvaret og forsvaret til dækning  

 af transportbehov kan forekomme.
Der henvises til kapitel 13, Omsorg for syge  

 og sårede, og kapitel 10, Ydelse af gensidig hjælp.
15.2.1.2. Såvel civilforsvaret som forsvaret må til dækning af behov, der  

 overstiger egen kapacitet, påregne at skulle søge støtte ved totalforsvarets  

 civile transportmyndigheder.
Denne støtte søges opnået på det lavest mulige  

 niveau.
15.2.2. LANDTRANSPORT 15.2.2.1. LANDEVEJSTRANSPORT.
Såvel forsvaret som civilforsvaret supplerer ved beredskabsforøgelse deres  

 beholdninger af stamkøretøjer ved udskrivning.
Såvel forsvaret som  

 civilforsvaret kan til dækning af landevejstransportbehov, der overstiger  

 egen kapacitet, og som ikke kan dækkes ved lokal frivillig overenskomst eller  

 ved leje af civile transportmidler, søge støtte ved civilregionernes  

 transportpuljer.
Hvor der herunder måtte opstå problemer om fortrinsret,  

 afgøres disse af totalforsvarsledelserne på lavest mulige niveau.
15.2.2.2. JERNBANETRANSPORT Såvel forsvaret som civilforsvaret kan søge støtte ved Danske Statsbaner,  

 efter omstændighederne ved henvendelse til lokale statsbanemyndigheder eller  

 til vedkommende civilregions transportsektion, evt. civile  

 landsdelsadministrations transportråd.
 Hvor der måtte opstå problemer om fortrinsret til  

 jernbanetransportkapacitet, afgøres disse af totalforsvarsledelserne på  

 lavest mulige niveau (landsdelsniveau).
15.2.2.3. RØRLEDNINGSTRANSPORT Forsvaret udfører transport af POL-produkter ved hjælp af den danske del  

 af Northern European Pipeline-System.
 Transportstøtte til civilforsvaret fra dette system vil undtagelsesvis  

 kunne finde sted efter forhandling mellem forsvarets og civilforsvarets  

 centrale myndigheder.
15.2.3. SØTRANSPORT 15.2.3.1. Såvel forsvaret som civilforsvaret kan, hvor opståede  

 søtransportbehov ikke kan dækkes med skibe, der allerede er stillet til  

 rådighed, søge støtte ved skibsfartnævnet og/eller fiskerinævnet, efter  

 omstændighederne ved henvendelse til nævnenes lokale repræsentanter eller til  

 regionstransportchefen i vedkommende civilregion, evt. den civile  

 landsdelsadministrations transportråd.
 Hvor der måtte opstå problemer om fortrinsret til søtransportkapacitet,  

 afgøres disse af totalforsvarsledelserne på lavest mulige niveau.
 15.2.3.2. Civilforsvaret kan opnå sagkyndig bistand ved henvendelse til  

 lokale sømilitære myndigheder eller, hvor sådanne ikke findes, gennem  

 vedkommende militærregion.
15.2.4. LUFTTRANSPORT 15.2.4.1. Såvel forsvaret som civilforsvaret kan, hvor opstående  

 lufttransportbehov ikke kan dækkes ved anvendelse af det normale flyrutenet  

 eller ved chartring, søge støtte ved lufttransportnævnet, efter  

 omstændighederne ved henvendelse til vedkommende civilregion.
 Har civilregionen ikke fornøden ekspertbistand, må der henvises til højere  

 niveau.
 Hvor der måtte opstå problemer om fortrinsret til lufttransportkapacitet,  

 afgøres disse af lufttransportnævnet.
 15.2.4.2. Civilforsvaret kan opnå fornøden lufttransportkyndig bistand ved  

 henvendelse til lokale luftmilitære myndigheder eller hvor, sådanne ikke  

 findes, gennem vedkommende militærregion.
15.3. ANSVARSFORDELING Intet særligt.
15.4. KOMMANDOFORHOLD Intet særligt.
16. TRAFIKKONTROL 16.1. OPGAVE Koordinering af og gensidig støtte mellem forsvarets og civilforsvarets  

 udnyttelse af trafiknettet/dettes enkelte trafikruter.
16.2. PRINCIPPER OG ORGANISATION 16.2.1. GENERELT 16.2.1.1. På visse trafikruter undergives trafikken af militære hensyn  

 visse efter forholdene fastsatte restriktioner.
 Disse ruter benævnes militært kontrollerede trafikruter.
 16.2.1.2. Restriktionerne på de enkelte militært kontrollerede trafikruter  

 fastsættes af de militære kommandomyndigheder.
 16.2.1.3. Trafikkontrollem på de militært-kontrollerede trafikruter  

 omfatter udpegning og evt. afmærkning af ruter, kontrol med trafik samt  

 overvågning af dens gennemførelse med evt. indskriden og omrutning efter  

 behov.
16.2.2. LANDEVEJSTRAFIK 16.2.2.1. Militær kontrol med landevejstrafik udøves:
- i operationsområder af de militære enheder inden for deres  

 ansvarsområder, - uden for operationsområder af landsdelskommandoer og militærregioner,  

 der opretter trafikkontorer og etablerer trafikkontrolposter på kontrollerede  

 ruter.
 16.2.2.2. Civilforsvaret kan indhente oplysning om, hvilke trafikruter,  

 der kontrolleres militært, og hvem, der udøver kontrollen ved henvendelse:
- i operationsområder til nærmeste militære myndighed på  

 afdelings-(bataljons-) eller højere niveau, - uden for operationsområder til nærmeste militærregion.
 16.2.2.3. Civilforsvarets anvendelse af militært kontrollerede trafikruter  

 skal ske i overensstemmelse med direktiver og ordrer fra den militære  

 myndighed, der har iværksat kontrollen.
16.2.3. JERNBANETRAFIK Kontrol med jernbanetrafik udøves af DSB.
16.2.4. RØRLEDNINGSTRAFIK Kontrol med rørledningstrafik udøves af POL-afdelingen.
16.2.5. SKIBSTRAFIK 16.2.5.1. Rutekontrol med skibstrafik udøves af Søværnets operative  

 Kommando i samarbejde med skibsfartsnævnet.
 Destinationsbestemmelse træffes af skibsfartsnævnet i samarbejde med  

 transportrådene.
16.2.5.2. De nødvendige ordrer for sejladsen til skibe, der sejler for  

 civilforsvaret, indhentes dels gennem skibsfartsnævnets lokale  

 repræsentanter, dels gennem de lokale sømilitære myndigheder respektive  

 havnemyndigheder.
Hvor situationen måtte umuliggøre dette, kan bistand søges  

 gennem vedkommende militærregion.
16.2.6. LUFTTRAFIK 16.2.6.1. Kontrol med lufttrafik udøves på Flyvertaktisk Kommandos vegne  

 af en kombineret militær-civil flyveledelse.
16.2.6.2. De nødvendige ordrer for flyvningen til fly, der flyver for  

 civilforsvaret, indhentes gennem de lokale luftfartsmyndigheder.
Hvor  

 situationen måtte umuliggøre dette, kan bistand søges ved lokale luftmilitære  

 myndigheder eller, hvor sådanne ikke findes, gennem vedkommende  

 militærregion.
16.3. ANSVARSFORDELING Intet særligt.
16.4. KOMMANDOFORHOLD Intet særligt.
BILAG I DEFINITIONER Nedenstående definitioner er udarbejdet med henblik på anvendelse i  

 »Bestemmelser for samarbejdet mellem civilforsvaret og forsvaret«.
 ABC-CENTRAL:
 Se under: Forsvarets ABC-central.
 AMBULANCETJENESTE (civilforsvaret):
 Se under: Den statslige ambulancetjeneste.
 BEDRIFTVÆRN (civilforsvaret):
 Civilforsvarsforanstaltninger til beskyttelse af virksomheder under  

 krigsforhold.
 BEVOGTNING (forsvaret):
 Personelmæssige og/eller tekniske foranstaltninger, som har til formål at  

 gennemføre adgangs- og opholdskontrol samt at hindre ødelæggelser i utide.
 CIVILFORSVARSKOMMISSION:
 En af kommunalbestyrelsen i et civilforsvarsområde nedsat kommission, der  

 varetager følgende opgaver:
 - Organisering af hjælpetjenesten.
 - Tilsyn med bedriftværnene.
 - Tilsyn med egenbeskyttelsen.
 - Signaltjenesten.
 - De offentlige beskyttelserum.
 - Andre opgaver efter indenrigsministerens bestemmelser.
 CIVILFORSVARSOMRÅDE:
 Et af indenrigsministeren udpeget bymæssigt bebygget område, hvori der  

 skal organiseres en hjælpetjeneste, som er i stand til inden for området dels  

 at afbøde følgerne af krigshandlinger af begrænset omfang, dels at yde  

 øjeblikkelig indsats ved mere omfattende skader.
 DEN INTERMINISTERIELLE SIGNALKOMITEE (MSK):
 En af regeringen nedsat komitee med den opgave som rådgivende organ at  

 behandle og fremsætte forslag til løsning af alle vigtigere  

 telekommunikationsspørgsmål, hvor en koordinering af civile og militære  

 interesser skønnes fornøden, for at landets telekommunikationstjeneste på den  

 mest effektive måde kan opfylde de krav, som kan blive stillet under krig  

 eller ekstraordinære forhold.
 I komiteen er repræsentanter for Ministeriet for offentlige Arbejder,  

 Forsvarsministeriet og Indenrigsministeriet.
 DEN STATSLIGE AMBULANCETJENESTE:
 En under civilforsvaret organiseret landsomfattende ambulancetjeneste, der  

 under katastrofeforhold varetager:
 - Ambulancetransport af civile syge og sårede fra venteplads  

 (båresamlingssted) til lægestation.
 - Ambulancetransport af langtransportable syge og sårede fra lægestation  

 til sygehusenhed.
 - Ambulancetransport af militære syge og sårede i henhold til nærværende  

 samarbejdsbestemmelser.
 EGENBESKYTTELSE (civilforsvaret):
 Civilbefolkningens organiserede hjælp til selvhjælp.
 EVAKUATION (forsvaret):
 Den del af den militære tjeneste, der beskæftiger sig med fjernelse af  

 ukampdygtigt personel, krigsfanger, reparabelt materiel m.v.
 EVAKUERING:
 Enhver fjernelse af civilbefolkningen fra det sted hvor den bor som følge  

 af forventede eller indtrufne krigsskader. (Se også: Fjernevakuering og  

 Nærevakuering).
 EVAKUERINGSOMRÅDE:
 Ethvert område, hvorfra evakuering iværksættes eller påtænkes iværksat.
 EVAKUERINGSVEJE:
 Enhver vej, sti eller lignende, jernbane- eller skibsrute ad hvilken  

 evakuering kan foregå.
 FJERNEVAKUERING:
 Evakuering ud over det evakuerede områdes umiddelbare opland.
 FLUGT:
En som følge af stedfundne eller forventede krigshandlinger af  

 civilbefolkningen selv iværksat massebevægelse bort fra det aktuelle  

 opholdssted (by eller område), når bevægelsen sker uden ansvarlig myndigheds  

 kontrol.
Den enkelte deltager i flugt benævnes »flygtning«.
 FORBLIVERE:
 Personer, der efter en fuldstændig evakuering skal blive tilbage i  

 evakueringsområdet med henblik på varetagelse af livsvigtige funktioner.
 FORSVARETS ABC-CENTRAL:
 Et koordinerende organ, der bl.a. har til opgave til stadighed at holde  

 nationale myndigheder og NATO-myndigheder orienteret om ABC-situationen i det  

 danske område.
 HOSPITALS- OG SIKKERHEDSZONE (-LOKALITET):
 Et i fredstid eller efter fjendtlighedernes begyndelse oprettet område,  

 hvor sårede, syge, gamle og svagelige personer, børn under 15 år, svangre  

 kvinder samt mødre til børn under 7 år kan beskyttes mod krigens virkninger.  

 Se nærmere Genevekonventionerne af 12. august 1949, den første, til  

 forbedring af sårede og syges vilkår i de væbnede styrker i felten, artikel  

 23, og den fjerde, om beskyttelse af civile personer i krigstid, artikel 14  

 samt tillæg I (til begge konventioner) udkast til overenskomst om hospitals-  

 og sikkerhedszoner og -lokaliteter.
 INDKVARTERINGSMYNDIGHED:
 Kommunalbestyreolsen i den pågældende kommune.
 INDKVARTERINGSOMRÅDE:
 Det område, hvori de evakueredes endelige indkvartering sker.
 INDLÆGGELSESSYGEHUS (forsvaret):
 Endeligt behandlingssted for tilskadekomne.
 INTERMINISTERIELLE SIGNALKOMITEE (IMSK):
 Se under: Den interministerielle signalkomitee.
 KANTONNEMENTSOMRÅDE:
 Et område, hvori enheder af forsvaret eller civilforsvaret underbringes  

 uden for kaserner eller lejre.
 KARREEVÆRN (civilforsvaret):
 Egenbeskyttelsen i områder med tættere bebyggelse inden for  

 civilforsvarsområder.
 KOMMANDANT (forsvaret):
 Chefen for et kasernekommandantskab, et lejrkommandantskab, et  

 garnisonskommandantskab eller et pladskommandantskab.
 KONTROL- OG VARSLINGSCENTRAL (forsvaret):
 Et kommandoorgan i kontrol- og varslingstjenesten, f.eks.  

 sektoroperationscentral, luftforsvarsoperationscentral.
 KVARTERGØRENDE:
 Den person, der tilrettelægger underbringelse i et kantonnementsområde.
 LAVVARSLINGSCENTRAL (LAVAC) (forsvaret):
 Det anlæg i luftforsvarets kontrol- og varslingssystem inden for et  

 luftmeldedistrikt hvor de fra luftmeldeposterne indgående meldinger samles og  

 behandles.
 LUFTMELDEPOST (forsvaret):
 En enhed i luftmeldekorpset, bemandet med personel til observation og  

 rapportering om luftaktivitet samt afgivelse af ABC-meldinger, meldinger om  

 fjendtlig aktivitet på jorden og vandet samt vejrrapporter.
 MILITÆR CHEF:
 Kompanichefer, eskadrillechefer, skibschefer og højere chefer i forsvaret.
 MILITÆR HJÆLP:
 Tilfælde, hvor der ydes civilforsvaret hjælp i begrænset omfang med  

 forsvarets særlige materiel og/eller specialuddannet personel.
 NATIONAL LONG LINES AGENCY (NALLA):
Et koordinerende organ, der i krigstid prioriterer anvendelsen af det  

 offentlige telenet.
I NALLA er der repræsentation fra forsvaret,  

 civilforsvaret og øvrige civile myndigheder.
 NEUTRALISERET ZONE:
En i krigstid oprettet og ved overenskomst mellem de stridende parter  

 gensidigt anerkendt zone i de landområder, hvor kamphandlinger finder sted,  

 til beskyttelse af sårede og syge kombattenter og non-kombattanter samt  

 civilpersoner, som ikke deltager i fjendtlighederne og ikke udfører arbejde  

 af militær art under deres ophold i zonen.
Se nærmere den fjerde  

 Geneeve-konvention af 12. august 1949, om beskyttelse af civile personer i  

 krigstid, artikel 15.
 NÆREVAKUERING:
 Evakuering af et område til dettes umiddelbare opland.
 OPERATIONSOMRÅDE:
 En del af landterritoriet, hvis begrænsning angives af den militære  

 regionschef i overensstemmelse med igangværende eller planlagt kamp.
 POL-PRODUKTER:
 Flydende drivmidler til motorer (Petrol- Oil- Lubricants):
 REDNINGSTJENESTE (civilforsvaret):
 Den tjenestegren inden for hjælpetjenesten der har følgende opgaver:
 - Befrielse af indespærrede.
 - Opsamling af hårdtsårede på tilskadekomststedet, anbringelse på båre og  

 ydelse af nødtørftig livreddende førstehjælp.
 - Bårebæring af hårdtsårede til køregrænsen og midlertidig anbringelse på  

 venteplads (båresamlingssted).
 - Ydelse af nødvendig hjælp til letsårede som ikke kan klare sig selv.
 - Opsamling af døde og anbringelse af disse på samlesteder.
 REDNINGSTJENESTE (forsvaret):
 Den for skibsfart og luftfart organiserede eftersøgnings- og  

 redningstjeneste, der er oprettet i henhold til internationale forpligtelser  

 for at sikre at der ydes den bedst mulige indsats for redning af nødstedte.
 RYDNINGSTJENESTE (civilforsvaret):
 Den tjenestegren inden for hjælpetjenesten der har følgende opgaver:
 - Egentlig rydning af gade- og vejarealer ved hel eller delvis fjernelse  

 af ruiner, trafikmidler, nedfaldne el-ledninger, væltede master, træer m.v.
 - Etablering af adgangsveje over ruiner til hjælp for andre tjenestegrenes  

 fremtrængen til fods.
 - Midlertidige reparationer af gader og veje, såfremt disse er ufarbare  

 for hjælpetjenestens køretøjer.
 - Afstivning eller nedskrivning af bygningsdele, der truer med at vælte ud  

 over gade eller vej.
 - Assistance ved fremtrængen til tekniske installationer i gade eller vej.
 - Afhjælpning af skader på kloakanlæg.
 SANITETSENHED (forsvaret):
 En enhed af hæren, der har til opgave at behandle syge og sårede og/eller  

 transportere disse til bagved liggende sanitetsinstallationer.
 SANITETSINSTALLATION (forsvaret):
 En lokalitet, hvor en sanitetsenhed sorterer, behandler og i begrænset  

 omfang underbringer og plejer syge og sårede.
 SANITETSTJENESTE (forsvaret):
 Den militære virksomhed, der omfatter forebyggelse af sygdomme og skader  

 samt behandling og transport af syge og sårede.
 SYGEHUS- OG SIKKERHEDSZONE:
 Se under: Hospitals- og sikkerhedszone.
 TRAFIKNET (forsvaret):
 Det samlede system af trafikruter, der anvendes til flytning og  

 bevægelser, omfattende udpegede veje, færgestrækninger, jernbanelinier,  

 rørledninger samt sø- og luftforbindelser.
 TRAFIKRUTE (forsvaret):
 En rute, hvor trafikken er undergivet restriktioner, som er fastsat af den  

 af forsvarets myndigheder, som har ansvaret for trafikkontrollen.
 VARSLING (civilforsvaret):
 Civilforsvarets varsling af civilbefolkningen i tilfælde af luftangreb,  

 radioaktivt nedfald, angreb med kemiske kampstoffer og andre krigshandlinger.
 VENTEPLADS (BÅRESAMLINGSSTED)(civilforsvaret):
 Et sted ved køregrænsen, hvor hårdtsårede kan anbringes, indtil  

 borttransport kan finde sted.
 VILLAVÆRN (civilforsvaret):
 Egenbeskyttelse i områder med spredt og lav bebyggelse inden for  

 civilforsvarsområder.
