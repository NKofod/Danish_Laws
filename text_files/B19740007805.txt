 I henhold til § 8, stk. 1, og § 21 i lov nr. 293 af 23. maj 1973 om  

 godstransport med motorkøretøjer fastsætter ministeriet for offentlige  

 arbejder følgende:
 Anmeldelse af firmakøretøjer.
 § 1.  Ethvert motorkøretøj og vogntog med en samlet  

 tilladt totalvægt på over 6 tons, der anvendes til firmakørsel - dog bortset  

 fra dem, der er nævnt i § 7 - skal anmeldes til et motorkontor, medmindre  

 ejeren har tilladelse i henhold til § 3 i lov om godstransport med  

 motorkøretøjer til at udføre godskørsel for fremmed regning med det  

 pågældende motorkøretøj eller vogntog.
 § 2.  Motorkøretøjets registreringsattest forsynes med  

 påtegning om, at køretøjet (vogntoget) er anmeldt som firmakøretøj.
 Registreringsattesten gælder herefter som anmeldelsesbevis og skal  

 medføres i vognen under kørslen.
 Mærkning af lastmotorkøretøjer.
 § 3.  Motorkøretøjer, der anvendes til kørsel, som i  

 henhold til § 3 og § 9 i lov om godstransport med motorkøretøjer kræver  

 tilladelse, samt de i nærværende bekendtgørelses § 1 omhandlede  

 firmakøretøjer skal være forsynet med følgende afmærkning:
 Stk. 2.  Motorkøretøjer eller vogntog, der anvendes til  

 fragtmandskørsel, og hvis samlede tilladte totalvægt overstiger 6 tons, skal  

 være forsynet med begge de i stk. 1, afsnit a), under pkt. 1) og pkt. 2)  

 nævnte skilte, jfr. herved lovens § 9, stk. 2.
Stk. 3.  De i stk. 1 afsnit a), nævnte skilte anbringes  

 på køretøjets højre side.
De skal stedse være synlige under kørslen.
 § 4.  Skiltet udleveres mod gebyr af den myndighed,  

 der er kompetent med hensyn til udstedelsen af tilladelsen, henholdsvis  

 beviset for anmeldelse som firmakøretøj, jfr. lovens § 3 og § 9, samt  

 nærværende bekendtgørelses § 1.
 Stk. 2.  Gebyret fastsættes således:
§ 5.  Tabes et skilt til godskørsel for fremmed  

 regning eller fragtmandskørsel, eller bliver det ved beskadigelse eller på  

 anden måde ubrugbart, skal dette straks anmeldes til den myndighed, der har  

 udleveret skiltet.
Ved udlevering af nyt skilt, der sker mod sædvanligt  

 gebyr, afleveres samtidig det hidtil anvendte, for så vidt det ikke er  

 bortkommet, i hvilket filfælde den pågældende myndighed afkræver skriftlig  

 erklæring herom.
 Stk. 2.  Ved bortkomst eller beskadigelse m.v. af  

 firmaskilte udleveres erstatningsskilt ligeledes mod sædvanligt gebyr.
§ 6.  Ophører brugen af et skilt til godskørsel for  

 fremmed regning eller til fragtmandskørsel, skal dette straks afleveres til  

 den myndighed, der har udleveret det.
Angives det at være bortkommet,  

 afkræves skriftlig erklæring herom.
 Stk. 2.  Skilte fra tidligere registrerede, nu afmeldte  

 firmakøretøjer, som fortsat er i indehaverens besiddelse, kan af indehaveren  

 benyttes ved registrering af nye firmakøretøjer.
 Køretøjer, undtaget fra bestemmelserne.
 § 7.  Bestemmelserne i nærværende bekendtgørelse  

 finder ikke anvendelse på følgende køretøjer:
 Straffebestemmelser.
 § 8.  Overtrædelse ad §§ 1, 2, 3, 5 og 6 i nærværende  

 bekendtgørelse straffes med bøde, jfr. § 26, stk. 2, i lov om godstransport  

 med motorkøretøjer, medmindre højere straf er forskyldt efter anden  

 lovgivning.
 Ikrafttrædelsesbestemmelse.
 § 9.  Denne bekendtgørelse træder i kraft samtidig  

 med, at lov om godstransport med motorkøretøjer får virkning i henhold til  

 lovens § 28. Dog træder bestemmelsen i § 4 om gebyrer for udlevering af  

 skilte i kraft straks ved kundgørelsen i Lovtidende.
 Ministeriet for offentlige arbejder, den  

 13. februar 1974.
 Kresten Damsgaard.
/K.
Junge Pedersen.
