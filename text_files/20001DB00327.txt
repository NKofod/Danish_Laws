Betænkning afgivet af Sundhedsudvalget  

 den 28. februar 2001 Betænkning over Forslag til folketingsbeslutning om kommunal  

 støtte til sygdomsbehandling.
[af  

 Ester Larsen (V) og Henriette Kjær (KF)] 1. Udvalgsarbejdet Beslutningsforslaget blev fremsat den 31. oktober 2000 og  

 var til 1. behandling den 28. november 2000. Beslutningsforslaget blev efter  

 1. behandling henvist til behandling i Sundhedsudvalget.
Møder Udvalget har behandlet beslutningsforslaget i to  

 møder.
2. Indstillinger og politiske bemærkninger Et flertal i udvalget (S, SF, CD, RV og EL)  

 indstiller beslutningsforslaget til forkastelse.
 Et mindretal i udvalget (V, KF, DF og KRF)  

 indstiller beslutningsforslaget til vedtagelse uændret.
Mindretallet finder det påkrævet, at der gives  

 hjemmel for kommuner til efter en konkret vurdering at sende en borger til  

 behandling på et privathospital.
Behovet herfor er senest blevet  

 aktualiseret af, at Tilsynsrådet for Nordjyllands amt den 27. januar  

 2001 har kritiseret, at Løgstør Kommune har ydet tilskud til en  

 bagatelagtig operation, som en kvindelig slagteriarbejder har fået  

 foretaget på et privathospital.
Kommunen traf sin beslutning på  

 grundlag af, at ventetiden for den pågældende patient til  

 behandling på et offentligt sygehus angiveligt var mindst et  

 år.
 Mindretallet finder det vigtigt, at der gives kommunerne  

 mulighed for at udvise social ansvarlighed ved at forebygge, at den enkelte  

 bliver udstødt fra arbejdsmarkedet med de personlige,  

 økonomiske og sociale problemer, det kan medføre.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Lone Møller (S) nfmd.  

  Hanne Andersen (S)  Dorte Bennedsen (S)  

  Anne-Marie Meldgaard (S)  Sandy Brinck (S)  

  Anni Svanholt (SF)  

 Yvonne Herløv Andersen (CD) fmd.  

  Inger Marie Bruun-Vierø (RV)  

  Frank Aaen (EL)  Jørgen Winther (V)  

  Ester Larsen (V)  Preben Rudiengaard (V)  

 Gyda Kongsted (V)  Henriette Kjær (KF)  

  Pia Christmas-Møller (KF)  Birthe Skaarup (DF)  

  Tove Videbæk (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Valgt på Færøerne (FÆR) 1 Dansk Folkeparti (DF) 10 Demokratisk Folkeparti (DMF) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende B 30 Bilagsnr.
