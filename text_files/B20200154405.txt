Bekendtgørelse om ændring af bekendtgørelse om brandfarlige og brændbare væsker § 1 I bekendtgørelse nr. 1639 af 6. december 2016 om brandfarlige og brændbare væsker, som ændret ved bekendtgørelse nr. 715 af 29. maj 2020, foretages følgende ændringer:
 1. Punkt 1.2.3 i bilag 1 affattes således:
»1.2.3 Disse tekniske forskrifter finder ikke anvendelse for håndspritdispensere med et rumindhold på højst 25 liter pr. dispenser, der er anbragt til brug for hånddesinfektion på stedet ud fra et sundheds- eller hygiejnemæssigt hensyn.
Håndspritdispensere, der er anbragt i flugtveje, må dog højst have et rumindhold på 1 liter pr. dispenser.
De brandmæssige hensyn skal tilgodeses i videst muligt omfang.« 2. Punkt 3.2.1 i bilag 1 affattes således:
»3.2.1 Lagerafsnit med højst 800 oplagsenheder i emballager med en kapacitet på højst 450 liter, jf. dog punkt 3.3.18, litra e, kan etableres uden godkendelse fra kommunalbestyrelsen, når lagerafsnittet placeres, indrettes og benyttes i overensstemmelse med punkterne 3.3.1, 3.3.3, 3.3.5  3.3.19, 3.3.35, 3.4.1, 3.4.2, 3.4.4 og 3.4.6  3.4.11, jf. dog punkterne 1.3.7 og 3.2.2.« 3. Punkt 3.3.5 i bilag 1 affattes således:
»3.3.5 Lagerafsnit med højst 800 oplagsenheder af brandfarlige væsker skal etableres i overensstemmelse med punkterne 3.3.6  3.3.15, jf. dog punkterne 3.3.16  3.3.19 og 3.3.35.« 4. I bilag 1 indsættes efter punkt 3.3.34 som nyt punkt:
»Lagerafsnit med håndsprit i bygninger 3.3.35 Lagerafsnit med oplag på højst 800 oplagsenheder af håndsprit til brug for udskiftning eller genopfyldning af håndspritdispensere, der er anbragt på virksomheden eller institutionen i henhold til § 8 i bekendtgørelsen eller punkt 1.2.3, kan etableres i overensstemmelse med litra a-h:
 a) Oplagsrummet skal adskilles fra andre rum med mindst bygningsdel klasse EI 60 A2-s1,d0 [BS-bygningsdel 60] og mindst dør klasse EI2 60-C [BD-dør 60].
 Gennemføringer for installationer og lignende i brandadskillende bygningsdele skal sikres, så adskillelsernes brandmæssige egenskaber ikke forringes.
 b) Overflader på lofter og vægge skal udføres som beklædning klasse K1 10 B-s1,d0 [klasse 1-beklædning].
 c) Oplaget må ikke bestå af emballager med en kapacitet større end 25 liter.
 d) Der må ikke ske omhældning af håndsprit i oplagsrummet.
 e) Ejeren, brugeren eller en af denne udpeget driftsansvarlig person skal sørge for, at personalet er instrueret i:
i. de brandfarlige væskers egenskaber med hensyn til brand- og eksplosionsfare og ii. om lagerafsnittets indretning og sikkerhedsfunktioner.
 f) I oplagsrum med mere end 200 oplagsenheder håndsprit, må der ud over emballager med håndsprit og de for opbevaringen nødvendige emballager ikke findes andre brændbare stoffer.
 g) Lagerafsnittet skal holdes rent og ryddeligt.
h) Det skal ved aflåsning sikres, at uvedkommende hindres adgang til lagerafsnittet.« § 2 Bekendtgørelsen træder i kraft den 1. november 2020.
