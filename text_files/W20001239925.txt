Klage over perforation af livmoderhalsen i  

 forbindelse med abortindgreb Patientklagenævnet fandt, at reservelægen ikke havde udvist  

 manglende omhu og samvittighedsfuldhed ved gennemførelsen af  

 abortindgrebet.
Nævnet lagde vægt på, at abortindgrebet  

 udfra operationsbeskrivelsen blev gennemført i overensstemmelse med  

 sædvanlig praksis, efter at reservelægen forinden havde  

 gennemgået relevante afsnit af journalen og således var bekendt  

 med de særlige forhold i forbindelse med, at kvinden havde en  

 bagoverbøjet livmoder.
Ligeledes lagde nævnet lagt vægt  

 på, at reservelægen under indgrebet på mistanke om  

 perforation af livmoderen straks tilkaldte afdelingslægen med henblik  

 på stillingtagen til det videre forløb.
 Patientklagenævnet udtalte i øvrigt, at perforation af  

 livmoderhulen i forbindelse med udskrabning af livmoderen var en kendt, men  

 sjælden komplikation, som i det konkrete tilfælde udfra  

 operationsbeskrivelsen måtte betegnes som hændelig og ikke som et  

 udtryk for manglende omhu fra den opererende læges side.
