(Handelsskoler) Med virkning fra 1. april 1972 foretages udbetalingen af vederlag, diæter,  

 godtgørelse for rejseudgifter m.v. til censorerne efter følgende  

 retningslinier.
 Der er herved taget hensyn til, at udbetalingen af vederlag m.v. som følge  

 af fradrag i henhold til kildeskatteloven bør foretages af den skole, hvor  

 den skolekyndige censor er ansat og i forvejen får udbetalt sin løn.
I.
Censorvederlag.
A.
Skolekyndige censorer (censorer med hjemstedsskole).
 1. Skriftlig censur.
Efter afsluttet censur udfylder censor en regning med angivelse af det  

 samlede antal besvarelser, der er bedømt i det enkelte fag.
Regningen  

 udleveres censor af den skole, hvor han er ansat  (hjemstedsskolen),  

 hvortil den igen afleveres i udfyldt stand.
Hjemstedsskolen overfører på grundlag af censorregningerne  

 censorvederlag til censors lønkonto efter fradrag af kildeskat.
Udbetalingen  

 kan eventuelt foretages een gang månedlig sammen med censors øvrige løn.
 Af hensyn til oplysning om fradraget af kildeskat udleverer skolen en kopi  

 af censorregningen til censor.
 2. Mundtlig censur.
 For denne censur gælder tilsvarende regler som anført under A.1.
 Særskilt censorregning skal dog udfyldes for hver kursusform  

 (handelseksamen, højere handelseksamen), hvori der er censureret.
 Direktoratet foretager stikprøvevis kontrol af censorregningerne.
B.
Handelskyndige censorer og andre censorer uden  

 hjemstedsskole.
 1. Skriftlig censur.
 I forbindelse med beskikkelsen af en censor sender direktoratet denne en  

 censorregning.
 Efter afsluttet censur udfylder censor regningen med angivelse af det  

 samlede antal besvarelser, der er bedømt i det enkelte fag.
Censorregningerne indsendes til direktoratet inden 14 dage efter  

 censurens afslutning, og udbetalingen af censorvederlag vil efter fradrag af  

 kildeskat finder sted een gang månedlig.
Udbetalingen foretages ved hjælp af  

 EDB-anlægget på Købmandsskolen i København.
 2. Mundtlig censur.
 For denne censur gælder tilsvarende regler som anført under B.1.
 Særskilt censorregning skal dog udfyldes for hver kursusform, hvori der er  

 censureret.
II.
Diæter, rejseudgifter m.v.
 De skolekyndige censorer afleverer rejseafregningerne til deres  

hjemstedsskole , der udbetaler diæter, godtgørelse for rejseudgifter  

 m.v.
De handelskyndige censorer indsender rejseafregningerne til  

direktoratet.
Købmandsskolen udbetaler ved hjælp af EDB-anlægget  

 diæter, godtgørelse for rejseudgifter m.v.
Diæter afregnes efter reglerne i økonomi- og budgetministeriets cirkulære  

 om time- og dagpenge m.v., sats A.
De pr. 1. april 1972 gældende satser er  

 anført i økonomi- og budgetministeriets cirkulære af 6. marts 1972 om time-  

 og dagpenge m.v.
 Opmærksomheden henledes på, at befordringsudgifter bør dokumenteres, og at  

 udgifter til taxakørsel, porto, telefon o.lign. kun undtagelsesvis refunderes  

 uden modtagelse af bilag for de afholdte udgifter.
Såfremt rejser foretages med offentlige transportmidler, kan 1. klasse  

 benyttes.
Opmærksomheden henledes i denne forbindelse på lønnings- og  

 pensionsministeriets cirkulære af 11. juli 1968 om tjenestemænds godtgørelse  

 for benyttelse af eget befordringsmiddel på tjenesterejser, hvorefter statens  

 befordringsmidler i videst muligt omfang skal benyttes til rejser, der  

 godtgøres af det offentlige.
 Andet befordringsmiddel, herunder eget befordringsmiddel, kan dog  

 benyttes, når særlige forhold taler derfor, specielt når det i det givne  

 tilfælde alle forhold taget i betragtning er mest økonomiske for staten.
 Hvis eget befordringsmiddel således benyttes, ydes en godtgørelse på 30  

 øre pr. km.
III.
Refusion af skolernes udgifter.
 Vederlag, diæter og godtgørelse for rejseudgifter m.v., der i henhold til  

 ovenstående udbetales censorerne af skolerne, refunderes skolerne fuldt ud af  

 staten.
 Udgifterne opføres på skolernes regnskabsskema side 4.
IV.
Særligt vedrørende specialkurserne.
For specialkursernes vedkommende gælder, at censors hjemstedsskole efter  

 hver eksamenstermins afslutning sender en opgørelse over de afholdte udgifter  

 incl. feriepenge til den eksamensafholdende skole.
Den eksamensafholdende  

 skole skal som hidtil medtage disse udgifter i sit driftsregnskab.
V.
Ophævelse af tidligere retningslinier.
 Direktoratets skrivelse af 14. november 1970 (II-233) til handelsskolerne  

 ophæves.
 P.D.V.
