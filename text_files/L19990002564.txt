Bekendtgørelse om overenskomst af 9.  

 oktober 1998 med  

 Den Internationale Bank for Genopbygning  

 og Økonomisk Udvikling (Verdensbanken)  

 om juniorrådgivere fra Danmark Den 9. oktober 1998 undertegnedes i Washington en  

 overenskomst mellem Danmark og Den Internationale Bank for Genopbygning og  

 Økonomisk Udvikling (Verdensbanken), ifølge hvilken Danmark  

 stiller juniorrådgivere til rådighed for banken til  

 udførelse af aktiviteter inden for multilateralt udviklingssamarbejde.  

 Overenskomsten udgør de generelle rammer for Danmarks samarbejde om  

 juniorrådgivere med Den Internationale Bank for Genopbygning og  

 Økonomisk Udvikling og fastlægger de forpligtelser, som den  

 danske regering og Den Internationale Bank for Genopbygning og  

 Økonomisk Udvikling har i forbindelse med ansættelse og  

 udsendelse af juniorrådgivere fra Danmark.
