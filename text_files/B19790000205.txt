 I henhold til § 2 og § 4 i lov nr. 635 af 13. december 1978 om gensidig  

 bistand inden for området direkte skatter mellem stater, der er medlem af De  

 europæiske Fællesskaber, fastsættes:
 § 1.  Som dansk kontaktmyndighed, der kan fremsætte  

 eller modtage anmodning om bistand i henhold til Rådets direktiv, jfr.  

 bilaget til loven, udpeges ministeriet for skatter og afgifter,  

 skattedepartementet.
 § 2.  Udveksling af oplysninger som nævnt i art. 3 og  

 art. 4 i Rådets direktiv sker indtil videre ved skattedepartementets  

 foranstaltning.
 § 3.  Bekendtgørelsen træder i kraft ved  

 offentliggørelsen i Lovtidende.
