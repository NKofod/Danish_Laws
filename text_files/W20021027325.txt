 Der blev  

 klaget over, at lægerne ikke undersøgte patienten tilstrækkeligt grundigt  

 under  

 indlæggelse i august 1999 samt under indlæggelse og ved ambulante kontroller  

 frem til juni 2000.
Klager  

 over manglende undersøgelse i forbindelse med blindtarmsbetændelse Nævnet fandt grundlag for at kritisere en afdelingslæge for  

 hans behandling af patienten den 16. august og den 11. november 1999, fordi  

 han  

 i tilslutning til sine udskrivelserne af patienten ikke foranledigede en  

 undersøgelse for tyktarmskræft foretaget Nævnet fandt videre grundlag for at kritisere en 1. reservelæge  

 for hans behandling af patienten den 1. februar 2000 fordi han afsluttede  

 patientens  

 behandlingsforløb uden at foranledige, der blev foretaget en undersøgelse for  

 tyktarmskræft.
Det fremgik af journalen, at patienten i december 1999  

 henvendte sig på sygehuset, på grund af ubehag i maven og smerter under højre  

 ribbenskant.
Der havde ikke været feber, og der var normal tarmfunktion. 1.  

 reservelægen fandt ved sin undersøgelse ingen ømhed af maven og således ingen  

 mistanke om fornyet bylddannelse, ligesom blodprøverne ikke viste tegn på  

 infektion.
Der blev i forbindelse med undersøgelsen ordineret en CT-scanning  

 af  

 maven, og en efterfølgende ambulant samtale, ligesom 1. reservelægen anførte,  

 at patienten eventuelt skulle have foretaget en undersøgelse af tyktarmen.
En  

 CT-scanning viste ifølge journalen den 25. januar 2000 følger efter  

 betændelse  

 omkring blindtarmen, men ingen tegn på ny byld og i øvrigt normale forhold.  

 Den  

 1. februar 2000 oplyste patienten, at han befandt sig fuldstændig godt. 1.  

 reservelægen informerede ham om resultatet af CT-scanningen, og patienten  

 blev  

 afsluttet i ambulatoriet.
 Det er nævnets vurdering, at en sædvanlig CT-scanning ikke kan  

 anses for at kunne erstatte en kikkertundersøgelse af tyktarmen.
Nævnet oplyste, at en byld ved blindtarmsstedet i langt de  

 fleste tilfælde skyldes blindtarmsbetændelse, men andre sygdomme kan også  

 forårsage dannelse af en byld, herunder tyktarmskræft.
Efter en byld omkring  

 blindtarmen, hvor der ikke efterfølgende bliver foretaget operativt indgreb  

 med  

 fjernelse af blindtarmen, bør der altid foretages en undersøgelse af  

 tyktarmen,  

 helst med en kikkertundersøgelse (koloskopi), eller eventuelt en  

 røntgenundersøgelse for at udelukke svulstdannelse.
Dette bør specielt  

 foretages hos patienter over 40 år, også selvom patienten ikke forud for  

 dannelsen af bylden har haft symptomer, der kunne tyde på en kræftsygdom.
Der  

 bør endvidere altid finde yderligere udredning sted, når en byld alene er  

 behandlet med ultralydsvejledt drænanlæggelse, og en sådan udredning bør ske,  

 når den akutte tilstand er bragt i ro.
 Det var nævnets vurdering, at beskrivelsen af  

 ultralydsscanningen talte for, at en sådan undersøgelse var relevant, idet  

 scanning viste en tydelig blindtarm, der var fortykket ned mod tyktarmen, men  

 i  

 øvrigt velafgrænset, og at spidsen af blindtarmen havde et normalt udseende,  

 et  

 ultralydsfund, der kunne tyde på, at årsagen til bylddannelsen ikke var  

 opstået  

 i forbindelse med blindtarmsbetændelse og efterfølgende bristning af  

 blindtarmen.
 Nævnet fandt således, at der burde have været foretaget en  

 direkte undersøgelse af patientens tyktarm enten i form af en  

 kikkertundersøgelse eller en røntgenundersøgelse, specielt i betragtning af  

 det  

 langvarige forløb og det forhold, at der efter den første behandling af  

 bylden  

 ikke blev fundet tegn på en betændelsestilstand omkring blindtarmen, samt at  

 han var uden feber eller ømhed, ligesom blodprøverne var uden tegn på  

 betændelse.
