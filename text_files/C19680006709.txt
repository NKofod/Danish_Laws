 (Til amtsligningsinspektoraterne og skattedirektoraterne i  

 København, Frederiksberg og Gentofte).
1. Hermed følger eksemplarer af bekendtgørelse nr. 101  

 af 28. marts 1968, hvorved amtsligningsinspektoraterne samt  

 skattedirektoraterne i København, Frederiksberg og Gentofte i henhold til lov  

 om særlig indkomstskat m.v. § 7B, stk. 7, og § 7C, stk. 7, bemyndiges til at  

 forlænge den i lovens § 7B, stk. 6, og § 7C, stk. 6, fastsatte frist for  

 genopførelse eller genanskaffelse af fast ejendom til erstatning for  

 beskadiget eller eksproprieret fast ejendom.
Endvidere bemyndiges  

 amtsligningsinspektoraterne m. v. i henhold til lovens § 7C, stk. 8, til  

 efter begæring at indrømme henstand med betalingen af den skat, der skal  

 svares som følge af ekspropriation af fast ejendom, indtil den endeligt  

 fastsatte erstatningssum er udbetalt.
2. Tilladelse må ikke meddeles uden forudgående  

 indhentet udtalelse fra de lokale myndigheder, og der skal altid foreligge en  

 opgørelse af den skattepligtige særlige indkomst.
Henstand, der indrømmes i  

 henhold til § 7C, stk. 8, kan alene omfatte særlig indkomstskat pålignet i  

 henhold til lovens § 2, nr. 13, men ikke eventuel særlig indkomstskat  

 pålignet i henhold til lovens § 2, nr. 2.
3. Til vejledning ved amtsligningsinspektoraternes  

 (skattedirektoraternes) behandling af ansøgninger om fristforlængelse kan det  

 om skattedepartementets hidtidige praksis oplyses, at man har indrømmet  

 fristforlængelse, i almindelighed for en et års periode, i tilfælde, hvor  

 skatteyderen har godtgjort, at der foreligger en rimelig grund for  

 andragendet.
Som rimelig grund har man bl.a. anset den omstændighed, at  

 skatteyderen har kunnet dokumentere, at bygning af erstatningsejendom er  

 påbegyndt, men på grund af ham utilregnelige forhold ikke har kunnet  

 tilendebringes før fristens udløb, eller at der foreligger konkrete planer om  

 erhvervelse af erstatningsejendom.
Skattedepartementet har i enkelte  

 tilfælde, særlig hvor der søgtes om en efter forholdene lang  

 fristforlængelse, stillet krav om passende sikkerhedsstillelse.
 4. Tvivlstilfælde kan forelægges for  

 skattedepartementet, og sagen vil da være at indsende gennem statens  

 ligningsdirektorat.
 Skattedepartementet, den 28. marts 1968.
Hans P.
Gøtrik.
