Cirkulære om vinafgift - tilbagebetaling  

 af opkrævet vinafgift for forsvundne banderoler1) 1. Landsskatterettens kendelse Landsskatteretten har den 21. december 2001 truffet afgørelse i en  

 sag om betaling af afgift for nogle forsvundne banderoler efter øl- og  

 vinafgiftsloven.
 Sagen vedrører en virksomhed, der har tilladelse fra ToldCSkat til at lade vin aftappe og banderolere hos andre  

 virksomheder, herunder i udlandet, og som efter tilladelsens betingelser er  

 blevet afkrævet vinafgift af banderoler, der manglede ifølge  

 virksomhedens kvartalsvise opgørelse.
 Landsskatteretten har truffet afgørelse om, at der hverken i  

 øl- og vinafgiftsloven eller i EU-cirkulationsdirektivet (92/12) er  

 hjemmel til at opkræve afgift på grundlag af en opgørelse  

 af bortkomne banderoler, når der ikke samtidig er påvist et  

 hertil svarende ikke-fradragsberettiget svind i beholdningen af varer.
2. Nye retningslinier Som følge af den trufne afgørelse ændres praksis  

 således, at der ikke skal opkræves vinafgift alene på  

 grundlag af en konstateret banderolemanko.
Det gælder uanset, om der er  

 tale om manko vedrørende virksomhedens banderoleringer i egen  

 virksomhed eller banderoleringer ifølge en tilladelse til  

 banderoleringer og aftapninger hos andre virksomheder, herunder i  

 udlandet.
 De nye retningslinier gælder tilsvarende for banderoler efter lov om  

 afgift af spiritus m.m. og prismærker efter lov afgift af  

 bekæmpelsesmidler.
3. Tilbagebetaling Virksomheder, der er registreret efter de respektive afgiftslove, og som  

 efter ovenanførte har betalt for meget i vinafgift, spiritusafgift  

 eller bekæmpelsesmiddelafgift, kan få afgiften tilbagebetalt.
 Det er en betingelse for tilbagebetaling, at virksomheden kan dokumentere  

 eller godtgøre, fx via prislister e.l., at afgiftsbeløbet ikke  

 er overvæltet på kunderne.
 Tilbagebetalingskravet forældes efter lov om forældelse af  

 visse fordringer (1908-loven). Forældelsesfristen, der er på 5  

 år, regnes fra den 21. december 2001 (kendelsens dato).
 Tilbagebetalingsbeløbet forrentes efter cirkulære nr. 157 af  

 14. oktober 1987 om forrentning af visse tilbagebetalingsbeløb  

 (rentecirkulæret).
Tilbagebetalingskravet kan kun omfatte selve punktafgiften.
Krav om  

 godtgørelse for andre tab behandles efter de almindelige  

 erstatningsretlige principper.
 Anmodning om tilbagebetaling skal indgives til den lokale told- og  

 skatteregion.
 Told- og skatteregionerne er anmodet om af egen drift at genoptage de  

 sager, som de har kendskab til.
4. Gyldighed Cirkulæret træder i kraft ved offentliggørelsen og  

 bortfalder med udgangen af 2002.
Told- og Skattestyrelsen, den 11. april  

 2002 Ole Kjær /Per Hvas 1)   I Told- og  

 Skattestyrelsens interne nummerrække har cirkulæret nr.  

 2002-13.
