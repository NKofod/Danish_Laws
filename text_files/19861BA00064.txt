Nr BSF 64 Forslag til folketingsbeslutning om ændring af forretningsorden for  

 Folketinget Fremsat af Svend Jakobsen (S) Knud Østergaard (KF) Ivar Hansen (V) Lilli  

 Gyldenkilde (SF) Ole Vig Jensen (RV) den 26. november 1986 I forretningsorden for Folketinget, som vedtaget den 17. december 1953 og senest ændret den 24. januar 1986, foretages følgende ændringer:
 1. I § 19 indsættes efter stk. 5 som nyt stykke:
»Stk. 6. Ønsker markedsudvalget som led i udvalgets behandling af et forslag fra Kommissionen for De Europæiske Fællesskaber, at forslaget sammen med en redegørelse herom fra regeringen drøftes ved en forhandling i Tinget, meddeles dette til Folketingets formand, og regeringens redegørelse bilagt forslaget omdeles i Tinget.
Under forhandlingen, der tidligst må finde sted 2 dage efter, at redegørelsen med forslaget foreligger omdelt i salen, drøftes forslaget ud fra principielle synspunkter uden nærmere gennemgang af enkeltheder.
Partiordførere og andre medlemmer kan under forhandlingen udtale sig 2 gange, første gang i 5 minutter, anden gang i 3 minutter.
For ministre er taletiden første gang 15 minutter, hver efterfølgende gang 10 minutter.
Efter forhandlingen i Tinget, hvorunder der ikke vil kunne fattes beslutning, fortsættes behandlingen i markedsudvalget efter de af udvalget herom fastsatte regler.« 2. I bilaget indsættes efter afsnittet »Redegørelser fra  

 ministre«:
»Forhandling af redegørelse og EF-forslag, jf. § 19, stk. 6 Taletid som ved lovforslags 1. behandling.« Oprindeligt fremsat beslutningsforslag Blad nr 268 I forretningsorden for Folketinget, som vedtaget den 17. december 1953 og senest ændret den 24. januar 1986, foretages følgende ændringer:
 1. I § 19 indsættes efter stk. 5 som nyt stykke:
Stk. 6. Ønsker markedsudvalget som led i udvalgets behandling af et forslag fra Kommissionen for De Europæiske Fællesskaber, at forslaget sammen med en redegørelse herom fra regeringen drøftes ved en forhandling i Tinget, meddeles dette til Folketingets formand, og regeringens redegørelse bilagt forslaget omdeles i Tinget.
Under forhandlingen, der tidligst må finde sted 2 dage efter, at redegørelsen med forslaget foreligger omdelt i salen, drøftes forslaget ud fra principielle synspunkter uden nærmere gennemgang af enkeltheder.
Partiordførere og andre medlemmer kan under forhandlingen udtale sig 2 gange, første gang i 5 minutter, anden gang i 3 minutter.
For ministre er taletiden første gang 15 minutter, hver efterfølgende gang 10 minutter.
Efter forhandlingen i Tinget, hvorunder der ikke vil kunne fattes beslutning, fortsættes behandlingen i markedsudvalget efter de af udvalget herom fastsatte regler.
 2. I BILAGET indsættes efter afsnittet »Redegørelser fra  

 ministre«:
Forhandling af redegørelse og EF-forslag, jf. § 19, stk. 6 Taletid som ved lovforslags 1. behandling.
BEMÆRKNINGER TIL FORSLAGET Baggrunden for fremsættelse af forslaget er markedsudvalgets beretning af 14. november 1986 vedrørende procedure i forbindelse med gennemførelsen af Europæisk Fælles Akt.
Det fremgår af beretningen, at den nævnte procedure kun vedrører kommissionsforslag vedrørende det indre marked.
