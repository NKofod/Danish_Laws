Nr LSF 210 Forslag til Lov om ændring af lov om biblioteksafgift Fremsat af kulturministeren (Ole Vig Jensen) den 15. februar 1989 Vedtaget ved tredjebehandling den 16. marts 1989 Lov nr. 193 af 29/03/1989 I lov om biblioteksafgift, jf. lovbekendtgørelse nr. 505 af 25. juni 1986, som ændret ved lov nr. 948 af 23. december 1986, ændres i § 9 »1988-89« til: »1989-90«.
Oprindeligt fremsat forslag I lov om bibloteksafgift, jf. lovbekendtgørelse nr. 505 af 25. juni 1986, som ændret ved lov nr. 948 af 23. december 1986, ændres i § 9, »1988-89« til »1989-90«.
Bemærkninger til lovforslaget Den gældende lov om biblioteksafgift (lov nr. 307 af 9. juni 1982 med de  

 ændringer, der følger af lov nr. 197 af 25. maj 1983 og lov nr. 331 af 4.  

 juni 1986, jf. bekendtgørelse nr. 505 af 25. juni 1986 af lov om  

 biblioteksafgift) blev vedtaget af Folketinget ved 3. behandling den 1. juni  

 1982 og trådte i kraft den 1. januar 1983. Om behandlingen af 1982-loven  

 henvises til Folketingstidende 1981-82, 2. samling, sp. 3771, 4903, 8574,  

 tillæg A, sp. 4031 og tillæg B, sp. 1225, 1385. Om behandlingen af L 197 af  

 25. maj 1983 henvises til Folketingstidende 1982-83, sp. 3810, 4604, 9820,  

 10443, tillæg A, sp. 1751 og tillæg B, sp. 1213, 1261. Om behandlingen af L  

 331 af 4. juni 1986 henvises til Folketingstidende 1985-86, sp. 7085, 11217,  

 11565.
 Ifølge lovens § 9 skal forslag til revision af loven fremsættes for  

 Folketinget senest i folketingsåret 1988-89.
 Når revisionen af loven nu foreslås udskudt til næste folketingssamling,  

 skyldes det at der skal være tid til en grundig analyse af forslagene i  

 betænkning nr. 1148, Biblioteksafgiften, som i slutningen af 1988 er afgivet  

 af det udvalg, som kulturministeren nedsatte i december 1986 til revision af  

 den gældende biblioteksafgiftsordning.
Udvalget foreslår - at biblioteksafgiften i fremtiden skal ydes til alle skabende og  

 udøvende kunstnere herunder oversættere og ikke kun til forfattere, - at alle materialer, der uden videre kan anskaffes og udlånes i folke- og  

 skolebiblioteker, skal udløse afgift mod nu kun bøger og lydbøger, - at de berettigede ophavsmænd selv skal stå for administrationen og  

 fordelingen.
 Betænkningens forslag lægger op til betydelige merudgifter.
 Det er ikke mindst de økonomiske konsekvenser og finansieringsmuligheder  

 samt forslaget om administrative ændringer, der må overvejes og drøftes  

 grundigt, før loven ændres.
