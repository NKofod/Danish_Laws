Bekendtgørelse om  

 Virksomhedsordningen I medfør af tekstanmærkning nr. 106 til § 23 på  

 finansloven 2005, fastsættes:
Kapitel 1 Virksomhedsordningens formål og område § 1.  

  

 Virksomhedsordningen har til formål at fremme rammevilkårene for en  

 forbedring  

 af virksomhedernes miljøforhold, fremme en effektiv gennemførelse af  

 EU-regulering i virksomhederne og forenkle virksomhedernes miljøarbejde.
 Stk. 2.  

  

 Ordningen  

 skal styrke samarbejdet mellem virksomheder, vidensinstitutioner og partnere  

 i  

 EU inden for miljøteknologiske kerneområder og fokusere på ændrede  

 rammevilkår.
 § 2.  

  

 Der  

 kan gives  

 tilskud til projekter, som kan  

 styrke virksomhedernes miljøindsats, forenkle og effektivisere lovgivning  

 samt  

 opfylde internationale forpligtelser.  

 Der kan gives tilskud til projekter,  

 som har potentiale for væsentlige miljøgevinster og som har til formål at:
1)  

 	  

 udvikle og teste  

 metoder/værktøjer og nye afrapporteringsformer, som har til formål at udvikle  

 effektive og forenklede rammebetingelser for virksomhedernes miljøarbejde,  

 herunder  

 f.eks. gennemførelse af organisatoriske ændringer i affaldssektoren, sikring  

 af  

 en effektiv, hensigtsmæssig og sikker vandforsyningsstruktur, indrapportering  

 af miljøoplysninger og herunder gennemførelse af analyser af særlige  

 juridiske,  

 administrative og økonomiske problemstillinger i forbindelse med afprøvning  

 af  

 nye rammebetingelser, 2)  

 	  

 igangsætte og sprede  

 miljøteknologiske innovationsprojekter, herunder bl.a. nye teknologier til  

 nyttiggørelse  

 eller bortskaffelse af affald samt projekter, der har til formål at reducere  

 negative påvirkninger fra kemikalier, herunder udvikling og afprøvning af  

 alternativer til stoffer, der er skadelige for miljø og sundhed, eller 3)  

 	  

 gennemføre projekter  

 og initiativer, der er foreslået i regeringens strategier og politiske  

 initiativer,  

 og som understøtter virksomheders implementering af EU-regulering, herunder  

 f.eks.
IPPC-direktivet, EU's kemikaliepolitik og producentansvar.
Stk. 2.  

  

 Der kan  

 gives tilskud på indtil 100 pct. af projektomkostningerne til projekter, hvis  

 resultat kommer en bredere kreds af virksomheder, den offentlige sektor eller  

 samfundet i øvrigt til gode.
Tilskud må ikke udgøre statsstøtte i  

 EF-traktatens  

 artikel 87, stk. 1, nævnte betydning.
 Stk. 3.  

  

 Tilskud kan  

 bl.a. gives til undersøgelser, udvikling, information, vidensopbygning,  

 bistand  

 til faglig rådgivning, teknologi- og procesaktiviteter samt indførelse af nye  

 teknologiske metoder og teknologi, der har et fremadrettet miljømæssigt  

 sigte.
 Stk. 4.  

  

 Tilskud kan  

 gives til virksomheder, selskaber, foreninger, organisationer,  

 forskningsinstitutioner,  

 universiteter og offentlige myndigheder.
 § 3.  

  

 Der  

 kan ydes tilskud til projekter efter § 2, nr. 1 og 2, på indtil 25% af  

 projektomkostningerne til udviklingsaktiviteter, som er en konkretisering af  

 resultaterne af industriel forskning i en plan, et projekt eller en tegning  

 for  

 nye produkter, produktionsmetoder eller tjenesteydelser, der er ændret eller  

 forbedret, uanset om de er bestemt til salg eller udnyttelse, herunder  

 skabelse  

 af den første prototype, der ikke kan udnyttes kommercielt  

 (prækonkurrencestadiet).
 Stk. 2.  

  

 Der kan  

 gives tilskud på indtil 50% af projektomkostningerne til industriel  

 forskning.  

 Ved industriel forskning forstås planlagt forskning eller kritiske  

 undersøgelser med henblik på erhvervelse af ny viden, for at denne viden kan  

 udnyttes til udvikling af nye produkter, produktionsmetoder eller  

 tjenesteydelser eller medføre en mærkbar forbedring af de eksisterende  

 produkter, produktionsmetoder eller tjenesteydelser.
Stk. 3.  

  

 Tilskud  

 efter stk. 1 og 2 kan øges med indtil 10%, hvis tilskuddet gives til små  

 og mellemstore virksomheder.
Der henvises til EUs definition af  

 mikrovirksomheder, små og mellemstore virksomheder i Kommissionens  

 henstilling  

 af 6. maj 2003 (2003/361/EF  EU-Tidende L 124 s.36).
 § 4.  

  

 Tilskud til de i § 2, nr. 3 anførte projekter ydes som de minimis-støtte  

 i  

 overensstemmelse med Kommissionens forordning nr. 69/2001 af 12. januar 2001  

 om  

 anvendelse af EF-traktatens artikel 87 og 88 på de minimis-støtte og kan  

 således ikke overstige de til enhver tid fastsatte beløbsmæssige grænser for  

 støtteordninger.
Kapitel 2 Administration af ordningen § 5.  

  

 Miljøministeren prioriterer anvendelsen af midlerne under  

 Virksomhedsordningen.
 § 6.  

  

 Miljøstyrelsen træffer afgørelse i  

 sager om tilskud på baggrund af den offentligt tilgængelig prioritering af  

 indsatsen.
 § 7.  

  

 Miljøstyrelsen kan indhente faglig ekspertise fra forsknings- og  

 rådgivningsinstitutioner eller øvrige relevante personer eller institutioner,  

 der kan bidrage med ekspertise og vurdering af ansøgninger og af den samlede  

 prioritering af indsatsområder.
 § 8.  

  

 Ansøgning  

 om tilskud indsendes til Miljøstyrelsen.
Stk. 2.  

  

 Miljøstyrelsen kan fastsætte tidsfrister for indsendelse af ansøgninger inden  

 for nærmere fastlagte dele af tilskudsordningen.
Tidsfristerne annonceres  

 løbende på Miljøstyrelsens hjemmeside www.mst.dk.
 § 9.  

  

 Ansøgning om tilskud skal bl.a.  

 indeholde følgende oplysninger:
 1)  

 	  

 Ansøgers navn,  

 adresse, telefonnummer, CVR-nummer, bank- eller girooplysninger og  

 kontaktperson.
 2)  

 	  

 Beskrivelse af  

 projektets formål, målgruppe, forløb og forventede resultater.
3)  

 	  

 Budget og tidsplan  

 for projektet.
Budgettet skal opstilles således, at de enkelte udgiftsarter  

 fremgår, herunder oplysninger om timesatser.
Desuden skal fordelingen mellem  

 projektets egenfinansiering og det ansøgte tilskudsbeløb fremgå af budgettet.
 4)  

 	  

 Oplysninger om,  

 hvorvidt der til det pågældende projekt søges og evt. er truffet afgørelse om  

 tilskud efter anden lovgivning eller fra øvrige fonde og foreninger.
 5)  

 	  

 Beskrivelse af,  

 hvordan tilskudsmodtager vil gennemføre en hensigtsmæssig formidling af de  

 opnåede  

 resultater til relevante målgrupper.
 6)  

 	  

 Andre oplysninger,  

 der har betydning for vurderingen af ansøgningen.
7)  

 	  

 Ansøgninger om  

 tilskud efter § 2, nr. 3, skal indeholde erklæring om overholdelse af  

 Europa-Kommissionens regler for de minimis-støtte.
Virksomheden skal desuden  

 oplyse det samlede de minimis-støttebeløb, som virksomheden har modtaget fra  

 offentlige myndigheder i de seneste 3 år.
 Stk. 2.  

  

 Ved  

 ansøgninger om tilskud efter § 2 skal der anvendes særlige oplysnings-  

 og  

 budgetskemaer, der kan rekvireres ved henvendelse til Miljøstyrelsen samt på  

 Miljøstyrelsens hjemmeside www.mst.dk.
 § 10.  

  

 Før  

 der træffes afgørelse om tilskud til projekter, kan Miljøstyrelsen på  

 baggrund af  

 oplysninger ifølge § 9, nr. 4 og 7, høre relevante myndigheder, fonde og  

 foreninger.
§ 11.  

  

 Ved  

 afgørelse af, om tilskud bør ydes efter § 2, skal der lægges vægt på, om  

 projekterne har potentiale for væsentlige miljøgevinster, kan være med til at  

 øge miljøeffektiviteten og kan forbedre eller forenkle virksomhedernes  

 miljøarbejde.  

 Der lægges også vægt på, om projektet har opnået støtte fra anden side.
Ved  

 udviklingsprojekter skal der tillige lægges vægt på de tekniske og økonomiske  

 konsekvenser, herunder de omkostninger det ansøgte projekt medfører for  

 produktionen, anskaffelsen, forbruget og affaldshåndteringen af produkter.
 Stk. 2.  

  

 For tilskud  

 efter § 2 gælder, at tilskud kun ydes i det omfang, det skønnes  

 nødvendigt  

 for at få det ansøgte projekt gennemført.
 Stk. 3.  

  

 For tilskud  

 efter § 2 gælder, at der ikke ydes tilskud til inventar, bygningsmæssige  

 foranstaltninger og lignende.
 § 12.  

  

 Det er en betingelse for ydelse af tilskud, at den tilskudsberettigede del af  

 projektet først påbegyndes, når tilsagn om tilskud er meddelt.
Stk. 2.  

  

 Ansøgere,  

 der har fået tilsagn om tilskud, skal inden en af Miljøstyrelsen fastsat  

 frist  

 meddele, om tilsagnet vil blive udnyttet.
Såfremt Miljøstyrelsen ikke inden  

 for  

 den fastsatte frist modtager meddelelse om, at tilsagnet vil blive udnyttet,  

 bortfalder tilsagnet.
 § 13.  

  

 Miljøstyrelsen  

 kan fastsætte vilkår for tilsagn om tilskud, herunder om reduktion i tilskud,  

 såfremt tilskud fra anden side efterfølgende viser sig at overstige det  

 forudsatte ved tildelingen af tilskud efter denne bekendtgørelse.
 § 14.  

  

 Miljøstyrelsen kan fastsætte det som et vilkår for støtte, at  

 tilskudsmodtagere  

 under og efter projektets gennemførelse giver Miljøstyrelsen adgang til  

 kontrol  

 af det støttede projekt.
 Stk. 2.  

  

 Efter  

 projektets afslutning skal tilskudsmodtageren i overensstemmelse med  

 Miljøstyrelsens  

 anvisninger give oplysninger om projektets resultater, effekten af projektet,  

 samt oplysninger, der kan tjene til en vurdering af, om forudsætningerne for  

 tilskuddet er opfyldt.
 § 15.  

  

 Tilskudsmodtageren er forpligtet til at underrette Miljøstyrelsen om ethvert  

 forhold, der har betydning for meddelelse af tilsagn og udbetaling af tilskud  

 eller for Miljøstyrelsens kontrol med, at fastsatte vilkår overholdes.
§ 16.  

  

 Miljøstyrelsen kan træffe afgørelse om, at tilsagn om tilskud helt eller  

 delvist bortfalder, hvis ansøgeren har afgivet urigtige eller vildledende  

 oplysninger eller fortiet oplysninger af betydning for ansøgningen, eller  

 hvis  

 betingelserne for at yde tilsagn ikke længere er til stede.
Hvis tilskuddet  

 er  

 udbetalt, kan tilskuddet, eller dele heraf, kræves tilbagebetalt.
 § 17.  

  

 I  

 forbindelse med tilskud til større projekter og projekter af bred almen  

 interesse kan Miljøstyrelsen nedsætte en følgegruppe, som bl.a. vil have til  

 opgave at påse, at projektet gennemføres i overensstemmelse med  

 forudsætningerne for tilsagnet.
 Stk. 2.  

  

 Følgegruppen består af Miljøstyrelsen, ansøgeren og eventuelt andre relevante  

 virksomheder, organisationer og myndigheder, for så vidt hensynet til  

 ansøgerens økonomiske interesser ikke taler herimod.
 Stk. 3.  

  

 Følgegruppen kan opløses af Miljøstyrelsen, når projektet er gennemført og  

 afrapporteret.
 § 18.  

  

 Tilskudsmodtager  

 er forpligtet til at medvirke ved en eventuel ekstern evaluering samt ved  

 information om projektet.
 Stk. 2.  

  

 Miljøstyrelsen  

 kan stille krav om rettigheder til projektets resultater og til  

 afrapportering  

 af projekter.
 § 19.  

  

 Tilskuddet kan først udbetales, når tilskudsmodtager dokumenterer, at  

 projektet  

 er gennemført i overensstemmelse med tilsagnet, og alle udgifter er afholdt,  

 jf. dog stk. 2.
 Stk. 2.  

  

 Miljøstyrelsen kan i visse tilfælde bestemme, at tilskud kan udbetales i  

 rater,  

 der modsvarer de faktisk afholdte udgifter.
 Stk. 3.  

  

 Dokumentationen skal angive samtlige udgifter og indtægter ved projektet i  

 form  

 af en specificeret regnskabsoversigt som minimum i overensstemmelse med  

 budgettets specifikationer efter Miljøstyrelsens nærmere anvisninger.  

 Samtlige  

 regnskabsbilag kan kræves indsendt til gennemsyn.
Stk. 4.  

  

 For  

 projekter, hvor tilskud udgør 100.000 kr. eller derover, skal regnskabet  

 attesteres af projektlederen og af den ansvarlige ledelse samt af en  

 registreret eller statsautoriseret revisor eller af den kommunale revision  

 efter Miljøstyrelsens nærmere anvisning.
For tilskud under 100.000 kr.  

 gælder,  

 at regnskabet skal attesteres af projektlederen og af den ansvarlige ledelse.  

 For statsinstitutioner gælder uanset tilskudsbeløb, at regnskabet skal  

 attesteres af projektlederen og af den ansvarlige ledelse.
Kapitel 3 Ikrafttræden § 20.  

  

 Bekendtgørelsen træder i kraft den 28. september 2005.
