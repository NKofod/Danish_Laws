 Ref.: Kundgørelse for Forsvaret B.3-1981.
 Tillæg:
 A: Betingelser for medlemskab af statsanerkendt arbejdsløshedskasse samt  

 retten til at oppebære dagpenge.
 B: Rammeplan for orienteringen på lokalt talsmandskursus.
FORMÅL 1. Formålet med nærværende bestemmelse er at fastsætte  

 administrative retningslinier for den erhvervsorientering,  

 erhvervsvejledning, arbejdsformidling samt orientering om  

 arbejdsløshedsforsikring, der skal tilbydes personel til pligtig tjeneste for  

 at lette overgang til civil beskæftigelse eller uddannelse efter  

 hjemsendelsen fra forsvaret.
ANSVAR 2. Chefen for et tjenestested er ansvarlig for, at opgaven løses i  

 samarbejde med det stedlige arbejdsformidlingskonoor, herunder - at tjenestestedet holdes orienteret om beskæftigelsessituationen, - at der tilgår arbejdsformidlingskontoret meddelelse om  

 hjemsendelsestidspunkter og holdstørrelser samt antallet af  

 hjemsendelsesberettigede, der er uden beskæftigelse efter hjemsendelsen, samt  

 disses civilbopæl og erhverv, - at stillingsoversigter m.v. fra arbejdsformidlingskontoret fremlægges, - at der er adgang til Arbejdsdirektoratets erhvervskartotekskort, der  

 løbende fornys.
Samtidig kan andet privat fremstillet erhvervsoplysende  

 materiale fremlægges, f.eks.
Politikens »Hvad kan jeg blive«,  

 »Uddannelsesnøglen« og »Erhvervsnøglen«, - at beskæftigelsesforhold jævnligt drøftes i kontaktudvalg og tilsvarende  

 med henblik på i nødvendig udstrækning at supplere de bestræbelser, der  

 udøves i talsmandsudvalg, - at talsmændene får den fornødne orientering om emnet ved den lokale  

 talsmandsuddannelse samt - at det værnspligtige personel før hjemsendelsen orienteres om  

 arbejdsformidlingens muligheder og tilbud, samt tilbydes  

 arbejdsformidlingsbistand til løsning af individuelle beskæftigelsesmæssige  

 problemer.
3. Chefen for en underafdeling eller lignende enhed er ansvarlig for - at der snarest efter talsmandsvalg gives talsmændene en foreløbig  

 orientering, der sætter dem i stand til at deltage i det opsøgende arbejde, - at enhedens værnepligtige personel snarest efter mødet og inden udløbet  

 af de første 2 værnepligtsmåneder orienteres om betingelserne for optagelse i  

 statsanerkendt  arbejdsløshedskasse, jf. tillæg A, idet formålet hermed er at  

 henlede opmærksomheden på mulighederne for at blive dagpengeberettiget  

 snarest efter hjemsendelsen, jf. reglerne i tillæg A, pkt. 2 og 3, samt om  

 mulighederne for at få erhvervsvejledning m.v.
Opmærksomheden henledes på KFF  

 B.17-1977, pkt. 3, vedrørende særlige forhold for konstabelelever i  

 forbindelse med beordret ferie, - at beskæftigelsesmulighederne for det værnepligtige personel efter  

 hjemsendelsen jævnligt drøftes i talsmandsudvalg med henblik på at kunne  

 følge og understøtte talsmændene i deres opsøgende arbejde og for at kunne  

 iværksætte påkrævede foranstaltninger samt - at talsmændenes opmærksomhed henledes på materiale af  

 erhvervsorienterende art, som er indeholdt i den af Forsvarets Oplysnings- og  

 Velfærdstjeneste udsendte talsmandsmappe.
TALSMANDENS OPGAVER 4. Den enkelte talsmand skal udføre et opsøgende  

 arbejde blandt det værnepligtige personel.
Dette opsøgende arbejde vil  

 naturligt kunne udføres ved talsmandens samtaler med den enkelte  

 værnepligtige samt i forbindelse med drøftelser i valggrupperne.
 Talsmanden skal medvirke til så tidligt som muligt at afdække behovet hos  

 den enkelte værnepligtige for erhvervs- eller uddannelsesvejledning eller  

 arbejdsformidling.
 Den enkelte værnepligtige henvises til gennem enhedens chef at få den  

 fornødne faglige bistand.
 Talsmanden skal endvidere så tidligt som muligt medvirke til, at de  

 værnepligtige er orienteret om muligheden og betingelserne for at blive  

 arbejdsløshedsforsikret, herunder skal han specielt henlede opmærksomheden på  

 de gældende tidsfrister.
GENNEMFØRELSE 5. Snarest efter talsmandsvalg og inden udløbet af 2.  

 uddannelsesmåned skal talsmændene på et møde i talsmandsudvalget gives en  

 foreløbig orientering om deres opgaver på området samt om hvilke  

 foranstaltninger, der iværksættes på området i løbet af værnepligtstiden.
 I denne orientering kan chefen efter omstændighederne og de praktiske  

 muligheder søge fornøden bistand, evt. ved en af tjenestestedschefen dertil  

 udpeget særlig kyndig person.
 6. Den lokale talsmandsuddannelse skal under emnegruppen »Sociale  

 forhold« indeholde en orientering om arbejdsformidlingens opgaver og  

 muligheder, jf. tillæg B.
 Det stedlige arbejdsformidlingskontor bør i videst muligt omfang inddrages  

 i denne orientering, ligesom Arbejdsløshedskassernes Samvirke og Arbejdernes  

 Fællesorganisation kan gives mulighed for at orientere herom.
 7. I den centrale talsmandsuddannelse medtages emnet i  

 den udstrækning, det skønnes påkrævet.
 8. En chef, under hvem der er oprettet et  

 kontaktudvalg, skal jævnligt foranledige beskæftigelsesforholdene for de  

 værnepligtige efter hjemsendelsen drøftet i kontaktudvalget med henblik på at  

 følge de foranstaltninger, der udøves i talsmandsudvalgene og efter  

 omstændighederne supplere disse i fornødent omfang.
 Herunder kan chefen orientere om arbejdsformidlingens vurdering af  

 beskæftigelsessituationen.
 9. Snarest og senest 2 måneder efter mødet skal alt  

 personel til pligtig tjeneste orienteres om mulighederne og betingelserne for  

 optagelse i en statsanerkendt arbejdsløshedskasse, jf. tillæg A, idet  

 formålet hermed er at henlede opmærksomheden på mulighederne for at blive  

 dagpengeberettiget snarest efter hjemsendelsen jf. reglerne i tillæg A, pkt.  

 2 og 3. Sergenter til pligtig tjeneste gøres specielt opmærksom på, at de kan  

 indmelde sig i Centralforeningen for Stampersonels Arbejdsløshedskasse.
 En af tjenestedschefen udpeget person skal kunne oplyse om adresser og  

 telefonnumre på de statsanerkendte arbejdsløshedskasser.
 10. Chefen for en underafdeling eller lignende med  

 personel til pligtig tjeneste bør herefter jævnligt i cheftimer drøfte  

 behovet for erhvervsorientering, erhvervsvejledning, uddannelse og  

 arbejdsformidling m.v. med personellet med henblik på i muligt omfang at  

 kunne iværksætte hensigtsmæssige foranstaltninger i sådan henseende.
11. Tidligst 3 måneder, senest 2 måneder før  

 hjemsendelse skal alt personel til pligtig tjeneste gives en generel  

 orientering om mulighederne for at få hjælp til løsning af beskæftigelses- og  

 uddannelsesproblemer efter hjemsendelsen, samt en orientering om mulighederne  

 for at oppebære arbejdsløshedsdagpenge.
Denne orientering bør gives ved det  

 lokale arbejdsformidlingskontors foranstaltning.
Arbejdsløshedskassernes  

 Samvirke samt Arbejdernes Fællesorganisation kan ligeledes indbydes til at  

 orientere herom.
 Befalingsmænd til pligtig tjeneste bør endvidere orienteres om, at de  

 efter aftale med arbejdsformidlingen kan søge arbejde 3 måneder før de  

 hjemsendes.
 Denne orientering bør suppleres med en orientering om mulighederne for at  

 opnå bistandshjælp ved socialkonsulentens foranstaltning.
 12. Individuel erhvervsvejledning af personel til pligtig tjeneste samt  

 arbejdsformidling påhviler det stedlige arbejdsformidlingskontor, hvorfor det  

 er nødvendigt, at der etableres et samarbejde mellem tjenestestedet og  

 arbejdsformidlingskontoret om løsning af disse opgaver.
 Chefen for en underafdeling eller lignende enhed må træffe de nødvendige  

 foranstaltninger med hensyn til løbende henvisning af det personel, der måtte  

 have behov for erhvervsvejledning eller arbejdsformidling, til det stedlige  

 arbejdsformidlingskontor.
 Enkeltpersoner eller et mindre antal personer kan henvises direkte til  

 konsultation ved arbejdsformidlingskontoret uden forudgående aftale, men det  

 vil ofte være hensigtsmæssigt forudgående at aftale tidspunkt for  

 konsultationen.
Såfremt et større antal personer måtte have behov for hjælp, kan chefen  

 via tjenestestedet anmode om besøg fra arbejdsformidlingskontoret.
Hvis et  

 sådant besøg ikke er hensigtsmæssigt, kan tjenestestedet efter  

 omstændighederne transportere den gruppe af personer, der har behov for  

 hjælp, til arbejdsformidlingskontoret for konsultation efter forudgående  

 aftale derom via tjenestestedet.
Opmærksomheden henledes i denne forbindelse på bestemmelserne om  

 beskæftigelsesorlov, jf.
FKOBST P.400-2 MAR 1978.
SÆRLIGE FORHOLD 13. Disse bestemmelser skal for søværnets vedkommende  

 efterleves i det omfang sejlende tjeneste overhovedet gør det muligt.
 Beskæftigelsesmulighederne efter hjemsendelsen, samt mulige  

 foranstaltninger til efter omstændighederne at bedre disse skal jævnligt  

 tages op til drøftelse i talsmands- og kontaktudvalg, ligesom talsmændene  

 skal udføre det opsøgende arbejde blandt det værnepligtige personel.
 Det værnepligtige personel skal tillige orienteres om mulighederne og  

 betingelserne for optagelse i en statsanerkendt arbejdsløshedskasse så  

 betids, at det under hensyntagen til sejlplaner m.v. har mulighed for at  

 indmelde sig i en sådan så betids, at de vil kunne oppebære  

 arbejdsløshedsforsikring efter hjemsendelsen.
 Denne orientering bør i videst muligt omfang gives allerede inden afgang  

 fra Søværnets Eksercerskole og gentages inden for 2 månedersfristen.
 For flyvevåbnets vedkommende bør den indledende orientering om  

 mulighederne for optagelse i statsanerkendt arbejdsløshedskasse gives inden  

 afslutningen af rekrutuddannelsen.
FÆRØERNE OG GRØNLAND 14. Dise bestemmelser skal i størst muligt omfang  

 tjene som rettesnor for tjeneste på Færøerne og i Grønland.
 Værnepligtige, der forretter tjeneste på Færøerne og i Grønland, kan opnå  

 medlemskab af en statsanerkendt arbejdsløshedskasse, såfremt de vender  

 tilbage til Danmark straks efter værnepligtstidens ophør.
 15. Denne bestemmelse træder i kraft ved modtagelsen.
EB P.B.
KROGEN oberst Chef for Personelstaben TILLÆG A BETINGELSER FOR MEDLEMSKAB AF STATSANERKENDT ARBEJDSLØSHEDSKASSE SAM T RETTEN TIL AT OPPEBÆRE DAGPENGE 1. Betingelse for medlemskab af statsanerkendt arbejdsløshedskasse.
Enhver, - som har bopæl i Danmark, - som er mellem 16 og 65 år, - som umiddelbart før begæring om optagelse har haft arbejde som  

 lønmodtager inden for kassens faglige område i mindst 5 uger med en ugentlig  

 arbejdstid på mindst 30 timer pr. uge, eller - som dokumenterer at kunne få sådant arbejde umiddelbart efter  

 optagelsen, eller - som har gennemført en erhvervsmæssig uddannelse inden for det af kassen  

 dækkende faglige område af mindst 18 måneders varighed, og begærer sig  

 optaget inden to uger efter uddannelsens afslutning, eller - som udøver varig selvstændig erhvervsvirksomhed, eller - som aftjener værnepligt, har ret til at blive optaget som medlem af en statsanerkendt  

 arbejdsløshedskasse.
 Endvidere kan personer, som aftjener værnepligtstjeneste på Færøerne eller  

 i Grønland, blive medlemmer af en statsanerkendt arbejdsløshedskasse, såfremt  

 de agter at vende tilbage til Danmark straks efter værnepligtstidens ophør.
 Medlemskab af en faglig organisation kan ikke gøres til en betingelse for  

 at opnå medlemskab af en statsanerkendt arbejdsløshedskasse.
 2. Retten til dagpenge.
Et medlem af en statsanerkendt arbejdsløshedskasse opnår ret til dagpenge  

 efter 1 års medlemskab af en statsanerkendt arbejdsløshedskasse, såfremt han  

 inden for de sidste 3 år har haft arbejde som lønmodtager i mindst 26 uger.  

 Tilsvarende gælder for selvstændig erhvervsdrivende.
De 26 uger skal ligge  

 efter opnået medlemskab af statsanerkendt arbejdsløshedskasse.
 I nævnte arbejdsperiode på 26 uger medregnes tidsrum, hvori medlemmet har  

 været indkaldt til aftjening af værnepligt eller har forrettet frivillig  

 tjeneste i forsvaret.
 3. Beregning af dagpenge.
 Værnepligtige, der er indmeldt i en statsanerkendt arbejdsløshedskasse før  

 indkaldelsen og har bevaret medlemskabet i tjenestetiden, har ret til  

 dagpenge efter højeste dagpengesats, forudsat de opfylder betingelserne for  

 ret til dagpenge jf. pkt. 2 og har haft 13 ugers uafbrudt beskæftigelse forud  

 for indkaldelsen.
 Værnepligtige, der som nyuddannede har indmeldt sig i en statsanerkendt  

 arbejdsløshedskasse senest 2 uger efter uddannelsens afslutning, men ikke har  

 haft arbejde i 13 uger forud for indkaldelsen, vil ved ledighed efter  

 hjemsendelsen være berettigede til laveste dagpengesats.
 Værnepligtige, der har indmeldt sig i en statsanerkendt  

 arbejdsløshedskasse under indkaldelsen vil være berettiget til dagpenge efter  

 laveste dagpengesats, når de opfylder kravene nævnt under pkt. 2.
 Værnepligtige, der ikke er dagpengeberettiget ved hjemsendelsen, må  

 henvende sig på bistandskonttoret for at få eventuel hjælp efter  

 bistandsloven.
TILLÆG B RAMMEPLAN FOR ORIENTERINGEN PÅ LOKALT TALSMANDSKURSUS 1. Formålet med erhvervsorientering,  

 erhvervsvejledning, arbejdsformidling samt oplysning om  

 arbejdsløshedsforsikring under aftjening af værnepligtstjenesten.
 2. Den aktuelle beskæftigelsessituation for yngre  

 arbejdstagere.
 3. Uddannelsesmuligheder: -  

 Arbejdsmarkedsuddannelserne, herunder voksenlæreforhold, - andre uddannelser,  

 særlig prøveforberedende kurser og højskoler, - det økonomiske grundlag for  

 uddannelserne.
 4. Arbejdsformidlingssystemet og dets  

 hjælpemuligheder.
 5. Arbejdsløshedsforsikring.
 6. De værnepligtiges muligheder for at få individuel  

 vejledning inden hjemsendelsen.
 7. Talsmandens opgaver, herunder hans opgaver i  

 forbindelse med det opsøgende arbejde.
