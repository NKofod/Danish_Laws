 I fortsættelse af undervisningsministeriets cirkulæreskrivelse af 7. juli  

 1983 om aftalen af 23. juni 1983 mellem finansministeriet og Lærernes  

 Centralorganisation om ulempegodtgørelse til tjenestemænd i folkeskolen m.v.  

 skal undervisningsministeriet herved meddele, at der den 28. juni 1985 mellem  

 finansministeriet og Lærernes Centralorganisation er indgået aftale om  

 ændring i aftale om ulempegodtgørelse til tjenestemænd i folkeskolen m.v.
 Aftalen af 28. juni 1985 om ændring i § 3 i aftalen af 23. juni 1983 har  

 virkning fra den 1. august 1985 og indebærer, at der til tjenestemænd, der  

 varetager undervisning i henhold til lov om specialundervisning for voksne,  

 kan ydes godtgørelse for skemalagte undervisningstimer på ubekvemme  

 tidspunkter efter samme regler som for tjenestemænd ved observationsskoler.
 Aftalen af 28. juni 1985 er optrykt som bilag hertil.
 Bestemmelserne finder tilsvarende anvendelse for timelærere, faste  

 vikarer, årsvikarer (faglærere) og månedslønnede vikarer, der varetager  

 undervisning i henhold til lov om specialundervisning for voksne.
 På given foranledning udtales, at der til tillægget efter § 1 i aftalen af  

 23. juni 1983 fortsat - og tillige på grundlag af  pristal ud over  

 reguleringspristallet for januar 1985 - ydes  dyrtidstillæg med de i aftalens  

 § 2 nævnte satser , jfr. lov nr. 237 af 23. maj 1984 om ændring af  

 begrænsning af lønstigninger og om ændring af takt- og dyrtidsregulering m.v.  

 (Fortsat ændring af dyrtidsregulering) og § 2 i lov nr. 297 af 4. juni 1986  

 om bortfald af automatisk regulering af arbejdsvederlag m.v. på grundlag af  

 reguleringspristallet.
 P.m.v.
 e.b.
