Ved kgl. resolution af 12. marts 1966 har Danmark  

 ratificeret en i Haag den 20. januar s.å. undertegnet tillægsoverenskomst,  

 der ændrer og supplerer den dansk-nederlandske overenskomst af 20. februar  

 1957 til undgåelse af dobbeltbeskatning, jfr. udenrigsministeriets  

 bekendtgørelse nr. 9 af 21. februar 1958, Lovtidende C.
Tillægsoverenskomsten  

 har følgende ordlyd:
 Tillægsoverenskomst, der ændrer og supplerer den d. 20. februar 1957 i  

 København mellem Kongeriget Danmark og Kongeriget Nederlandene undertegnede  

 overenskomst til undgåelse af dobbeltbeskatning og fastsættelse af regler om  

 gensidig administrativ bistand vedrørende skatter af indkomst og formue.
Hans Majestæt Kongen af Danmark og Hendes Majestæt Dronningen af  

 Nederlandene, der ønsker at afslutte en tillægsoverenskomst, der ændrer og supplerer den  

 d. 20. februar 1957 i København mellem Kongeriget Danmark og Kongeriget  

 Nederlandene undertegnede overenskomst til undgåelse af dobbeltbeskatning og  

 fastsættelse af regler om gensidig administrativ bistand vedrørende skatter  

 af indkomst og formue, har i dette øjemed til deres befuldmægtigede udnævnt:
 Hans Majestæt Kongen af Danmark:
Sin overordentlige og befuldmægtigede ambassadør i Haag, H.  

 Hjorth-Nielsen, Hendes Majestæt Dronningen af Nederlandene:
Sin statssekretær for udenrigsministeriet L. de Block, som, efter at have fremlagt deres fuldmagter, der blev fundet i god og  

 behørig form, er blevet enige om følgende bestemmelser:
Artikel I Bestemmelserne i ovennævnte overenskomst af 20. februar 1957 ændres og  

 suppleres herved på følgende måde:
"§ 2. Uanset bestemmelserne i § 1 anses ved anvendelsen af denne  

 overenskomst fysiske personer, der er medlemmer af en diplomatisk eller  

 konsulær repræsentation for en af staterne i den anden stat eller i en tredie  

 stat, og som er statsborgere i udsendelsesstaten, for at være bosat i denne  

 stat, såfremt de der er undergivet de samme forpligtelser med hensyn til  

 beskatning af indkomst og formue som personer, der er bosat i denne  

 stat." "Artikel 9.
 § 1.  Aktieudbytte, der udbetales af et selskab, som  

 er hjemmehørende i en af staterne, til en i den anden stat bosat person eller  

 et der hjemmehørende selskab, skal beskattes i den sidstnævnte stat.
 § 2.  Bestemmelsen i denne artikels § 1 berører ikke  

 retten for den ene stat til at opkræve en skat i form af fradrag ved kilden  

 af aktieudbytte, der udbetales af et i den ene stat hjemmehørende selskab til  

 en i den anden stat bosat person eller et der hjemmehørende selskab.
 Skattefradraget må imidlertid ikke overstige 15%.
 § 3.  Uanset bestemmelsen i denne artikels § 2 må  

 skatten i form af fradrag ved kilden af aktieudbytte ikke opkræves af  

 udbytte, der udbetales af et i den ene stat hjemmehørende selskab til et i  

 den anden stat hjemmehørende aktieselskab, som direkte ejer mindst 25% af  

 aktiekapitalen i det selskab, der udbetaler udbyttet.
 § 4.  Bestemmelserne i denne artikels §§ 1-3 finder  

 ikke anvendelse, såfremt aktieudbyttet kan henføres til et i den førstnævnte  

 stat beliggende fast driftssted af et foretagende i den anden stat.
§ 5.  Hvor et selskab, som er hjemmehørende i en af  

 staterne, oppebærer fortjeneste eller indkomst fra den anden stat, skal denne  

 anden stat ikke kunne pålægge nogen form for skat på aktieudbytte, der af  

 selskabet udbetales til personer eller selskaber, der ikke er bosiddende  

 eller hjemmehørende i denne anden stat, og ej heller kunne pålægge selskabets  

 ikke udloddede indkomst nogen skat i form af skat på ikke udloddet indkomst,  

 fordi aktieudbyttet eller den ikke udloddede indkomst helt eller delvis udgør  

 fortjeneste eller indkomst, oppebåret fra den anden stat." "Artikel 9A.
Uanset bestemmelsen i artikel 9, § 3 skal, såfremt og sålænge en af  

 staterne opkræver en selskabsskat, hvis sats er lavere for udloddet indkomst  

 end for ikke udloddet indkomst, denne stat være berettiget til at opkræve en  

 skat i form af fradrag ved kilden af aktieudbytte, der udbetales af et i  

 denne stat hjemmehørende selskab til et i den anden stat hjemmehørende  

 aktieselskab, som direkte ejer mindst 25% af aktiekapitalen i det selskab,  

 der udbetaler udbyttet.
Satsen for skattefradraget skal være lig med to  

 trediedele af forskellen mellem satsen for skatten på udloddet indkomst og  

 satsen for skatten på ikke udloddet indkomst.
 Artikel 9B.
 § 1.  Indkomst oppebåret af en person, som er bosat i  

 en af staterne, ved afhændelse af aktier eller udbyttebeviser  

 ("jouissance"-aktier) i et i den anden stat hjemmehørende selskab,  

 beskattes i den førstnævnte stat, medmindre indkomsten kan henføres til et  

 fast driftssted i den sidstnævnte stat.
§ 2.  Bestemmelsen i denne artikels § 1 berører ikke  

 retten for hver stat til i overensstemmelse med sin egen lovgivning at  

 beskatte indkomst ved afhændelse af aktier eller udbyttebeviser  

 ("jouissance"-aktier) i et i denne stat hjemmehørende selskab, når  

 indkomsten er oppebåret af en fysisk person, der er bosat i den anden stat,  

 og som inden for de sidste fem år forud for afhændelsen af aktierne eller  

 udbyttebeviserne har været bosat i den førstnævnte stat, medmindre sådan  

 indkomst i den anden stat er undergivet en effektiv beskatning på mindst  

 15%." "Artikel 22.
 § 1.  Hver af staterne kan ved udskrivning af skat af  

 der bosatte i det beløb, på grundlag af hvilket skatterne beregnes, medregne  

 indkomst- og formuebeløb, som i henhold til bestemmelserne i denne  

 overenskomst kan beskattes i den anden stat.
 § 2.  Under forbehold af anvendelsen af bestemmelserne  

 om overførelse af tab i de interne regler til undgåelse af dobbeltbeskatning  

 indrømmer Nederlandene et fradrag i de i overensstemmelse med denne artikels  

 § 1 beregnede skatter, der udgør en så stor del af disse skatter, som svarer  

 til forholdet mellem på den ene side den samlede indkomst og formue, der er  

 skattepligtig i Danmark i henhold til artiklerne 5, 6, 7, 9, § 4, 9B, § 1,  

 10, § 2, 11, § 2, 12, 13, 15, 16, 20, § 2 og 21 i denne overenskomst, og på  

 den anden side den samlede indkomst og formue, som udgør det i denne artikels  

 § 1 omhandlede beregningsgrundlag.
Nederlandene indrømmer endvidere et fradrag i den således beregnede  

 nederlandske skat af indkomst, som i henhold til artikel 9, § 2 er  

 skattepligtig i Danmark.
Fradraget udgør det mindste af følgende beløb:
§ 3.  Til undgåelse af dobbeltbeskatning indrømmer  

 Danmark et fradrag i de i overensstemmelse med denne artikels § 1 beregnede  

 skatter, der udgør en så stor del af disse skatter, som svarer til forholdet  

 mellem på den ene side den samlede indkomst og formue, der er skattepligtig i  

 Nederlandene i henhold til artiklerne 5, 6, 7, 9, § 2, 9, § 4, 9B, 10, § 2,  

 11, § 2, 12, 13, 15, 16 og 21 i denne overenskomst, og på den anden side den  

 samlede indkomst og formue, som udgør det i denne artikels § 1 omhandlede  

 beregningsgrundlag.
Det nævnte fradrag skal dog ikke kunne overstige de  

 indkomst- og formueskatter, som svares i Nederlandene." Artikel II For så vidt angår Kongeriget Nederlandene skal denne tillægsoverenskomst  

 alene finde anvendelse på den del af Kongeriget Nederlandene, som er  

 beliggende i Europa.
Artikel III § 1.  Denne tillægsoverenskomst er udfærdiget i det  

 danske og det nederlandske sprog, og begge tekster skal have lige gyldighed.  

 Den skal ratificeres og ratifikationsdokumenterne skal udveksles i København  

 snarest muligt.
 § 2.  Denne tillægsoverenskomst skal træde i kraft på  

 den tredivte dag efter den dag, på hvilken Kongeriget Nederlandenes regering  

 til Kongeriget Danmarks regering ad diplomatisk vej har givet skriftlig  

 underretning om det nederlandske parlaments godkendelse af en forhøjelse af  

 den nuværende sats for den nederlandske dividendeskat på 15%.
 § 3.  Fra den dag, denne tillægsoverenskomst træder i  

 kraft, skal den betragtes som en integrerende del af overenskomsten af 20.  

 februar 1957.
 TIL BEKRÆFTELSE HERAF..........
H.
Hjorth-Nielsen /Per Hækkerup.
