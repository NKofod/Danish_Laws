Afgørelsen vedrører følgende retsforskrift: R LBK nr 136 af 23/02/1995  

 Lov om erstatning til besættelsestidens ofre (erstatningsloven) Afgørelsen er  

 truffet af: Arbejdsskadestyrelsen Nr 19350 00/09/1993 Arbejdsskadestyrelsen behandler også sager om ERSTATNING TIL BESÆTTELSESTIDENS OFRE.
 STADIG NYE ANMELDELSER OG FLERE KAN FÅ HÆDERSGAVEN.
Loven om erstatning til besættelsestidens ofre giver mulighed for at yde  

 kompensation til mennesker, der under den tyske besættelse 1940 - 1945 fik  

 forringet deres helbred som følge af krigshandlinger, internering,  

 deportation, deltagelse i organiseret modstandsarbejde eller lignende.
Loven,  

 der er ændret flere gange senere, blev oprindelig vedtaget i oktober 1945.
Senere blev man opmærksom på, at bl.a. aktivt modstandsarbejde og  

 deportering også kunne give psykiske men - det såkaldte KZ- syndrom.
Loven  

 blev derfor ved en ændring i 1969 udvidet til at gælde disse skader.
 Næsten 50 år efter besættelsestidens ophør og sidste verdenskrigs  

 afslutning får Arbejdsskadestyrelsen stadig nye ansøgninger om erstatning fra  

 danske modstandsfolk og andre.
 Der kommer også ansøgninger om forhøjelse af allerede fastsatte  

 erstatninger under henvisning til, at de pågældendes helbred er blevet  

 dårligere.
I dag er der ca. 6000 personer, der modtager erstatning efter denne  

 specielle lov.
Det samlede erstatningsbeløb udgør ca. 600 millioner kr  

 årligt.
 Det er Arbejdsskadestyrelsen der vurderer, om erstatning skal ydes, og det  

 er styrelsen der står for udbetaling af erstatningerne, som udbetales hver  

 måned som en løbende ydelse.
PERSONKREDS Efter lovens hovedbestemmelse i § 1, der går helt tilbage til 1945, har  

 danske statsborgere, der under besættelsen har pådraget sig skade eller  

 sygdom som følge af krigshandlinger eller krigslignende handlinger her i  

 landet, ret til erstatning.
Der henvises til bilaget.
 Loven nævner som eksempler følger efter eftersøgninger, fængslinger,  

 interneringer og deportationer, som blev foretaget af besættelsesmagten, men  

 også følger efter tilfældige krigslignende handlinger giver ret til  

 erstatning.
 Invaliditetserstatningen ydes under forudsætning af, at den pågældendes  

 erhvervsevne er nedsat med mindst 5 %.
Ved en ændring af loven i 1969 blev loven udvidet til at omfatte danske  

 statsborgere, som - har været deporteret til fængsel eller KZ-lejr i udlandet eller - har sejlet i mindst 6 måneder i krigsfarvand under allieret kontrol  

 eller - har været aktivt engageret uden afbrydelse i mindst 1 år i organiseret  

 modstandsarbejde i Danmark, der har medført særlig hård fysisk eller psykisk  

 belastning, fortrinsvis personer, der har været eftersøgt, eller - efter mindst 6 måneders aktiv deltagelse i organiseret modstandsarbejde  

 i Danmark har været interneret i tyske fængsler eller lejre i Danmark og  

 herunder været udsat for usædvanlig hårde psykiske belastninger.
 Ved en ændring af loven i 1987 blev kredsen udvidet til søfarende, som har  

 været tilbageholdt eller interneret i mindst 12 måneder i udenlandsk havn.  

 Der var først og fremmest tale om internering i Shanghai og i Nordafrika.
 Ved en ændring af loven i 1992 blev kredsen yderligere udvidet til færøske  

 fiskere, der i krigsårene sejlede forsyninger til allierede havne.
 Personer, der er omfattet af lovændringerne i 1969, 1987 og 1992 har ret  

 til erstatning, når erhvervsevnen er nedsat med mindst 25 %, medmindre det er  

 åbenbart, at der ikke er sammenhæng mellem den nedsatte erhvervsevne og de  

 forhold i besættelsesårene, der er nærmere beskrevet i loven.
 Der er tale om en bevisregel, der klart er til gunst for den, der søger om  

 erstatning.
EFTERLADTE Da loven bygger på et forsørgelsesprincip har efterladte også ret til  

 erstatning, medmindre det er åbenbart, at dødsfaldet ikke kan tilskrives  

 oplevelserne under krigen.
 Efterladte er enker og enkemænd, når ægteskabet er indgået senest 5 år før  

 dødsfaldet, og børn eller andre nærstående, som afdøde forsørgede.
UDDYBNING AF NOGLE AF BEGREBERNE Som eksempler på belastende modstandsarbejde kan nævnes - deltagelse i stikkerlikvideringer - deltagelse i sabotageaktioner forbundet med betydelig risiko - modtagning og transport af allierede agenter, våben og andet  

 krigsmateriel fra det allierede udland eller Sverige - radiosendetjeneste - efterretningstjeneste af særlig farlig karakter i Danmark eller i det  

 fjendtlige udland.
Kravet om psykisk belastning er opfyldt, hvis den pågældende var udsat for  

 fysisk eller psykisk tortur i form af - direkte tortur - trusler om anvendelse af tortur - deltagelse i transporter, hvor der ikke blev givet oplysning om, hvor  

 rejsen gik hen - natlige forhør.
HÆDERSGAVEN Udover erstatning kan der blive tale om udbetaling af en hædersgave.
Hædersgaven er et skattefrit beløb, der fra 1.januar 1994 vil udgøre 5.800  

 kr.
Hædersgaven ydes på livstid og overgår ved modtagerens død til en  

 eventuel ægtefælle, når ægteskabet er indgået senest 5 år før dødsfaldet.
 Hædersgaven ydes til persongrupper, der er nærmere afgrænset i lovens §  

 37. Personkredsen er beskrevet i bilaget.
 Disse personer får hædersgaven, hvis de som følge af den indsats eller de  

 begivenheder, der er beskrevet i § 37, har fået en skade eller sygdom, som  

 har nedsat deres erhvervsevne med mindst halvdelen.
 I anledning af 50 året for besættelsesmagtens indførelse af  

 undtagelsestilstanden den 29. august 1943, er der for nylig vedtaget en  

 ændring af loven, der bevirker, at flere nu kan få hædersgaven.
Fra den 1. januar 1994 er den personkreds, der er omfattet af  

 lovændringerne i 1969 og 1992, nemlig berettiget til at få hædersgaven, selv  

 om deres erhvervsevne ikke er nedsat.
Der henvises til bilaget.
 Det betyder, at dem, som ikke har søgt erstatning, f.eks. fordi de ikke  

 ønsker det, eller fordi de ikke er syge, nu har mulighed for at få  

 hædersgaven.
 De personer, der allerede får erstatning, men ikke hædersgave, vil i løbet  

 af efteråret 1993 af Arbejdsskadestyrelsen blive orienteret om, at de får  

 hædersgaven fra 1. januar 1994.
Personer, der ikke har søgt om erstatning, f.eks. fordi de ikke ønsker  

 det, eller fordi de mener, at de ikke er syge, kender vi ikke i  

 Arbejdsskadestyrelsen.
Vi har derfor ikke mulighed for at orientere dem om,  

 at de måske kan få hædersgaven under henvisning til deres indsats i  

 besættelsesårene.
 Arbejdsskadestyrelsen er parat til hurtigt at behandle nye ansøgninger om  

 hædersgave.
 Yderligere oplysninger om loven om erstatning til besættelsestidens ofre  

 kan fås ved henvendelse til kontorchef Kirsten Ørnø.
------------------------------------------------------------------- LOV OM ERSTATNING TIL BESÆTTELSESTIDENS OFRE § 1, stk. 1. Berettiget til invaliditetserstatning m.v. efter reglerne i  

 nærværende afsnit er danske statsborgere, der i tiden fra 9. april 1940  

 indtil krigstilstandens ophør, jf. herved § 14 i lovbekendtgørelse nr. 508 af  

 14. december 1942 om krigsulykkesforsikring, har pådraget sig skade eller  

 sygdom, hvorved deres erhvervsevne er midlertidigt eller vedvarende forringet  

 som følge af krigshandlinger eller krigslignende handlinger her i landet,  

 herunder som følge af de af besættelsesmagten foretagne eftersøgninger,  

 fængslinger, interneringer og deportationer.
§ 1a, stk. 1. Danske statsborgere, som under den tyske besættelse 1) har været deporteret til fængsel eller koncentrationslejr i udlandet  

 eller 2) har været tjenstgørende i mindst 6 måneder på danske eller udenlandske  

 skibe under allieret kontrol i krigsfarvand, og som ikke allerede har opnået  

 erstatning for den nedsatte erhvervsevne i henhold til lov nr. 262 af 19.  

 december 1936 om krigsulykkesforsikring for søfarende, jf. lov nr. 473 af 1.  

 oktober 1945, eller 3) har været aktivt engageret her i landet uden afbrydelse i mindst 1 år i  

 organiseret modstandsarbejde, der har medført særlig hård fysisk eller  

 psykisk belastning, fortrinsvis personer, der har været eftersøgt eller 4) efter mindst 6 måneders aktiv deltagelse i organiseret modstandsarbejde  

 her i landet har været interneret i tyske fængsler eller lejre i Danmark og  

 herunder været udsat for usædvanlig hårde psykiske belastninger, er berettiget til ydelser efter bestemmelserne i nærværende afsnit, når  

 erhvervsevnen er nedsat med mindst 25 pct., medmindre det er åbenbart, at der  

 ikke kan være sammenhæng mellem den nedsatte erhvervsevne og de foran nævnte  

 forhold.
Hædersgaver § 37, stk. 1. Til danske statsborgere, der i tidsrummet efter 9. april  

 1940 og indtil krigstilstandens ophør, jf. herved § 14 i lovbekendtgørelse  

 nr. 508 af 14. december 1942 om krigsulykkesforsikring, 1) som følge af virksomhed her i landet til fordel for frihedsbevægelsen  

 og ved tjeneste for denne, for så vidt pågældende har haft tilknytning til  

 frihedsbevægelsen inden 5. maj 1945, eller 2) som følge af eftersøgning, fængsling, internering eller deportation på  

 grund af deltagelse i frihedsbevægelsen her i landet eller medlemskab i eller  

 tilknytning til Det Kommunistiske Parti, jf. lov nr. 349 af 22. august 1941,  

 eller 3) som følge af tjenesteforhold til det danske politi eller  

 grænsegendarmeri under eller som følge af kamphandlinger mod den tyske  

 besættelsesmagt eller dermed samarbejdende korps, organisationer eller  

 enkeltpersoner eller på grund af eftersøgning, fængsling, internering eller  

 deportation begrundet i nævnte tjenesteforhold, eller 4) som følge af gengældelsesaktioner udført af den tyske besættelsesmagt  

 eller dermed samarbejdende korps, organisationer eller enkeltpersoner her i  

 landet og rettet direkte mod de pågældende på grund af nationale eller  

 politiske indstilling eller på grund af deres stilling som repræsentanter for  

 bestemte befolkningsgrupper, eller 5) som følge af deportation på grund af afstamning, har pådraget sig skade eller sygdom, hvorved erhvervsevnen er blevet  

 forringet med halvdelen eller derover, yder den danske stat fra tidspunktet  

 for den invaliderende beskadigelse at regne hædersgaver efter reglerne i stk.  

 3-4.
 § 37a, stk. 1. Til personer, der er omfattet af denne lovs § 1a, stk. 1,  

 nr. 1-4, og § 1c, ydes der hædersgaver efter reglerne i § 37, stk. 3, uanset  

 at den pågældendes erhvervsevne ikke er nedsat.
