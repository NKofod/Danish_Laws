Fremsat den 8. februar 2007 af Line Barfod (EL),  

 Jørgen Arbo‑Bæhr (EL), Per Clausen (EL)  

 og Rune Lund (EL) Forslag til folketingsbeslutning om  

 adgang til dokumenter om egne forhold i PETs arkiver og om oprettelse  

 af et  

 uafhængigt ankenævn for afslag på anmodning om arkivadgang Folketinget pålægger regeringen inden den 1. juli 2007   

 	  

 at ændre adgangen til  

 Politiets Efterretningstjenestes arkiver, således at borgere får mulighed for  

 at se deres egen sag i mindst samme omfang, som borgere i Norge og Sverige  

 har  

 hos disse landes efterretningstjenester, og   

 	  

 at fremsætte  

 lovforslag, som indebærer, at der oprettes et uafhængigt ankenævn, hvortil  

 afslag på arkivadgang kan indbringes.
Bemærkninger til forslaget Enhedslisten foreslår, at borgeres adgang til dokumenter om  

 egne forhold i Politiets Efterretningstjenestes arkiver ændres, således at  

 borgere får mulighed for at se deres egen sag i mindst samme omfang, som  

 borgere i Norge og Sverige har hos disse landes efterretningstjenester.
Som et absolut minimum bør personer kunne få adgang til de  

 samme oplysninger, som forskere og andre, der ikke enten er ansat hos PET  

 eller  

 medlem af Wamberg-udvalget, som fører tilsyn med efterretningstjenestens  

 registreringer m.v.,  

 har.
Baggrunden for beslutningsforslaget  

 er, at det er kommet frem i pressen, at forskere kan få adgang til  

 oplysninger  

 om personer i PETs arkiver, som de pågældende personer ikke selv har  

 adgang  

 til.
Enhedslisten finder det grotesk, at forskerne, som har adgang til  

 arkiverne, bruger oplysningerne fra arkiverne til at hænge navngivne personer  

 ud i pressen.
Når PET  eller FE (Forsvarets Efterretningstjeneste)   

 frigiver arkiver, skal de personer, som er omtalt i arkiverne, efter  

 Enhedslistens opfattelse automatisk have meddelelse om, at arkiverne er  

 frigivet  

 enten helt eller til forskning, og at de kan få tilsendt en kopi af de  

 pågældende dokumenter, såfremt de måtte ønske det.  

 Det er helt urimeligt  

 med alt dette hemmelighedskræmmeri, og enkeltpersoner opdager ikke de  

 frigivne  

 arkiver, før en eller anden forsker omtaler vedkommende.
Derfor bør omtalte  

 personer have umiddelbar besked, når arkiver frigives, herunder også arkiver,  

 der frigives til forskning.
Enhedslisten har svært ved at se saglige argumenter for, at den  

 danske stats sikkerhed skulle være helt særlig i forhold til de landes, vi  

 normalt sammenligner os med, f.eks.
Norges og Sveriges.
Vi må derfor kunne  

 åbne  

 arkiverne i mindst samme omfang, som de har gjort.
 Beslutningsforslaget indebærer, at regeringen inden den 1. juli  

 2007 skal ændre adgangen til Politiets Efterretningstjenestes arkiver,  

 således  

 at borgere får mulighed for at se deres egen sag i mindst samme omfang, som  

 borgere i Norge og Sverige har hos disse landes efterretningstjenester.
 Enhedslisten finder, at den ændrede arkivadgang bør ske gennem  

 lovgivning.
 En sådan lovgivning skal bl.a. forholde sig til PETs  

 muligheder for at meddele afslag på anmodning om aktindsigt fra personer i  

 materiale om den pågældende, som efterretningstjenesten måtte være i  

 besiddelse  

 af, med henvisning til offentlighedslovens § 2, stk. 1, hvorefter loven ikke  

 finder  

 anvendelse på sager inden for strafferetsplejen, og § 13, stk. 1, nr. 1 og 2,  

 hvorefter retten til aktindsigt kan begrænses, i det omfang det er nødvendigt  

 til beskyttelse af væsentlige hensyn til statens sikkerhed eller rigets  

 forsvar  

 samt til rigets udenrigspolitiske eller udenrigsøkonomiske interesser,  

 herunder  

 forholdet til fremmede magter eller mellemfolkelige institutioner.
 Beslutningsforslaget vedrører ikke den konkrete sag, som er nævnt  

 nedenfor, og hvis videre forløb og endelige udfald må findes i det juridiske  

 system på baggrund af gældende lovgivning.
 Professor Bent Jensen, Forsvarsakademiets center for koldkrigsforskning,  

 har i en artikel i Morgenavisen Jyllands-Posten den 14. januar 2007 på  

 baggrund  

 af adgang til Politiets Efterretningstjenestes arkiver fremlagt oplysninger  

 om,  

 at PET overvågede journalist Jørgen Dragsdahl og i interne dokumenter beskrev  

 ham som agent.
 Ifølge artikel i Jyllands-Posten den 15. januar 2007 har PET  

 den 13. januar 2007 sendt en såkaldt myndighedsudtalelse til Jyllands-Posten  

 med følgende indhold:
 »I overensstemmelse med normal  

 praksis kommenterer PET ikke eventuelle konkrete sager, herunder sager, som  

 måtte have været under behandling tilbage i 1980erne.
Med hensyn til adgangen til  

 PETs arkiver kan det generelt oplyses, at enkelte forskere er blevet  

 tildelt  

 en særlig adgang til PETs arkiver.
Dette er f.eks. sket i forbindelse  

 med  

 DIISs udredning »Danmark under den kolde krig« og professor Bent  

 Jensens forskningsprojekt  

 »Den kolde krig i Danmark 1945-1991. Indre konflikter om Danmarks ydre og  

 indre  

 sikkerhed.« I forbindelse med en sådan  

 adgang underskriver den enkelte forsker en tavshedserklæring, ligesom der  

 fastsættes en række vilkår for forskerens konkrete arkivadgang.
I  

 tavshedserklæringen forpligter forskeren sig til ikke at offentliggøre  

 klassificerede oplysninger og dokumenter, medmindre der opnås samtykke hertil  

 fra udstederen af dokumentet.
Forskeren forpligter sig endvidere til at tage  

 de  

 nødvendige hensyn  herunder ved anonymisering  til beskyttelse af  

 oplysninger  

 af hensyn til statens sikkerhed, rigets forsvar, forholdet til fremmede  

 magter  

 eller tredjemand.
Oplysninger om tredjemand kan f.eks. være oplysninger om  

 enkeltpersoners rent private forhold.
 Tavshedserklæringen skal  

 naturligvis forhindre, at sensitive oplysninger, der kan kompromittere  

 efterretningstjenesten, eller meget personfølsomme oplysninger om  

 enkeltpersoner ikke uberettiget offentliggøres.
 Det fremgår af  

 tavshedserklæringen, at en tilsidesættelse af tavshedspligten kan være  

 strafbar, jf. reglerne i forvaltningslovens § 27 og straffelovens § 152.
Når PET tog kontakt til  

 henholdsvis Jyllands-Posten og Bent Jensen fredag aften, skyldes det, at PET  

 ønskede at sikre sig, at der hverken hos Jyllands-Posten eller Bent Jensen  

 skulle herske tvivl om de ovennævnte forhold.« Enhedslisten finder ikke, at den praksis, som gengives i PETs  

 udtalelse, sikrer personer, som er opført i dokumenter i PETs arkiver,  

 en tilstrækkelig  

 retssikkerhed.
Den konkrete sag viser, at andre end PET selv kan få adgang  

 til  

 dokumenter vedrørende enkelte personer og offentliggøre oplysninger fra  

 disse,  

 uden at den pågældende person selv har adgang til at se dokumenterne.
Der er  

 derfor  

 efter Enhedslistens opfattelse behov for at ændre retningslinjerne og praksis  

 for adgangen til PETs arkiver gennem ændret lovgivning.
Enhedslisten finder det helt uacceptabelt, at arbejdet i  

 Wendler Pedersen-udvalget, som blev nedsat i 1997, og hvis betænkning skal  

 danne grundlag for en ny lovgivning om efterretningstjenesterne, har trukket  

 så  

 længe ud, som det er tilfældet.
Det ser ydermere ud til at kunne vare flere  

 år  

 i endnu, før betænkningen afgives, fordi udvalget er blevet pålagt at afvente  

 PET-kommissionen.
Justitsministeren må afgøre, om ministeren vil anmode  

 Wendler  

 Pedersen-udvalget om en hurtig delbetænkning med henblik på at ændre  

 lovgivningen, for så vidt angår arkivadgangen, eller om en sådan lovgivning  

 kan  

 udformes uden kommissionsbetænkning.
 Folketinget vedtog under  

 forespørgselsdebatten den 21. januar 2003 om undersøgelse af indre danske  

 konflikter under den kolde krig følgende vedtagelse (V 39):
»Folketinget udtrykker ønske om,  

 at der skal være størst mulig åbenhed om, hvad der foregik under den kolde  

 krig.
Folketinget noterer med tilfredshed, at regeringen vil sikre størst  

 mulig  

 åbenhed med hensyn til adgangen til statens arkivmateriale om den kolde krig,  

 således at andre forskere behandles på lige fod med forskerne under Institut  

 for Internationale Studier i forbindelse med anmodninger om arkivadgang og  

 aktindsigt.« Enhedslisten er tilhænger af øget arkivadgang, men undlod at  

 stemme for V 39, da Enhedslisten hellere havde set en øget arkivadgang  

 gennemført ved en ændring af arkivloven samtidig med, at der blev oprettet et  

 uafhængigt ankenævn, hvortil afslag på arkivadgang kunne indbringes.
Den  

 konkrete sag aktualiserer behovet for lovændringer på arkivområdet.
 Enhedslisten foreslår med beslutningsforslaget, at regeringen  

 pålægges at fremsætte lovforslag, som indebærer, at der oprettes et  

 uafhængigt  

 ankenævn, hvortil afslag på arkivadgang kan indbringes.
Skriftlig fremsættelse Line Barfod  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om adgang til dokumenter om egne forhold i PETs  

 arkiver  

 og om oprettelse af et uafhængigt ankenævn for afslag på anmodning om  

 arkivadgang .
(Beslutningsforslag nr.
B 92).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
