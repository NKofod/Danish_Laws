 I medfør af §§ 68 og 69 i patentlov nr. 479 af 20. december 1967  

 fastsættes:
 § 1.  Klage over direktoratet for patent- og  

 varemærkevæsenets afgørelser vedrørnde ansøgning om patent og meddelte  

 patenter, jfr. patentlovens § 25 og § 67, indgives til patentankenævnet,  

 København.
§ 2.  Klagen skal være underskrevet af klageren eller  

 hans fuldmægtig og i sidstnævnte tilfælde være ledsaget af fudmagt, hvis  

 gyldig fuldmagt ikke allerede foreligger i sagen.
Er klagen indgivet  

 telegrafisk eller ved anden fjernskrift, skal den uden unødigt ophold følges  

 af en behørig underskrevet bekræftelse.
 Stk. 2.  I klagen skal angives:
 Stk. 3.  Vil klageren påberåbe sig ikke tidligere  

 fremførte bevisligheder, skal disse angives i klagen i det omfang, de er  

 tilgængelige for ham. Ønsker klageren at indgive et yderligere indlæg, skal  

 klagen indeholde begæring om en frist hertil.
Stk. 4.  Klageafgiften er 400 kr.
Afvises klagen,  

 tilbagebetales afgiften.
§ 3.  Er klage ikke rettidigt indgivet, klageafgift  

 ikke rettidigt betalt, er klageren ikke rette klager, eller er  

 patentankenævnet ikke rette myndighed, skal klagen afvises.
Klageren skal dog  

 først have lejlighed til at udtale sig inden for en af ankenævnet fastsat  

 frist.
Stk. 2.  Er bestemmelserne i § 2, stk. 1, 2 eller 3,  

 ikke iagttaget, skal klageren opfordres til at afhjælpe mangelen inden for en  

 af ankenævnet fastsat frist.
Undlader klageren at afhjælpe mangelen, skal  

 klagen afvises.
Består mangelen i, at bestemmelserne i § 2, stk. 2 eller 3,  

 ikke er iagttaget, skal klagen dog optages til behandling, hvis dette er  

 muligt.
 § 4.  Har klageren i klagen fremsat begæring om frist  

 til at indgive et yderligere indlæg, skal patentankenævnet give ham en frist  

 hertil.
 § 5.  Har klageren en modpart, skal denne straks  

 underrettes om, at klage er indkommet.
 Stk. 2.  Hvis klagen ikke afvises, skal et eksemplar af  

 klagen med tilhørende bilag og yderligere indlæg, der måtte være indgivet af  

 klageren, tilstilles modparten, der skal have lejlighed til inden for en af  

 ankenævnet fastsat frist at fremkomme med skriftlige bemærkninger til klagen.
 Stk. 3.  Svarskriftet skal være underskrevet af  

 modparten eller hans fuldmægtig, og i sidstnævnte tilfælde være ledsaget af  

 fuldmagt, hvis en gyldig fuldmagt ikke allerede foreligger.
Stk. 4.  I svarskriftet skal modparten angive sine  

 påstande, anbringender og bevisligheder.
Svarskriftet skal være ledsaget af  

 de ikke tidligere fremførte bevisligheder, som modparten vil påberåbe sig, og  

 som er tilgængelige for ham.
 Stk. 5.  Svarskriftet med tilhørende bilag skal  

 tilstilles klageren til underretning.
§ 6.  Ønsker en part uden for de tilfælde, der er  

 omhandlet i § 4 og 5, en frist til at fremkomme med yderligere skriftlige  

 indlæg i sagen, skal han straks fremsætte begrundet begæring herom.
Sådan  

 begæring kan alene imødekommes i det omfang, patentankenævnet finder det  

 påkrævet under hensyn til sagens beskaffenhed.
 Stk. 2.  Indkommer der nye indlæg, skal disse til  

 underretning tilstilles andre, som er part i sagen.
§ 7.  Sagsbehandlingen ved patentankenævnet er  

 skriftlig.
Mundtlig forhandling kan dog finde sted efter reglerne i § 9 og §  

 10.
 § 8.  Patentankenævnet skal drage omsorg for, at sagen  

 oplyses så udførligt, som dens beskaffenhed kræver, og kan i dette øjemed  

 træffe beslutning om yderligere skriftlig forberedelse.
Stk. 2.  Ankenævnet kan indhente skriftlig udtalelse fra  

 direktoratet for patent- og varemærkevæsenet eller fra særlige sagkyndige.  

 Sådanne udtalelser skal tilstilles parterne, der skal have lejlighed til  

 inden for en af nævnet fastsat frist at ytre sig skriftligt herom.
Indkommer  

 der et nyt indlæg, skal dette tilstilles andre, som er part i sagen, til  

 underretning.
 Stk. 3.  Ankenævnet kan pålægge direktoratet for patent-  

 og varemærkevæsenet at foretage yderligere nyhedsundersøgelse, såfremt nævnet  

 finder det nødvendigt under hensyn til det under sagens behandling fremkomne.
 § 9.  Patentankenævnet kan bestemme, at mundtlig  

 forhandling skal finde sted, hvis hensynet til sagens oplysning tilsiger det.
§ 10.  Når patentankenævnet anser sagens forberedelse  

 for afsluttet og ankenævnet ikke har truffet beslutning om mundtlig  

 forhandling i henhold til § 9, skal der gives klageren og anden part  

 lejlighed til inden for en af ankenævnet fastsat frist at meddele, om han  

 begærer mundtlig forhandling, eller om han fastholder en tidligere fremsat  

 begæring herom.
En part, der ikke inden udløbet af den fastsatte frist  

 indkommer med sådan meddelelse, skal anses for at have afstået fra mundtlig  

 forhandling.
 Stk. 2.  En parts begæring om mundtlig forhandling skal  

 imødekommes, medmindre det er åbenart, at sådan forhandling er uden betydning  

 for sagen.
Stk. 3.  Afslås en begæring om mundtlig forhandling,  

 skal parterne have adgang til inden for en af ankenævnet fastsat frist at  

 afgive et afsluttende skriftlig indlæg.
En part skal gøres bekendt med  

 modpartens indlæg.
 § 11.  Mundtlig forhandling er offentlig.  

 Patentankenævnet kan dog bestemme, at forhandlingen skal foregå for lukkede  

 døre, hvis dette må anses for påkrævet for at forhindre, at  

 forretningshemmeligheder åbenbares, eller i øvrigt når særlige forhold taler  

 herfor.
 Stk. 2.  Den, der har overværet en forhandling for  

 lukkede døre, må ikke uberettiget åbenbare noget om forhandlingerne.
 § 12.  Behersker en part, et vidne eller en sagkyndig  

 ikke i tilstrækkelig grad det danske sprog, skal der ved mundtlig forhandling  

 benyttes tolk, medmindre patentankenævnet bestemmer andet.
 § 13.  Vil en part under den mundtlige forhandling  

 ændre sin påstand, eller vil han påberåbe sig nye anbringender, kan  

 patentankenævnet nægte ham adgang hertil, medmindre det findes undskyldeligt,  

 at den ændrede påstand elle de nye anbringender ikke tidligere er fremkommet.
 Stk. 2.  Bevisførelse, der ikke tidligere er angivet,  

 kan ved den mundtlige forhanding kun tillades, når ankenævnet finder, at  

 bevisførelsen kan være af betydning for sagen.
 Stk. 3.  Tillader ankenævnet, at en part ændrer sin  

 påstand eller påberåber sig nye anbringender eller fører nyt bevis, kan  

 sagens behandling udsættes, hvis en part begærer det.
 Stk. 4.  Vil ankenævnet under den mundtlige forhandling  

 fremdrage materiale, som parterne ikke tidligere er gjort bekendt med, skal  

 sagens behandling udsættes, såfremt en part begærer det, og udsættelse ikke  

 er åbenbart upåkrævet.
§ 14.  Patentankenævnet afgøre sagen på grundlag af,  

 hvad der indeholdes i akterne, og hvad de er fremkommet under den mundtlige  

 forhandling.
Oplysninger om faktiske forhold, som parterne ikke har haft  

 adgang til at udtale sig om, kan ikke lægges til grund ved sagens afgørelse.
 Stk. 2.  Har mundtlig forhandling fundet sted, må intet  

 medlem, som ikke har overværet hele forhandlingen, deltage i afgørelsen.
§ 15.  Patentankenævnet træffer afgørelse efter  

 mundtlig rådslagning.
Har der fundet mundtlig forhandling sted, skal  

 rådslagning så vidt muligt holdes samme dag.
§ 16.  Er der under rådslagningen delte meninger, skal  

 der foretages afstemning.
Patentankenævnet bestemmer selv afstemningsordenen.
§ 17.  For enhver afgørelse skal der være  

 stemmeflerhed.
Ved stemmelighed er formandens stemme udslaggivende.
 Stk. 2.  Kræver afgørelsen afstemning om flere  

 spørgsmål, er de medlemmer, der har været i mindretal i et spørgsmål,  

 pligtige at deltage i de senere afstemninger.
 § 18.  Patentankenævnets afgørelse af sagen skal  

 affattes skriftligt og underskrives af de medlemmer, der har deltaget i  

 afgørelsen.
 Stk. 2.  Afgørelsen skal angive:
 Stk. 3.  Har der været forskellige meninger under  

 afstemningen, skal de med angivelse af grunde og konklusioner optages i  

 afgørelsen.
 § 19.  Patentankenævnet kan efter at have hørt  

 parterne berigtige fejl, som måtte forekomme i afgørelsen, når fejlene angår  

 ord, navne eller tal, eller alene er af formel karakter.
§ 20.  Bekræftet afskrift af patentankenævnets  

 afgørelse af sagen skal i anbefalet brev sendes til en part eller dennes  

 fuldmægtig.
Bekræftet afskrift af afgørelsen skal endvidere sendes til  

 direktoratet for patent- og varemærkevæsenet, der træffer de foranstaltninger  

 vedrørende udfærdigelse af patent, herunder ændring af beskrivelse og krav,  

 som ankenævnets afgørelse giver anledning til.
 § 21.  Reglerne i denne bekendtgørelse finder  

 anvendelse på ansøgninger om patent, der skal meddeles som hemmeligt, i det  

 omfang det er foreneligt med de for sådanne ansøgninger gældende  

 bestemmelser.
 Handelsministeriet, den 1. maj 1968.
 Knud Thomsen.
 /Georg Jensen.
