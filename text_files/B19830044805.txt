Bekendtgørelse  

 om ændringer i ministeriernes forretningsområder (Sager vedrørende statslige hospitaler og  

 sundhedsuddannelser) Ved kgl. resolution af 31. august 1983 er det bestemt, at  

 der fra den 1. januar 1984 at regne sker følgende ændringer i  

 forretningsfordelingen  

 mellem indenrigsministeriet og undervisningsministeriet:
 Fra  

 indenrigsministeriet til undervisningsministeriet.
   

 	  

 Sager vedrørende  

 uddannelse af medicinsk personale (grunduddannelse af ergoterapeuter,  

 fysioterapeuter, beskæftigelsesvejledere, hospitalslaboranter, økonomaer,  

 plejehjemsassistenter, fodterapeuter, apoteksassistenter, sygeplejersker,  

 sygehjælpere, plejere og radiografer, samt videreuddannelse af  

 hospitalslaboranter).
 Fra  

 undervisningsministeriet til indenrigsministeriet:
   

 	  

 Sager vedrørende de  

 statslige hospitaler (Rigshospitalet og Kysthospitalet på Refsnæs).
