 Den gældende aftale om optagelser m.v. af Danmarks Radios og TV-2's radio-  

 og fjernsynsudsendelser til brug inden for undervisning på folkeskole- og  

 gymnasieskoleniveau m.v. er opsagt til udløb ultimo juli 1991.
 ./. Aftalen er nu afløst af medfølgende nye aftale af 8. juli 1991 (med  

 protokollat), der træder i kraft d. 1. august 1991.
De væsentligste ændringer vedrører betalingsordningen.
I stedet for den  

 hidtidige betaling pr. klasse betales nu et fast årligt beløb pr. elev på kr.  

 7,25 på folkeskoleniveau (kr. 7,65 på gymnasieskoleniveau.) Endvidere afregnes og betales nu pr. kalenderår og ikke som hidtil pr.  

 skoleår.
For perioden 1. august til 31. december 1991 betales 5/12 af det for  

 kalenderåret 1991 beregnede beløb ( efter den nye aftale).
 Endelig omfatter aftalen nu- foruden udsendelser fra Danmarks Radio og  

 TV-2 - også alle radio- og TV-udsendelser fra de private stationer, såfremt  

 disse er tilsluttet »Fællesrådet for de elektroniske medier«.  

 Skolerne må derfor inden optagelse og brug af bånd fra en sådan station sikre  

 sig, at stationen er tilsluttet denne organisation (f.eks. ved telefonisk  

 forespørgsel til den pågældende station).
Opmærksomheden henledes på, at aftalen ikke omfatter videogrammer, der er  

 til udlejning i detailhandlen.
Disse må alene benyttes til privat brug, dvs.  

 til visninger uden vederlag i private hjem.
Ifølge kulturministeriets bekendtgørelse af 6. april 1979 med senere  

 ændring skal optagelse og senere kopier heraf gøres ubrugbare senest 4 år  

 efter, at det program, hvorfra optagelse er gjort, første gang har været  

 udsendt i radio eller fjernsyn, medmindre der er indhentet samtykke fra  

 rettighedshaverne til fortsat opbevaring.
Et sådant samtykke foreligger i og  

 med, at aftalen ifølge § 1, stk. 3, omfatter den fortsatte benyttelse og  

 opbevaring af udsendelserne ud over den i bekendtgørelsen fastsatte frie  

 benyttelses- og opbevaringsfrist på 4 år.
Skoler der ikke ønsker at tilslutte  

 sig aftalen har herefter alene ret til at benytte undervisningsudsendelser,  

 der er mindre end 4 år gamle.
 Benyttelse af alle andre udsendelser kræver tilslutning til aftalen.
 Skoler, der ønsker at tilslutte sig aftalen, er forpligtet til at  

 overholde de i aftalen indeholdte bestemmelser.
Med venlig hilsen Henrik Thorsager Aftale vedrørende optagelser mv. af radio- og fjernsynsudsendelser fra Danmarks Radio, TV-2 (og dennes regionale stationer) samt lokale radio- og TV-stationer tilsluttet »Fællesrådet for de Elektroniske Medier« til brug inden for undervisning på folkeskole- og gymnasieniveau mv.
 Aftalen indgås mellem Kommunernes Landsforening, Amtsrådsforeningen i  

 Danmark, Københavns Kommune, Frederiksberg Kommune og Frie Grundskolers  

 Fællesråd (i det følgende betegnet som brugerne) på den ene side og de  

 forvaltningssektoren »§ 17-kopier« tilsluttede organisationer ( i  

 det følgende betegnet som COPY-DAN) på den anden side.
 § 1.  Aftalen omfatter optagelse samt benyttelse og  

 opbevaring af de af aftalen omfattede radio- og fjernsynsudsendelser til brug  

 ved skoler med undervisning på folkeskole- og gymnasieniveau mv.
 Stk. 2. Aftalen omfatter det i ophavsretslovens § 17, stk. 2, nævnte  

 vederlag for optagelse, benyttelse og opbevaring af de af ovennævnte  

 stationer udsendte værker og præstationer, der gengives i andre udsendelser  

 end undervisningsudsendelser, til brug inden for undervisningsvirksomhed.
 Stk. 3. Aftalen omfatter den fortsatte benyttelse og opbevaring af de  

 ovennævnte stationers undervisningsudsendelser udover den i § 8 i  

 Kulturministeriets bekendtgørelse nr. 152 af 6. april 1979 (som ændret ved  

 Kulturministeriets bekendtgørelse nr. 687 af 11. oktober 1990) fastsatte frie  

 benyttelses- og opbevaringsfrist på 4 år.
 Stk. 4. Aftalen omfatter ikke optagelser af fjernsynsudsendte filmværker,  

 som indgår i biografernes almindelige repertoire af spillefilm, med mindre  

 der ved udsendelsen i fjernsyn kun er benyttet mindre dele af værket.
 § 2.  Udvælgelse, optagelse og opbevaring af disse  

 udsendelser i medfør af § 1, stk. 1, 2 og 3, foretages af den enkelte  

 undervisningsinstitution eller af centraler, der som led i den pædagogiske  

 virksomhed foretager optagelse og distribution af radio- og  

 fjernsynsudsendelser.
 § 3.  Optagelserne skal foretages direkte fra radio-  

 og fjernsynsudsendelsen.
 § 4.  Optagelserne eller senere kopier heraf skal være  

 af en forsvarlig teknisk kvalitet, og der må ikke foretages ændringer,  

 tilføjelser eller forkortelser i optagelserne.
§ 5.  Undervisningsinstitutioner, som ønsker at  

 benytte sig af denne aftale, skal gennem betaling af vederlaget, jf.  

 protokollatet § 2, tilmelde sig COPY-DAN.
Tilmelding kan ske fra august 1991  

 og er bindende indtil opsigelse finder sted med 6 måneders varsel til udløb  

 en december måned.
Tilmelding i løbet af kalenderåret kan kun finde sted mod  

 betaling af det fulde årsbeløb.
Stk. 2. Hjemlån fra centralerne kan kun ske efter forudgående tilmelding  

 til aftalen.
COPY-DAN orienterer centralerne om de tilmeldte institutioner.
§ 6.  Efter nærmere aftale mellem aftaleparterne  

 udvælges for hvert skoleår et mindre antal repræsentative centraler  

 (amtscentraler og båndcentraler mv.), der skal rapportere om udlån, der er  

 foretaget af de enkelte udsendelseskopier i det forløbene skoleår.
Ovennævnte  

 rapportering tilgår COPY-DAN kvartalsvis.
 Stk. 2. Rapporteringen skal indeholde de programoplysninger, der er  

 nødvendige for COPY-DANs administration af aftalen i forhold til  

 rettighedshaverne.
 § 7.  Som vederlag for de i medfør af § 1 opnåede  

 rettigheder betaler institutionen efter følgende regler:
 De enkelte institutioners vederlag for et kalenderår beregnes på grundlag  

 af antallet af elever som et fast årligt beløb pr. elev opgjort pr. 1.  

 september i det forudgående skoleår eller - hvis dette ikke foreligger - det  

 senest oplyste elevantal.
§ 8.  Fordelingen af vederlaget mellem  

 rettighedshaverne foretages af COPY-DAN i overensstemmelse med denne  

 institutions vedtægter.
Spørgsmål vedrørende denne fordeling er brugerne  

 uvedkommende.
 Stk. 2. COPY-DAN holder brugerne løbende orienteret om ændringer i  

 vedtægterne for forvaltningssektoren.
 § 9.  Parterne forpligter sig til at udsende cirkulære  

 til samtlige undervisningsinstitutioner, hvoraf det fremgår, at  

 institutionerne, såfremt de ønsker at tilslutte sig aftalen, er forpligtet  

 til at overholde de i aftalen givne regler.
Stk. 2. COPY-DAN udsender et informationsmateriale til de omfattede  

 undervisningsinstitutioner.
Udkastet til det materiale, der agtes udsendt,  

 sendes forud til brugerne til udtalelse.
 § 10.  I tilfælde af, at udenforstående  

 rettighedshavere måtte fremsætte krav over for en bruger eller en af § 5  

 omfattet undervisningsinstitution om vederlag for optagelse, benyttelse og  

 opbevaring af et værk eller en præstation, der indgår i et program, som  

 omfattes af aftalen, er COPY-DAN forpligtet til at yde den pågældende  

 vederlag efter COPY-DANs almindelige regler.
 § 11.  Hvis der foretages ændringer af de nugældende  

 bestemmelser i ophavsretslovens § 17, ophører aftalen at gælde fra  

 tidspunktet for ikrafttrædelsen af ændringer i ophavsretslovens § 17.  

 Vederlaget efter § 7 beregnes i så fald forholdsmæssigt indtil  

 ikrafttrædelsestidspunktet, og der vil være at optage forhandling mellem  

 parterne om det fremtidige vederlag samt eventuelle andre bestemmelser i  

 aftalen, som forudsætter de nugældende bestemmelser i ophavsretslovens § 17.  

 Ifald enighed mellem parterne ikke kan opnås, afgøres tvivlsspørgsmålene i  

 overensstemmelse med reglerne i ophavsretslovens § 54.
 § 12.  Parterne er enige om det som bilag vedhæftede  

 protokollat, der skal tjene til regulering af de ophavsretlige problemer i  

 forbindelse med denne aftale.
København, den. 8. juli 1991 Kommunernes Landsforening:
Thorkild Simonsen Peter Gorm Hansen Amtsrådsforeningen i Danmark:
Per Kaalund / Otto Larsen København Kommune:
Johs.
Nymark Frederiksberg Kommune:
Bente Kjøller Frie Grundskolers Fællesråd:
Ejvind Kjølby formand K.P.
Ahlmann Olesen sekretariatschef COPY-DAN, »§ 17-koiper«:
Kirsten Kierkegaard Protokollat til aftale vedrørende optagelser mv. af radio- og fjernsynsudsendelser fra Danmarks Radio, TV-2 (og dennes regionale for de Elektroniske Medier« til brug inden for undervisning på folkeskole- og gymnasieniveau mv.
 § 1.  Aftalen omfatter kommunale og amtskommunale  

 folkeskoler og ungdomsskoler, gymnasier, studenterkurser, 2-årige hf-kurser  

 og voksenuddannelsescentre.
 Stk. 2. Private skoler og kurser på samme undervisningsniveau som nævnte  

 i stk. 1, hvis drift reelt betales at det offentlige, kan tilmelde sig  

 aftalen.
§ 2.  Den i § 7, stk. 2 omtalte betaling udgør 7,25  

 kr. pr. elev pr. år på folkeskoleniveau, og 7,65 kr. pr. elev pr. år på  

 gymnasieniveau.
For så vidt angår deltidselever ved voksenuddannelsescentre,  

 kommunale ungdomsskoler og amtskommunale folkeskoler foretages en omregning  

 til årselever, idet skolens/kursets samlede årlige elevtimeforbrug divideres  

 med 1200 (svarende til gennemsnittet af det årlige normaltimeforbrug pr.  

 elev).
 Stk. 2. Med virkning fra den 1. januar 1993 reguleres de ovennævnte  

 satser med de af Danmarks Statistik beregnede forbrugerprisindeks (1980 =  

 100) for november måned 1992. Herefter sker regulering een gang årligt pr. 1.  

 januar på grundlag af det forudgående års forbrugerprisindeks for november  

 måned.
 Stk. 3. med henblik på COPY-DAN's opkrævning af vederlag for det kommende  

 kalenderår på de af aftalen omfattede institutioner forpligter de  

 kommunale/amtskommunale myndigheder sig til at sende COPY-DAN oplysninger om  

 elevtal/elevtimetal for institutionerne, så snart disse foreligger.
 Stk. 4. Aftalen træder i kraft den 1. august 1991. Samtidig bortfalder  

 den tidligere aftale af 18. juni 1990. Aftalen kan af hver af parterne  

 opsiges med 6 måneders varsel til udløb en december måned.
§ 3.  Ved »undervisningsudsendelser« forstås § 4.  Ved dette protokollat overlader COPY-DAN de  

 nødvendige rettigheder til at administrere optagelser af radio- og  

 fjernsynsudsendelser, jf. aftalens § 1, stk. 3, og § 2, i samme omfang, hvori  

 forvaltningssektoren disponerer herover.
 Stk. 2. COPY-DANs forvaltningssektor skal være åben for alle  

 organisationer, der forvalter ophavsrettigheder og disse nærtstående  

 rettigheder, jf. dog stk. 1. Endvidere skal forvaltningssektoren være åben  

 for individuel tilslutning for tilsvarende rettighedshavere.
 § 5.  Det er en forudsætning, at de af aftalen  

 omfattede stationer vederlagsfrit giver deres samtykke efter ophavsretsloven  

 og fotografiloven til den af aftalen omfattede benyttelse og opbevaring som  

 forudsat i aftalen.
 § 6.  Rettighedshaverne er berettiget til at forlange,  

 at der i de årlige båndkataloger optages en kort meddelelse om, at en  

 udsendelse indeholder forældede sekvenser.
 § 7.  Parterne er enige om, at der herefter ikke  

 senere kan gøres krav på yderligere betaling for tiden forud for den 1.  

 januar 1993.
København, den 8. juli 1991 Kommunernes Landsforening:
Thorkild Simonsen Peter Gorm Hansen Amtsrådsforeningen i Danmark Per Kaalund / Otto Larsen Københavns Kommune:
Johs.
Nymark Frederiksberg Kommune:
Bente Kjøller Frie Grundskolers Fællesråd:
Ejvind Kjølby formand K.
P.
Ahlmann Olesen sekretariatschef COPY-DAN, »§ 17-kopier«:
