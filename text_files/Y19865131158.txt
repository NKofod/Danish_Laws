 Et selskab afholdt en konkurrence, i hvilken forbindelse der blev  

 trukket lod om gevinster på 4 forskellige dage.
Forbrugerombudsmanden meddelte efter anden lodtrækning selskabet, at  

 gevinstfordelingen var i strid med markedsføringslovens § 8,stk. 1 og  

 anmodede om, at selskabet undlod at foretage de resterende trækninger.  

 Selskabet ændrede herefter konkurrencebetingelserne, således at vinderen  

 skulle have haft et mærkat i sin bil i en nærmere angiven periode.
Der ville  

 blive givet gevinst til alle deltagere, men der var en betydelig værdiforskel  

 mellem gevinsterne.
Selskabet mente herefter, at der var tale om en  

 præstationskonkurrence.
 Forbrugerombudsmanden foranledigede herefter tiltale rejst for  

 overtrædelse af markedsføringslovens § 8, stk. 1, og selskabet blev idømt en  

 bøde, idet retten lagde til grund, at gevinstfordelingen på grund af antallet  

 og arten af de værdimæssigt forskellige gevinster hvilede på et  

 tilfældighedsmoment.
 1. Et aktieselskab havde i anledning af sit 10-års jubilæum foranstaltet  

 en konkurrence i forbindelse med hvilken, der skulle trækkes lod om nærmere  

 angivne gevinster, der var angivet til at have en værdi på ca. 700.000 kr.  

 Lodtrækningen skulle ske på 4 forskellige dage.
 Selskabet modtog efter anden lodtrækning meddelelse fra FO om, at  

 konkurrencen var i strid med markedsføringslovens § 8, stk. 1, og FO anmodede  

 selskabet om at undlade at foretage de resterende trækninger.
På foranledning af denne henvendelse ændrede selskabet betingelserne for  

 gevinstfordeling for 3. og 4. trækning, idet det nu blev en betingelse, at  

 vinderen havde anbragt en selvklæbende mærkat med selskabets maskot i sin bil  

 i en nærmere angiven periode.
Selskabet mente herved at have lovliggjort  

 konkurrencen, ved at der skulle ydes en præstation, og selskabet gennemførte  

 3. og 4. trækning.
 Det fremgik af sagen, at alle deltagere kunne forvente gevinst, men at der  

 var betydelig værdiforskel mellem mindste og største præmie.
 Der blev rejst tiltale mod selskabet for overtrædelse af  

 markedsføringslovens § 8, stk. 1.
 Selskabet idømtes en bøde på 50.000 kr.
Ved afgørelsen lagde retten til grund, at såvel selve gevinstfordelingen i  

 alle 4 trækninger som antallet og arten af de værdimæssigt væsentligt forskellige gevinster hvilede på tilfældighedsmomentet i lodtrækningen.
 (* 1) Offentliggjort i Forbrugerombudsmandens Årsberetning 1987, side 36,  

 nr. 1.
