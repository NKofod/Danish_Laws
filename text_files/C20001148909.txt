Cirkulære om omklassificering af visse  

 kirketjenerstillinger (Til stiftsøvrighederne m.fl.) I forlængelse af overenskomst- og  

 aftaleforhandlingerne 1999 på der offentlige arbejdsmarked har  

 Finansministeriet og Statsansattes Kartel den 17. marts 2000 indgået  

 aftale om omklassificering af kirketjenere i folkekirken.
 Aftalen medfører følgende ændringer i  

 aflønningen af stillinger som kirketjener:
 1.
 Stillinger som kirketjener i folkekirken i lønramme  

 5, 6 og 7 omklassificeres til lønramme 8 med virkning fra 1. april  

 2000.
 2.
 Nuværende ansatte i lønramme 5 og 6  

 indplaceres ved omklassificeringen på nærmest højere  

 skalatrin med oprykning til næste skalatrin efter 2 år.
 3.
 Nuværende ansatte i lønramme 7 indplaceres i  

 overensstemmelse med § 9, stk. 3 i aftale af 16. juli 1987 om  

 lønanciennitet.
 De til stillingerne eller stillingsindehaverne i  

 øvrigt knyttede tillæg forbliver uændrede for samtliges  

 vedkommende.
 I overensstemmelse med ovenstående skal  

 kirketjenere, der hidtil har været aflønnet efter  

 lønramme 5 og 6, indplaceres i stillingernes nye lønramme  

 på nærmeste højere løntrin (skalatrin) i forhold  

 til hidtidig lønindplacering, stigende til næste løntrin  

 (skalatrin) i den nye lønramme efter 2 år.
 Kirketjenere, der hidtil har været aflønnet  

 efter lønramme 7, indplaceres i stillingernes nye lønramme  

 på nærmeste højere løntrin (skalatrin) i forhold  

 til hidtidig lønindplacering, stigende til næste løntrin  

 (skalatrin) i den nye lønramme på hidtidig oprykningsdato.
 Stiftsøvrigheden foretager nyberegning af  

 stillingsindehavernes løn og beregner efterbetalingsbeløbet.  

 Hvis der i den forløbne periode siden 1. april 2000 er sket  

 udskiftning af stillingsindehaver, foretages forholdsmæssig  

 efterbetaling til den nuværende og den tidligere  

 stillingsindehaver.
 Stiftsøvrigheden underretter vedkommende  

 menighedsråd, provstiudvalg og stillingsindehavere om nyberegning af de  

 berørte kirketjeneres løn.
 Cirkulæret træder i kraft straks.
