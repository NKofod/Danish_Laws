§ 1.  I medfør af § 58 a i lov om tjenestemænd i  

 staten, folkeskolen og folkekirken, jf. lovbekendtgørelse nr. 671 af 2. oktober 1986, kan finansministeren efter indhentet udtalelse fra Lønningsrådet fastsætte regler om, at tjenestemænd har ret til tjenestefrihed uden løn til nærmere afgrænsede formål.
 Stk. 2.  Finansministeren har i bekendtgørelse nr. 518  

 af 3. juli 1991 (* 1) fastsat de nærmere regler om, til hvilke formål  

 tjenestemænd har et retligt krav på tjenestefrihed uden løn samt vilkårene  

 herfor.
 Stk. 3.  Bekendtgørelsen er optrykt som bilag til dette  

 cirkulære.
 § 2.  Til bekendtgørelsen bemærkes følgende:
 Den hidtil gældende bestemmelse om, at tjenestemænd havde ret til  

 tjenestefrihed uden løn i indtil i alt 5 år, er udgået.
 Stk. 2.  Efter de nugældende bestemmelser har  

 tjenestemænd retskrav på ubegrænset tjenestefrihed uden løn til de i  

 bekendtgørelsens § 1 nævnte formål.
 § 3.  Retten til tjenestefrihed uden løn til de i  

 bekendtgørelsen nævnte formål berører ikke den enkelte ministers adgang til i  

 medfør af tjenestemandslovens § 58, stk. 1, at give tjenestefrihed uden løn  

 til andre formål.
 § 4.  Finansministeriet henstiller, at der vises  

 imødekommenhed over for ansøgninger om tjenestefrihed uden løn til  

 tjenestemænd, hvis ægtefælle eller samlever rejser til udlandet i forbindelse  

 med systemeksport el. lign.
 Stk. 2.  Tjenestefrihed uden løn til forannævnte  

 tjenestemænd og formål bevilges i henhold til bestemmelserne i  

 tjenestemandslovens § 58, stk. 1.
 Stk. 3.  Tjenestefrihedsperioden fradrages ved beregning  

 af lønanciennitet og pensionsalder.
 § 5.  Finansministeriets cirkulære af 17. juni 1983 -  

 LP. nr. 053/83 - indeholder de nærmere retningslinier for tjenestemænds  

 genindtræden i tjenesten efter udløbet af en tidsbegrænset  

 tjenestefrihedsperiode.
 § 6.  Det er aftalt, at bekendtgørelsens bestemmelser  

 finder tilsvarende anvendelse for ansatte på tjenestemandslignende vilkår og  

 for overenskomstansatte i det omfang, det fremgår af den enkelte  

 overenskomst.
 Stk. 2.  I overenskomsterne kan der være hjemmel til at  

 aftale pensionsdækning i tjenestefrihedsperioden.
 § 7.  Bekendtgørelsen og dette cirkulære har virkning  

 fra den 1. april 1991.
 Stk. 2.  Samtidig ophæves cirkulære nr. 167 af 28.  

 november 1986 om ret for tjenestemænd til tjenestefrihed uden løn til nærmere  

 afgrænsede formål.
Finansministeriet, den 3. juli 1991 Henning Dyremose / Inge Pridal ( * 1) Bekendtgørelsen er udeladt her, da den forefindes i Lovtidende og Retsinformation.
