 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om registreringsafgift af motorkøretøjer m.v., jf. lovbekendtgørelse  

 nr. 676 af 13. juli 1994, som ændret ved lov nr. 413 af 14. juni 1995, som  

 ændret ved § 3 i lov nr. 397 af 22. maj 1996, lov nr. 489 af 12. juni 1996 og  

 senest ved § 1 i lov nr. 1213 af 27. december 1996, foretages følgende  

 ændringer:
 1. § 5 affattes således:
 » § 5.  For følgende biler, som utvivlsomt er  

 konstrueret og indrettet til godstransport, udgør afgiften 0 kr. af de første  

 12.100 kr. af den afgiftspligtige værdi og 95 pct. af resten:
Stk. 2.  For andre biler med tilladt totalvægt over 2 t,  

 men ikke over 4 t, som utvivlsomt er konstrueret og indrettet til  

 godstransport, udgør afgiften 0 kr. af de første 30.000 kr. af den  

 afgiftspligtige værdi og 30 pct. af resten.
For biler over 3 t kan afgiften  

 dog højst udgøre 50.000 kr.
De i dette stykke nævnte biler må ikke benyttes  

 til personbefordring i videre omfang end de i stk. 1 omhandlede køretøjer.
 Stk. 3.  Den afgiftspligtige værdi efter stk. 1 forhøjes  

 med 7.450 kr. for nye køretøjer, der ikke er forsynet med sikkerhedspude, og  

 med 3.725 kr. for nye køretøjer, der er forsynet med kun en sikkerhedspude.
 Stk. 4.  For biler mellem 2 og 4 t tilladt totalvægt,  

 som er specielt indrettet til erhvervsmæssigt formål, herunder tandklinikker,  

 udstillingsvogne, salgsvogne, mobile kontorer, værkstedsvogne og lignende, og  

 anvendes hertil, finder bestemmelserne i stk. 1-3 tilsvarende anvendelse.
Stk. 5.  En bil, som er berigtiget med afgift efter stk.  

 1-4, afgiftsberigtiges efter § 4, når betingelserne for den foretagne  

 afgiftsberigtigelse ikke længere er opfyldt.
For de i stk. 1 omhandlede  

 køretøjer nedsættes afgiften dog med 95 pct. af den del af køretøjets  

 afgiftspligtige værdi, der overstiger 12.100 kr., og for de i stk. 2  

 omhandlede køretøjer nedsættes afgiften med 30 pct. af den del af køretøjets  

 afgiftspligtige værdi, der overstiger 30.000 kr.
For biler over 3 t kan  

 nedsættelsen dog højst udgøre 50.000 kr.
For køretøjer, som er berigtiget med  

 halv afgift efter bestemmelser i tidligere lovgivning, nedsættes afgiften med  

 40 pct.
Stk. 6.  De i stk. 1 og 2 fastsatte beløbsgrænser  

 reguleres årligt med 2,0 pct. tillagt eller fratrukket den af  

 finansministeren bekendtgjorte tilpasningsprocent for det pågældende finansår  

 efter lov om en satsreguleringsprocent.
Procenten beregnes med en decimal.
De  

 således regulerede beløb afrundes opad til nærmeste kronebeløb, der er  

 deleligt med 100. Regulering efter 1. pkt. foretages første gang med virkning  

 for 1999.« 2. I § 8, stk. 1, indsættes som 2.-4. pkt.:
»I den afgiftspligtige værdi af nye køretøjer indregnes altid mindst  

 5 pct. i forhandleravance.
Den afgiftspligtige værdi må ikke indeholde  

 negativ importøravance, jf. dog § 9, stk. 3. Såfremt told- og  

 skattemyndighederne konstaterer, at elementer, herunder avance, som indgår i  

 beregningen af den afgiftspligtige værdi, overflyttes eller faktureres, så de  

 ikke længere omfattes af den afgiftspligtige værdi, kan de transaktioner,  

 hvor den pågældende overflytning eller omfakturering er konstateret,  

 tilsidesættes i relation til afgiften.« 3. I § 8 indsættes som stk. 6 og 7:
»Stk. 6.  For nye køretøjer, der er forsynet med  

 blokeringsfri bremser, nedsættes den afgiftspligtige værdi med 4.165 kr., og  

 for nye biler, der er forsynet med en eller flere sikkerhedspuder, nedsættes  

 den afgiftspligtige værdi med 1.280 kr. pr. pude for indtil 4 puder.« Stk. 7.  De i stk. 6 nævnte fradrag i den  

 afgiftspligtige værdi er betinget af, at udstyrsgenstandene er monteret af  

 fabrikations- eller importørvirksomheden.' 4. § 9, stk. 1, 2. pkt., ophæves.
 5. § 9, stk. 2, 3. pkt., udgår, og i stedet indsættes:
»Køretøjet kan ikke afgiftsberigtiges på grundlag af en lavere pris  

 end den anmeldte, medmindre det kan godtgøres, at den lavere pris indeholder  

 de elementer, som efter § 8, stk. 1 og 2, indgår i den afgiftspligtige værdi.  

 Såfremt forhandleravancen nedsættes til under 5 pct. forhøjes den  

 afgiftspligtige værdi med 25 pct. af forskellen mellem en beregnet  

 forhandleravance på 5 pct. og den faktiske forhandleravance.« 6. I § 15, stk. 1 , ændres »§ 5, stk. 1-3« til:  

 »§ 5, stk. 1-4«.
 7. I § 16, stk. 2, ændres »§ 5, stk. 2 og 3, og § 5 a,  

 stk. 1, nr. 1,» til: »§ 5 a, stk. 1, nr. 1,».
 8. I § 22, stk. 2, ændres »§ 5, stk. 1-3« til:  

 »§ 5, stk. 1-4,».
 9. I § 27, stk. 1, nr. 4, ændres »§ 5, stk. 1-3,»  

 til: »§ 5, stk. 1-4,».
 10. I § 29, stk. 2, nr. 3, ændres »§ 5, stk.  

 1-3,» til: »§ 5, stk. 1-4,».
§ 2 I lov om vægtafgift af motorkøretøjer m.v., jf., lovbekendtgørelse nr. 817  

 af 12. september 1996, som ændret ved § 2 i lov nr. 1213 af 27. december  

 1996, foretages følgende ændringer:
 1. I § 2, stk. 1, indsættes som 2. pkt.:
»Af motorkøretøjer omfattet af § 4, stk. 1, II, A, betales endvidere  

 tillæg for privat anvendelse, jf. dog § 15 a.« 2. § 4, stk. 1, II, A, affattes således:
 3. I § 4 indsættes efter stk. 1 som nye stykker:
»Stk. 2.  De i stk. 1, II, A, fastsatte beløb  

 reguleres årligt med 2,0 pct. tillagt eller fratrukket den af  

 finansministeren bekendtgjorte tilpasningsprocent for det pågældende finansår  

 efter lov om en satsreguleringsprocent.
Der tillægges 1,5 procentpoint for  

 hvert år efter 1997. Procenten beregnes med en decimal.
De således regulerede  

 beløb afrundes opad til nærmeste kronebeløb, der er deleligt med 10.  

 Regulering efter 1. pkt. foretages første gang med virkning for 1998.
 Stk. 3.  Reguleringer efter stk. 2 har virkning for det  

 enkelte køretøj fra og med den første afgiftsperiode, der begynder den 1.  

 januar eller senere i kalenderåret.
 Stk. 4.  For motorkøretøjer omfattet af stk. 2 og 3, der  

 er registreret første gang 1. januar 1998 eller senere, og som opfylder de  

 krav til udslippet af skadelige stoffer, der ved bekendtgørelse fastsættes af  

 Trafikministeriet, ydes fradrag i vægtafgiften med følgende beløb årligt:
 Stk. 2-6 bliver herefter stk. 5-9.
 4. I § 6, stk. 2, ændres »Vægtafgift og  

 udligningsafgift« til: »Vægtafgift, udligningsafgift og tillæg for  

 privat anvendelse«.
 5. I § 15, stk. 1 , ændres »vægtafgift og  

 udligningsafgift« til: »vægtafgift, udligningsafgift og tillæg for  

 privat anvendelse«.
 6. § 15, stk. 3, affattes således:
»Stk. 3.  Når der er forløbet 35 år fra et køretøjs  

 1. registrering, skal der fra den følgende afgiftsperiode kun betales  

 vægtafgift og udligningsafgift med 1/4 af satserne i § 3, stk. 1, og § 4,  

 stk. 1. Fra samme tidspunkt betales ikke tillæg for privat anvendelse efter §  

 4, stk. 1. Det er en betingelse, at køretøjet fremtræder som ved 1.  

 registrering.« 7. Efter § 15 indsættes:
» § 15 a.  Virksomheder, der er  

 registreringspligtige efter merværdiafgiftsloven eller lov om afgift af  

 lønsum, får tilbagebetalt tillæg for privat anvendelse, der er betalt i  

 henhold til § 4, stk. 1, II, A.
Tillægget tilbagebetales fuldt ud for  

 køretøjer, der udelukkende anvendes i forbindelse med virksomhedens  

 afgiftspligtige aktiviteter efter disse love.
For køretøjer, der både  

 anvendes i forbindelse med afgiftspligtige aktiviteter og til andre formål,  

 tilbagebetales tillægget med 50 pct.
Stk. 2.  Virksomheden skal anføre  

 tilbagebetalingsbeløbet med et samlet beløb på virksomhedens afgiftsangivelse  

 efter merværdiafgiftsloven, eller hvis virksomheden alene er registreret  

 efter lov om afgift af lønsum på virksomhedens afgiftsangivelse efter denne  

 lov.
Tillæg for privat anvendelse, der er betalt tilbage til virksomheden i  

 henhold til denne lovs § 6, fratrækkes tilbagebetalingsbeløbet.  

 Tilbagebetalingsbeløbet beregnes på grundlag af det tillæg for privat  

 anvendelse, der er betalt i virksomhedens afgiftsperiode efter  

 merværdiafgiftsloven.
Hvis virksomheden alene er registreret efter lov om  

 afgift af lønsum, beregnes tilbagebetalingsbeløbet på grundlag af det tillæg  

 for privat anvendelse, der er betalt i virksomhedens opgørelsesperiode efter  

 § 6, stk. 1, § 6 a, stk. 1, § 9 eller § 10 i lov om afgift af lønsum.
Hvis  

 det tilbagebetalingsbeløb, der anføres på virksomhedens afgiftsangivelse  

 efter lov om afgift af lønsum, overstiger virksomhedens afgiftsindbetaling  

 efter denne lov, udbetales det overskydende tilbagebetalingsbeløb til  

 virksomheden efter reglerne i § 63 i merværdiafgiftsloven.« 8. I § 16 ændres »vægtafgift« til:  

 »vægtafgift og tillæg for privat anvendelse«.
 9. I § 23, stk. 2, nr. 5, ændres »anvendelse.«  

 til: »anvendelse, eller«.
 10. I § 23, stk. 2 indsættes som nr. 6:
6. anfører tilbagebetalingsbeløbet efter § 15 a, stk.  

 2, med et for stort beløb.' § 3 Stk. 1.  Loven træder i kraft dagen efter  

 bekendtgørelsen i Lovtidende.
 Stk. 2.  Lovens § 1 har virkning for køretøjer, der fra  

 og med dagen efter lovens bekendtgørelse i Lovtidende skal afgiftsberigtiges  

 efter reglerne i § 15 og § 19, stk. 1, i registreringsafgiftsloven.
Stk. 3.  Biler omfattet af registreringsafgiftslovens §  

 5, stk. 2, som affattet ved denne lovs § 1, nr. 1, der efter  

 registreringsafgiftslovens hidtil gældende regler afgiftsberigtiges med  

 stykafgift og er købt af, eller hvorom der er indgået bindende kontrakt om  

 køb med, slutbrugeren, inden den 6. maj 1997, og som inden udgangen af  

 december måned 1997 afgiftsberigtiges efter reglerne i § 15 og § 19, stk. 1,  

 i registreringsafgiftsloven, kan afgiftsberigtiges efter de hidtil gældende  

 regler i registreringsafgiftsloven, såfremt dette medfører en lempeligere  

 afgiftsmæssig stilling.
For varebiler med tilladt totalvægt over 2 t og  

 indtil 3 t omfattet af registreringsafgiftslovens § 5, stk. 2, som affattet  

 ved denne lovs § 1, nr. 1, der efter registreringsafgiftslovens hidtil  

 gældende regler afgiftsberigtiges med stykafgift, og som inden udgangen af  

 december måned 1997 afgiftsberigtiges efter reglerne i § 15 og § 19, stk. 1,  

 udgør afgiften højst 50.000 kr.
Nye værdiafgiftspligtige køretøjer, der er  

 købt, eller hvorom der er indgået kontrakt om køb inden den 6. maj 1997, kan  

 indtil udgangen af december måned 1997 afgiftsberigtiges efter den gældende  

 lovs § 9, stk. 2. Dokumentation for køb af køretøjer omfattet af 1.-3. pkt.  

 skal være indgivet til de statslige told- og skattemyndigheder inden udgangen  

 af oktober måned 1997.
 Stk. 4.  Lovens § 2 har virkning fra og med den 1.  

 januar 1998. Tillægget for privat anvendelse af varebiler til og med en  

 tilladt totalvægt på 2.000 kg opkræves ikke i 1998 og 1999 og opkræves med 50  

 pct. i årene 2000 og 2001, hvis bilens første indregistrering ligger før 1.  

 januar 1991 og bilen ikke har skiftet ejer efter den 6. maj 1997. Tillægget  

 for privat anvendelse af varebiler med tilladt totalvægt mellem 2.001 kg og  

 4.000 kg opkræves med 20 pct. i 1998, 40 pct. i 1999, 60 pct. i år 2000 og 80  

 pct. i år 2001, hvis bilens første indregistrering ligger før 1. januar 1991  

 og bilen ikke har skiftet ejer efter den 6. maj 1997.
Stk. 5.  For køretøjer, der bliver omfattet af tillæg  

 for privat anvendelse, jf. § 2, nr. 2 og 3, afsluttes igangværende  

 afgiftsperioder den 31. december 1997, og der sker tilbagebetaling af  

 eventuel opkrævet vægt- og udligningsafgift for tiden efter denne dato.
For  

 disse køretøjer påbegyndes samtidig en ny afgiftsperiode.
 Stk. 6.  Skatteministeren fastsætter tidspunktet for i  

 krafttrædelsen af det ved § 2, nr. 3, indsatte § 4, stk. 4.
Givet på Amalienborg, den 2. juni 1997 Under Vor Kongelige Hånd og Segl MARGRETHE R.
/ Carsten Koch (* 1) Loven er sat i kraft den 1. januar 1998, jf, BEK nr 949 af 12.
