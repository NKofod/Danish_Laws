Nr BTL 249 Forslag til lov om ændring af lov om vægtafgift for motorkøretøjer m.v. og  

 lov om afgift af ansvarsforsikringer for motorkøretøjer m.v.   

 Nr L 249 1991-92, 1. samling Afgivet af Skatteudvalget Afgivet: 19920514 (Nedsættelse af vægtafgiften af visse lastvogne og busser, udligningsafgiften af personbiler og hyrevogne samt ansvarsforsikringsafgiften for visse lastvogne og turistbusser) + + Udvalget har behandlet lovforslaget i en række møder og har herunder  

 stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Danske Vognmænd, Erhvervenes Transportudvalg, Foreningen af Danske Eksportvognmænd og Turistvognmændene.
 Der er af skatteministeren stillet et ændringsforslag, hvorom henvises til  

 de ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis medlemmer) lovforslaget til vedtagelse med  

 det stillede ændringsforslag.
 Et mindretal inden for flertallet (Fremskridtspartiets medlem af udvalget)  

 mener, at det er rimeligt, at der sker en nedsættelse af vægtafgift og af  

 afgift på ansvarsforsikring, således at vognmandserhvervet kan blive styrket  

 i konkurrencemæssig henseende.
Et mindretal (Socialistisk Folkepartis medlemmer af udvalget)  

 indstiller lovforslaget til forkastelse ved 3. behandling.  

 Mindretallet vil redegøre for sin stilling til det stillede ændringsforslag  

 ved 2. behandling.
Mindretallet finder det uhensigtsmæssigt og miljømæssigt  

 forkert at billiggøre transport med motorkøretøjer.
Skal den faktiske  

 belastning af miljøet og vejene indregnes, er der behov for at fordyre  

 vejtransporten.
 ÆndringsforslagAf skatteministeren , tiltrådt af et flertal  

 (udvalget med undtagelse af SF):
 Til § 3 1) I stk. 1 og 2 ændres datoen »1. juli  

 1992« til: »1. oktober 1992«.
Bemærkninger Til nr. 1 Det foreslås, at ikrafttrædelsestidspunktet ændres til den 1.  

 oktober 1992.
Ændringsforslaget medfører en provenugevinst på ca. 55 mio. kr. i 1992 i  

 forhold til det oprindelig foreslåede.
Af provenugevinsten vedrører ca. 35  

 mio. kr. vægtafgift af lastbiler m.v., ca. 5 mio. kr. udligningsafgift for  

 personbiler og hyrevogne og ca. 15 mio. kr. udskydelse af nedsættelsen af  

 afgiften på ansvarsforsikring for lastbiler og turistbusser.
 Provenuet af vægtafgiften og ansvarsforsikringsafgiften ændres ikke på  

 helårsbasis eller i 1993 ved ændringsforslaget.
