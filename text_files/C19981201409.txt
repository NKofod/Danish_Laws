(Til stiftsøvrighederne m.fl.) I.
I forlængelse af resultatet af overenskomst- og  

 aftaleforhandlingerne 1997 på det offentlige arbejdsmarked har  

 Kirkeministeriet efter bemyndigelse fra Finansministeriet indgået aftale med  

 Organisationsdannelsen af CO-II tjenestemænd i Kirkeministeriet om afkortning  

 af lønrammeforløbet for PO-organiststilliner, der er klassificeret i lønramme  

 9/14/17. Aftalen, der er optrykt nedenfor, medfører, at førnævnte stillinger  

 omklassificeres til lønramme 9/15/17, hvorved skalatrin 19 udgår af  

 lønrammeforløbet.
II.
Det fremtidige lønforløb i den nye lønrammekombination vil  

 være skalatrinene 14, 15, 16, 17, 18, 20, 21, 22, 23, 24, 25 og 26 i  

 tjenestemændenes lønrammesystem.
De nævnte skalatrin er alle 2-årige.
III.
Ansatte PO-organister, der på tidspunktet for cirkulærets  

 ikrafttræden lønmæssigt befinder sig i lønramme 14 på løntrin 1 (skalatrin  

 19) i tjenestemændenes lønrammesystem, indplaceres med virkning fra denne  

 dato i lønramme 15 på løntrin 1 (skalatrin 20) med oprykning til næste  

 løntrin (skalatrin) efter 2 år.
IV.
Cirkulæret træder i kraft den 1. oktober 1997.
 Det bemærkes vedrørende aftalens § 2, at det i denne bestemmelse nævnte  

 løntrin 6 refererer til løntrinene i Folkekirkens Lønservice (FLØS) og ikke  

 til tjenestemændenes lønrammesystem.
 Cirkulæret bedes fordelt med 1 eksemplar til hvert af stiftets  

 menighedsråd, 1 til hvert provstiudvalg og 1 til (hver) provstirevisor.
Kirkeministeriet den 23. januar 1998 Steffen Brunes Kontorchef / Rasmus Rex Fuldmægtig ---------------------------------- Kirkeministeriet j. nr. 210-1/96.
 Som følge af resultatet af forhandlingerne om fornyelse af aftaler og  

 overenskomster for perioden 1997 - 1999 mellem Finansministeriet og CFU  

 indgås herved i henhold til tjenestemandslovens § 45, stk. 2, følgende aftale  

 mellem organisationsdannelsen af CO-II tjenestemænd i Kirkeministeriet og  

 Kirkeministeriet vedrørende afkortning af lønrammeforløbet for  

 PO-organister:
 § 1.  Organiststillinger i den danske folkekirke  

 klassificeret i lønramme 9/14/17 omklassificeres med virkning fra aftalens  

 ikrafttrædelsesdato til lønramme 9/15/17.
 § 2.  Nuværende ansatte i de i § 1 nævnte stillinger,  

 som lønmæssigt befinder sig på løntrin 6 (skalatrin 19) indplaceres med  

 virkning fra aftalens ikrafttrædelsesdato i stillingernes nye lønramme på  

 nærmeste højere løntrin i forhold til hidtidig lønindplacering, stigende til  

 næste løntrin efter to år.
 § 3.  Denne aftale træder i kraft den 1. oktober 1997.
