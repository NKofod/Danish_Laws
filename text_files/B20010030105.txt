Bekendtgørelse om autorisation og drift  

 af elinstallatørvirksomhed I medfør af § 6, stk. 2, nr. 1-3 og 5 og § 15, stk. 2 i lov nr. 314  

 af 5. maj 2000 om autorisation af elinstallatører m.v. og efter  

 forhandling med Elektricitetsrådet, Danske Energiselskabers Forening og  

 Elinstallatørernes Landsforening ELFO fastsættes:
Gyldighedsområde § 1. Denne bekendtgørelse indeholder regler  

 for fremgangsmåden ved ansøgning om autorisation, de  

 vilkår, der skal gælde for autorisationen, om forbindelsen mellem  

 virksomheden, den autoriserede og det personale, der udfører arbejde  

 under autorisationen, regler for indholdet af autoriserede virksomheders  

 sikkerhedskvalitetsstyringssystem og regler for udøvelse af virksomhed  

 som autoriseret elinstallatør.
 Stk. 2. Bekendtgørelsens regler finder tilsvarende  

 anvendelse ved ansøgning om fornyelse af autorisation.
 § 2. Bekendtgørelsens regler  

 vedrørende virksomheder finder anvendelse på offentlige eller  

 private juridiske personer.
Ansøgning om autorisation § 3. Ansøgning om personlig autorisation og  

 ansøgning om virksomhedsautorisation indgives til  

 Elektricitetsrådet på særlige skemaer, der rekvireres hos  

 Elektricitetsrådet.
 Stk. 2. Elektricitetsrådet kan kræve  

 dokumentation for, at kravene til opnåelse af autorisation, som  

  fremgår af lovens § 5 og § 7 samt af de i medfør af loven  

 fastsatte bestemmelser, jf. lovens § 6, stk. 2, nr. 2 og 5, er opfyldte.
Personlig autorisation § 4. Personlig autorisation kan udstedes til en  

 person, der selv driver virksomhed eller til en ansat.
Stk. 2. Den autoriserede kan være enten  

 hovedbeskæftiget eller bibeskæftiget i virksomheden.
Den  

 autoriserede kan tage ansvar for arbejde udført af eventuelle ansatte  

 i virksomheden, jf. § 9, stk. 2 og § 11.
 Stk. 3. Såfremt den autoriserede er  

 bibeskæftiget i virksomheden, kan den autoriserede ikke tage det i stk.  

 2, 2. pkt. omtalte ansvar, idet der ikke må være andre ansatte i  

 virksomheden.
 § 5. Autorisation kan udstedes til en statsborger  

 fra et andet EU-land, uden at lovens betingelse om beståelse af en  

 godkendt prøve er opfyldt.
Stk. 2. Den autoriserede skal inden for de sidste 10  

 år have udført virksomhed som elinstallatør i et andet  

 EU-land på en af følgende måder 1)	ved uafbrudt virksomhed i seks år som selvstændig eller  

 som virksomhedsleder, 2)	ved uafbrudt virksomhed i tre år som selvstændig eller  

 som virksomhedsleder, såfremt ansøgeren kan godtgøre en  

 forudgående uddannelse inden for det pågældende fag af  

 mindst tre års varighed, bekræftet gennem et statsligt anerkendt  

 bevis eller anerkendt af en dertil kompetent erhvervsorganisation, 3)	ved uafbrudt virksomhed i tre år som selvstændig,  

 såfremt ansøgeren kan godtgøre mindst fem års  

 virksomhed inden for det pågældende fag som  

 ikke-selvstændig eller 4)	ved uafbrudt virksomhed i fem år i ledende stilling,  

 indbefattet mindst tre års virksomhed med tekniske opgaver og med  

 ansvaret for mindst én afdeling inden for virksomheden, såfremt  

 ansøgeren kan godtgøre en forudgående uddannelse inden  

 for det pågældende fag af mindst tre års varighed,  

 bekræftet gennem et statsligt anerkendt bevis eller anerkendt af en  

 dertil kompetent erhvervsorganisation.
 Stk. 3. Er bestemmelsen i stk. 2 ikke  

 opfyldt, kan autorisation meddeles efter § 3 i bekendtgørelse nr. 303  

 af 3. maj 2001 om godkendte prøver og praksiskrav for autorisation af  

 elinstallatører.
Virksomhedsautorisation § 6. For at opnå virksomhedsautorisation  

 skal virksomheden indføre et sikkerhedskvalitetsstyringssystem, der  

 sikrer, at installationsarbejder udføres med størst mulig  

 elsikkerhed, samt at den færdige installation lever op til  

 stærkstrømsbekendtgørelsens krav, jf. § 7.
 Stk. 2. Med henblik på, at en ansat autoriseret  

 skal kunne opfylde kravene i § 9, stk. 1 og 2, herunder at den autoriserede  

 har tilstrækkelig tilknytning til virksomheden, skal den autoriserede  

 være ansat på funktionærlignende vilkår eller som  

 tjenestemand og have en placering i organisationen, der giver  

 ledelsesmæssige beføjelser over de medarbejdere, der tages  

 ansvar for og dispositionsret over det arbejde, der tages ansvar for.
Stk. 3. Virksomheden skal sørge for, at en telefon  

 svarer i arbejdstiden.
Automatisk telefonsvarer kan dog anvendes, når  

 der kan indtales en besked.
 Stk. 4. Virksomheden skal sørge for, at alt i  

 forhold til arbejdets art og omfang nødvendigt værktøj  

 samt relevant lovgivnings- og vejledningsmateriale fra myndigheder, herunder  

 et ajourført eksemplar af relevante dele af  

 stærkstrømsbekendtgørelsen samt et eksemplar af  

 virksomhedens sikkerhedskvalitetsstyringssystem forefindes og er  

 tilgængeligt for medarbejderne.
§ 7. I sikkerhedskvalitetsstyringssystemet  

 skal følgende fastsættes 1)	den autoriseredes placering, ansvar og beføjelser, herunder  

 placeringen af de medarbejdere, der tages ansvar for, jf. § 6, stk. 2, 2)	afgrænsningen af flere autoriseredes indbyrdes ansvar og  

 beføjelser, 3)	eventuel aftale om delegering af ansvar fra den autoriserede til en  

 underordnet medarbejder, jf. § 10, 4)	grundlaget for den autoriseredes bemanding af opgaver med hensyn til  

 medarbejdernes kvalifikationer, 5)	procedurer for kontraktgennemgang, forinden virksomheden  

 indgår bindende aftaler om udførelse af opgaver, til sikring af  

 den autoriseredes mulighed for at forhindre opgaveløsninger, som er i  

 strid med stærkstrømsbekendtgørelsen, 6)	ansvar for og metoder til styring af indkøb til sikring af,  

 at indkøbte varer og ydelser er elsikkerhedsmæssigt korrekte i  

 forhold til den påtænkte anvendelse, 7)	krav til og procedurer for instruktion af medarbejdere i forhold til  

 kvalifikationer og opgavetyper, 8)	behovet for skriftlig instruktion i forhold til virksomhedens  

 opgavetyper samt de heraf følgende udarbejdede skriftlige  

 instruktioner, 9)	procedurer til sikring af nødvendig vedligeholdelse af  

 værktøj, herunder vurdering af behovet for skriftlige  

 vedligeholdelsesrutiner samt de heraf følgende udarbejdede skriftlige  

 rutiner, 10)	krav til uddannelse samt efteruddannelse til udførelse af  

 virksomhedens opgavetyper, herunder planer for uddannelse af de enkelte  

 medarbejdere, 11)	krav til erfaring og træning til udførelse af  

 virksomhedens opgavetyper, 12)	procedurer for kontrol og prøvning af installationens  

 elsikkerhed i henhold til stærkstrømsbekendtgørelsen, 13)	behovet for tilsyn med opgavetyper, 14)	procedurer til sikring af, at begåede fejl ved  

 udførelsen af arbejder ikke gentages og 15)	procedurer for dokumentstyring til sikring af, at virksomheden er i  

 besiddelse af alt relevant lovgivnings- og vejledningsmateriale, og at dette  

 er tilgængeligt for medarbejderne, jf. § 6, stk. 4.
 Stk. 2. Sikkerhedskvalitetsstyringssystemet skal  

 være tilpasset virksomheden med hensyn til dennes organisatoriske  

 struktur samt den autoriseredes organisatoriske placering.
 Stk. 3. Elektricitetsrådet kan fastsætte  

 nærmere retningslinier for:
1)	indholdet af de i stk. 1 nævnte krav samt for i hvilket omfang  

 der skal foreligge skriftlig dokumentation for opfyldelsen af kravene og 2)	hvilke typer virksomheder, der skal opfylde alle de i stk. 1  

 nævnte krav, og hvilke typer virksomheder, der kan nøjes med  

 opfyldelse af færre krav i overensstemmelse med, hvad der følger  

 af stk. 2.
 § 8. Kravene til opnåelse af en  

 virksomhedsautorisation gælder tilsvarende for udenlandske virksomheder  

 for så vidt angår arbejder, som virksomheden udfører i  

 Danmark, jf. dog stk. 2.
 Stk. 2. Kravet i lovens § 5, stk. 2 om fast  

 forretningssted i Danmark gælder ikke de af stk. 1 omfattede  

 virksomheder, såfremt disse aktuelt driver lovlig  

 elinstallatørvirksomhed i et andet EU-land.
 Stk. 3. Såfremt den autoriserede i virksomheden  

 ikke har kendskab til de danske installationsbestemmelser, skal der i  

 virksomheden være ansat en person, der har kendskab til de danske  

 installationsbestemmelser og har tilsvarende ledelsesmæssige  

 beføjelser som den autoriserede.
Udøvelse af virksomhed som autoriseret  

 elinstallatør § 9. Den autoriserede skal sørge for, at  

 arbejdet udføres i overensstemmelse med  

 stærkstrømsbekendtgørelsen og i overensstemmelse med  

 virksomhedens sikkerhedskvalitetsstyringssystem.
Stk. 2. Autoriserede, der lader arbejde udføre af  

 ansatte medarbejdere, har ansvaret for, at disse er kvalificerede til at  

 udføre arbejdet.
Den autoriserede skal give disse medarbejdere  

 instruktion og føre tilsyn med, at arbejdet udføres i  

 overensstemmelse med instruktionerne og de i stk. 1 nævnte regler samt  

 virksomhedens sikkerhedskvalitetsstyringssystem.
 Stk. 3. Den autoriserede skal gennem deltagelse i  

 relevante kurser eller informationsmøder eller på anden  

 måde holde sin faglige viden ajour, særligt hvad angår  

 kendskabet til stærkstrømsbekendtgørelsen.
§ 10. Den autoriserede kan uddelegere ansvaret for  

 instruktion og tilsyn med hensyn til konkrete arbejdsopgaver eller  

 ansvarsområder til underordnede medarbejdere, såfremt disse  

 medarbejdere i øvrigt er underlagt den autoriseredes  

 ledelsesmæssige beføjelser, som disse er fastlagt i  

 medfør af § 6, stk. 2 og i virksomhedens  

 sikkerhedskvalitetsstyringssystem.
Når delegering er sket, er den, der  

 har modtaget delegeringen, ansvarlig i overensstemmelse med delegeringens  

 indhold.
 Stk. 2. Virksomheden skal sikre, at delegering sker,  

 når virksomheden er opdelt i flere afdelinger eller funktioner, og der  

 ikke er tilknyttet en autoriseret til hver af disse.
 Stk. 3. Den autoriserede er ansvarlig for, at en  

 medarbejder er kvalificeret til at overtage det ansvar, der følger af  

 delegeringen.
Stk. 4. En aftale om delegering skal være skriftlig  

 og underskrevet af den autoriserede, medarbejderen, der modtager delegering,  

 og virksomhedens ejer eller direktør.
Af aftalen skal fremgå 1)	afgrænsningen af ansvarsområdet, for eksempel  

 tidsmæssigt, til bestemte opgaver, geografisk eller i forhold til  

 organisatorisk opdeling af virksomheden, 2)	omfanget af ansvaret med hensyn til pligter, for eksempel til  

 instruktion, tilsyn eller bemanding af opgaver, 3)	medarbejderens organisatoriske placering i virksomheden samt  

 placeringen af eventuelle øvrige medarbejdere omfattet af det  

 delegerede ansvarsområde, 4)	medarbejderens eventuelle beføjelser i forbindelse med  

 afhjælpning af fejl i arbejdet, 5)	arten og omfanget af eventuelle bemyndigelser, for eksempel til at  

 indgå aftaler og 6)	omfanget af og formen for rapportering til den autoriserede.
 Stk. 5. Elektricitetsrådet kan fastsætte  

 nærmere retningslinjer for, hvilke kriterier, der skal lægges til  

 grund ved vurderingen af, om en medarbejder er kvalificeret til at modtage  

 delegering.
 § 11. Den autoriserede må ikke tilmelde eller overtage  

 ansvaret for arbejde, der er udført af personer, der ikke er ansat i  

 virksomheden.
 Stk. 2. Den autoriserede må ikke tilmelde eller  

 overtage ansvaret for arbejde, der er udført af personer, der ikke er  

 omfattet af den autoriseredes ledelsesmæssige beføjelser,  

 således som disse er fastlagt i medfør af § 6, stk. 2 og i  

 virksomhedens sikkerhedskvalitetsstyringssystem.
§ 12. Virksomheden skal sørge for, at  

 sikkerhedskvalitetsstyringssystemet vedligeholdes i form af evaluering af  

 systemets egnethed til opnåelse af den krævede elsikkerhed samt i  

 form af kontrol af, om de enkelte elementer i systemet følges som  

 beskrevet ved udførelsen af virksomhedens opgaver.
Såvel  

 evaluering som kontrol skal ske mindst én gang årligt.
 Stk. 2. Elektricitetsrådet kan fastsætte  

 nærmere retningslinier for vedligeholdelse af  

 sikkerhedskvalitetsstyringssystemet samt for, i hvilket omfang der skal  

 foreligge skriftlig dokumentation for vedligeholdelsen.
Forholdet til netselskabet § 13. Den autoriserede skal ved ethvert arbejde  

 følge netselskabets forretningsgang med hensyn til indsendelse af  

 blanketter, tegninger o.lign. og skal i øvrigt følge de af  

 netselskabet givne ordensmæssige forskrifter og anvisninger med hensyn  

 til udførelse af bestemte arbejder.
Stk. 2. Alle tilmeldinger, færdigmeldinger eller  

 andre henvendelser til netselskabet vedrørende arbejder eller andre  

 forhold, der er omfattet af autorisationen, skal være forsynet med det  

 personlige autorisationsnummer og underskrevet af den autoriserede eller af  

 en hertil befuldmægtiget.
Til- og færdigmeldinger kan dog ske i  

 elektronisk form.
 Stk. 3. Netselskabet kan nægte at foretage  

 tilslutning til installationer, som er udført i strid med  

 stærkstrømsbekendtgørelsen.
 Stk. 4. Netselskabets godkendelse af et anlæg eller  

 af tegninger dertil fritager ikke den autoriserede for nogen del af ansvaret  

 for, at arbejdet er udført i overensstemmelse med  

 stærkstrømsbekendtgørelsen.
Stk. 5. Den autoriserede må ikke uden netselskabets  

 samtykke bryde netselskabets anbragte plomber eller foretage nogen forandring  

 af installationen, der fører umålt strøm, medmindre der  

 foreligger sådanne forhold (kortslutning, afledning, ildebrand  

 o.lign.), at en øjeblikkelig afhjælpning er  

 påkrævet.
Den autoriserede skal i givet fald straks give  

 netselskabet meddelelse om de foretagne indgreb.
Oplysningspligt og dokumentation § 14. Ændringer i de oplysninger, der er  

 meddelt Elektricitetsrådet i forbindelse med udstedelse af  

 autorisation, skal indberettes til Elektricitetsrådet.  

 Elektricitetsrådet kan til enhver tid kræve at få alle  

 oplysninger, der er nødvendige til bedømmelse af, om  

 betingelserne for autorisation fortsat er opfyldte.
 Stk. 2. Elektricitetsrådet kan forlange  

 dokumentation for, at sikkerhedskvalitetsstyringssystemet er etableret og  

 vedligeholdes.
Stk. 3. I forbindelse med et tilmeldt arbejdes  

 projektering og udførelse skal den autoriserede på  

 begæring af netselskabet give alle ønskede oplysninger om  

 installationens omfang og beskaffenhed.
Netselskabet kan forlange, at  

 sådanne oplysninger gives ved personligt fremmøde på  

 stedet for arbejdets udførelse eller på netselskabets kontor af  

 den autoriserede eller en befuldmægtiget medarbejder, der på  

 tilsvarende vis er kvalificeret til at give de ønskede oplysninger.
Klageadgang § 15. Elektricitetsrådets afgørelser  

 vedrørende forhold, der er omfattet af denne bekendtgørelse,  

 kan indbringes for By- og Boligministeriet af adressaten for  

 afgørelsen.
Stk. 2. Klage skal indbringes skriftligt senest 4 uger  

 efter, at afgørelsen er meddelt.
Klagen skal indsendes til  

 Elektricitetsrådet, der videresender den til By- og Boligministeriet  

 ledsaget af Elektricitetsrådets bemærkninger.
Straf § 16. Med bøde straffes den, der 1)	overtræder § 4, stk. 3, 2)	i strid med § 6, stk. 1 undlader at indføre et  

 sikkerhedskvalitetsstyringssystem, 3)	overtræder § 9, stk. 1 ved ikke at sørge for, at  

 arbejdet udføres i overensstemmelse med virksomhedens  

 sikkerhedskvalitetsstyringssystem, 4)	i strid med § 9, stk. 2 undlader at give instruktion og føre  

 tilsyn, 5)	overtræder § 10, stk. 2 eller § 11, 6)	i strid med § 12, stk. 1 undlader at vedligeholde virksomhedens  

 sikkerhedskvalitetsstyringssystem, 7)	overtræder § 13, stk. 5, 8)	tilsidesætter oplysningspligten i § 14, stk. 1 eller § 14,  

 stk. 3 eller 9)	afgiver urigtig oplysning til brug for behandlingen af en sag om  

 opnåelse eller bevarelse af autorisation.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens kap. 5.
Ikrafttræden § 17. Bekendtgørelsen træder i kraft den 13. maj  

 2001.
