Nr BTL 69 Betænkning over Forslag til lov om ændring af forskellige  

 energiafgiftslove m.v. (Afgiftstekniske ændringer m.v.)   

 Nr L 69 1995-96, 1. samling Afgivet af Skatteudvalget Afgivet: 19951212 Udvalget har behandlet lovforslaget i nogle møder.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Endvidere har udvalget modtaget en skriftlig henvendelse fra  

 Landbrugsraadet.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til vedtagelse med de stillede  

 ændringsforslag.
Et mindretal (Venstres, Det Konservative Folkepartis og Dansk  

 Folkepartis medlemmer af udvalget) vil ved 3. behandling stemme hverken for  

 eller imod lovforslaget.
Mindretallet vil stemme hverken for eller imod de  

 stillede ændringsforslag.
 Et flertal inden for mindretallet (Venstres og Det Konservative  

 Folkepartis medlemmer af udvalget) bemærker, at Venstre og Det Konservative  

 Folkeparti principielt ønsker de grønne afgifter afskaffet og derfor ikke vil  

 medvirke ved lovgivningen.
 ÆndringsforslagAf skatteministeren, tiltrådt af et flertal  

 (S, SF, RV, EL og CD):
 Til § 1 1) Efter nr. 5 indsættes som nyt nummer:
»01. I § 10, stk. 5, nr. 3, indsættes efter  

 »staldbygninger, varmt vand til rengøring eller sterilisering af«:  

 »tanke og«.' 2) Efter nr. 9 indsættes som nyt nummer:
 »02. § 10, stk. 8, der bliver stk. 9, affattes  

 således:
»Stk. 9. I det omfang den i stk. 6 omhandlede rumvarme eller  

 den i stk. 7 omhandlede overskudsvarme i perioder af mindst en måneds  

 varighed er nyttiggjort fra anlæg udelukkende baseret på naturgas, udgør  

 nedsættelsen af tilbagebetalingen for periodens overskudsvarme fra disse  

 anlæg dog kun den andel af afgiften på 8 kr. pr. m2, jf. stk. 6, eller 42,5  

 kr. pr.
GJ varme, henholdsvis 42,5 pct. af det samlede vederlag, som svarer  

 til forholdet mellem afgiftssatsen fastsat i § 1, stk. 2, og 164 øre pr.  

 Nm3.«» Til § 2 3) Efter nr. 4 indsættes som nyt nummer:
»01. I § 11, stk. 5, nr. 3, indsættes efter  

 »staldbygninger, varmt vand til rengøring eller sterilisering af«:  

 »tanke og«.' Til § 3 4) Efter nr. 5 indsættes som nyt nummer:
»01. I § 8, stk. 4, nr. 3, indsættes efter  

 »staldbygninger, varmt vand til rengøring eller sterilisering af«:  

 »tanke og«.' Til § 4 5) Efter nr. 1 indsættes som nye numre:
»01. I § 11, stk. 4, nr. 2, indsættes efter  

 »staldbygninger, varmt vand til rengøring eller sterilisering af«:  

 »tanke og«.' 02. I § 11, stk. 5, nr. 3, indsættes efter »350 timer  

 pr. måned«: »eller den målte driftstid«.' Til § 5 6) Paragraffen affattes således:
 »§ 5 I lov nr. 418 af 14. juni 1995 om ændring af lov om  

 energiafgift af mineralolieprodukter m.v., lov om afgift af stenkul, brunkul  

 og koks m.v. og lov om afgift af elektricitet. (Virksomheders betaling af  

 afgift af rumvarme m.v.) affattes § 4, stk. 4, 1. pkt., således:
»Virksomheder, der er registreret efter merværdiafgiftsloven, kan dog  

 i perioden fra ikrafttrædelsen til 31. december 1997 få en andel af afgiften  

 efter lov om energiafgift af mineralolieprodukter m.v., lov om afgift af  

 stenkul, brunkul og koks m.v. og lov om afgift af elektricitet tilbagebetalt  

 af de i virksomheden forbrugte varer, der direkte eller indirekte er medgået  

 til fremstilling af rumvarme eller varmt vand, herunder afgiften pr. m2 af  

 rum, hvor en fordeling efter målere indebærer måling af varmeforbruget for et  

 areal under 100 m2.«» Til § 6 7) Efter nr. 8 indsættes som nyt nummer:
 »01. I § 12, nr. 3, ændres »nr. 5-7« til:  

 »nr. 8«.
 Ny paragraf 8) Efter § 6 indsættes som ny paragraf:
»§ 01 I lov nr. 417 af 14. juni 1995 om ændring af lov om  

 kuldioxidafgift af visse energiprodukter og lov om fremskyndet  

 tilbagebetaling af visse afgifter. (Ændring af reglerne for tilbagebetaling)  

 ændres i § 3, stk. 5, »til 31. december 1997:» til:  

 »til 31. december 1999:».« Til § 7 9) I det under nr. 11 foreslåede § 31, stk.  

 5, affattes 1. pkt. således:
»Bortset fra de i § 2, stk. 2, nævnte virksomheder, der betaler  

 afgift af udledningen af svovldioxid (SO2) til luften, skal andre  

 virksomheder, der den 1. oktober 1995 var registreret efter lov om  

 energiafgift af mineralolieprodukter m.v. eller lov om afgift af stenkul,  

 brunkul og koks m.v., og som ved lovens ikrafttræden har en lagerbeholdning  

 på over 100 ton af varer nævnt i § 1 med et afgiftspligtigt svovlindhold,  

 senest 15 dage efter lovens ikrafttræden indsende en opgørelse over den  

 nævnte lagerbeholdning og det afgiftspligtige svovlindhold i disse varer til  

 de statslige told- og skattemyndigheder.« Til § 9 10) Paragraffen affattes således:
»§ 9 Loven træder i kraft den 1. januar 1996.« Bemærkninger Til nr. 1 og 3-5 Rengøring af produktionsanlæg med  

 cirkulationsrengøringssystemer er defineret som let proces.
I visse situationer rengøres tanke, herunder tankbiler, med samme type  

 rengøringsanlæg som selve produktionsanlægget.
Det præciseres, at rengøringen  

 af disse anlæg ligestilles med rengøring af selve produktionsanlægget.
 I nr. 5 foreslås det desuden, at der foruden standardansættelsen på 350  

 timer pr. måned også gives mulighed for at basere opgørelsen på det faktiske  

 tidsforbrug.
Til nr. 2 Det foreslås, at kvadratmeterafgiften i forbindelse med  

 naturgasopvarmning balanceres efter det generelle afgiftsniveau for  

 opvarmning med naturgas.
Det foreslås derfor, at der kun betales 8/164 kr.  

 pr. m2, hvilket svarer til, at naturgasafgiften er 1/164 af den tilsvarende  

 energiafgift af olie.
 Til nr. 6 Rumvarmeafgiften indfases gradvis, idet momsregistrerede  

 virksomheder får tilbagebetalt en del af afgiften i 1996 og 1997 (henholdsvis  

 70 og 35 pct.). Det præciseres ved forslaget, at den gradvise indfasning også  

 omfatter den kvadratmeterafgift på 8 kr. pr. måned, som virksomheder kan  

 vælge at betale i forbindelse med opvarmning af arealer på under 100 m2 frem  

 for at opsætte målere.
 Til nr. 7 og 8 Der er tale om rettelse af fejl.
 Til nr. 9 Det præciseres, at bestemmelsen i den foreslåede § 31, stk. 5,  

 der vedrører opgørelse af lagerbeholdningen ved lovens ikrafttræden, ikke  

 omfatter registrerede virksomheder, der skal betale afgift af den mængde  

 svovl, der udledes til luften.
Til nr. 10 Ændringsforslaget er begrundet i, at det gennem kontakt til  

 Europa-Kommissionen nu er afklaret, at lovforslaget ikke skal notificeres,  

 fordi det alene drejer sig om tekniske ændringer.
Lovforslaget kan derfor  

 træde i kraft den 1. januar 1996.
Jacob Buksti (S) nfmd.
Pia Gjellerup (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kristian Thulesen Dahl (DF) Fremskridtspartiet havde ikke medlemmer i udvalget.
