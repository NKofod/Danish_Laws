Betænkning afgivet af Boligudvalget den  

 2. december 1999 Betænkning over Forslag til lov om ændring af lov om  

 almene boliger samt støttede private andelsboliger m.v.
(Ustøttede private andelsboliger, forlængelse  

 med samtidig aftrapning af særstøtte til visse ungdomsboliger,  

 ophævelse af kvote for servicearealer) Udvalget har behandlet lovforslaget i nogle møder  

 og har herunder stillet spørgsmål til by- og boligministeren,  

 som denne har besvaret skriftligt.
 Endvidere har udvalget modtaget  

 skriftlige og/eller mundtlige henvendelser fra:
Det Sociale Kollegiebyggeselskab, Ejendomsforeningen Danmark, Kommunernes Landsforening og Koncept Byg.
 Der er af by- og boligministeren stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (udvalget med  

 undtagelse af Enhedslistens og Frihed 2000 s medlemmer af udvalget)  

 lovforslaget til vedtagelse med de stillede ændringsforslag.
 Et mindretal (Enhedslistens  

 medlem af udvalget) vil stemme for de stillede ændringsforslag og vil  

 redegøre for sin stilling til lovforslaget ved 2. behandling.
 Et andet mindretal (Frihed 2000 s medlem af  

 udvalget) indstiller lovforslaget til forkastelse ved 3.  

 behandling.
Ændringsforslag Af	 by- og boligministeren, tiltrådt af et flertal  

(udvalget med undtagelse af FRI):
Til § 1 1) I den under nr. 1 foreslåede affattelse af §  

 99, stk. 1, ændres »denne lov« til: »lov om almene boliger samt  

 støttede private andelsboliger m.v., jf. lovbekendtgørelse nr.  

 102 af 17. februar 1999«.
 2) I den under nr. 1 foreslåede affattelse af §  

 99, stk. 2, indsættes efter 1. pkt. som nyt punktum:
»By- og boligministeren kan dog i studieårene  

 2000-2001 til 2002-2003 efter indstilling fra den tilsynsførende  

 kommune forlænge aftrapningsperioden, hvis dette skønnes at  

 være påkrævet for ungdomsboligernes  

 videreførelse.« 3) I den under nr. 1 foreslåede affattelse af §  

 99, stk. 3, indsættes efter »vilkår« ordene: », jf. dog stk.  

 6«.
 4) I den under nr. 1 foreslåede affattelse af §  

 99, stk. 4, 1. pkt., indsættes efter »henstandsperioden«  

 ordene: », jf. dog stk. 6«, og 3. pkt. udgår.
 5) I den under nr. 1 foreslåede affattelse af §  

 99, stk. 6, indsættes efter 1. pkt. som nyt punktum:
»By- og boligministeren kan efter indstilling fra den  

 tilsynsførende kommune forlænge tilbagebetalingsperioden, hvis  

 dette skønnes påkrævet for ungdomsboligernes  

 videreførelse.« 6) Efter nr. 6 indsættes som nyt nummer:
»01. I § 140, stk. 1, udgår ordene », jf. dog stk.  

 2,«.« Bemærkninger Til nr. 1 og 6 Der er tale om redaktionelle ændringer.
Til nr. 2-5 Med ændringsforslagene tages hensyn til de  

 ungdomsboliginstitutioner/afdelinger, der eventuelt kan få  

 problemer som følge af den  

 foreslåede aftrapningsmodel. Ændringsforslagene indebærer,  

 at by- og boligministeren efter indstilling fra den tilsynsførende  

 kommune og efter en konkret vurdering kan fastsætte en anden  

 aftrapningsmodel, der indebærer en lempelse af aftrapningsordningen,  

 hvis dette er påkrævet for ungdomsboligernes  

 videreførelse.
Ved vurderingen vil der bl.a. blive lagt vægt  

 på, om der kan dokumenteres udlejningsvanskeligheder.
Et andet  

 kriterium, der vil kunne indgå i vurderingen, vil være, om der er  

 en helt ekstraordinær høj fraflytningsfrekvens sammenlignet med  

 andre ungdomsboliginstitutioner/afdelinger i regionen, idet et attraktivt  

 bomiljø vil være vanskeligt at opnå ved en meget  

 høj fraflytningsfrekvens.
Et tredje kriterium, der vil kunne  

 indgå i vurderingen, vil være, om der er opsamlet store  

 driftsunderskud, f.eks. at underskuddet overstiger 2 pct., og/eller at der er  

 lejetab på over 5 pct.
 Ved den konkrete vurdering vil desuden indgå  

 lovgivningens muligheder for driftsstøtte fra kommune,  

 boligorganisation og Landsbyggefonden.
 Den i § 1, nr. 2, foreslåede adgang til dispensation  

 med hensyn til aftrapning af huslejetilskud gives inden for en samlet  

 økonomisk ramme på 7 mio. kr. i studieårene 2000-2001 til  

 2002-2003. Adgangen til dispensation indebærer tillige en mulighed for  

 at fravige minimumsgrænsen for det første års bortfald af  

 huslejetilskud på 100 kr. pr. måned for en standardbolig.
 Den i § 1, nr. 5, foreslåede adgang til at  

 forlænge tilbagebetalingsperioden besluttes af by- og boligministeren,  

 umiddelbart forinden krise- eller henstandslån skal påbegyndes  

 tilbagebetalt.
 De maksimale statslige merudgifter som følge af  

 ændringsforslaget skønnes i perioden 2000-2003 at udgøre  

 henholdsvis 0,8, 2,0, 2,7 og 1,5 mio. kr.
 Lissa Mathiasen (S) nfmd.  

  Niels Broch Jespersen (S)  

  René Skau Björnsson (S)  

  Lars Kramer Mikkelsen (S)  Sandy Brinck (S)  

 Knud Erik Hansen (SF)  Annie Lunde Hansen (CD)  

  Dorit Myltoft (RV)  Keld Albrechtsen (EL)  

  Gyda Kongsted (V)  Erling Oxdam (V)  

  Karsten Nonbo (V) Kirsten Jacobsen (FRI)  

  Pernille Sams (KF)  Jens Heimburger (KF)  

  Egil Møller (DF)  

  Flemming Kofod-Svendsen (KRF) fmd.
