 Der er rejst spørgsmål om afgiftspligten for fodboldlandskampe, hvis der  

 på det danske landshold deltager danske fodboldspillere, der har aktuel  

 status som professionelle i udlandet.
 Landskampe med deltagelse af danske professionelle spillere vil ikke være  

 afgiftspligtige, såfremt de professionelle spillere ikke får vederlag for  

 deltagelsen, men kun godtgørelse for deres udgifter til rejse og ophold.  

 Landskampe med deltagelse af professionelle spillere, der får vederlag for  

 deltagelsen, vil derimod være omfattet af afgiftspligten, hvis der også  

 deltager professionelle på det andet hold, jf merværdiafgiftslovens § 2, stk  

 2.
 Hvis en landskamp er afgiftspligtig, skal der beregnes afgift af hele  

 entreindtægten.
