Fremsat den 28. februar 2002 af  

 beskæftigelsesministeren (Claus Hjort Frederiksen) Forslag til Lov om ændring af lov om  

 arbejdsmiljøcertifikat til  

 virksomheder og om statstilskud til virksomheder med  

 certifikat (Ophævelse af tilskudsordning m.v.) § 1 I lov nr. 442 af 7. juni 2001 om arbejdsmiljøcertifikat til  

 virksomheder og om statstilskud til virksomheder med certifikat foretages  

 følgende ændringer:
 1. I lovens titel udgår: »og om statstilskud til virksomheder  

 med certifikat«.
 2. I § 1 udgår: »og i forlængelse heraf  

 få tilskud til afholdelse af udgiften til arbejdsmiljøafgift,  

 som er fastsat i lov om en generel arbejdsmiljøafgift«.
 3. I § 8 indsættes efter »og om udstedelse af et  

 arbejdsmiljøcertifikat«: », herunder regler om offentliggørelse  

 af virksomheder med certifikat«.
 4. Kapitel 3, 4 og 5 samt §§ 24, 25 og 26,  

 stk. 2-5, ophæves.
 5. Overskriften til kapitel 6 affattes således:  

 »Ikrafttræden m.v.«.
 6. Overskriften til § 26 udgår.
§ 2 Stk. 1. Loven træder i kraft den 1. januar 2003.  

 § 3, stk. 1, træder dog i kraft dagen efter lovens  

 offentliggørelse i Lovtidende. Økonomi- og erhvervsministeren  

 fastsætter tidspunktet for, hvornår § 3, stk. 2,  

 træder i kraft.
Trafikministeren fastsætter tidspunktet for,  

 hvornår § 3, stk. 3, træder i kraft.
 Stk. 2. De hidtil gældende regler i lov om  

 arbejdsmiljøcertifikat til virksomheder og om statstilskud til  

 virksomheder med certifikat finder fortsat anvendelse for ansøgninger  

 om tilskud for 2001 og 2002.
 Stk. 3. Tilskud efter §§ 9 og 10 i lov om  

 arbejdsmiljøcertifikat til virksomheder og om statstilskud til  

 virksomheder med certifikat ydes sidste gang for 2002.
 Stk. 4. Ansøgning om tilskud efter lov om  

 arbejdsmiljøcertifikat til virksomheder og om statstilskud til  

 virksomheder med certifikat skal være fremsendt til Arbejdstilsynet  

 senest den 1. marts 2003.
§ 3 Stk. 1. Økonomi- og erhvervsministeren kan indtil  

 udgangen af 2003 yde tilskud til virksomheder omfattet af lov om visse  

 havanlæg, når arbejdsgiveren har dokumenteret over for  

 Energistyrelsen, at der er ydet en særlig indsats for  

 arbejdsmiljøet på et havanlæg.
 Stk. 2. Økonomi- og erhvervsministeren kan indtil  

 udgangen af 2003 yde tilskud til henholdsvis Søfartens og Fiskeriets  

 Arbejdsmiljøråd, mod at disse råd nedsætter  

 arbejdsgivernes finansiering af rådene tilsvarende.
 Stk. 3. Trafikministeren kan indtil udgangen af 2003 yde  

 tilskud til virksomheder, som er omfattet af lov om luftfart, når  

 arbejdsgiveren har dokumenteret over for Statens Luftfartsvæsen, at der  

 enten er ydet en særlig indsats for arbejdsmiljøet for  

 besætningsmedlemmer under tjeneste på et luftfartøj, eller  

 der er iværksat et udviklingsprojekt, som har til formål at  

 fremme arbejdsmiljøet under tjeneste på et  

 luftfartøj.
Bemærkninger til lovforslaget Almindelige bemærkninger Forslaget til lov om arbejdsmiljøcertifikat til  

 virksomheder og om statstilskud til virksomheder med certifikat (L 213 af 29.  

 marts 2001) er vedtaget af Folketinget den 29. maj 2001 som lov nr. 442 af 7.  

 juni 2001. Loven er sat i kraft den 15. oktober 2001 af den daværende  

 arbejdsminister med bekendtgørelse nr. 899 af 12. oktober 2001.
1. Forslagets indhold I tilknytning til det samtidig fremsatte lovforslag om at  

 ophæve lov nr. 1247 af 20. december 2000 om en generel  

 arbejdsmiljøafgift foreslås det at ophæve de bestemmelser  

 i lov nr. 442 af 7. juni 2001 om arbejdsmiljøcertifikat til  

 virksomheder og om statstilskud til virksomheder med certifikat, der  

 vedrører tilskudsordningen.
 Endvidere foreslås det - i tilslutning til forslag  

 om at ophæve det gebyrbelagte tilsyn med virksomheder i  

 arbejdsmiljømæssigt særligt belastede brancher, som  

 indgår i et lovforslag om ændring af arbejdsmiljøloven -  

 at ophæve bestemmelsen om, at virksomheder med certifikat kan blive  

 fritaget for det gebyrbelagte tilsyn.
 I lyset af afgifts- og tilskudsordningens ophævelse  

 indgår i forslaget også forslag vedrørende anvendelse af  

 de midler, der for 2001 og 2002 er afsat til incitamentsordninger på  

 søfarts- og fiskeri-, samt offshore- og luftfartsområdet.
2. Gældende ret I forlængelse af den i december 2000 vedtagne lov om  

 en generel arbejdsmiljøafgift vedtog Folketinget i maj 2001 lov om  

 arbejdsmiljøcertifikat til virksomheder og om statstilskud til  

 virksomheder med certifikat.
Med denne lov har virksomhederne fået mulighed for  

 gennem betaling at erhverve et arbejdsmiljøcertifikat, hvis de  

 opfylder en række konkrete betingelser, der er listet i loven.
På  

 grundlag af et opnået certifikat kan virksomhederne søge om  

 tilskud.
Dels tilskud, der modsvarer den afgift, som virksomhederne har  

 betalt, og dels tilskud, der helt eller delvis dækker udgifterne ved at  

 få et certifikat.
Tilskud udbetales af Arbejdstilsynet på  

 grundlag af oplysninger fra Arbejdsmarkedets Tillægspension,  

 forsikringsselskaberne og Arbejdsmarkedets Erhvervssygdomssikring.
Endvidere  

 i nogle tilfælde på grundlag af oplysninger fra virksomhederne  

 selv.
 Endvidere kan virksomheder i  

 arbejdsmiljømæssigt særligt belastede brancher, der er  

 omfattet af gebyrbelagt tilsyn efter regler fastsat i medfør af  

 § 74, stk. 4-6, i arbejdsmiljøloven, blive fritaget for  

 dette tilsyn, hvis de får et certifikat.
3. Den nærmere baggrund for forslaget Regeringen ønsker at sikre rammerne for et godt  

 arbejdsmiljø, men lægger samtidig vægt på en  

 effektivisering og prioritering af arbejdsmiljøindsatsen,  

 således at der tages fat på de alvorligste problemer  

 først.
Efter regeringens opfattelse udgør den generelle  

 arbejdsmiljøafgift i sammenhæng med certifikats- og  

 tilskudsordningen en ganske bureaukratisk ordning.
Virksomhedernes udgifter  

 og de initiativer, de skal tage for at få refunderet afgiften,  

 står således ikke mål med det beløb, som  

 virksomhederne kan få i tilskud, hvis de investerer i et  

 arbejdsmiljøcertifikat.
Regeringen finder derfor ikke, at ordningen er  

 den rette måde at tilskynde virksomhederne til at forbedre  

 arbejdsmiljøet.
Regeringen finder således, at man i samarbejde med  

 arbejdsmarkedets parter må søge at finde bedre veje til at  

 fremme et godt arbejdsmiljø. Derfor foreslår regeringen, at  

 afgifts- og tilskudsordningen ophæves.
Som en naturlig konsekvens af at  

 ordningen med det gebyrbelagte tilsyn er foreslået ophævet,  

 ophæves tillige muligheden for at blive fritaget for dette tilsyn.
 Muligheden for at få et  

 arbejdsmiljøcertifikat foreslås opretholdt, således at  

 virksomheder, der af profileringsmæssige årsager ønsker at  

 få et certifikat, fortsat har mulighed for at få et sådant.  

 Spørgsmålet om, hvorvidt en virksomhed har fået et  

 arbejdsmiljøcertifikat, forventes i øvrigt at indgå som  

 et prioriteringsinstrument i Arbejdstilsynets almindelige  

 tilsynsvirksomhed.
 Virksomheder, der får et  

 arbejdsmiljøcertifikat inden udgangen af 2002, vil fortsat have  

 mulighed for at få et tilskud, der modsvarer den afgift, de har betalt  

 i 2001 og 2002. Endvidere vil virksomheder, der får et certifikat inden  

 udgangen af 2002, fortsat kunne få et tilskud på 4.500 kr. til  

 hel eller delvis dækning af udgiften til inspektion eller  

 certificering.
Vedrørende forslaget om anvendelse af midler afsat  

 til incitamentsordninger på søfarts-, fiskeri-, offshore- samt  

 luftfartsområdet bemærkes, at det oprindelig har været  

 tanken, at der skulle fremsættes selvstændige forslag om at  

 indføre ordninger på disse områder.
Da den generelle  

 afgifts- og tilskudsordning nu ophæves, og da ordningerne for de  

 pågældende områder er af beskedent omfang og kun  

 vedrører årene 2001 og 2002, er der indarbejdet et forslag i  

 nærværende forslag om anvendelse af de midler, der er afsat til  

 disse områder for 2001 og 2002.
4. De økonomiske og administrative konsekvenser for det  

 offentlige Der er på finansloven for 2001 afsat 85 mio. kr. til  

 det tilskud, som virksomheder med certifikat kan få til dækning  

 af den afgift, de har betalt.
Endvidere er der afsat 20 mio. kr. til det  

 tilskud på 4.500 kr., som virksomheder med certifikat kan få for  

 en treårig periode til hel eller delvis dækning af udgifterne til  

 inspektion eller certificering.
Ved budgetteringen er det forudsat, at mellem  

 5 og 10 pct. af virksomhederne med under 10 ansatte og 25 pct. af  

 virksomhederne med 10 eller flere ansatte vil kunne søge og opnå  

 certifikat og tilskud.
 Det er ikke muligt at fordele tilskudsrammen på den  

 offentlige og private sektor.
 Forslaget skal ses i nøje sammenhæng med det  

 samtidig fremsatte forslag om at ophæve arbejdsmiljøafgiften og  

 de økonomiske konsekvenser, der følger af dette forslag.
De administrative konsekvenser Forslaget om at ophæve afgifts- og tilskudsordningen  

 vil medføre administrative lettelser for de offentlige institutioner,  

 dels i forbindelse med den administration, der er forbundet med at betale  

 afgift, dels i forbindelse med ansøgning om tilskud.
 Forslaget vil endvidere betyde administrative lettelser  

 for Arbejdstilsynet, som står for administrationen af  

 tilskudsordningen.
De økonomiske konsekvenser For kommuner og amtskommuner er det i forbindelse med  

 afgiftens indførelse vurderet, at afgiften medfører en udgift  

 på i alt 96 mio. kr. årligt.
Kommuner og amtskommuner forventes  

 således i forbindelse med afgiftens ophævelse at få en  

 tilsvarende besparelse.
 Det er ikke muligt at vurdere, i hvilket omfang kommuner  

 og amtskommuner ville blive kompenseret for det samlede afgiftsbeløb  

 på 96 mio. kr. via certifikat og tilskud inden for den samlede  

 årlige tilskudsramme på 105 mio. kr.
 Forslaget om at ophæve tilskudsordningen giver ikke  

 anledning til regulering i relation til Det Udvidede Totalbalanceprincip  

 (DUT).
For staten er det i forbindelse med afgiftens  

 indførelse vurderet, at afgiften medfører en udgift på i  

 alt 32 mio. kr. årligt.
Staten forventes således i forbindelse  

 med afgiftens ophævelse at få en tilsvarende besparelse.
 Det er ikke muligt at vurdere, i hvilket omfang  

 statsinstitutioner ville blive kompenseret for det samlede  

 afgiftsbeløb på 32 mio. kr. via certifikat og tilskud inden for  

 den samlede årlige tilskudsramme på 105 mio. kr.
De besparelser, der samlet set vil være for staten  

 ved at ophæve afgifts- og tilskudsordningen, svarer til 1)	en besparelse svarende til den forudsatte udgift til udbetaling af  

 tilskud på i alt 105 mio. kr. årligt, 2)	de sparede udgifter til administration af afgifts- og  

 tilskudsordningen, jf. den ramme på i alt 15 mio. kr., der årligt  

 er afsat hertil, samt 3)	statens sparede afgiftsbidrag på ca. 32 mio. kr., jf.  

 ovenfor.
Staten vil have udgifter med at afskaffe afgifts- og  

 tilskudsordningen.
Det forventes, at disse kan afholdes inden for de 15 mio.  

 kr., der er afsat til administrationsudgifter i 2001 og 2002, idet det  

 bemærkes, at en del af disse midler forventes at dække  

 afviklingsomkostninger, som afholdes i 2003.
 De besparelser, der er for staten, skal sammenholdes med  

 provenutabet ved at ophæve afgiftsordningen.
 Samlet set vurderes statens nettoprovenutab ved at  

 ophæve afgifts- og tilskudsordningen årligt at beløbe sig  

 til i alt 268 mio. kr.
5. De økonomiske og administrative konsekvenser for  

 erhvervslivet De administrative konsekvenser Forslaget om at ophæve afgifts- og tilskudsordningen  

 vil medføre administrative lettelser for de private virksomheder, dels  

 i forbindelse med den administration, der er forbundet med at betale afgift,  

 dels i forbindelse med ansøgning om tilskud.
 Samtidig vil forslaget give anledning til administrative  

 lettelser for forsikringsselskaberne og Arbejdsmarkedets  

 Erhvervssygdomssikring (AES), der som grundlag for Arbejdstilsynets  

 udbetaling af tilskud, skal oplyse Arbejdstilsynet om, hvilke beløb  

 virksomhederne har betalt som følge af afgiften.  

 Forsikringsselskaberne og AES lettes for de byrder, der er forbundet med  

 denne oplysningspligt.
De økonomiske konsekvenser For den private sektor er det i forbindelse med afgiftens  

 indførelse vurderet, at afgiften medfører en udgift på i  

 alt 292 mio. kr. årligt.
Den private sektor forventes således i  

 forbindelse med afgiftens ophævelse at få en tilsvarende  

 besparelse.
 Det er ikke muligt at vurdere, i hvilket omfang  

 virksomhederne i den private sektor ville blive kompenseret for det samlede  

 afgiftsbeløb på 292 mio. kr. via certifikat og tilskud inden for  

 den samlede årlige tilskudsramme på 105 mio. kr.
6. De miljømæssige konsekvenser Forslaget har ingen miljømæssige  

 konsekvenser.
7. Forholdet til EU-retten I forslagets § 3 fastsættes, at der kan ydes  

 tilskud til henholdsvis Søfartens og Fiskeriets  

 Arbejdsmiljøråd, mod at arbejdsgivernes finansiering af  

 rådene nedsættes tilsvarende.
Endvidere kan der ydes tilskud til  

 virksomheder omfattet af lov om visse havanlæg (offshoreområdet),  

 når arbejdsgiveren har dokumenteret over for Energistyrelsen, at der er  

 ydet en særlig indsats for arbejdsmiljøet på et  

 havanlæg.
Endelig kan der ydes tilskud til virksomheder omfattet af lov  

 om luftfart, når arbejdsgiveren har dokumenteret over for Statens  

 Luftfartsvæsen, at der er ydet en særlig indsats for  

 arbejdsmiljøet, eller der iværksættes et  

 udviklingsprojekt, som har til formål at fremme  

 arbejdsmiljøet.
Disse tilskudsordninger vil efter omstændighederne  

 kunne rejse spørgsmål i forhold til EF-traktatens regler om  

 statsstøtte.
Incitamentsordningen på offshoreområdet vil  

 blive gennemført efter de minimis-reglen.
De to øvrige  

 ordninger skal notificeres til Europa-Kommissionen i henhold til  

 EF-traktatens artikel 88, stk. 3.
Statsstøtteforanstaltninger må ifølge  

 EU-retten først træde i kraft, når de er godkendt af  

 Kommissionen.
Det foreslås derfor, at økonomi- og  

 erhvervsministeren henholdsvis trafikministeren administrativt  

 fastsætter, hvornår incitamentsordningerne på  

 søfarts-, fiskeri- og luftfartsområdet træder i kraft, jf.  

 lovforslagets § 2, stk.1.
 8. Hørte myndigheder og organisationer m.v.
 Følgende er hørt om lovforslaget:
Alle øvrige ministerier Arbejdsmarkedets Ankenævn Arbejdsmarkedets Tillægspension Arbejdsmarkedets Erhvervssygdomssikring Arbejdsmiljørådet Forsikring og Pension Økonomi- og Erhvervsministeriets Testpanel Sammenfattende skema Positive konsekvenser/ mindreudgifter Negative konsekvenser/ merudgifter Økonomiske konsekvenser for a) stat og b) kommuner og amtskommuner For staten forventes ophævelsen af afgifts- og tilskudsordningen at  

 medføre en besparelse på i alt ca. 152 mio. kr. om  

 året.
 For kommuner og amtskommuner forventes ophævelsen af  

 afgiftsordningen at medføre besparelser på i alt ca. 96 mio. kr.  

 om året.
 Det samlede nettoprovenutab for staten ved at ophæve afgifts- og  

 tilskudsordningen forventes årligt at udgøre ca. 268 mio.  

 kr.
Administrative konsekvenser for stat, kommuner og amtskommuner Administrative lettelser Ingen Økonomiske konsekvenser for erhvervslivet For den private sektor forventes ophævelsen af  

 afgiftsordningen at medføre besparelser på i alt ca. 292 mio.  

 kr. om året.
Ingen Administrative konsekvenser for erhvervslivet Administrative lettelser Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Tilskudsordningerne efter § 3 vil efter  

 omstændighederne kunne rejse spørgsmål i forhold til  

 EF-traktatens regler om statsstøtte.
Incitamentsordningen på  

 offshoreområdet vil blive gennemført efter de minimis-reglen.
De  

 to øvrige ordninger skal notificeres til Europa-Kommissionen i henhold  

 til EF-traktatens artikel 88, stk. 3, jf. afsnit 7 ovenfor.
Bemærkninger til lovforslagets  

 enkelte bestemmelser Til § 1 Til nr. 1 og 2 Ændringen er en konsekvens af, at tilskudsordningen  

 bortfalder.
Til nr. 3 Efter de gældende regler offentliggøres  

 virksomheder eller produktionsenheder, for hvilke der er udstedt et  

 arbejdsmiljøcertifikat, og for hvilke der udbetales tilskud, på  

 Arbejdstilsynets hjemmeside.
 Begrundelsen for at videreføre certifikatsordningen  

 er, at virksomheder, der af profileringsmæssige årsager  

 ønsker at få et certifikat, fortsat skal have mulighed for at  

 få et sådant.
 Derfor foreslås det, at  

 beskæftigelsesministeren kan fastsætte regler om, at virksomheder  

 eller produktionsenheder, for hvilke der er udstedt et  

 arbejdsmiljøcertifikat, kan offentliggøres fx på  

 Arbejdstilsynets hjemmeside, hvis de har ønske herom og derfor  

 meddeler Arbejdstilsynet, at de har fået et certifikat.
 I givet fald forventes også fastsat regler om, at  

 offentliggørelsen af en virksomhed, der har fået et certifikat,  

 udskydes eller bortfalder under de samme omstændigheder, som i dag  

 begrunder, at tilskud udskydes eller bortfalder, jf. §§ 12-17 i den  

 nuværende lov.
Til nr. 4 Som en konsekvens af ophævelsen af lov om en generel  

 arbejdsmiljøafgift bortfalder tilskudsordningen (§§ 9-20),  

 herunder klagebestemmelser (§§ 24-25), bestemmelsen om at andre  

 akkrediterede certifikater kan give grundlag for tilskud (§ 23) samt  

 overgangsbestemmelser i § 26, stk. 2-5.
 Virksomhederne kan kun få tilskud efter §§ 9 og  

 10 i certifikats- og tilskudsloven på grundlag af certifikat udstedt  

 inden udgangen af 2002. Et certifikat udstedt i 2002 giver således kun  

 grundlag for tilskud for 2001 og 2002.
 § 26, stk. 1, (ikrafttrædelsesbestemmelsen  

 i den oprindelige lov) opretholdes i sagens natur.
 Som en konsekvens af forslaget om at ophæve det  

 gebyrbelagte tilsyn med virksomheder i arbejdsmiljømæssigt  

 særligt belastede brancher udgår bestemmelserne om, at  

 virksomheder, der har fået et arbejdsmiljøcertifikat, fritages  

 for det gebyrbelagte tilsyn (§§ 21-22).
Til nr. 5 og 6 Konsekvensændring af nr. 4.
Til § 2 Til stk. 1 Det foreslås, at loven træder i kraft 1.  

 januar 2003.
Da de ordninger, der vedrører søfarts-,  

 fiskeri- og luftfartsområdet skal notificeres over for EU-Kommissionen,  

 er det foreslået, at bestemmelserne herom (§ 3, stk. 2 og 3)  

 sættes i kraft af henholdsvis økonomi- og erhvervsministeren og  

 trafikministeren.
Ordningen vedrørende offshoreområdet  

 forudsættes gennemført efter de minimis-reglen og kan  

 således træde i kraft umiddelbart efter lovforslagets vedtagelse  

 og offentliggørelse i Lovtidende.
Til stk. 2 Virksomheder, der har betalt arbejdsmiljøafgift for  

 2001 og 2002, skal have mulighed for at få tilskud, der modsvarer den  

 afgift, de har betalt.
Endvidere skal virksomheder, der får et  

 certifikat inden udgangen af 2002, kunne få et tilskud på 4.500  

 kr. til hel eller delvis dækning af udgiften til inspektion eller  

 certificering.
 Herudover kan der versere klagesager i en periode efter  

 udgangen af 2002.
 Derfor fastslås det i stk. 2, at de hidtil  

 gældende regler i lov om arbejdsmiljøcertifikat til virksomheder  

 og om statstilskud til virksomheder med certifikat fortsat finder anvendelse  

 vedrørende ansøgninger om tilskud for 2001 og 2002.
Til stk. 3 Tilskud ydes sidste gang for 2002, således at  

 virksomheder, som i 2002 har fået certifikat, kan få tilskud, der  

 modsvarer den afgift, de har betalt i 2001 og 2002, jf. § 9, jf.  

 § 26, stk. 2-5, i certifikats- og tilskudsloven, samt ét  

 tilskud til hel eller delvis dækning af udgiften ved at få et  

 certifikat, jf. § 10 i certifikats- og tilskudsloven.
 Virksomheder, der får et certifikat i 2003 eller  

 senere, kan ikke få tilskud.
Til stk. 4 For at sikre at alle ansøgninger om tilskud er  

 indkommet og færdigbehandlet inden for en overskuelig tid efter  

 tilskudsordningens bortfald, foreslås det, at ansøgning om  

 tilskud efter lov om arbejdsmiljøcertifikat til virksomheder og om  

 statstilskud til virksomheder med certifikat skal være fremsendt til  

 Arbejdstilsynet senest den 1. marts 2003.
Til § 3 Af den tilskudsramme på 105 mio. kr., der i  

 henholdsvis 2001 og 2002 er afsat for hele det danske arbejdsmarked,  

 overfører Beskæftigelsesministeriet et  

 éngangsbeløb på i alt 0,2 mio. kr. til Energistyrelsen,  

 et éngangsbeløb på i alt 1,6 mio. kr. til  

 Søfartsstyrelsen samt et éngangsbeløb på i alt 1,0  

 mio. kr. til Trafikministeriet til dækning af tilskud på disse  

 områder.
En mindre del af midlerne kan anvendes til administration.
I  

 lyset af de beskedne beløb vil ordningerne blive udformet så  

 enkelt som muligt.
Til stk. 1 Hvad angår offshoreområdet (dvs.  

 virksomheder omfattet af lov om visse havanlæg) vil økonomi- og  

 erhvervsministeren træffe bestemmelse om at yde tilskud til  

 arbejdsgivere, som beskæftiger arbejdstagere, der udfører  

 arbejde omfattet af denne lov, og som kan dokumentere, at der er ydet en  

 særlig indsats for at fremme sikkerhed og sundhed på  

 anlægget.
Betingelserne for at få tilskud er, at  

 virksomhedernes arbejdsmiljø dels skal være i overensstemmelse  

 med lovgivningens krav vedrørende sikkerhed og sundhed for så  

 vidt angår de væsentlige arbejdsmiljøproblemer inden for  

 områderne støj, vibrationer, stråling, termiske  

 belastninger, bevægeapparatbelastninger, kemiske og biologiske  

 belastninger, indeklimabelastninger samt ulykker.
Dels skal virksomheden have  

 taget særlige initiativer vedrørende sikkerhed og sundhed  

 på anlægget.
Desuden er det en forudsætning, at Energistyrelsen  

 ikke har udstedt påbud efter havanlægslovens § 12 inden for  

 de væsentlige områder, som er nævnt ovenfor.
Det er  

 endvidere en forudsætning, at der ikke er indgivet politianmeldelse for  

 overtrædelse af loven eller regler udstedt i medfør af loven.  

 Tilsagn kan først gives og tilskud udbetales, når virksomheden  

 har dokumenteret, at påbud er efterkommet, eller der er truffet en  

 retslig afgørelse, og en eventuel straf er fuldbyrdet.
 Energistyrelsen giver tilsagn om og forestår  

 udbetaling af tilskud.
Til stk. 2 Hvad angår søfarts- og  

 fiskeriområdet vil de midler, der vedrører dette  

 område, blive anvendt til at nedsætte redernes udgifter til  

 finansiering af henholdsvis Søfartens og Fiskeriets  

 Arbejdsmiljøråd.
Ved gennemførelsen af lov om en generel  

 arbejdsmiljøafgift var det forudsat, at der på søfarts-  

 og fiskeriområdet skulle fastsættes en særordning for at  

 kanalisere en forholdsmæssig del af afgiften tilbage til rederne.
Da en  

 sådan særordning ikke er fastsat, foreslås det, at den  

 forudsatte tilbagekanalisering af midlerne til rederne sker ved at give et  

 øget tilskud til henholdsvis Søfartens- og Fiskeriets  

 Arbejdsmiljøråd, svarende til det beløb, der  

 vedrører dette område, og på betingelse af at rådene  

 nedsætter arbejdsgiverfinansieringen tilsvarende.
I lighed med sammenlignelige ordninger for landjorden er  

 det arbejdsgiverne i søfarts- og fiskerierhvervet, der hovedsagelig  

 afholder udgifterne til driften af arbejdsmiljørådene, jf.  

 bekendtgørelse nr. 994 af 8. december 1994 og bekendtgørelse  

 nr. 584 af 9. juli 1999. Som tilfældet er for de landbaserede ordninger  

 kan der også ydes et offentligt tilskud.
Muligheden for at  

 økonomi- og erhvervsministeren kan kanalisere afgiftsmidlerne for 2001  

 og 2002 tilbage til rederne ved at give et særligt tilskud til  

 arbejdsmiljørådene er betinget af, at arbejdsgivernes  

 finansiering af rådene nedsættes tilsvarende.
Herved opnås,  

 at de indbetalte beløb kommer samtlige arbejdsgivere inden for  

 søfarts- og fiskerierhvervet til gode, samtidig med at erhvervet  

 opnår en økonomisk lettelse.
Denne ordning betyder samtidig, at  

 midlerne fortsat anvendes til fremme af arbejdsmiljøet.
Af hensyn til  

 en praktisk og hensigtsmæssig administration forventes  

 nedsættelsen af redernes finansiering af rådene først at  

 ske med virkning for 2003.
Til stk. 3 Hvad angår luftfartsområdet (dvs. virksomheder  

 omfattet af lov om luftfart), kan trafikministeren træffe bestemmelse  

 om at yde tilskud til arbejdsgivere, som beskæftiger arbejdstagere, der  

 udfører arbejde omfattet af luftfartsloven, og som kan dokumentere, at  

 der enten er ydet en særlig indsats for arbejdsmiljøet om bord  

 på fly, eller at der iværksættes et udviklingsprojekt, som  

 har til formål at fremme arbejdsmiljøet om bord på fly.  

 Det er hensigtsmæssigt, at en tilskudsordning administreres af Statens  

 Luftfartsvæsen, og at man særligt skal honorere aktiviteter, som  

 ligger ud over lovens krav.
Bilag Lovforslag sammenholdt med gældende lov Gældende formulering Lovforslaget Lov om arbejdsmiljøcertifikat til virksomheder og om statstilskud  

 til virksomheder med certifikat Lov om arbejdsmiljøcertifikat til virksomheder § 1. Loven har til formål at skabe grundlag for, at  

 virksomheder med ansatte, der er omfattet af lov om arbejdsmiljø, kan  

 få udstedt et arbejdsmiljøcertifikat og i forlængelse  

 heraf få tilskud til afholdelse af udgiften til  

 arbejdsmiljøafgift, som er fastsat i lov om en generel  

 arbejdsmiljøafgift.
 § 1. Loven har til formål at skabe grundlag for, at  

 virksomheder med ansatte, der er omfattet af lov om arbejdsmiljø, kan  

 få udstedt et arbejdsmiljøcertifikat.
 § 8. Arbejdsministeren kan efter forhandling med  

 erhvervsministeren fastsætte nærmere regler om inspektion og  

 certificering og om udstedelse af et arbejdsmiljøcertifikat.
 § 8. Beskæftigelsesministeren kan efter forhandling med  

 erhvervsministeren fastsætte nærmere regler om inspektion og  

 certificering og om udstedelse af et arbejdsmiljøcertifikat, herunder  

 regler om offentliggørelse af virksomheder med certifikat.
Kapitel 3 Tilskud til virksomheder med et  

 arbejdsmiljøcertifikat § 9. Virksomheder, der har fået udstedt et  

 arbejdsmiljøcertifikat, jf. kapitel 2, kan få statstilskud til  

 virksomhedens udgifter til arbejdsmiljøafgift, jf. lov om en generel  

 arbejdsmiljøafgift.
Stk. 2. Tilskud ydes for det kalenderår, hvor  

 certifikatet er udstedt, samt for de efterfølgende to  

 kalenderår.
Tilskudsperioden regnes fra starten af det  

 kalenderår, hvor certifikatet er udstedt.
 Stk. 3. Tilskuddet for den virksomhed eller produktionsenhed,  

 som certifikatet omfatter, opgøres for det enkelte kalenderår  

 svarende til den del af nedenstående beløb, som vedrører  

 den pågældende virksomhed eller produktionsenhed.
 1)	Den afgift, som virksomheden i det pågældende  

 kalenderår har betalt til Arbejdsmarkedets Tillægspension i  

 medfør af § 2 i lov om en generel  

 arbejdsmiljøafgift.
 2)	Den del af arbejdsskadeforsikringspræmien, som virksomheden  

 for det kalenderår, der ligger to år forud for det  

 pågældende kalenderår, har betalt til det  

 forsikringsselskab, hvor virksomheden har tegnet en arbejdsskadeforsikring,  

 og som kan henføres til den acontoafgift, som forsikringsselskabet har  

 betalt til staten i medfør af § 5 i lov om en generel  

 arbejdsmiljøafgift.
 3)	Den del af det bidrag, som virksomheden for det kalenderår,  

 der ligger to år forud for det pågældende kalenderår,  

 har betalt til Arbejdsmarkedets Erhvervssygdomssikring, og som kan  

 henføres til den acontoafgift, som Arbejdsmarkedets  

 Erhvervssygdomssikring har betalt til staten i medfør af § 5 i  

 lov om en generel arbejdsmiljøafgift.
 Stk. 4. For kommuner, amtskommuner og andre virksomheder, der  

 ikke har tegnet arbejdsskadeforsikring (selvforsikrede), beregnes tilskud  

 vedrørende den virksomhed eller produktionsenhed, som certifikatet  

 omfatter, svarende til de beløb, der følger af stk. 3, nr.  

 1 og 3, samt den acontoafgift, som de pågældende har betalt til  

 staten efter § 5, stk. 1, nr. 1, i lov om en generel  

 arbejdsmiljøafgift for det pågældende kalenderår, og  

 som vedrører den pågældende virksomhed eller  

 produktionsenhed.
 Stk. 5. Tilskud til virksomheder og produktionsenheder, for  

 hvilke der ikke kan fastsættes et tilskud efter stk. 3,  

 fastsættes efter princippet i § 26, stk. 3 og 4, på  

 grundlag af de udgifter, der er afholdt som følge af lov om en generel  

 arbejdsmiljøafgift.
 Stk. 6. Tilskuddet opgøres og udbetales én gang  

 årligt.
 § 10. Virksomheder, der har fået udstedt et  

 arbejdsmiljøcertifikat efter regler fastsat i denne lov eller i  

 medfør af denne lov, kan få statstilskud til virksomhedens  

 udgifter til inspektion eller certificering.
 Stk. 2. Tilskuddet udgør 4.500 kr. pr. virksomhed og  

 udbetales sammen med tilskuddet til arbejdsmiljøafgiften efter  

 § 9 i det år, hvor certifikatet udstedes.
 Stk. 3. Arbejdsministeren kan efter forhandling med  

 finansministeren forhøje tilskuddet pr. virksomhed efter  

 stk. 2.
 § 11. Ansøgning om tilskud efter §§ 9 og 10  

 skal sendes til Arbejdstilsynet og være vedlagt kopi af det udstedte  

 certifikat samt oplysning om, hos hvilket forsikringsselskab virksomheden har  

 tegnet arbejdsskadeforsikring, og nummeret på policen.
 Stk. 2. Til brug for Arbejdstilsynets opgørelse af  

 tilskuddet efter § 9 skal Arbejdsmarkedets Tillægspension,  

 forsikringsselskaber, der tegner arbejdsskadeforsikring, og Arbejdsmarkedets  

 Erhvervssygdomssikring i det enkelte kalenderår oplyse Arbejdstilsynet  

 om, hvilke beløb, jf. § 9, stk. 3, de enkelte virksomheder  

 har indbetalt som følge af lov om en generel  

 arbejdsmiljøafgift.
 Stk. 3. Til brug for Arbejdstilsynets beregning af tilskuddet  

 skal virksomheden i nødvendigt omfang oplyse Arbejdstilsynet om  

 virksomhedens samlede indbetalte ATP-bidrag til Arbejdsmarkedets  

 Tillægspension for det foregående kalenderår, herunder  

 hvilken del af de samlede indbetalte ATP-bidrag der vedrører de dele  

 af virksomheden, som certifikat er udstedt for, jf. § 4. Virksomheden  

 skal samtidig oplyse, hvordan ATP-bidragene fordeler sig på de tre  

 bidragssatser i §§ 4 a og 15 i lov om Arbejdsmarkedets  

 Tillægspension.
Stk. 4. Tilskud efter § 9, stk. 5, baseres på  

 oplysninger fra den enkelte virksomhed.
Forsikringsselskaberne og  

 Arbejdsmarkedets Erhvervssygdomssikring skal oplyse virksomhederne om, hvor  

 stor en del af henholdsvis arbejdsskadeforsikringspræmierne og  

 bidragene til Arbejdsmarkedets Erhvervssygdomssikring der kan henføres  

 til den acontoafgift, som forsikringsselskaberne og Arbejdsmarkedets  

 Erhvervssygdomssikring har betalt til staten i medfør af § 5 i  

 lov om en generel arbejdsmiljøafgift.
 Stk. 5. På grundlag af virksomhedens ansøgning og  

 oplysningerne efter stk. 1-4 giver Arbejdstilsynet virksomheden tilsagn  

 om tilskud samt udbetaler tilskud for det kalenderår, hvor certifikatet  

 er udstedt.
 Stk. 6. Udbetaling af tilskud for de to efterfølgende  

 kalenderår sker på grundlag af fornyet ansøgning om  

 tilskud efter § 9 samt oplysninger efter stk. 1-4 vedrørende  

 de pågældende kalenderår.
 § 12. Hvis Arbejdstilsynet har afgivet påbud efter  

 arbejdsmiljølovgivningens regler inden for de væsentlige  

 problemområder efter § 5, stk. 1, nr. 1, jf. bilag 1, til en  

 virksomhed eller produktionsenhed, for hvilken der er udstedt et  

 arbejdsmiljøcertifikat og ansøgt om tilskud, udskydes tilsagn  

 om og udbetaling af tilskud efter §§ 9 og 10, jf. § 11, stk. 5  

 og 6, indtil virksomheden har dokumenteret, at påbudet er  

 efterkommet.
 Stk. 2. Er der indgivet rettidig klage over påbudet, jf.  

 stk. 1, til Arbejdsmiljøklagenævnet efter  

 arbejdsmiljølovgivningens regler, jf. lov om arbejdsmiljø  

 § 81, udskydes tilsagn om og udbetaling af tilskud, indtil  

 Arbejdsmiljøklagenævnets afgørelse foreligger og et  

 eventuelt påbud er efterkommet.
 Stk. 3. Tilskud efter § 9 ydes først med virkning  

 fra det tidspunkt, hvor påbudet er efterkommet.
§ 13. Tilsagn om og udbetaling af tilskud efter §§ 9 og  

 10, jf. § 11, stk. 5 og 6, udskydes endvidere, hvis der til en  

 virksomhed eller en produktionsenhed, for hvilken der er udstedt et  

 arbejdsmiljøcertifikat og ansøgt om tilskud, er 1)	udstedt et administrativt bødeforlæg af Arbejdstilsynet  

 for overtrædelse af arbejdsmiljølovgivningen inden for de  

 væsentlige problemområder efter § 5, stk. 1, nr. 1, jf.  

 bilag 1, eller 2)	indgivet politianmeldelse for overtrædelse af  

 arbejdsmiljølovgivningen inden for de væsentlige  

 problemområder efter § 5, stk. 1, nr. 1, jf. bilag 1.
Stk. 2. Tilsagn gives, og tilskud udbetales, når  

 virksomheden har dokumenteret, 1)	at virksomheden har vedtaget en bøde, eller 2)	at der foreligger en retslig afgørelse, og 3)	at en eventuel straf er fuldbyrdet.
 Stk. 3. Tilskud efter § 9 ydes først med virkning  

 fra det tidspunkt, hvor virksomheden har dokumenteret, at en eventuel straf  

 er fuldbyrdet.
§ 14. Hvis Arbejdstilsynet afgiver et påbud efter  

 arbejdsmiljølovgivningens regler inden for de væsentlige  

 problemområder efter § 5, stk. 1, nr. 1, jf. bilag 1, til en  

 virksomhed eller produktionsenhed, for hvilken Arbejdstilsynet har givet  

 tilsagn om tilskud, bortfalder tilskud efter § 9 med virkning fra det  

 tidspunkt, hvor påbudet er afgivet, og indtil virksomheden har  

 dokumenteret, at påbudet er efterkommet.
En forholdsmæssig andel  

 af et allerede udbetalt tilskud skal i så fald tilbagebetales.
 Stk. 2. Hvis der er indgivet rettidig klage til  

 Arbejdsmiljøklagenævnet over et påbud afgivet af  

 Arbejdstilsynet efter arbejdsmiljølovgivningens regler, jf. lov om  

 arbejdsmiljø § 81, kan Arbejdstilsynet først træffe  

 afgørelse efter stk. 1 om bortfald af tilskud, når  

 Arbejdsmiljøklagenævnets afgørelse foreligger.
§ 15. Tilskud efter § 9 bortfalder, hvis der til en  

 virksomhed eller en produktionsenhed er 1)	udstedt et administrativt bødeforlæg af  

 Arbejdstilsynet, som er vedtaget af virksomheden for overtrædelse af  

 arbejdsmiljølovgivningen inden for de væsentlige  

 problemområder efter § 5, stk. 1, nr. 1, jf. bilag 1,  

 eller 2)	indgivet politianmeldelse og virksomheden har vedtaget en  

 bøde eller der foreligger en retslig afgørelse for  

 overtrædelse af arbejdsmiljølovgivningen inden for de  

 væsentlige problemområder efter § 5, stk. 1, nr. 1, jf.  

 bilag 1.
Stk. 2. Tilskud bortfalder med virkning fra det tidspunkt,  

 hvor det administrative bødeforlæg er udstedt eller  

 politianmeldelse er indgivet.
Virksomheden skal tilbagebetale en  

 forholdsmæssig andel af et allerede udbetalt tilskud.
Stk. 3. Tilskud ydes på ny, når 1)	virksomheden har dokumenteret, at en straf er fuldbyrdet, og 2)	virksomheden gennem rapport fra et akkrediteret inspektions- eller  

 certificeringsorgan har dokumenteret, at betingelserne for at få et  

 arbejdsmiljøcertifikat er opfyldt.
§ 16. Hvis det akkrediterede certificeringsorgan konstaterer,  

 at betingelserne for et arbejdsmiljøcertifikat ikke længere er  

 opfyldt, skal virksomheden meddele det til Arbejdstilsynet.
I så fald  

 bortfalder tilskud efter § 9 med virkning fra det tidspunkt, hvor det  

 akkrediterede certificeringsorgan har konstateret, at betingelserne ikke  

 længere er opfyldt, og indtil virksomheden gennem rapport fra det  

 akkrediterede certificeringsorgan har dokumenteret, at betingelserne for at  

 få et arbejdsmiljøcertifikat på ny er opfyldt.  

 Virksomheden skal i givet fald tilbagebetale en forholdsmæssig andel af  

 et allerede udbetalt tilskud.
 § 17. Arbejdstilsynet kan træffe afgørelse om, at  

 tilsagn om tilskud efter §§ 9 og 10 bortfalder, og at allerede udbetalt  

 tilskud skal tilbagebetales, hvis virksomheden i forbindelse med  

 ansøgning om certifikat og tilskud har givet urigtige eller  

 vildledende oplysninger eller fortiet oplysninger af betydning for ydelse af  

 tilskud.
 Stk. 2. Er tilskud bortfaldet, jf. stk. 1, kan tilskud  

 først på ny gives fra starten af en ny treårig  

 tilskudsperiode på grundlag af et nyt certifikat og tidligst fra  

 starten af et nyt kalenderår.
 § 18. Tilbagebetaling efter §§ 14-17 skal ske senest 14  

 dage efter påkrav.
 Stk. 2. Tilbagebetales det skyldige beløb ikke  

 rettidigt, skal der betales 1,5 pct. i månedlig rente for hver  

 påbegyndt måned fra forfaldsdagen.
 Stk. 3. Arbejdstilsynet har udpantningsret for beløb,  

 der skulle være betalt efter stk. 1 og 2.
 § 19. Virksomheder eller produktionsenheder, for hvilke der er  

 udstedt certifikat, og for hvilke der udbetales tilskud,  

 offentliggøres på Arbejdstilsynets hjemmeside.
§ 20. Arbejdsministeren fastsætter nærmere regler  

 om, hvordan tilskudsordningen og eventuel tilbagebetaling gennemføres,  

 herunder om ansøgning, form og frister, samt om  

 offentliggørelse af virksomheder og produktionsenheder med certifikat  

 og tilskud på Arbejdstilsynets hjemmeside.
Arbejdsministeren kan  

 endvidere fastsætte regler om, at virksomhedernes oplysninger efter  

 § 11, stk. 3 og 4, skal være forsynet med en  

 revisorerklæring.
 Stk. 2. Arbejdsministeren kan bestemme, at Arbejdstilsynets  

 opgaver vedrørende tilskudsadministrationen efter dette kapitel helt  

 eller delvis kan varetages af andre, herunder af private.
Kapitel 4 Fritagelse for gebyrbelagt tilsyn § 21. En virksomhed eller produktionsenhed, der er omfattet af  

 reglerne om gebyrbelagt tilsyn inden for arbejdsmiljømæssigt  

 særligt belastede brancher, jf. arbejdsmiljølovens § 74,  

 stk. 4-6, fritages for det gebyrbelagte tilsyn, hvis den har fået  

 udstedt et arbejdsmiljøcertifikat efter kapitel 2 eller 5.
 Stk. 2. Fritagelsen for det gebyrbelagte tilsyn gælder  

 fra den dato, hvor virksomheden har fået udstedt et  

 arbejdsmiljøcertifikat, og indtil tilskudsperioden efter § 9,  

 stk. 2, ophører.
 § 22. Arbejdstilsynet kan dog uanset et udstedt certifikat  

 foretage et gebyrbelagt tilsyn på en virksomhed eller produktionsenhed  

 under de samme betingelser, som gælder for bortfald af tilskud efter  

 §§ 14-17.
Kapitel 5 Erhvervelse af et arbejdsmiljøcertifikat via  

 anerkendte standarder § 23. Virksomheder, der har opnået et akkrediteret  

 certifikat på baggrund af en anerkendt standard for certificering af  

 arbejdsmiljøledelse, omfattes af kapitel 3 og 4, såfremt  

 standarden indeholder krav, der sikrer opfyldelse af de krav, som er fastsat  

 i denne lov.
Kapitel 6 Kapitel 6 Klage Ikrafttræden m.v.
 § 24. Klage over afgørelser vedrørende ydelse  

 eller tilbagebetaling af tilskud efter kapitel 3 samt klage vedrørende  

 fritagelse af virksomheder eller produktionsenheder fra det gebyrbelagte  

 tilsyn efter kapitel 4 kan inden for en frist af 4 uger fra den dag, hvor  

 virksomheden har modtaget afgørelsen, indbringes for Arbejdsmarkedets  

 Ankenævn.
Stk. 2. Klagen sendes til Arbejdstilsynet.
Hvis  

 Arbejdstilsynet fastholder afgørelsen, videresendes klagen til  

 behandling i Arbejdsmarkedets Ankenævn, jf. § 25.
 Stk. 3. Arbejdsmarkedets Ankenævn kan se bort fra  

 overskridelse af klagefristen i stk. 1, når der er særlig  

 grund hertil.
 Stk. 4. Sagerne forberedes af Arbejdsmarkedets Ankenævns  

 sekretariat og behandles i øvrigt i overensstemmelse med de regler,  

 der er fastsat for ankenævnet, jf. § 100 i lov om  

 arbejdsløshedsforsikring m.v.
 Stk. 5. Ankenævnets afgørelser kan ikke  

 indbringes for anden administrativ myndighed.
 § 25. Ved behandling af sager efter § 24 har  

 Arbejdsmarkedets Ankenævn følgende sammensætning:
 1)	Ankenævnets formand, jf. § 100, stk. 1, nr. 1, i lov  

 om arbejdsløshedsforsikring m.v. eller dennes stedfortræder, jf.  

 § 100, stk. 6, i lov om arbejdsløshedsforsikring m.v.
 2)	1 medlem udpeget af Dansk Arbejdsgiverforening, jf. § 100,  

 stk. 2, nr. 2, i lov om arbejdsløshedsforsikring m.v.
 3)	1 medlem udpeget af Landsorganisationen i Danmark, jf. § 100,  

 stk. 2, nr. 3, i lov om arbejdsløshedsforsikring m.v.
 4)	1 medlem udpeget af arbejdsministeren efter forhandling med  

 justitsministeren, jf. § 100, stk. 2, nr. 4, i lov om  

 arbejdsløshedsforsikring m.v.
 5)	1 medlem udpeget af arbejdsministeren efter forhandling med  

 erhvervsministeren efter de samme regler, som gælder for udpegning af  

 det i nr. 4 nævnte medlem.
 Stk. 2. Et medlem udpeget efter stk. 1 kan ikke samtidig  

 være medlem af Arbejdsmiljøklagenævnet.
 § 26.
 Stk. 2. Virksomheder, der får udstedt et certifikat  

 efter denne lov i 2002, kan ud over tilskud til arbejdsmiljøafgiften  

 for 2002 og de efterfølgende to kalenderår, jf. § 9,  

 få tilskud til arbejdsmiljøafgiften for 2001.
 Stk. 3. For 2001 fastsættes tilskuddet i medfør  

 af § 9, stk. 3, nr. 2, på grundlag af den del af  

 arbejdsskadeforsikringspræmien, som virksomheden for året ved  

 hovedforfald eller senere er opkrævet a conto af det  

 forsikringsselskab, hvor virksomheden har tegnet en arbejdsskadeforsikring,  

 og som kan henføres til den acontoafgift, som forsikringsselskabet har  

 betalt til staten i medfør af § 5 i lov om en generel  

 arbejdsmiljøafgift.
 Stk. 4. For 2002 fastsættes tilskuddet i medfør  

 af § 9, stk. 3, nr. 2, på grundlag af den del af  

 arbejdsskadeforsikringspræmien, som virksomheden for året er  

 opkrævet a conto af det forsikringsselskab, hvor virksomheden har  

 tegnet en arbejdsskadeforsikring, og som kan henføres til den  

 acontoafgift, som forsikringsselskabet har betalt til staten i medfør  

 af § 5 i lov om en generel arbejdsmiljøafgift.
 Stk. 5. For 2001 og 2002 fastsættes tilskuddet i  

 medfør af § 9, stk. 3, nr. 3, på grundlag af den del  

 af det bidrag, som virksomheden for året er opkrævet a conto af  

 Arbejdsmarkedets Erhvervssygdomssikring, og som kan henføres til den  

 acontoafgift, som Arbejdsmarkedets Erhvervssygdomssikring har betalt til  

 staten i medfør af § 5 i lov om en generel  

 arbejdsmiljøafgift.
