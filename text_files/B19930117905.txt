 I medfør af § 55 a, stk. 2, § 80 og § 110, stk. 3 i lov nr. 358 af 6. juni  

 1991 om miljøbeskyttelse som ændret ved lov nr. 1112 af 22. december 1993  

 fastsættes følgende:
Tilskudsordningens område § 1.  Denne bekendtgørelse omfatter tilskud til  

 bortskaffelse af spildolie, der er indsamlet her i landet.
Spildolie  

 indsamlet i udlandet, samt stammende fra skibe er ikke omfattet af denne  

 bekendtgørelse.
 § 2.  Ved spildolie i denne bekendtgørelse forstås  

 brugte eller forurenede smøreolier, gearolier, hydraulikolier og lignende.
 § 3.  Det er en betingelse for at der kan ydes  

 tilskud, at spildolien bortskaffes som brændsel i anlæg, der producerer og  

 afsætter fjernvarme, og bortskaffelse af spildolien, herunder indsamling,  

 forarbejdning og forbrænding til varmeproduktion, sker i overensstemmelse med  

 lov om miljøbeskyttelse og regler fastsat i medfør heraf.
Ansøgning om tilskud m.v § 4.  Ansøgning om tilskud skal sendes til  

 Miljøstyrelsen, der træffer afgørelse om udbetaling af tilskud.  

 Miljøstyrelsen kan bestemme, at bestemte ansøgningsskemaer skal benyttes.
 Stk. 2.  Ansøgningen skal indeholde følgende  

 oplysninger:
 Stk. 3.  Ansøgningen skal underskrives af den ansvarlige  

 ledelse hos ansøgeren og være påtegnet af en statsautoriseret revisor eller  

 registreret revisor, der skal bekræfte rigtigheden af de afgivne oplysninger.
 Stk. 4.  Miljøstyrelsen kan bestemme, at ansøgningen  

 skal indeholde andre oplysninger, der skønnes nødvendige for at kunne afgøre  

 om betingelserne for tilskud er til stede.
 Stk. 5.  Ansøgninger, der ikke indeholder de i denne  

 bestemmelse eller § 5 omhandlede oplysninger eller dokumentation, eller som  

 åbenbart ikke opfylder betingelserne for tilskud, afvises af Miljøstyrelsen.
 Stk. 6.  Miljøstyrelsen kan endvidere afvise en  

 ansøgning om tilskud, der er modtaget senere end de i § 7, stk. 2 og § 12,  

 stk. 2 nævnte frister.
 § 5.  Enhver, der frembringer eller bortskaffer,  

 herunder indsamler, forarbejder og forbrænder spildolie skal på begæring  

 meddele Miljøstyrelsen enhver oplysning, der er af væsentlig betydning for  

 administrationen af denne bekendtgørelse, jf. § 55b i lov om  

 miljøbeskyttelse.
 Stk. 2.  Miljøstyrelsen kan bestemme, at ansøgeren for  

 egen regning skal foretage prøveudtagning, analyser og målinger af stoffer og  

 affaldsstoffer i spildolie efter retningslinier fastsat af Miljøstyrelsen.
Beregning, udbetaling m.v. af tilskud § 6.  Tilskud kan højst udgøre den i § 4, stk. 2, nr.  

 6 faktisk afholdte udgift, jf. dog § 12, stk. 3.
 § 7.  Tilskud ydes kvartalvis.
 Stk. 2.  Ansøgning om tilskud skal være Miljøstyrelsen i  

 hænde senest 8 uger efter udløbet af det kvartal, for hvilket der søges om  

 tilskud, jf. dog § 12, stk. 2.
§ 8.  Tilskud, der er givet, uden at betingelserne i  

 §§ 1 - 3 var til stede, skal betales tilbage.
Beløbet skal betales senest 14  

 dage efter at Miljøstyrelsen skriftligt har fremsat påkrav herom.
Beløbet  

 indbetales til Miljøstyrelsen.
 Stk. 2.  Af beløb, der ikke betales rettidigt efter stk.  

 1, skal der betales et rentebeløb for perioden, fra det tidspunkt beløbet  

 skal betales, til det tidspunkt beløbet er indbetalt til Miljøstyrelsen,  

 svarende til den til enhver tid officielle diskonto med et tillæg på 6 pct  

 (pro anno).
 Stk. 3.  For betaling efter stk. 1 og stk. 2 hæfter den,  

 der som ejer, forpagter eller lignende driver virksomheden for egen regning.  

 Miljøstyrelsen har udpantningsret for beløbene.
 § 9.  Miljøstyrelsen kan bestemme, at § 8 ikke finder  

 anvendelse, når det forhold, der udløser tilbagebetalingspligten, har  

 underordnet betydning.
Klage § 10.  Miljøstyrelsens afgørelser efter denne  

 bekendtgørelse kan ikke påklages til højere administrativ myndighed.
Straf og ikrafttrædelsesbestemmelser § 11.  Med mindre højere straf er forskyldt efter den  

 øvrige lovgivning straffes med bøde den, der afgiver urigtige eller  

 vildledende oplysninger eller undlader at afgive oplysninger til  

 Miljøstyrelsen, jf. § 4 og lov om miljøbeskyttelse, § 110.
 Stk. 2.  Straffen kan stige til hæfte eller fængsel i  

 indtil 2 år, hvis overtrædelsen er begået forsætligt og der er opnået eller  

 tilsigtet en økonomisk fordel for den pågældende selv eller andre.
Stk. 3.  Er en overtrædelse begået af et aktieselskab,  

 anpartselskab, andelsselskab eller lignende, kan der efter § 110 i lov om  

 miljøbeskyttelse pålægges selskabet som sådant bødeansvar.
Er overtrædelsen  

 begået af staten, en amtskommune, en kommune eller et kommunalt fællesskab,  

 der er omfattet af § 60 i lov om kommunernes styrelse, kan der efter samme  

 bestemmelse pålægges staten, amtskommunen, kommunen eller det kommunale  

 fællesskab bødeansvar.
 § 12.  Bekendtgørelsen træder i kraft den 1. januar  

 1994 og finder anvendelse for spildolie afgiftberigtiget efter 1. maj 1993.
 Stk. 2.  Ansøgning om tilskud for perioden indtil  

 bekendtgørelsen træder i kraft skal, uanset bestemmelsen i § 7, stk. 2, være  

 Miljøstyrelsen i hænde senest 8 uger efter bekendtgørelsens ikrafttræden.
 Stk. 3.  For tilskud efter stk. 2 kan der i tillæg ydes  

 et rentebeløb for perioden, fra det tidspunkt afgiften er indbetalt til  

 bekendtgørelsen træder i kraft, svarende til den officielle diskonto den 1.  

 august 1993 med et tillæg på 6 pct. (pro anno).
