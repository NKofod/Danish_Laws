 Landsskatteretskendelse af 27. maj 2002 vedr. kursgevinst på  

 valutaterminskontrakt.
 A klager for indkomståret 1997 over, at skatteankenævnet har  

 anset kursgevinst på terminskontrakt, 28.880 kr., for skattepligtig.
Det fremgår af sagens oplysninger, at klageren og hans hustru  

 ved kontrakt af 26. marts 1997 indgik aftale med virksomheden B A/S om  

 levering  

 af et hus på klagerens byggegrund.
Parterne aftalte en entreprisesum på  

 2.136.000 kr.
Entreprisesummen skulle erlægges med 241.000 SEK ved  

 entreprisekontraktens indgåelse og med 1.895.000 SEK ved leveringen.
Samtidig  

 med indgåelsen af byggekontrakten indgik klageren og ægtefællen en  

 terminskontrakt med C Bank.
Kontrakten blev bekræftet ved en skrivelse fra  

 banken  

 af 26. marts 1997, hvoraf følgende fremgår:
 Bekræftelse af indgået  

 valutahandel  terminsforretning Handelsoplysninger Terminsforretning nr.  ..
Deres køb SEK  

    

  

 1.900.000,00 Deres salg DKK  

    

  

 1.600.560,00 Handelsdato 26.03.1997 Kurs 84,39 Terminstillæg -0,15 Terminskurs 84,24 Forfaldsdato  

 	  

    

 27.10.1997 Af en skrivelse fra C bank af 17. december 1997 til klageren  

 fremgår følgende:
Bekræftelse af  

 afvikling af terminsforretning Handelsoplysninger Terminsforretning nr.
Deres køb SEK  

    

  

 1.900.000,00 Deres salg DKK  

    

  

 1.600.750,00 Terminskurs 84,25 Forfaldsdato  

 	  

    

 19.12.1997 Afviklingsoplysninger SEK 1.900.000,00 afregnes over intern konto i C Bank.
 DKK 1.600.750,00 afregnes over intern konto i C Bank.
Valør 19.12.1997 På leveringstidspunktet den 19. december 1997 udgjorde værdien  

 af anskaffelsessummen omregnet efter Nationalbankens kurs på 87,28 1.658.320  

 DKK.
Skatteankenævnet har ved den påklagede afgørelse ansat klagerens  

 gevinst ved realiseringen af terminskontrakten til 28.880 kr.
Nævnet har lagt  

 til grund, at klageren og ægtefællen den 26. marts 1997 indgik en  

 terminsforretning vedrørende 1.900.000 SEK, og at de den 19. december 1997  

 afviklede terminsforretningen af samme 1.900.000 SEK.
Da anskaffelse og  

 realisering er sket samme år, er gevinsten opgjort som forskellen mellem  

 anskaffelsessummen pr. 26. marts 1997, 1.600.560 kr. og afståelsesværdien pr.  

 19. december 1997, 1.658.320 kr.
Da terminskontrakten er indgået med klageren  

 og hans ægtefælle, er klagerens andel ansat til 50 % svarende til 28.880 kr.
Klageren har over for Landsskatteretten nedlagt påstand om, at  

 han ikke anses for skattepligtig af kursgevinsten på 28.880 kr.
Til støtte  

 for  

 påstanden har han gjort gældende, at der ikke er tale om en reel gevinst, og  

 at  

 der således ikke er hjemmel til beskatning, jf. ordlyden af kursgevinstlovens  

 §§ 1 og 29, at beskatning er i strid med lovens formål om beskatning af  

 reelle  

 gevinster ved spekulation, at beskatning er i strid med generelle  

 skatteretlige  

 grundsætninger om kun at beskatte reelle indtægter, at en eventuel gevinst i  

 givet fald tilfalder byggefirmaet, at forholdet må sidestilles med  

 kurssikring  

 af realkreditlån, som er et sædvanligt led i privates huskøb og udtrykkeligt  

 fritaget  

 for beskatning, jf. kursgevinstlovens § 30, stk. 1, nr. 3, og at forholdet er  

 et led i en sædvanlig aftale om levering af varer og tjenesteydelser til  

 privat  

 brug og dermed er fritaget for beskatning, jf. kursgevinstlovens § 30, stk.  

 1,  

 nr. 7.
 Landsskatteretten skal  

 udtale:
Det fremgår af kursgevinstlovens § 29, stk. 1, at skattepligtige  

 der er omfattet af lovens § 2, jf. § 9, eller § 12 skal medregne gevinst og  

 tab  

 på terminskontrakter og aftaler om køberetter og salgsretter ved opgørelsen  

 af  

 den skattepligtige indkomst.
Gevinst og tab medregnes efter de regler, der er  

 angivet i lovens kapitel 6 og i kapitel 7.
 Det fremgår af kursgevinstlovens § 30, stk. 1, nr. 3, at § 29  

 ikke anvendes på kurssikring ved optagelse, refinansiering, rentetilpasning  

 eller indfrielse af realkreditlån eller realkreditlignende lån.
 Det fremgår af kursgevinstlovens § 30, stk. 1, nr. 7, at § 29  

 ikke anvendes på sædvanlige aftaler om levering af varer og andre aktiver  

 samt  

 tjenesteydelser til privat brug eller til brug i modtagerens virksomhed eller  

 som produkt af egen virksomhed samt valutakontrakter indgået i forbindelse  

 hermed, når kontrakterne ikke er noteret på børs.
Retten bemærker, at terminskontrakten af 26. marts 1997 ikke er  

 indgået for at kurssikre ved optagelse, refinansiering, rentetilpasning eller  

 indfrielse af realkreditlån eller realkreditlignende lån.
Terminskontrakten  

 er  

 derfor ikke omfattet af undtagelsen i kursgevinstlovens § 30, stk. 1, nr. 3.
 Retten finder, at terminskontrakten må anses for indgået i forbindelse  

 med entreprisekontrakten, og at den derfor må anses for omfattet af  

 undtagelsen  

 i kursgevinstlovens § 30, stk. 1, nr. 7. Der er herved lagt vægt på, at  

 valutaterminskontrakten er indgået samme dag som entreprisekontrakten, at  

 beløbet i valutaterminskontrakten svarer til entreprisesummen, og at det på  

 denne baggrund må lægges til grund, at kontrakten udelukkende er indgået med  

 henblik på opfyldelse af entreprisekontrakten, og at formålet med kontrakten  

 har været at afdække den valutakursrisiko, der var forbundet med  

 entreprisekontrakten.
 Den påklagede ansættelse nedsættes i overensstemmelse hermed.
