En klagemyndighed kan kun under ganske særlige omstændigheder omgøre  

 1. instansens afgørelse til ugunst for modtageren Boligministeriet har i dag skrevet således til hr.
Ole Holt,  

 Korsbrødregade 21, 6760 Ribe:
 »I skrivelse af 12. april 1978 har De klaget over Ribe amtsråds  

 afgørelse af 4. april 1978 vedrørende Deres ejendom matr.nr. 295, Ribe  

 bygrunde, Korsbrødregade 21, Ribe.
 Amtsrådet har i ovennævnte skrivelse annulleret en af Ribe kommune meddelt  

 dispensation til opførelse af en bagbygning med en højde af mere end 3,0 m  

 nærmere naboskel end 2,50 m.
 Som anført i boligministeriets skrivelse af 24. april 1978 har ministeriet  

 anmodet Ribe amtsråd om en udtalelse.
 ./.Amtsrådet har svaret i skrivelse af 12. maj 1978, der vedlægges i  

 fotokopi.
 Det fremgår af svaret, at amtsrådets afgørelse er truffet i henhold til  

 byggelovens § 23, stk. 1, idet kommunens dispensation efter amtsrådets  

 vurdering ville få videregående betydelige følger for Deres naboer Karen og  

 Verner Kittelmann.
 Boligministeriet skal herefter meddele følgende:
Den indtil 1. februar 1977 gældende byggelov indeholdt ikke hjemmel til,  

 at en overordnet myndighed kunne ændre en underordnet myndigheds afgørelse på  

 grund af en naboklage.
Lovens klageregler regulerede alene klageadgangen for  

 den ejer eller bruger, som afgørelsen direkte angik.
 Den overordnede myndigheds mulighed for at gribe ind i en sag på grundlag  

 af den ulovbestemte klageadgang, naboer antoges at have, var begrænset af det  

 almindelige forvaltningsretlige princip, hvorefter en overordnet myndighed  

 kun under ganske særlige omstændigheder - f.eks. i tilfælde hvor der er  

 truffet afgørelser i strid med loven - kan anses for beføjet til at ændre en  

 underordnet myndigheds afgørelse til skade for modtageren (ejeren eller  

 brugeren).
 Ved udarbejdelsen af den nugældende byggelovs § 23 var det hensigten, at  

 denne ulovbestemte (ubegrænsede) klageadgang skulle undergives samme  

 begrænsninger som dem, der gælder for modtageren af en afgørelse.
Dette fremgår ikke direkte af lovteksten, men af bemærkningerne til  

 lovforslagets § 23, hvorefter denne bestemmelse tilsigter »at regulere  

 klageadgangen både for modtageren af en afgørelse og for andre, som har en  

 retlig interesse i sagens udfald.
Den adgang, som f.eks. en nabo har til at  

 påklage en afgørelse, skal således være undergivet samme begrænsninger som  

 dem, der gælder for modtageren af en afgørelse. ....« Det var derimod ikke hensigten med de i § 23 foreslåede bestemmelser at  

 åbne mulighed for, at klagemyndigheden i videre omfang end hidtil skulle  

 kunne omstøde begunstigende forvaltningsakter efter en naboklage.
 Selvom det ikke fremgår direkte af byggelovens § 23, skal denne  

 bestemmelse som følge af det ovenfor anførte efter boligministeriets  

 opfattelse fortolkes således, at den overordnede myndighed (amtsrådet) kun  

 under ganske særlige omstændigheder kan omgøre den underordnede myndigheds  

 (kommunalbestyrelsens) afgørelse til ugunst for modtageren.
 Da der i nærværende sag ikke ses at foreligge sådanne særlige  

 omstændigheder, hvorefter den af Ribe kommune meddelte dispensation til  

 opførelse af den omhandlede bagbygning på Deres ejendom skulle være i strid  

 med byggeloven, er boligministeriet af den opfattelse, at amtsrådet ikke i  

 medfør af byggelovens § 23 har haft fornøden hjemmel til at omgøre  

 dispensationen.
 Boligministeriet har under hensyn hertil dags dato meddelt Ribe amtsråd og  

 Ribe kommune, at boligministeriet har omgjort den af amtsrådet den 4. april  

 trufne afgørelse, således af den af Ribe kommune meddelte dispensation står  

 ved magt.
 Karen og Verner Kittelmann er herfra underrettet om foranstående.
 P.M.V.
 E.B.
Poul Spenter Eksp.sekr.
