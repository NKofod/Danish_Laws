(Til stiftsøvrighederne) Ifølge § 3 i lov om tjenestemandspension er en tjenestemand i folkekirken  

 berettiget til afsked på grund af alder fra udgangen af den måned, hvori han  

 fylder 60 år.
Efter samme lovs § 6, stk. 2, skal egenpensionen, når en  

 tjenestemand begærer afsked efter at være fyldt 60 år, nedsættes i forhold  

 til den tid, der står tilbage, indtil han fylder 67 år.
Størrelsen af den nedsættelse, der efter § 6, stk. 2, skal foretages i  

 pensionen, hvor en tjenestemand begærer afsked efter at være fyldt 60 år, men  

 inden det fyldte 67. år, har hidtil været fastsat i § 29 i lov af 18. juni  

 1969 om tjenestemandslønninger m.m. og klassificering af  

 tjenestemandsstillinger.
Efter denne bestemmelse er pensionsafkortningen  

 fastsat således:
Der er nu ved tjenestemandsaftale af 2. februar 1979, jfr.  

 finansministeriets cirkulære af 28. februar 1979 om førtidspensionering,  

 fastsat ændrede regler om beregning af fradrag i pensionen for tjenestemænd,  

 der afgår efter ansøgning i en alder mellem 60 og 67 år.
Efter disse regler  

 beregnes førtidspensioneringsfradraget med 1/2% pr. år eller dele af år, der  

 står tilbage, indtil det fyldte 67. år.
 Pensionsafkortningen udgør efter aftalen altså følgende :
Det er et vilkår for beregning af førtidspensioneringsfradraget efter  

 aftale af 2. februar 1979, at tjenestemanden skriftligt forpligter sig til  

 ikke at påtage sig privat og offentligt erhvervsarbejde, herunder selvstændig  

 virksomhed eller konstitutioner, af større omfang end sammenlagt 200 timer  

 pr. kalenderår efter pensioneringen, og indtil han fylder 67 år.
For  

 eventuelle dele af et kalenderår i begyndelsen og/eller slutningen af denne  

 periode må erhvervsarbejdet ikke overstige et hertil svarende forholdsmæssigt  

 nedsat timetal.
 Ønsker tjenestemanden ikke at påtage sig denne forpligtelse, beregnes  

 førtidspensionsfradraget efter reglerne i § 29 i lov om  

 tjenestemandslønninger m.m. og klassificering, jfr. foran.
 Reglerne i aftalen af 2. februar 1979 har virkning for tjenestemænd, der  

 afskediges med førtidspension fra udgangen af marts måned 1979 eller senere.
 Man skal anmode stiftsøvrigheden om at ville foranledige, at de i stiftet  

 ansatte tjenestemænd i folkekirken (præster og kirkefunktionærer) gøres  

 bekendt med foranstående.
 P.M.V.
 E.B.
K.
Bagger eksp.sekr.
 Til stiftsøvrighederne.
