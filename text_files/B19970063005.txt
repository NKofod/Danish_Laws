§ 1 I bekendtgørelse nr. 1098 af 11. december 1992 om godkendelse af  

 forsøgsudsætning og markedsføring af genetisk modificerede organismer som  

 ændret ved bekendtgørelse nr. 800 af 1. september 1994 foretages følgende  

 ændringer:
1. I bilag 3, litra A, indsættes som nr. 5:» 5. Oplysninger om den indførte genetiske modifikation, som kan  

 være relevante for opførelse i et register over genetiske modifikationer i  

 organismer (arter). Oplysningerne kan vedrøre nukleotidsekvenser eller andre  

 forhold, der er relevante for et sådant register.« 2. I bilag 3 indsættes som litra C:
»C.
Følgende oplysninger anføres i ansøgningen:
Foreslået mærkning.
Denne skal, på en etiket eller i et ledsagedokument,  

 omfatte en angivelse af, at produktet indeholder eller består af genetisk  

 modificerede organismer.
For produkter, der skal markedsføres i blandinger  

 med ikke-genetisk modificerede organismer, er oplysning om muligheden for, at  

 den genetisk modificerede organisme er til stede, tilstrækkelig.« § 2 Bekendtgørelsen træder i kraft den 30. juli 1997.
Miljø- og Energiministeriet, den 21.  

 juli 1997 Svend Auken / Erik Lindegaard (* 1) Bekendtgørelsen indeholder bestemmelser, der gennemfører  

 Kommissionens direktiv nr. 97/35, EF-Tidende 1997 L 169, s. 72.
