Fremsat den 9. oktober 2012 af Birgitte Josefsen (V), Louise Schack Elholm (V) og Mai Henriksen (KF) Forslag til folketingsbeslutning om en pulje til nedrivning og renovering i landdistriktskommunerne Folketinget opfordrer regeringen til at genindføre en pulje på 100 mio. kr. til opprioritering af det fysiske miljø i landdistriktskommunerne.
Puljen skal give økonomisk støtte til kommuner, der vil fjerne tomme, misligholdte og faldefærdige bygninger, så kommunerne kan genskabe et mere attraktivt lokalmiljø for borgerne.
Bemærkninger til forslaget Det skal være attraktivt at bo i alle dele af landet.
I nogle dele af landet påvirkes bosætningen imidlertid negativt af eksempler på stærkt misligholdte huse.
Derudover opkøber boligspekulanter de misligholdte huse til en lav pris og lejer dem ud til overpris til folk, der mangler en billig bolig.
På den baggrund blev der i 2010 afsat en pulje på 150 mio. kr. til kommunerne for at styrke bosætningen i landdistrikterne ved at nedrive eller renovere misligholdte bygninger og boliger.
I 2011 blev der afsat yderligere 100 mio. kr.
Puljen har været en stor succes.
En evaluering af puljen fra Ministeriet for By, Bolig og Landdistrikter, jf.
ULØ alm. del  bilag 211, folketingsåret 2011-12, viser, at ca. 3.500 bygninger er revet ned, og at 1.325 bygninger er blevet renoveret.
Evalueringen viser også, at ca. en fjerdedel af kommunerne har opnået positive resultater i forhold til at forebygge og afhjælpe »social forplumring«.
Det er særlig sket, ved at kommunerne har fjernet udlejningsboliger, der er uegnede til beboelse.
 Puljen har også skabt arbejdspladser og vækst i landdistriktskommunerne, da det er lokale entreprenører, der har udført arbejdet.
 Derfor er der i kommunerne stor tilfredshed med puljen, og mange borgmestre  bl.a. borgmester Stig Vestergaard, Lolland Kommune, og borgmester Hans Christian Maarup, Mariagerfjord Kommune  har kritiseret SRSF-regeringens beslutning om ikke at forlænge puljen.
 Venstre og Det Konservative Folkeparti foreslår med beslutningsforslaget at genindføre en pulje på 100 mio. kr., og at ordningen indrettes efter den model, der blev etableret med finansloven for 2010 og videreført med aftaler om finansloven for 2011.
Skriftlig fremsættelse Birgitte Josefsen: (V):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om en pulje til nedrivning og renovering i landdistriktskommunerne.
(Beslutningsforslag nr.
B 10) Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.
