Fremsat den 14. november 2006 af  

 Morten  

  Messerschmidt (DF),  

 Kristian Thulesen Dahl (DF), Mia Falkenberg (DF),  

 Martin Henriksen (DF), Pia Kjærsgaard (DF),  

 Peter Skaarup (DF) og Hans Kristian Skibby (DF) Forslag til folketingsbeslutning om  

 EUs optagelsesforhandlinger med Tyrkiet Folketinget tilslutter sig de bekymringer om Tyrkiets medlemskab  

 af EU og forhandlingerne herom, som Europa-Parlamentet fremsætter i sin  

 beslutning »Tyrkiets fremskridt hen imod tiltrædelse« (P6-TA-(2006)0381)  

 vedtaget den 27. september 2006 på Europa-Parlamentets plenarforsamling.
Bemærkninger til forslaget Europa-Parlamentet har vedtaget beslutningen »Tyrkiets  

 fremskridt hen imod tiltrædelse«, som er sendt til Rådet, Kommissionen,  

 Europarådet, Menneskerettighedsdomstolen samt den tyrkiske regering og det  

 tyrkiske  

 parlament.
Folketinget tilslutter sig med vedtagelsen af nærværende  

 beslutningsforslag  

 den tekst, som Europa-Parlamentet har vedtaget, og støtter derved de  

 bekymringer, der bliver givet udtryk for i beslutningen.
Bilag 1 er en gengivelse af Europa-Parlamentets beslutning om  

 Tyrkiets fremskridt mod tiltrædelse (P6-TA-(2006)0381) af 27. september 2006,  

 som  

 ved vedtagelsen på Europa-Parlamentets plenar fik støtte blandt de  

 tilstedeværende  

 danske medlemmer af Europa-Parlamentet fra Venstre, Socialdemokraterne,  

 Dansk Folkeparti, Det Radikale  

 Venstre, Socialistisk Folkeparti og JuniBevægelsen.
Udtalelse fra udvalget om  

 kvinders rettigheder og ligestilling til Udenrigsudvalget vedrørende rapport  

 om  

 Tyrkiets fremskridt mod tiltrædelse er ligeledes gengivet.
Det skal understreges, at forslagsstillerne ikke er enige i  

 alle betragtninger, som fremkommer i Europa-Parlamentets beslutning.
Blandt  

 andet deler forslagsstillerne ikke visionen om at se Tyrkiet som medlem af  

 EU.  

 Men i den danske debat om Tyrkiets optagelse i EU fremkommer der fra  

 tilhængersiden  

 vedvarende erklæringer om, at Tyrkiet først kan blive medlem, når landet  

 opfylder Københavnskriterierne.
Forslagsstillerne er enige i, at dette er et  

 absolut og objektivt krav og ønsker derfor, at Folketinget på linje med  

 Europa-Parlamentet  

 skal understrege de bekymringer, der på både kort og langt sigt gør sig  

 gældende i optagelsesforhandlingerne med Tyrkiet.
Dette handler særlig om  

 ytringsfriheden (Bilag  

 1, G  

 ),  

 den manglende anerkendelse af det armenske folkemord (Bilag 1, I), de etniske  

 minoriteters vanskeligheder (Bilag  

 1, M  

 ),  

 volden i Østtyrkiet (Bilag 1, O), Tyrkiets status som flygtningeproducerende  

 land (Bilag 1, U), korruptionen (Bilag 1, V), den uacceptable embargo mod  

 Cypern (Bilag 1, AA) m.v.
 Med vedtagelsen af nærværende beslutningsforslag tilslutter  

 Folketinget sig disse bekymringer og pålægger regeringen at fremføre dem over  

 for Kommissionen og i Ministerrådet, idet det  på linje med  

 betænkningens  

 punkt 77  understreges, at »Kommissionen i tilfælde af grove og  

 vedvarende  

 overtrædelser af principperne vedrørende demokrati, respekt for  

 menneskerettighederne og de grundlæggende frihedsrettigheder, retsstaten og  

 folkeretten kan henstille til Rådet, som træffer afgørelse med kvalificeret  

 flertal, at suspendere forhandlingerne«.
 Med vedtagelsen af nærværende beslutningsforslag tilslutter Folketinget  

 sig således Europa-Parlamentets beslutning.
Skriftlig fremsættelse Morten  

 Messerschmidt  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om EUs optagelsesforhandlinger med Tyrkiet.
(Beslutningsforslag nr.
B 34).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
Bilag 1 P6_TA(2006)0381 Tyrkiets fremskridt hen imod tiltrædelse Europa-Parlamentets beslutning om Tyrkiets fremskridt  

 mod tiltrædelse (2006/2118(INI)) Europa-Parlamentet, -  

 	  

 der henviser til  

 Kommissionens udvidelsesstrategidokument 2005 om Tyrkiet (KOM(2005)0561), -  

 	  

 der henviser til sin  

 beslutning af 28. september 2005 om indledning af forhandlingerne med Tyrkiet  

1) , -  

 	  

 der henviser til sin  

 beslutning af 16. marts 2006 om Kommissionens udvidelsesstrategidokument 2005  

2) , -  

 	  

 der henviser til sin  

 beslutning af 15. december 2004 om Kommissionens periodiske rapport for 2004  

 og  

 henstilling om Tyrkiets fremskridt mod tiltrædelse  

3) , -  

 	  

 der henviser til sin  

 beslutning af 6. juli 2005 om kvindernes rolle i det sociale, økonomiske og  

 politiske liv i Tyrkiet  

4) , -  

 	  

 der henviser til  

 forhandlingsrammerne med Tyrkiet af 3. oktober 2005, -  

 	  

 der henviser til  

 Rådets afgørelse 2006/35/EF af 23. januar 2006 om principperne, prioriteterne  

 og betingelserne for tiltrædelsespartnerskabet med Tyrkiet  

5) , der fastsætter  

 korte  

 og mellemlange prioriteter, -  

 	  

 der henviser til  

 Rådets forordning (EF) nr. 389/2006 af 27. februar 2006 om oprettelse af et  

 instrument for økonomisk støtte til fremme af den økonomiske udvikling af det  

 tyrkisk-cypriotiske samfund  

6) , -  

 	  

 der henviser til  

 Tyrkiets erklæring om Cypern af 29. juli 2005, Rådets erklæring af 21.  

 september  

 2005 og Tyrkiets handlingsplan af 24. januar 2006, -  

 	  

 der henviser til Den  

 Europæiske Unions positionspapir, som blev forelagt på det 45. møde i  

 Associeringsrådet  

 EF-Tyrkiet den 12. juni 2006, -  

 	  

 der henviser til  

 konklusionerne fra Det Europæiske Råd den 15.-16. juni 2006 i Bruxelles, -  

 	  

 der henviser til  

 forretningsordenens artikel 45, -  

 	  

 der henviser til  

 betænkning fra Udenrigsudvalget og udtalelse fra Udvalget om Kvinders  

 Rettigheder  

 og Ligestilling (A6-0269/2006), A.  

 	  

 der henviser til, at  

 Rådet den 3. oktober 2005 godkendte forhandlingsrammerne med Tyrkiet om dets  

 tiltrædelse af EU, så forhandlingerne straks efter dette møde kunne  

 påbegyndes,  

 og henviser til, at Kommissionen er ved at foretage en formel undersøgelse af  

 situationen vedrørende det såkaldte »acquis« (gældende fællesskabsret), hvor  

 der inden for bestemte politikområder gøres fremskridt, og at et kapitel,  

 »Videnskab og forskning«, blev åbnet og midlertidigt lukket på  

 tiltrædelseskonferencen den 12. juni 2006, B.  

 	  

 der henviser til, at  

 udviklingen i forhandlingerne kommer til at afhænge af opfyldelsen af de  

 prioriteringer, der er fastlagt i tiltrædelsespartnerskabet, og kravene i  

 forhandlingsrammerne og den fulde gennemførelse af bestemmelserne i  

 associeringsaftalen (Ankara-aftalen) og tillægsprotokollen hertil, og  

 herunder  

 søge en omfattende løsning på grænsestridighederne og på Cypern-spørgsmålet,  

 som vil kunne støttes af begge parter på øen, C.  

 	  

 der henviser til, at  

 opfyldelsen af alle Københavnskriterierne altid har været grundlaget for  

 tiltrædelse af EU og også bør være det i forbindelse med fremtidige  

 udvidelser, D.  

 	  

 der henviser til, at  

 Europa-Parlamentet i dets ovennævnte beslutninger af 15. december 2004 og  

 28. september 2005 understregede, at påbegyndelse af forhandlingerne om  

 tiltrædelse kunne anbefales, så længe der er enighed om, at den første fase i  

 forhandlingerne skal prioritere gennemførelsen af de politiske kriterier, at  

 en  

 vurdering af de politiske kriterier, ikke kun i teori, men også i praksis,  

 gennemføres forud for ethvert forhandlingsmøde på ministerniveau, således at  

 der bliver lagt et effektiv og vedvarende pres på de tyrkiske myndigheder,  

 for  

 at få dem til at opretholde tempoet i reformerne, og om, at der fastsættes et  

 fuldstændigt program med klare målsætninger, tidsrammer og frister for  

 gennemførelsen af de politiske kriterier, E.  

 	  

 der henviser til, at  

 det må erkendes, at tilskyndelsen til en vellykket reform skal være fast  

 forankret i Tyrkiets regering og samfund for at sikre, at reformprocessen er  

 bæredygtig og irreversibel, samtidig med at EU fortsat bør overvåge omfanget  

 af  

 reformerne og deres gennemførelse, F.  

 	  

 der henviser til,  

 at Kommissionen i sin fremskridtsrapport har konkluderet, at ændringerne  

 foregik langsommere sidste år, at ændringerne ikke gennemførtes harmonisk, og  

 at det er nødvendigt at gøre en betydelig større indsats med hensyn til  

 grundlæggende rettigheder og menneskerettigheder, særligt ytringsfriheden,  

 kvinders rettigheder, religionsfrihed, fagforeningsrettigheder, politiske  

 frihedsrettigheder, mindretalsrettigheder samt sproglige og kulturelle  

 rettigheder, og at der bør gøres en yderligere indsats i kampen mod tortur og  

 mishandling, ligesom statslige instanser bør sikre en hurtig og korrekt  

 gennemførelse  

 af domstolsafgørelser, G.  

 	  

 der henviser til, at  

 fremskridtene på området ytringsfrihed stadig langt fra er tilstrækkelige og  

 tegner et broget billede med visse positive udviklinger, som den nylige  

 løsladelse af Ibrahim Kaboglu og Baskin Oran, der blev anklaget i henhold til  

 artikel 216 og 301 i den tyrkiske straffelov, af journalisten Murat Belge, af  

 forfatteren Elif Shafak og forfatteren Perihan Mağden og af forfatteren  

 Orhan Pamuk, men som henviser til, at et antal menneskerettighedsforkæmpere  

 stadig er under anklage, og at journalister og udgivere stadig risikerer  

 retssager, og journalisten Hrant Dink, hvis sag er blevet henvist til  

 kassationsdomstolen  

 på trods af, at denne ved dom er blevet erklæret uskyldig, og som risikerer  

 op  

 til tre års fængsel i forbindelse med en anden sag, og andre som f.eks.  

 menneskerettighedsforkæmperen  

 Erin Keskin er blevet dømt; H.  

 	  

 der henviser til, at  

 kassationsdomstolen den 12. juli 2006 stadfæstede en betinget fængselsdom på  

 seks måneder mod Hrant Dink for i henhold til den tyrkiske straffelovs  

 artikel  

 301 at have »krænket tyrkiske værdier«, I.  

 	  

 der henviser til,  

 at Tyrkiet stadig ikke har anerkendt det armenske folkemord trods  

 anmodningerne  

 herom fra Europa-Parlamentet og flere medlemsstater, J.  

 	  

 der henviser til,  

 at de internationale konventioner om bekæmpelse af terrorisme bør overholdes  

 nøje ved udarbejdelse af ny antiterrorlovgivning, K.  

 	  

 der henviser til, at  

 definitionen på terrorisme bør bringes i overensstemmelse med internationale  

 normer og standarder, især legalitetsprincippet i medfør af artikel 15 i den  

 internationale konvention om borgerlige og politiske rettigheder, ifølge  

 hvilket der ikke kan være tale om fravigelser, heller ikke i forbindelse med  

 en  

 undtagelsestilstand, L.  

 	  

 der henviser til, at  

 den nyligt vedtagne tyrkiske antiterrorlovgivning specielt er i strid med de  

 råd, der blev givet af FNs Menneskerettighedsråds særlige rapportør om  

 terrorisme, og undergraver tidligere reformer på området for grundlæggende  

 rettigheder og menneskerettigheder ved at genindføre elementer, der tidligere  

 var blevet ophævet, og at den yderligere kan begrænse udøvelsen af disse  

 friheder og rettigheder ved at indføre brede definitioner på begreberne  

 »terrorhandling«  

 og »terrorist« og ved at udvide området for forbrydelser, der er omfattet af  

 denne lovgivning; der endvidere henviser til, at Tyrkiet ligesom EU bør søge  

 at  

 forhindre, at spørgsmål om sikkerheden medfører begrænsninger i borgernes  

 frihed - et aspekt, som volder bekymring i hele EU, hvilket siden Det  

 Europæiske Råd i Tampere den 15. og 16. oktober 1999 og på det seneste med  

 vedtagelsen af Haag-programmet står mere og mere klart, M.  

 	  

 der henviser til, at  

 der ikke er gjort noget fremskridt angående de etniske minoriteters  

 vanskeligheder siden Parlamentets sidste betænkning, og som henviser til, at  

 den forventede lovgivning om foreninger, der er under udarbejdelse i det  

 tyrkiske parlament, ikke synes at have fjernet alle de mangler, som blev  

 identificeret  

 i det forudgående udkast, såsom beslaglæggelse af værdier, der tilhører  

 religiøse foreninger, problemet om juridisk personlighed, retten til at  

 uddanne  

 gejstlige og intern forvaltning og derved ikke lever op til EU-normerne og  

 forventningerne hos både de religiøse fællesskaber og ngoerne, hvilket  

 er en  

 forudsætning for et alsidigt og uafhængigt civilsamfund, N.  

 	  

 der henviser til »Emasya-protokollen«,  

 der blev underskrevet i 1997 af generalstaben og indenrigsministeriet, og som  

 på visse betingelser tillader militære operationer, når den interne sikkerhed  

 er i fare, O.  

 	  

 der henviser til, at  

 den fornyede vold i det sydøstlige Tyrkiet og de  

 fornyede  

 terrorhandlinger  

 fra det kurdiske arbejderparti  

 PKKs side efterfulgt af en omfattende optrapning af de militære  

 operationer udgør  

 en alvorlig trussel mod freden, stabiliteten og demokratiet i Tyrkiet; der  

 endvidere understreger, at indsatsen mod terrorismen skal stå i et rimeligt  

 forhold til truslen og til enhver tid være i overensstemmelse med den  

 internationale menneskerettighedslovgivning, P.  

 	  

 der henviser til  

 statsminister Erdoğans modige og lovende udtalelser i 2005 om det  

 kurdiske  

 problem, som dog endnu ikke er blevet fulgt op af konkrete handlinger, Q.  

 	  

 der henviser til, at  

 der mangler en omfattende strategi fra den tyrkiske regerings side for den  

 sydøstlige region med henblik på dennes politiske, økonomiske og sociale  

 udvikling, og at projektet for det sydøstlige Anatolien hidtil ikke har givet  

 mange resultater i Diyarbakir og andre provinser, R.  

 	  

 der henviser til, at  


  

 det  

 er et positivt signal over for de øvrige etniske grupper i Tyrkiet, at  


  

 tre  

 sendere har fået tilladelse til at sende fjernsyn på kurdisk, også selv om de  

 er underlagt tids- og programmæssige  

 begrænsninger, S.  

 	  

 der henviser til,  

 at Tyrkiet endnu ikke har gennemført vigtige afgørelser fra Den Europæiske  

 Menneskerettighedsdomstol (ECHR), herunder afgørelser vedrørende Cypern, og  

 at  

 denne har udtalt sig i 290 sager i 2005 om Tyrkiet, hvoraf der i 270 tilfælde  

 var tale om mindst én overtrædelse af menneskerettighederne, T.  

 	  

 der henviser til, at  

 den tyrkiske regering har undertegnet den europæiske konvention til  

 beskyttelse  

 af menneskerettigheder og grundlæggende frihedsrettigheder, hvorved ECHR blev  

 oprettet; der henviser til, at den tyrkiske regerings kritik af visse af  

 ECHRs  

 afgørelser kan føre til, at den tyrkiske offentlighed mister tilliden til  

 retssystemet, U.  

 	  

 der henviser til, at  

 EUs medlemsstater i 2005 har accepteret mere end 2000 ansøgninger om  

 asyl fra  

 tyrkiske statsborgere, V.  

 	  

 der henviser til, at  

 Kommissionen i sin fremskridtsrapport konkluderede, at korruption fortsat er  

 et  

 alvorligt problem i Tyrkiet, og at tallet for Tyrkiet i 2005 på Transparency  

 Internationals korruptionsindeks er 3,5 (på en skala fra 0 »meget alvorlig  

 korruption« til 10 »korruptionsfri«), W.  

 	  

 der henviser til, at  

 den tyrkiske økonomi  

 anerkendes som en frit fungerende markedsøkonomi, at den  

 i 2005  

 voksede stærkt (omkring 7,6 pct.), og at der har været en stigning i de  

 udenlandske investeringer; der imidlertid henviser til, at der fortsat  

 hersker  

 bekymring over det aktuelle og stadig stigende underskud på  

 betalingsbalancens  

 løbende poster og den høje arbejdsløshed (omkring 10,9 pct. i marts  

 2006), X.  

 	  

 der henviser til, at  

 Tyrkiets geografiske placering i regionen sammenholdt med et stort antal  

 transnationale problemer (f.eks. energi, vandressourcer, transport,  

 grænseovervågning, kampen mod terrorisme), dets dynamiske økonomi og dets  

 menneskelige ressourcer, gør, at Tyrkiet kan spille en vigtig rolle i  

 løsningen  

 af de regionale udfordringer  

 og for den fremtidige udvikling af FUSP, Y.  

 	  

 der henviser til, at  

 Tyrkiets kulturelle og historiske baggrund gør landet i stand til at agere  

 som  

 brobygger mellem Europa og den islamiske verden, Z.  

 	  

 der henviser til, at  

 Tyrkiets geostrategiske beliggenhed, NATO-medlemsskab og relation til den  

 islamiske  

 verden kan udgøre et sikkerhedspolitisk aktiv for Europa, AA.  

 	  

 der henviser  

 til, at Tyrkiet har undertegnet, men hverken ratificeret eller gennemført  

 tillægsprotokollen, som forlænger Ankara-aftalen, og at dette bl.a. fører til  

 fortsat embargo mod skibe, der sejler under cypriotisk flag og mod fartøjer,  

 der ankommer fra havne i Republikken Cypern, idet de nægtes adgang til  

 tyrkiske  

 havne, og mod cypriotiske fly, som nægtes overflyvningsrettigheder over  

 Tyrkiet  

 og landingsrettigheder i tyrkiske lufthavne, AB.  

 	  

 der henviser  

 til, at EU, som erklæret i Det Europæiske Fællesskabs og dets medlemsstaters  

 ovennævnte erklæring af 21. september 2005 og i formandskabets konklusioner  

 fra  

 Det Europæiske Råd den 15. og 16. juni 2006, nøje vil overvåge og vurdere, om  

 Tyrkiet i fuldt omfang og uden nogen form for forskelsbehandling gennemfører  

 Ankara-aftalen og tillægsprotokollen dertil i 2006, og som endvidere henviser  

 til, at Det Europæiske Fællesskab og dets medlemsstater har erklæret, at det  

 vil påvirke de overordnede fremskridt i forhandlingerne, hvis Tyrkiet ikke  

 opfylder de aftalte forpligtelser, AC.  

 	  

 der henviser  

 til, at Tyrkiet fortsat opretholder en uberettiget blokade mod Armenien; der  

 henviser til, at blokaden truer stabiliteten i regionen, hindrer udviklingen  

 af  

 gode naboskabsforbindelser og er et brud på prioriteringerne i det reviderede  

 tiltrædelsespartnerskab og kravene i forhandlingsrammerne, Demokrati og retsstat 1.  

 	  

 understreger, at  

 tættere forbindelser mellem Tyrkiet og Den Europæiske Union er af afgørende  

 betydning for EU, Tyrkiet og den bredere region; 2.  

 	  

 glæder sig over, at  

 den aktive fase i tiltrædelsesforhandlingerne mellem Tyrkiet og Den  

 Europæiske  

 Union er blevet indledt med åbningen og den midlertidige lukning af kapitlet  

 om  

 videnskab og forskning; beklager imidlertid, at reformprocessen skrider  

 langsommere frem end sidste år, hvilket afspejles i de vedholdende mangler og  

 utilstrækkelige fremskridt, især på områderne ytringsfrihed, religionsfrihed  

 og  

 mindretalsrettigheder, forholdet mellem civil og militær,  

 retshåndhævelsespraksis,  

 kvinders rettigheder, fagforeningsrettigheder, kulturelle rettigheder og  

 hurtig  

 og korrekt gennemførelse af de retlige afgørelser, der træffes af statslige  

 instanser;  

 henstiller indtrængende til Tyrkiet at genoplive reformprocessen; 3.  

 	  

 glæder sig over den  

 tyrkiske regerings initiativ til at tage lovændringsprocesserne op igen og at  

 fremlægge en niende programpakke af lovgivningsmæssige reformer, herunder  

 bl.a.  

 en lov om en ombudsmand, en lov om en revisionsret (der gør det muligt at  

 revidere hærens udgifter), en lov om foreninger samt foranstaltninger til  

 styrkelse af den dømmende magt, såsom lovgivning om administrative  

 procedurer,  

 foranstaltninger til bekæmpelse af korruption, foranstaltninger med henblik  

 på  

 at gøre det nemmere for mindretal at drive skoler og foranstaltninger til  

 fremme af gennemsigtigheden i finansieringen af de politiske partier, 4.  

 	  

 understreger, at  

 lovforslag, der vedrører spørgsmål om grundlæggende rettigheder og friheder,  

 i  

 et demokrati bør drøftes åbent og transparent, og at det civile samfund bør  

 inddrages fuldt ud i alle faser af disse drøftelser; 5.  

 	  

 forventer, for at  

 den niende programpakke om lovgivningsmæssige reformer kan have en reel  

 fremmende  

 indvirkning på reformprocesserne, at det tyrkiske parlament ændrer og  

 vedtager  

 denne reformpakke, og særligt koncentrerer sig om følgende:
-  

 	  

 at styrke  

 retssystemets virke og uafhængighed gennem hensigtsmæssige foranstaltninger,  

 der bør indgå i en lovgivning om indgåelse af forlig, administrative  

 procedurer  

 og administrative retlige procedurer -  

 	  

 at sikre, at  

 lovgivningen om foreninger fjerner alle hindringer, der opstilles for  

 religiøse  

 mindretal angående status som juridisk person, uddannelse af gejstlige,  

 arbejdstilladelser, skoler og intern forvaltning, på passende vis omfatter  

 spørgsmål om konfiskeret ejendom  

 og anlæggelse af erstatningssager mod staten,  

 såfremt den ikke gennemfører domstolsafgørelser, og skaber mulighed for fuld  

 foreningsfrihed og dermed støtter princippet om et pluralistisk, uafhængigt  

 og  

 selvbevidst civilt samfund -  

 	  

 at sikre, at  

 lovgivningen om finansiering af politiske partier øger gennemsigtigheden  

 betydeligt og sætter en stopper for korruption -  

 	  

 effektivt at  

 afskaffe enhver stadig eksisterende kompetence, som militære domstole måtte  

 have til at dømme civile -  

 	  

 at undertegne og  

 ratificere de internationale aftaler, såsom Europarådets rammekonvention om  

 beskyttelse  

 af nationale mindretal, det europæiske charter om regionale sprog og  

 mindretalssprog, Rom-statutten for Den Internationale Straffedomstol (ICC) og  

 De Forenede Nationers havretskonvention -  

 	  

 at sikre  

 lovgivningsprocessen i almindelighed og gennemførelsen af den niende pakke i  

 særdeleshed, hvilket bedst fremmes gennem en konstant og struktureret  

 inddragelse af ngoer; 6.  

 	  

 tager til efterretning,  

 at den nye antiterrorlovgivning blev vedtaget den 30. juni 2006, og at dens  

 vedtagelse  

 skyldtes PKKs fornyede og vedvarende kampagne med intimidering, vold og  

 terror  

 ;  

 opfordrer de tyrkiske myndigheder til at drage omsorg for, at gennemførelsen  

 heraf ikke yderligere vil begrænse udøvelsen af grundlæggende rettigheder og  

 friheder, og at den rette balance mellem sikkerhed og menneskerettigheder vil  

 blive sikret; understreger navnlig betydningen af en stringent og helt præcis  

 definition på terrorhandlinger, fuld garanti for ytringsfrihed og  

 mediefrihed,  

 inklusive friheden til at forsvare alle sager med demokratiske midler, domme  

 for terrorhandlinger, der står i forhold til forseelsen, fuld ret til et  

 forsvar i overensstemmelse med europæiske standarder, fuldt ansvar for  

 forbrydelser begået af sikkerhedsstyrker eller medlemmer af  

 efterretningstjenesterne og stor forsigtighed i forbindelse med at give  

 medlemmer af ordensmagten tilladelse til at anvende skydevåben; 7.  

 	  

 konstaterer, at  

 proceduren for klassificering - hvis det fortsat er nødvendigt at  

 klassificere  

 visse organisationer, der forbindes med terrorhandlinger, som  

 terrororganisationer, med de deraf følgende negative konsekvenser - bør være  

 transparent og objektiv, og at de berørte organisationer bør have mulighed  

 for  

 at anke til et uafhængigt retligt organ; 8.  

 	  

 anerkender  

 betydningen af loven om kompensation til ofre for terrorisme, der omfatter  

 ofre  

 for terrorhandlinger såvel som ofre for statens antiterrorhandlinger;  

 beklager,  

 at loven ikke opfylder forventningerne fuldt ud, fordi de lovbefalede  

 tabsevalueringsnævn er dårligt udrustet til at udføre deres opgaver; 9.  

 	  

 opfordrer Tyrkiet  

 til at sikre, at alle tyrkiske statsborgere behandles ens over for loven i  

 alle  

 juridiske procedurer, herunder efterforskning, retssag, dom og  

 tilbageholdelse,  

 og uden at der gælder undtagelser for regeringens embedsmænd, militært  

 personale eller medlemmer af sikkerhedsstyrkerne; understreger, at det i  

 kampen  

 mod straffrihed og med henblik på at styrke offentlighedens tillid til  

 retshåndhævelsen er vigtigt, at de præmisser, der lægges til grund for at  

 tilbageholde og arrestere tjenestemænd, som anklages for at have begået  

 kriminelle handlinger, er de samme som dem, der gør sig gældende for andre  

 mistænkte; 10.  

 	  

 opfordrer Tyrkiet  

 til inden for kort tid at afskaffe de bestemmelser i straffelovgivningen,  

 såsom  

 artikel 216, 277, 285, 288, 301, 305 og 318, der giver dommerne og anklagerne  

 mulighed for vilkårlige fortolkninger og fører til domme, der er i strid med  

 ytringsfriheden og pressefriheden, udgør en trussel mod menneskerettighederne  

 og frihedsrettighederne, og som har en negativ indvirkning på fremskridtene  

 hen  

 mod demokrati; 11.  

 	  

 beklager  

 kassationsdomstolens dom mod Hrant Dink af 12. juli 2006 på baggrund af den  

 tyrkiske straffelovs artikel 301; bemærker, at domstolene ikke har været i  

 stand til at etablere en positiv retspraksis, når det drejer sig om at  

 fortolke  

 bestemmelserne i straffeloven i overensstemmelse med de relevante  

 EU-standarder; 12.  

 	  

 konstaterer, at der  

 er sket fremskridt i lovgivningen med hensyn til nultolerancepolitikken over  

 for tortur som følge af de bestræbelser, den tyrkiske regering har udfoldet  

 siden  

 2002, og at Tyrkiet dermed lever op til Europa-Parlamentets henstillinger;  

 erkender endvidere, at der nu er tale om en nedadgående kurve for mishandling  

 begået af retshåndhævende personer som beskrevet i rapporten om Tyrkiet fra  

 2006 fra Den Europæiske Komité til Forebyggelse af Tortur og Umenneskelig  

 eller  

 Vanærende  

 Beha  

 ndling eller Straf;  

 understreger, at der er behov for mere effektive  

 gennemførelsesforanstaltninger, hvilket klart fremgår af det forhold, at der  

 stadig rapporteres tilfælde af tortur og mishandling, særlig i den sydøstlige  

 del, som begås af retshåndhævende personer, og ofte uden at disse blive  

 straffet herfor som bl.a. beskrevet i Amnesty Internationals 2006-rapport;  

 opfordrer Tyrkiet til at ratificere den fakultative protokol til konventionen  

 mod tortur; udtrykker bekymring over kvaliteten af retshåndhævelsespraksis,  

 der  

 ikke lever op til EUs standarder; 13.  

 	  

 understreger, at det  

 for at bekæmpe resterne af straffrihed og styrke den internationale  

 beskyttelse  

 af menneskerettighederne er vigtigt, at Tyrkiet ratificerer Rom-statutten for  

 ICC; 14.  

 	  

 konstaterer, at der  

 er sket fremskridt i lovgivningen til bekæmpelse af korruption som følge af  

 de  

 bestræbelser, den tyrkiske regering har udfoldet siden 2002; opfordrer de  

 tyrkiske myndigheder til energisk at fortsætte kampen mod korruption;  

 henviser  

 på ny til henstillingerne fra Sammenslutningen af Stater mod Korruption fra  

 marts 2006 og opfordrer Tyrkiet til at følge og gennemføre dem; 15.  

 	  

 beklager, at der  

 endnu ikke findes et velfungerende system i Tyrkiet, som sætter uafhængige  

 menneskerettighedsinstitutioner i stand til at føre tilsyn med fængsler; 16.  

 	  

 fremhæver, at der er  

 gjort visse fremskridt på området kvinders rettigheder som følge af den nye  

 straffelovgivnings ikrafttræden; understreger ikke desto mindre, at den  

 manglende respekt for kvinders rettigheder er et alvorligt problem i Tyrkiet,  

 og fremhæver, at der er behov for en yderligere indsats for at udrydde  

 diskrimination og vold mod kvinder og for at beskytte voldsramte kvinder, og  

 at  

 dette bør gøres i samarbejde med kvindeorganisationer i det civile samfund og  

 støttes med tilstrækkelige midler; opfordrer Tyrkiet til at styrke sin  

 indsats  

 i sikringen af kvinders fulde ret til uddannelse og beskæftigelsesmuligheder;  

 konstaterer visse fremskridt i kampen mod æresforbrydelser, efter at straffen  

 er hævet til fængsel på livstid, men er bekymret over den store vækst i  

 antallet af angivelige selvmord i Sydøsttyrkiet; glæder sig i denne  

 sammenhæng  

 over de bevidstgørelseskampagner, ngoer og pressen har organiseret i  

 Tyrkiet; 17.  

 	  

 opfordrer de  

 tyrkiske myndigheder til indgå i en løbende dialog med Europa-Parlamentet om  

 kvinders rettigheder i Tyrkiet og til i denne forbindelse at tage hensyn til  

 den anden beslutning om de tyrkiske kvinders rolle i det sociale, økonomiske  

 og  

 politiske liv, der skal drøftes i Europa-Parlamentet i 2006; 18.  

 	  

 konstaterer, at 50 pct.  

 af alle universitetskandidater og 40 pct. af de beskæftigede i de liberale  

 erhverv, herunder advokater og læger, i Tyrkiet, er kvinder  

; 19.  

 	  

 glæder sig over, at  

 den tyrkiske regering for nylig har taget et initiativ til social  

 integration,  

 som tager sigte på at fremme jobskabelsen gennem et system med finansielle  

 initiativer i 49 økonomisk underudviklede områder; 20.  

 	  

 udtrykker sin store  

 bekymring over Şemdinli-sagen, der er blevet undersøgt af det tyrkiske  

 parlament, og som indebar bombning af en boghandel og angiveligt blev  

 gennemført af de tyrkiske sikkerhedsstyrker samt den efterfølgende  

 afskedigelse  

 af anklageren Ferhat Sarikaya; understreger, at det er alvorligt bekymret  

 over  

 hærens fortsatte - for ikke at sige stigende - indflydelse i det tyrkiske  

 samfund; understreger, at det for at genskabe offentlighedens tillid til  

 retssystemet og sikre dettes troværdighed, er en nødvendig forudsætning, at  

 der  

 bliver gennemført objektive og upartiske undersøgelser; slår derfor til lyd  

 for  

 offentliggørelse af nationalforsamlingens undersøgelsesrapport; 21.  

 	  

 understreger, at en  

 klar og tydelig forfatningsmæssig adskillelse af civile og militære,  

 politiske  

 og institutionelle roller i Tyrkiet er en forudsætning for, at der seriøst  

 kan  

 tales om tyrkisk tiltrædelse af EU; 22.  

 	  

 opfordrer på ny til  

 en reform af valgsystemet, der nedsætter spærregrænsen på 10 pct.,  

 hvorved  

 der vil komme en bredere repræsentation af politiske partier og mindretal i  

 nationalforsamlingen; glæder sig i den forbindelse over den igangværende  

 debat  

 om reformer af valgsystemet; 23.  

 	  

 minder om, at det  

 betragter udarbejdelsen af en ny tyrkisk forfatning som et yderligere og  

 muligvis nødvendigt udtryk for de meget grundlæggende ændringer, der skal  

 til,  

 for at Tyrkiet kan tiltræde EU, og bemærker, at en ny og moderne forfatning  

 kan  

 komme til at danne grundlaget for en modernisering af den tyrkiske stat; 24.  

 	  

 udtrykker sin skarpe  

 fordømmelse af drabet på en af Tyrkiets højesteretsdommere, og udtrykker sin  

 bekymring  

 over den ringe beskyttelse, disse dommere får af politiet, trods de klare og  

 offentlige trusler; opfordrer den tyrkiske regering til at rette op på dette  

 forhold; 25.  

 	  

 fordømmer de nylige  

 bombeangreb i flere tyrkiske byer; giver udtryk for sin medfølelse med ofrene  

 for disse og tidligere angreb; 26.  

 	  

 opfordrer den  

 tyrkiske regering til at anvende EUs miljøstandarder på projekter, der  

 muligvis kan skade miljøet, som f.eks. den planlagte guldmine i Bergama og  

 tilsvarende mineprojekter, Yortanli-dæmningen, der er under opførelse,  

 Ilisu-dæmningen, som vil kunne medføre ødelæggelse af historisk  

 betydningsfulde  

 landskaber såsom Hasankeyf (som ville blive oversvømmet på grund af  

 Ilisu-dæmningen) og Allionoi (som ville blive oversvømmet på grund af  

 Allini-dæmningen), samt andre planlagte dæmningsprojekter i Munzur-dalen og i  

 Yusufeli i Artvin-provinsen; Menneskerettigheder og mindretalsbeskyttelse 27.  

 	  

 udtrykker sin dybe  

 beklagelse over, at der inden for de seneste år kun er gjort få fremskridt  

 med  

 hensyn til de grundlæggende rettigheder og friheder; fordømmer krænkelserne  

 af  

 menneskerettighederne og frihedsrettighederne og begrænsninger i udøvelsen af  

 disse rettigheder; 28.  

 	  

 understreger på ny  

 nødvendigheden af, at Tyrkiet overholder den europæiske konvention om  

 menneskerettigheder  

 og grundlæggende frihedsrettigheder, herunder fuldstændig og rettidig  

 gennemførelse af alle ECHRs domme; 29.  

 	  

 er bekymret over det  

 antal asylansøgere fra Tyrkiet, der kom til industrilandene i løbet af 2005;  

 ser dette som et tegn på mangler i Tyrkiet enten i forbindelse med  

 grænsekontrollen  

 eller for så vidt angår retsvæsen, tolerance og respekt for  

 menneskerettighederne; anerkender dog de fremskridt, der er gjort i perioden  

 2001-2005, og som har medført et fald i antallet af asylansøgere fra Tyrkiet  

 på  

 65 pct., dvs. til lidt over 10 000 i 2005; 30.  

 	  

 minder Tyrkiet om  

 sin henstilling, der opfordrer til en reform af de nuværende  

 tilsynsmyndigheder  

 for menneskerettigheder, så disse myndigheder bliver uafhængige, får tildelt  

 tilstrækkelige ressourcer til at arbejde effektivt overalt i Tyrkiet, får  

 beføjelser til når som helst at undersøge alle tilbageholdelsesfaciliteter,  

 som  

 politiet råder over, og får pålagt at varetage disse opgaver i tæt samarbejde  

 med uafhængige tyrkiske menneskerettigheds-ngoer; understreger, at der  

 er et  

 akut behov for at konsolidere og styrke kapaciteterne for de institutioner,  

 der  

 fremmer og håndhæver menneskerettighederne; glæder sig over Tyrkiets  

 samarbejde  

 med FN-Menneskerettighedsrådets særlige rapportør om tortur, og opfordrer  

 Tyrkiet  

 til at opretholde en stående indbydelse i forbindelse med alle procedurer  

 under  

 FNs Menneskerettighedsråd; 31.  

 	  

 respekterer  

 følelserne i et land, hvor et stort flertal er sunni-muslimer, men minder  

 Tyrkiet om den vigtige kulturelle og historiske arv, landet har modtaget til  

 videreførelse fra det multikulturelle, multietniske og multireligiøse  

 osmanniske rige; beklager dybt, at der ikke er sket fremskridt på området for  

 religionsfrihed siden Europa-Parlamentets ovennævnte beslutning af 28.  

 september 2005; understreger, at borgernes ret til at udøve en hvilken som  

 helst religion eller være medlem af enhver trosretning også må indebære  

 tilsvarende retlige og administrative muligheder for at udøve deres religion,  

 organisere deres trosfællesskaber, eje og administrere trosfællesskabets  

 værdier og uddanne gejstlige; 32.  

 	  

 fordømmer på det  

 kraftigste mordet på den italienske præst og missionær Andrea Santoro; 33.  

 	  

 gentager sin  

 opfordring, fremsat i tidligere beslutninger, til de tyrkiske myndigheder om  

 at  

 opfylde deres forpligtelser vedrørende religionsfrihed og tage konkrete  

 skridt  

 til at fjerne de hindringer, religiøse mindretal står over for, især med  

 hensyn  

 til deres juridiske status, uddannelse af gejstlige og ret til at eje fast  

 ejendom (f.eks. har det Økumeniske Patriarkat i den seneste tid været udsat  

 for  

 30 eksproprieringer); opfordrer de tyrkiske myndigheder til straks at  

 indstille  

 al beslaglæggelse og salg af ejendomme, der tilhører religiøse samfund;  

 opfordrer til, at det græsk‑ortodokse Halki-præsteseminar straks  

 genåbnes, og til at tillade, at titlen som økumenisk patriark anvendes  

 offentligt; opfordrer til beskyttelse og anerkendelse af alevierne, herunder  

 at  

 Cem-husene anerkendes som religiøse centre; opfordrer til beskyttelse og  

 anerkendelse  

 af jesiderne og etablering af jesidiske bedesteder, og til at gøre enhver  

 religiøs undervisning frivillig, ikke blot for sunni-trosretningen; opfordrer  

 endvidere til, at der åbnes mulighed for at vælge et alternativt fag for dem,  

 der ikke ønsker at deltage i religionsundervisning, hvor der drøftes værdier,  

 normer og etiske spørgsmål; opfordrer endelig til beskyttelse af de  

 grundlæggende rettigheder for alle kristne mindretal og fællesskaber i  

 Tyrkiet  

 (f.eks. grækerne i Istanbul, Imvros og Tenedos); 34.  

 	  

 håber, at pave  

 Benedikt XVIs forestående besøg i Tyrkiet vil bidrage til at styrke den  

 interreligiøse og interkulturelle dialog mellem den kristne og den muslimske  

 verden; 35.  

 	  

 opfordrer de  

 tyrkiske myndigheder til fuldt ud at respektere og gennemføre alle afgørelser  

 truffet af Den Internationale Domstol (ICJ) og overholde dennes retspraksis; 36.  

 	  

 insisterer på, at  

 Tyrkiet har en forpligtelse til at sikre, at alle religiøse samfunds  

 grundlæggende rettigheder bliver beskyttet; kræver, at et ændret udkast til  

 lov  

 om foreninger afspejler Europa-Parlamentets og Kommissionens henstillinger og  

 lever op til europæiske standarder, samtidig med at det opfylder det  

 multireligiøse  

 tyrkiske samfunds forventninger; 37.  

 	  

 konstaterer, at der  

 føres en vigtig debat om hovedtørklæder i det tyrkiske samfund; understreger,  

 at der ikke findes europæiske bestemmelser på dette område, men giver udtryk  

 for sine forhåbninger om, at Tyrkiet vil finde frem til et kompromis i  

 spørgsmålet om studerendes anvendelse af tørklæder på universiteter; 38.  

 	  

 gentager sin  

 opfordring til de tyrkiske myndigheder til at respektere Den Internationale  

 Arbejdsorganisations normer om fagforeningsrettigheder, afstå fra politisk  

 indblanding i fagforeningernes virke, tage hensyn til disse i hele den  

 politiske proces og lægge særlig vægt på kvinders deltagelse på  

 arbejdsmarkedet;  

 opfordrer til, at der indføres yderligere lovgivning, som forbyder  

 børnearbejde, idet det dog glæder sig over de positive fremskridt, der er  

 konstateret i den seneste tid, bl.a. et projekt mod børnearbejde i Adana;  

 glæder sig over den seneste vurdering fra ILO, hvori Tyrkiet anføres som et  

 godt eksempel i kampen mod børnearbejde, og glæder sig derfor over den  

 tyrkiske  

 regerings langfristede mål om at afskaffe de værste former for børnearbejde  

 inden 2012; 39.  

 	  

 glæder sig over, at  

 der er åbnet op for radio- og tv-udsendelser på kurdisk, hvilket må betragtes  

 som et vigtigt skridt, forudsat at det følges op af en ophævelse af alle  

 restriktioner og begrænsninger, herunder udsendelse af særlige programmer  

 produceret af og for de kurdiske samfund, således at kurderne vil få mulighed  

 for frit at udøve deres kulturelle og uddannelsesmæssige rettigheder; 40.  

 	  

 erindrer om, at ECHR  

 har henstillet til Tyrkiet at skabe en ny retlig ramme for personer, der  

 nægter  

 militærtjeneste af samvittighedsgrunde, og minder Tyrkiet om, at retten til  

 at  

 nægte militærtjeneste er anerkendt i EUs charter om grundlæggende  

 rettigheder;  

 glæder sig derfor over justitsministerens initiativ til legalisering af  

 retten  

 til at nægte militærtjeneste af samvittighedsgrunde og til at indføre  

 alternativ tjeneste i Tyrkiet; er bekymret over, at den tyrkiske  

 militærdomstol  

 for nylig har idømt en militærnægter en fængselsstraf, og at domstolen  

 åbenlyst  

 afslog at følge en klar afgørelse fra ECHR; fordømmer den vedvarende  

 forfølgelse  

 af journalister og forfattere, der har givet udtryk for støtte til retten til  

 at nægte militærtjeneste af samvittighedsgrunde; 41.  

 	  

 støtter kraftigt det  

 demokratiske tyrkiske civilsamfunds aktiviteter og især de aktiviteter, som  

 udføres af de tyrkiske menneskerettighedsorganisationer »Turkish Human Rights  

 Association« og »Turkish Human Rights Foundation«; anerkender betydningen af  

 det arbejde, som disse demokratiske organisationer udfører, især med hensyn  

 til  

 overvågning af menneskerettighedssituationen; 42.  

 	  

 opfordrer  

 Kommissionen til at yde en omfattende og engageret støtte, navnlig på  

 finansielt plan, til det arbejde, der udføres af disse demokratiske  

 organisationer i det tyrkiske civilsamfund; 43.  

 	  

 fordømmer på det  

 kraftigste den fremmedfjendske og racistiske »Talaat Pasha-komité«, der  

 styres  

 af ekstremt højreorienterede organisationer, for dens alvorlige krænkelser af  

 europæiske principper, og de revisionistiske demonstrationer, disse  

 organisationer har gennemført i Lyon og Berlin; opfordrer Tyrkiet til at  

 opløse  

 komitéen og sætte en stopper for dens aktiviteter; Den sydøstlige region 44.  

 	  

 fordømmer skarpt, at  

 PKK på ny griber til terrorhandlinger; understreger, at der ikke findes nogen  

 undskyldning for den vold, der har været udøvet mod tyrkiske statsborgere i  

 forskellige dele af landet, uanset hvem der måtte være involveret i  

 konflikten;  

 udtrykker sin solidaritet med Tyrkiet i dets kamp mod terror og opfordrer PKK  

 til omgående at erklære og overholde en våbenhvile; 45.  

 	  

 glæder sig over, at Det Demokratiske Samfunds Parti (DTP) for nylig  

 opfordrede PKK til unilateralt at erklære våbenhvile; håber, at dette  

 bidrager  

 til at stoppe den onde cirkel af vold i den sydøstlige del af Tyrkiet og i  

 resten af landet  

 ; 46.  

 	  

 henviser til det  

 meget store antal løbende retssager mod repræsentanter for civilsamfundet og  

 den intimidering, disse dagligt udsættes for, som det f.eks. er tilfældet med  

 Mehdi Zana, der er gift med modtageren af Europa-Parlamentets Sakharov-pris,  

 Leyla Zana; anmoder den tyrkiske regering om at ophæve de restriktioner, som  

 fortsat er i kraft over for disse repræsentanter for det demokratiske  

 civilsamfund i Tyrkiet; 47.  

 	  

 udtrykker sin dybe  

 bekymring over de deraf følgende spændinger i den sydøstlige del af Tyrkiet,  

 hvilket er en alvorlig trussel mod fred og stabilitet i regionen;  

 understreger  

 betydningen af yderligere fremskridt med hensyn til at mindske spændingerne i  

 det østlige og sydøstlige Tyrkiet, der må gennemføres for at sikre, at  

 reformerne bliver bæredygtige og troværdige; opfordrer alle involverede  

 parter  

 i konflikten til at afstå fra at gribe til vold eller reagere mod vold med  

 vold; mener, at det er vigtigt ikke at strække begrebet terror på en sådan  

 måde, at ikke-terrorhandlinger kommer til at falde ind under den tyrkiske  

 antiterrorlovgivning, der definerer terrorisme på grundlag af dens formål og  

 målsætninger, snarere end under henvisning til specifikke kriminelle  

 handlinger, og som er formuleret vagt og meget bredt, hvilket bringer  

 grundlæggende friheder i fare; 48.  

 	  

 mener, at Det  

 Demokratiske Samfunds Partis opfordring til det ulovlige PKK om at erklære en  

 unilateral våbenhvile giver håb om, at den onde cirkel af vold i det  

 sydøstlige  

 Tyrkiet og i resten af landet kan bringes til ophør; 49.  

 	  

 opfordrer de  

 tyrkiske myndigheder til at anvende europæiske normer og procedurer for  

 arrestation og tilbageholdelse af mistænkte; opfordrer de tyrkiske  

 myndigheder  

 til at give uafhængige patologer fuld adgang i tilfælde af dødsfald blandt  

 personer i politiets varetægt eller dødsfald forårsaget af  

 sikkerhedsstyrkernes  

 anvendelse af vold; udtrykker sin bekymring over den vold, der ramte og  

 sårede  

 børn under opstanden i Diyarbakir i marts 2006; fremhæver, at en ny lov om  

 beskyttelse af børn, der blev vedtaget i juli 2005, ikke helt lever op til de  

 internationale normer med hensyn til bestemmelserne om unge lovovertrædere; 50.  

 	  

 opfordrer den  

 tyrkiske regering til at fortsætte bestræbelserne på at finde frem til en  

 demokratisk løsning på det kurdiske problem og følge op på premierminister  

 Erdoğans lovende erklæring fra sidste år; mener, at det er vigtigt at  

 finde den rette balance mellem behovet for at garantere sikkerhed, undgå  

 spændinger  

 mellem civil og militær og fremme den politiske dialog og den økonomiske og  

 sociale udvikling i den sydøstlige region på effektiv vis gennem en  

 omfattende  

 strategi, der støttes med tilstrækkelige midler; opfordrer den tyrkiske  

 regering til at investere i den socioøkonomiske udvikling af den sydøstlige  

 region, afhjælpe forskellene mellem landets gennemsnit og den østlige og  

 sydøstlige del, bl.a. med hensyn til arbejdsløshed, adgang til uddannelse,  

 boliger og sundhedsvæsen og til at indlede en konstruktiv dialog med  

 fredelige  

 parter; opfordrer de valgte repræsentanter for det kurdiske samfund til at  

 reagere positivt på enhver dialog af denne art med den tyrkiske regering  

 under  

 streng overholdelse af princippet om ikke at anvende vold; henviser i denne  

 sammenhæng til betydningen af med hensigtsmæssige midler at tillade de valgte  

 kurdiske repræsentanter at deltage fuldt ud i den demokratiske proces, f.eks.  

 ved at nedsætte spærregrænsen; understreger, at det er nødvendigt at opbygge  

 en  

 effektiv decentraliseret administration; 51.  

 	  

 finder, at Tyrkiet  

 ikke alene kan skaffe de nødvendige finansielle midler til et sådant  

 investerings- og udviklingsprogram i den sydøstlige region, og at disse  

 midler  

 derfor bør tilvejebringes i en større international ramme; opfordrer den  

 tyrkiske regering og Kommissionen til at undersøge, i hvilken udstrækning  

 EUs  

 førtiltrædelsesstøtte kan anvendes i denne sammenhæng; 52.  

 	  

 glæder sig over, at  

 der er vedtaget en lov om internt fordrevne, som, hvis den bliver ført ud i  

 livet, kan udgøre et vigtigt retsmiddel; bemærker ikke desto mindre, at den  

 fortsatte tilstedeværelse af landsbyvagter og den fornyede vold vanskeliggør  

 tilbagevenden; opfordrer derfor indtrængende de tyrkiske myndigheder til at  

 afvæbne landsbyvagterne og til at opløse systemet med landsbyvagter; 53.  

 	  

 opfordrer den  

 tyrkiske regering til at vise, at den er fast besluttet på at finde en  

 politisk  

 løsning på det kurdiske spørgsmål ved at mødes og indgå i en dialog med det  

 lovlige og kurdiskvenlige politiske parti, Det Demokratiske Samfunds Parti,  

 som  

 har opfordret til våbenhvile og politisk dialog; Regionale spørgsmål og eksterne forbindelser 54.  

 	  

 bifalder valget af  

 Istanbul som europæisk kulturhovedstad i 2010; 55.  

 	  

 gentager, at et  

 moderne, demokratisk og verdsligt Tyrkiet efter dets opfattelse vil kunne  

 spille en konstruktiv og stabiliserende rolle med hensyn til at fremme  

 forståelsen mellem civilisationerne og mellem Den Europæiske Union og landene  

 i  

 regionen omkring Tyrkiet, navnlig Mellemøsten, samtidig med at det gradvis  

 tilpasser sig EU-medlemsstaternes politik; glæder sig i den forbindelse over,  

 at regeringen og parlamentet i Tyrkiet har besluttet at ville deltage i  

 FNs  

 fredsbevarende styrker i Libanon; 56.  

 	  

 noterer sig Tyrkiets  

 forslag om at oprette en ekspertkomite, som bør være i FN-regi, for at  

 overvinde fortidens tragiske hændelser samt Armeniens holdning til dette  

 forslag; opfordrer indtrængende både den tyrkiske og armenske regering til at  

 fortsætte deres forsoningsproces og finde frem til et forslag, der er  

 acceptabelt for begge parter; glæder sig over, at der med de seneste debatter  

 i  

 Tyrkiet i det mindste er taget et første skridt i retning af at drøfte den  

 smertefulde historie med Armenien; understreger, at det er absolut nødvendigt  

 for et land på vej til at blive medlem af EU at nå frem til en forståelse og  

 erkendelse af sin fortid, også selv om det armenske folkedrab ikke formelt  

 indgår i Københavnskriterierne; opfordrer i den forbindelse de tyrkiske  

 myndigheder til at lette arbejdet for forskere, intellektuelle og  

 akademikere,  

 der arbejder med dette spørgsmål, ved at give dem adgang til historiske  

 arkiver  

 og til alle relevante dokumenter; opfordrer indtrængende Tyrkiet til uden  

 forbehold at tage de nødvendige skridt til at oprette diplomatiske og  

 venskabelige forbindelser med Armenien, ophæve den økonomiske blokade og åbne  

 landegrænserne inden for en overskuelig fremtid i overensstemmelse med de  

 beslutninger, der er vedtaget i Europa-Parlamentet i perioden 1987-2005, og  

 dermed opfylde prioriteringerne for tiltrædelsespartnerskabet og kravene i  

 forhandlingsrammerne om fredelig løsning af grænsekonflikter, der begge er  

 betingelser for tiltrædelsen af EU; mener, at der bør indtages en tilsvarende  

 holdning til spørgsmål vedrørende andre mindretal (f.eks. grækerne fra Pontos  

 og assyrerne); 57.  

 	  

 opfordrer Tyrkiet  

 til at forpligte sig til at opretholde gode naboskabsforbindelser; minder i  

 den  

 forbindelse Tyrkiet om, at det bør afstå fra enhver trussel mod nabolande  

 (f.eks. »casus belli«-truslen over for Grækenland vedrørende retten til at  

 fastlægge grænserne for landets territorialfarvande) og fra militære  

 aktiviteter, der kan føre til spændinger (f.eks. de vedvarende krænkelser af  

 reglerne for flyveinformationsregioner og det græske luftrum), og som også er  

 en trussel mod luftfartssikkerheden, påvirker et godt naboskab og vil kunne  

 få  

 negative konsekvenser for tiltrædelsesprocessen; opfordrer Tyrkiet til at  

 gøre  

 en seriøs og intensiv indsats for at løse de udestående konflikter med alle  

 dets naboer i overensstemmelse med FN-pagten og andre relevante  

 internationale  

 konventioner; henviser til, at udestående spørgsmål om fastlæggelse af  

 grænser  

 (f.eks. grænserne for kontinentalsoklen i Det Ægæiske Hav), som det fremgår  

 af  

 formandskabets konklusioner fra Det Europæiske Råd i Helsinki den 10. og 11.  

 december 1999 og de kortsigtede prioriteringer for tiltrædelsespartnerskabet,  

 såfremt der ikke findes en løsning, bør indbringes for ICJ med henblik på at  

 nå  

 frem til en endelig og bindende løsning; 58.  

 	  

 udtrykker sin  

 skuffelse over, at Tyrkiet trods sine aftalemæssige forpligtelser stadig  

 opretholder embargoer mod skibe, der sejler under cypriotisk flag, mod  

 fartøjer, der ankommer fra havne i Republikken Cypern ved at nægte dem adgang  

 til tyrkiske havne, og mod cypriotiske fly ved at nægte dem  

 overflyvningsrettigheder  

 over Tyrkiet  


  

 samt landingsrettigheder i tyrkiske lufthavne; minder Tyrkiet  

 om, at denne praksis er et brud på Ankara-aftalen, den tilhørende aftale om  

 toldunion og tillægsprotokollen, da disse begrænsninger krænker princippet om  

 varernes fri bevægelighed; ønsker at samarbejde med de tyrkiske myndigheder  

 om  

 at sætte dem i stand til fuldt ud at efterkomme deres forpligtelser på dette  

 område, uden at det ønsker at skærpe de nationale politiske spændinger,  

 hvilket  

 ville modarbejde ønsket om en forsoning med Cypern på lang sigt; beklager, at  

 Tyrkiet fastholder sit veto mod Republikken Cyperns deltagelse i  

 internationale  

 organisationer og multilaterale aftaler; 59.  

 	  

 opfordrer Tyrkiet  

 til snarest muligt at tage konkrete skridt til en normalisering af de  

 bilaterale forbindelser mellem Tyrkiet og alle EU-medlemsstaterne, inklusive  

 Republikken Cypern, og henviser i den forbindelse til den ovennævnte  

 erklæring  

 fra Rådet af 21. september 2005; 60.  

 	  

 tager de nuværende  

 vanskeligheder i samarbejdet mellem EU og NATO til efterretning og opfordrer  

 Tyrkiet  

 til at genoverveje sin holdning til inddragelse af alle EU-medlemsstater; 61.  

 	  

 minder Tyrkiet om,  

 at anerkendelse af alle medlemsstater, herunder Republikken Cypern, er en  

 nødvendig  

 del af tiltrædelsesprocessen; henstiller til Tyrkiet så hurtigt som muligt at  

 tage konkrete skridt til en normalisering af de bilaterale forbindelser med  

 Republikken Cypern; opfordrer indtrængende Tyrkiet til fuldt ud at gennemføre  

 bestemmelserne fra Ankara-aftalen og tillægsprotokollen samt de  

 prioriteringer,  

 der udspringer af tiltrædelsespartnerskabet; opfordrer de tyrkiske  

 myndigheder  

 til fortsat at indtage en konstruktiv holdning med henblik på at nå frem til  

 en  

 generel løsning af Cypern-spørgsmålet inden for rammerne af FN, som er  

 acceptabel for både de græske og tyrkiske cyprioter og baseret på FNs  

 tidligere  

 arbejde, og som kan føre til en retfærdig ordning, der er baseret på de  

 principper, som ligger til grund for EU, og på den etablerede fællesskabsret;  

 opfordrer endvidere til en snarlig tilbagetrækning af landets styrker fra  

 Cypern efter en præcis tidsplan og i overensstemmelse med de relevante  

 FN-resolutioner; glæder sig over mødet mellem Papadopoulos og Talat den 3.  

 juli  

 2006, som resulterede i aftalen af 8. juli 2006; slår til lyd for yderligere  

 kontakter med henblik på en fortsættelse af dialogen, som burde føre til en  

 samlet  

 løsning; 62.  

 	  

 henstiller til begge  

 parter at indtage en konstruktiv holdning med henblik på at nå frem til en  

 generel løsning af Cypern-spørgsmålet inden for rammerne af FN og med  

 udgangspunkt i de principper, som ligger til grund for EU; 63.  

 	  

 henviser til, at en  

 tilbagetrækning af tyrkiske tropper kunne lette genoptagelsen af reelle  

 forhandlinger,  

 og opfordrer i medfør af de relevante FN-resolutioner den tyrkiske regering  

 til  

 en snarlig tilbagetrækning af tropperne efter en præcis tidsplan; 64.  

 	  

 glæder sig over  

 indførelsen af en finansiel støtteordning til fremme af den økonomiske  

 udvikling af det tyrkisk-cypriotiske samfund som et resultat af samlingen i  

 Rådet (almindelige anliggender) den 27. februar 2006; støtter Kommissionen i  

 dens bestræbelser på at få anvendt disse midler; opfordrer Rådet til uden  

 unødig forsinkelse at gøre en fornyet indsats for at nå frem til en aftale om  

 handelsfremme i den nordlige del af Cypern, og herunder yderligere at  

 overveje  

 en eventuel fælles kontrol med havnen i Famagusta under EUs og  

 FNs tilsyn, i  

 overensstemmelse med den enstemmige afgørelse, der blev truffet af Rådet  

 (almindelige anliggender) den 27. februar 2006, og med udgangspunkt i Rådets  

 konklusioner  

 af 26. april 2004, men også under hensyntagen til de konsultationer, der  

 fandt  

 sted under det luxembourgske formandskab, samt protokol nr. 10 til akten om  

 Republikken Cyperns og ni andre landes tiltrædelse; opfordrer såvel den  

 cypriotiske som den tyrkiske regering til at iværksætte nye initiativer for  

 at  

 styrke båndene mellem de to samfund og dermed opbygge en gensidig tillid; 65.  

 	  

 glæder sig over den  

 positive udvikling i den tyrkiske økonomiøkonomi, som er anerkendt som en  

 fuldt  

 funktionsdygtig fri markedsøkonomi og kan registrere et højt vækstniveau (ca.  

 7,6 pct. i 2005) og betydelige og tiltagende direkte udenlandske  

 investeringer; er dog fortsat bekymret over det stadig stigende underskud på  

 betalingsbalancens løbende poster og det høje ledighedstal (ca.  

 10,9 pct.  

 i marts 2006); opfordrer den tyrkiske regering til at fortsætte sine  

 bestræbelser på at forvandle den positive dynamik til vedvarende vækst og  

 makroøkonomisk stabilitet og samtidig gøre en indsats for at begrænse de  

 betydelige  

 regionale forskelle i den socioøkonomiske udvikling med hensyn til indkomst,  

 sundhed, udannelsesmuligheder, arbejdsmarked og andre levevilkår (per  

 capita-indkomsten i Istanbul-området er 43 pct. højere end det nationale  

 gennemsnit og ca. fire gange højere end i den fattigste region); 66.  

 	  

 konstaterer, at der  

 trods de generelt positive resultater af toldunionen findes en række  

 uopfyldte  

 forpligtelser, som Tyrkiet for længst skulle have overholdt, især i  

 forbindelse  

 med tekniske handelshindringer, f.eks. forbuddet mod indførsel af oksekød,  

 manglende tilpasning med hensyn til statsstøtte og alvorlige mangler i  

 håndhævelsen af den intellektuelle ejendomsret; opfordrer indtrængende  

 Tyrkiet  

 til omgående at gøre fremskridt på dette område og minder om, at landet er  

 nødt  

 til at overholde sine forpligtelser i henhold til toldunionsaftalen; Forhandlinger 67.  

 	  

 minder Tyrkiet om,  

 at Rådets afgørelse foreskriver, at Kommissionen i 2006 aflægger rapport om  

 Tyrkiets fulde gennemførelse af tillægsprotokollen, og at manglende  

 fremskridt  

 i denne henseende vil få alvorlige følger for forhandlingsprocessen og endog  

 vil kunne forårsage, at denne sættes i stå; 68.  

 	  

 understreger behovet  

 for omhyggelige, strukturerede og indgående undersøgelser og statistiske  

 oplysninger  

 som grundlag for politikformulering i Tyrkiet og for EUs  

 politikformulering  

 over for Tyrkiet; 69.  

 	  

 beklager, at Tyrkiet  

 stadig modsætter sig cypriotisk medlemskab af internationale organisationer  

 og  

 ordninger som f.eks.
OECD, ordningen om kontrol af missilteknologi, det  

 økonomiske  

 samarbejdsområde ved Sortehavet og Wassenaar-arrangementet; opfordrer Tyrkiet  

 til at ændre sin politik over for Republikken Cypern hurtigst muligt; 70.  

 	  

 understreger behovet  

 for at intensivere dialogen mellem EU og Tyrkiet om energisikkerhed, eftersom  

 en  

 diversificering af energiforsyningsvejene er i begge parters interesse; 71.  

 	  

 forventer, at de  

 kortsigtede prioriteringer i tiltrædelsespartnerskabet gennemføres inden  

 udgangen  

 af 2007, og at de mellemlange prioriteringer gennemføres inden udgangen af  

 2009,  

 hvilket er på linje med Rådets og Kommissionens tidligere beslutninger og  

 holdninger; understreger, at fuld gennemførelse af de politiske kriterier i  

 første forhandlingsfase bør prioriteres højt, og at det er en betingelse for  

 at  

 fortsætte forhandlingerne, at disse klare målsætninger nås; 72.  

 	  

 glæder sig over EU‑formandskabets  

 forslag om, at de politiske kriterier kommer til at spille en rolle i hele  

 forhandlingsprocessen startende med uddannelses‑ og kulturkapitlet;  

 beklager dybt, at der ikke er opnået enighed om dette forslag, og at de  

 politiske kriterier derfor kun vil blive taget op i forhandlingerne på  

 bestemte  

 områder; understreger, at dette gør det endnu mere væsentligt at overholde de  

 fastlagte betingelser for gennemførelse af de korte og mellemlange  

 prioriteringer i tiltrædelsespartnerskabet (henholdsvis før 2007 og 2009) for  

 dermed at sikre de nødvendige politiske reformer og tiltrædelsesprocessens  

 troværdighed  

 som sådan; 73.  

 	  

 understreger, at det  

 er vigtigt, at der i Tyrkiet selv bakkes op om reformerne, dvs. både fra  

 myndighedernes side, såvel de civile som de militære myndigheder, og fra  

 civilsamfundets side, og at de ikke kun er et resultat af pres udefra;  

 påpeger,  

 at dette er i Tyrkiets egen interesse og vil sikre tilliden til, at  

 reformprocessen  

 er irreversibel; 74.  

 	  

 anser det for at  

 være lige så vigtigt, at den tyrkiske regering gør en større indsats for at  

 forklare offentligheden, at Tyrkiets tiltrædelse af Unionen indebærer  

 vedvarende reformer, hvor målestokken for succes ikke er gennemførelsen af en  

 række enkeltstående foranstaltninger, men opnåelsen af en europæisk standard  

 med hensyn til demokratisering og politisk liberalisering, ikke blot for at  

 ændre bestemte praksis, men også mentaliteten i offentligheden og hos  

 myndighederne; 75.  

 	  

 tager til  

 efterretning, at den tyrkiske regering har til hensigt at fortsætte med at  

 opføre reaktorer med henblik på fremstilling af nuklear energi til civile  

 formål; anmoder indtrængende den tyrkiske regering om at afgive tilsagn om  

 fuldt ud at respektere de vilkår og betingelser, der er fastsat af Det  

 Internationale Atomenergiagentur, og at samarbejde snævert med dette agentur  

 af  

 hensyn til reaktorsikkerheden og beskyttelsen af miljøet; opfordrer i denne  

 forbindelse Kommissionen til nøje at overvåge gennemførelsen af Fællesskabets  

 regelværk under forhandlingerne om tiltrædelse; 76.  

 	  

 understreger, at  

 åbningen af forhandlingerne er udgangspunkt for en langvarig proces, der i  

 sin  

 natur er en åben proces, der ikke på forhånd og automatisk fører til  

 tiltrædelse; fremhæver dog, at målet for forhandlingerne er tyrkisk  

 EU-medlemskab, men at gennemførelsen af dette mål vil afhænge af indsatsen  

 fra  

 begge sider; 77.  

 	  

 gentager, at  

 Kommissionen i tilfælde af grove og vedvarende overtrædelser af principperne  

 vedrørende demokrati, respekt for menneskerettighederne og de grundlæggende  

 frihedsrettigheder, retsstaten og folkeretten kan henstille til Rådet, som  

 træffer afgørelse med kvalificeret flertal, at suspendere forhandlingerne; 78.  

 	  

 mener, at det,  

 uanset om forhandlingerne afsluttes positivt eller ej, er nødvendigt, at  

 forbindelserne mellem EU og Tyrkiet sikrer, at Tyrkiet fortsat er fast  

 forankret i de europæiske strukturer; 79.  

 	  

 minder om, at det er  

 vigtigt både for EU og Tyrkiet, at EU har kapacitet til at optage Tyrkiet og  

 samtidig  

 fortsætte integrationsprocessen; beklager, at Kommissionen ikke har fulgt op  

 på  

 konsekvensanalysen i 2005; anmoder om at få forelagt en opfølgning af  

 konsekvensanalysen i 2006; anser det for at være af afgørende betydning, at  

 EU  

 fastsætter de institutionelle og finansielle betingelser i god tid forud for  

 Tyrkiets  

 tiltrædelse; henviser i denne sammenhæng til, at Nice-traktaten ikke er et  

 acceptabelt grundlag for flere afgørelser om optagelse af flere nye  

 medlemsstater, og understreger derfor, at de nødvendige reformer må  

 gennemføres  

 som led i en forfatningsproces; henviser endvidere til, at de budgetmæssige  

 konsekvenser af Tyrkiets tiltrædelse kun kan evalueres fuldt ud i forbindelse  

 med den finansielle ramme for tiden efter 2014; afventer derfor Kommissionens  

 rapport om EUs absorptionskapacitet, som denne skal forelægge inden Det  

 Europæiske Råd i december 2006; 80.  

 	  

 understreger, at det  

 i modsætning til ved tidligere forhandlinger med Tyrkiet vil være nødvendigt  

 løbende og grundigt at informere den europæiske offentlighed om selve  

 forhandlingerne og Tyrkiets fremskridt på dette område; 81.  

 	  

 pålægger sin formand  

 at sende denne beslutning til Rådet, Kommissionen, Europarådets  

 generalsekretær,  

 præsidenten for ECHR og Tyrkiets regering og parlament.
 1)  

 EUT C 227 E af 21.9.2006, s. 163.
 2)  

 Vedtagne tekster,  

 P6_TA(2006)0096.
 3)  

 EUT C 226 E af 15.9.2005, s.189.
 4)  

 EUT C 157 E af 6.7.2006, s. 385.
 5)  

 EUT L 22 af 26.1.2006, s. 34.
 6)  

 EUT L 65 af 7.3.2006, s. 5.
Bilag 2 11.7.2006 UDTALELSE  

 fra Udvalget om Kvinders Rettigheder og  

 Ligestilling til Udenrigsudvalget om rapport om Tyrkiets fremskridt mod tiltrædelse (2006/2118(INI)) Rådgivende ordfører: Emine Bozkurt FORSLAG Udvalget om Kvinders Rettigheder og Ligestilling opfordrer  

 Udenrigsudvalget, som er korresponderende udvalg, til at indarbejde følgende  

 forslag i det beslutningsforslag, det vedtager:
A.  

 	  

 der henviser til, at  

 det, selvom de retlige reformer i Tyrkiet om kvinders rettigheder i høj grad  

 bidrager til gennemførelsen af »regelværket«, stadig er meget problematisk at  

 gennemføre disse reformer i praksis, B.  

 	  

 der henviser til, at  

 der i Kommissionens fremskridtsrapport identificeres følgende problemområder  

 med hensyn til kvindernes situation: vold mod kvinder, især vold i hjemmet og  

 æresforbrydelser, tvangsægteskaber, den høje analfabetisme og utilstrækkelige  

 adgang til uddannelse, den lave deltagelse af kvinder i det tyrkiske  

 parlament  

 og i de lokale repræsentative organer og den lave deltagelse og stigende  

 diskrimination  

 på arbejdsmarkedet, C.  

 	  

 der henviser til, at  

 nyfødte børn i nogle tyrkiske egne ikke registreres med det samme, og at unge  

 kvinders alder kan fastsættes vilkårligt, og mindreårige piger kan blive  

 erklæret myndige som følge af denne praksis med senere registrering med  

 henblik  

 på de facto-legitimering af tvangsægteskaber, 1.  

 	  

 understreger, at  

 respekt for menneskerettighederne, inkl. kvinders rettigheder, er en  

 ufravigelig betingelse for EU-medlemskab, og opfordrer Kommissionen til at  

 gøre  

 spørgsmålet om menneskerettighederne, inkl. kvinders rettigheder, af central  

 betydning for forhandlingerne med Tyrkiet; 2.  

 	  

 roser den tyrkiske  

 regering og det tyrkiske parlament for lovreformerne vedrørende kvindernes  

 situation i den tyrkiske forfatning, civillov, straffelov og  

 arbejdsmarkedslov;  

 udtrykker sine bekymringer vedrørende iværksættelsen af reformerne og  

 opfordrer  

 regeringen til at rette mere opmærksomhed mod anvendelsen af lovgivningen; 3.  

 	  

 opfordrer  

 regeringen til at tilbyde kvinder, der er eller risikerer at blive ofre for  

 vold, mulighed for sundhedspleje, retlig støtte og beskyttelse samt flere og  

 bedre tilflugtssteder, og til at oprette telefoninformationslinjer til  

 rapportering af vold og anmodning om støtte; 4.  

 	  

 gentager sit krav  

 om, at Kommissionen forelægger Parlamentet en udtømmende rapport om den  

 brutalitet,  

 det tyrkiske politi i Istanbul lagde for dagen under demonstrationen i  

 anledning af den internationale kvindedag den 6. marts 2005; 5.  

 	  

 opfordrer de  

 tyrkiske myndigheder til at deltage i en løbende dialog med  

 Europa-Parlamentet  

 om kvinders rettigheder og kvinders rolle i Tyrkiet i det sociale, økonomiske  

 og politiske liv; 6.  

 	  

 opfordrer den  

 tyrkiske regering til at fjerne de hindringer, som kvinder fortsat står over  

 for i forbindelse med adgang til uddannelse, og sikre lige adgang for  

 kvinder; 7.  

 	  

 opfordrer  

 Kommissionen til i forbindelse med optagelsesforhandlingerne med Tyrkiet at  

 kræve, at der tages skridt til at sikre, at nyfødte børn registreres med det  

 samme, således at der sættes en stopper for enhver ulovlig praksis, navnlig  

 den  

 praksis at henvende sig til de tyrkiske domstole med ansvar for  

 familieretlige  

 anliggender for at få pigernes alder sat op, således at de officielt kan  

 erklæres myndige, for dermed at undgå retsforfølgelse, hvis disse piger  

 tvinges  

 til at indgå ægteskab; 8.  

 	  

 anmoder den  

 tyrkiske regering om at sikre, at ægteskaber registreres på lovlig vis i hele  

 landet; 9.  

 	  

 opfordrer den  

 tyrkiske regering til at gennemføre en global strategi til fremme af lige  

 muligheder  

 for mænd og kvinder og beskyttelse af kvinders rettigheder i alle sine  

 politikker og i samarbejde med politiske partier, arbejdsmarkedets parter,  

 ngoer  

 og medierne.
