Fremsat den 26. marts 2004 af  

 Pernille Rosenkrantz‑Theil (EL),  

 Lissa Mathiasen (S),  

 Anne Baastrup (SF) og Elisabeth Arnold (RV) Forslag til folketingsbeslutning om adgang til stedbarnsadoption for registreret partner fra  

 barnets fødsel Folketinget opfordrer regeringen til at fremsætte  

 lovforslag, som giver registrerede partnere adgang til stedbarnsadoption fra  

 barnets fødsel.
Bemærkninger til forslaget 1. Formålet med beslutningsforslaget Ved lov nr. 360 af 2. juni 1999 blev lov om registreret  

 partnerskab ændret således, at en registreret partner kan adoptere den anden  

 partners barn, medmindre der er tale om et adoptivbarn fra et andet land  

 (stedbarnsadoption for den registrerede partner). Efter adoptionslovens  

 bestemmelser kan en forældremyndighedsindehaver ikke give samtykke til  

 adoption  

 før tre måneder efter barnets fødsel.
Det er et væsentligt problem for homoseksuelle par, der  

 venter barn, at (stedbarns)adoption ikke kan finde sted inden 3 måneder efter  

 barnets fødsel.
Selv om der er tale om en planlagt familieforøgelse i et  

 registreret partnerskab, og at der ikke er nogen tvivl om, hvem der skal være  

 barnets forældre, har den biologiske mors partner efter de gældende regler  

 ikke  

 mulighed for at blive forælder fra barnets fødsel.
Dette tidsrum giver anledning til utryghed og usikkerhed,  

 herunder bl.a. med hensyn til retsstillingen for den potentielle adoptant,  

 såfremt den biologiske mor dør inden 3-måneders-fristens udløb.
Em anden  

 konsekvens af disse regler er, at den registrerede partner til den biologiske  

 mor ikke kan få orlov i forbindelse med barnets fødsel.
Det betyder, at  

 familien ikke kan være samlet om det nyfødte barn.
Formålet med dette forslag er at give adgang til, at en  

 registreret partner kan stedbarnsadoptere fra barnets fødsel.
Forslaget er et  

 skridt i retningen af at fjerne forskelsbehandlingen af homoseksuelle par i  

 forhold til heteroseksuelle par.
 Enhedslisten fremsatte i folketingsåret 2002-03 et  

 lovforslag om ændring af lov om registreret partnerskab (adgang til  

 stedbarnsadoption for registreret partner fra barnets fødsel) (L 119).  

 Lovforslaget kunne imidlertid ikke samle flertal i Folketinget.
 Dette beslutningsforslag er en revideret udgave af L 119,  

 hvor de indvendinger, som blev fremført under behandlingen af L 119, er søgt  

 imødekommet samtidig med, at forslagets sigte er bevaret.
 Der henvises om den nærmere udformning af det lovforslag,  

 som regeringen opfordres til at fremsætte, til afsnit 3 nedenfor.
2. Retstilstanden Efter § 3 i lov om registret partnerskab har registrering  

 af partnerskab som udgangspunkt samme retsvirkninger som indgåelse af  

 ægteskab,  

 og bestemmelser i dansk lovgivning, som omhandler ægteskab og ægtefæller,  

 skal  

 anvendes tilsvarende på registreret partnerskab og registrerede partnere.
Adoptionslovens regler om ægtefæller finder, jf. lov om  

 registreret partnerskab § 4, stk. 1, ikke anvendelse på det registrerede  

 partnerskab.
En registreret partner kan dog adoptere den anden partners barn,  

 medmindre der er tale om et adoptivbarn fra et andet land.
Efter adoptionslovens § 8, stk. 2, kan forældrenes samtykke  

 til adoptionen ikke modtages før 3 måneder efter barnets fødsel, medmindre  

 ganske særlige forhold foreligger.
En adoption kan således som udgangspunkt  

 ikke gennemføres, før barnet er tre måneder gammelt.
Baggrunden herfor er, at  

 forældrene skal have mulighed for at træffe beslutningen om adoption på et  

 velovervejet grundlag.
Ved adoption indtræder samme retsforhold mellem adoptant og  

 adoptivbarn som mellem forældre og deres ægtebarn, og barnet og dets  

 livsarvinger arver og arves af adoptanten og dennes slægt, som om  

 adoptivbarnet  

 var adoptantens biologiske barn.
Samtidig bortfalder retsforholdet mellem  

 adoptivbarnet og dets virkelige slægt.
Såfremt en ægtefælle adopterer sin  

 ægtefælles barn eller adoptivbarn, får barnet i forhold til ægtefællerne  

 samme  

 retsstilling, som hvis det var deres fælles barn.
Det fremgår af forarbejderne til børneloven, at en adoption  

 som udgangspunkt først bør gennemføres, når faderskabet er fastslået.  

 Gennemførelsen af en adoption skal altså som udgangspunkt afvente  

 afslutningen  

 af en verserende faderskabssag.
Barnets far får hermed mulighed for at udtale  

 sig om adoptionsspørgsmålet.
Hvis faderen siger nej, gennemføres adoptionen  

 som  

 udgangspunkt ikke.
Hvis faderen ikke modsætter sig adoption, sikres det  

 herved,  

 at faderskabet registreres.
Barnet får dermed mulighed for senere, hvis det  

 ønsker det, at få oplyst, hvem dets genetiske far er.
Hvis der ikke er oplyst nogen mulig far til barnet, er det  

 i forarbejderne til børneloven forudsat, at en stedbarnsadoption som  

 udgangspunkt ikke bør gennemføres før 6 måneder efter barnets fødsel.
Det  

 skyldes, at en mand, der har haft et seksuelt forhold til moderen i den  

 periode, hvor hun blev gravid, ifølge børnelovens § 6 har ret til at få  

 prøvet,  

 om han er far til barnet.
Anmodning herom skal fremsættes inden 6 måneder  

 efter  

 barnets fødsel.
3. Den nærmere udformning af lovforslaget Forslagsstillerne foreslår, at det lovforslag, som  

 regeringen opfordres til at fremsætte, udformes efter følgende  

 retningslinjer:
1.  

 	  

    

 Der gives adgang  

 til stedbarnsadoption for den registrerede partner fra et tidligere tidspunkt  

 end 3 måneder efter barnets fødsel - i princippet fra tidspunktet for barnets  

 fødsel.
Adoptionen gennemføres som en midlertidig adoption, men således at  

 retsvirkningerne heraf svarer til en egentlig adoption.
Efter 6 måneder gøres  

 adoptionen permanent.
 2.  

 	  

    

 Hvis der er anlagt  

 faderskabssag, eller der er oplyst en mulig far til barnet, kan der ikke  

 gennemføres (midlertidig) adoption før tidligst på det tidspunkt, hvor  

 faderskabssagen er afsluttet og en eventuel far har haft mulighed for at  

 forholde sig til adoptionen.
3.  

 	  

    

 Den midlertidige  

 adoption gennemføres i to trin med henblik på at imødekomme synspunktet om,  

 at  

 der også i disse sager, dvs. stedbarnsadoption til registreret partner ved  

 barnets fødsel, er behov for at give moderen tilstrækkelig tid til at  

 overveje  

 sin beslutning.
Punktet kan f.eks. udmøntes på den måde, at anmodningen om  

 midlertidig adoption skal indgives mindst 3 måneder før barnets fødsel, og at  

 moderen skal bekræfte sit samtykke om stedbarnsadoption efter fødslen.
4.  

 	  

    

 Hvis der inden 6  

 måneder efter barnets fødsel fremsættes anmodning fra en mand, der har haft  

 et  

 seksuelt forhold til moderen i den periode, hvor hun blev gravid, om at få  

 prøvet, om han er far til barnet, gennemføres en sådan sag.
Hvis sagen  

 resulterer i, at manden bliver erklæret at være far til barnet, skal der  

 tages  

 stilling til de retlige konsekvenser heraf.
Forslagsstillerne finder, at der med hensyn til  

 stedbarnsadoption for registreret partner fra barnets fødsel i praksis kun  

 helt  

 undtagelsesvis vil kunne opstå en situation, hvor der er anlagt faderskab  

 eller  

 oplyst en mulig fader, eller en mand påberåber sig sin ret efter børnelovens  

 §  

 6. I praksis vil der ikke være en far i disse sager.
For det første er det en  

 betingelse for stedbarnsadoption fra barnets fødsel, at der forligger et  

 registreret partnerskab.
For det andet vil graviditeten oftest være sket ved  

 insemination med anonym donorsæd, hvor der således kun er den biologiske mor  

 til at give samtykke.
 Børnelovens § 6 om en mands ret til at få prøvet, om han er  

 far til et barn, hvis han har haft et seksuelt forhold til moderen i den  

 periode, hvor hun blev gravid, forekommer på denne baggrund umiddelbart ikke  

 særlig relevant  

    

  

 i disse situationer.  

 Hvis situationen imidlertid  formentlig helt undtagelsesvis   

 skulle opstå, må  

 der i lovforslaget angives en løsning herpå.
At det er muligt at finde en fornuftig løsning  

    

  

 på denne slags spørgsmål fremgår bl.a. af, at  

 det i forarbejderne til børneloven er forudsat, at der i visse tilfælde kan  

 blive tale om at gennemføre en faderskabssag efter en adoption.
En sådan  

 faderskabssag vil som udgangspunkt ikke berøre adoptionens gyldighed og vil  

 ikke have nogen retsvirkning for den pågældende mand (f.eks. med hensyn til  

 samvær eller arveret). Fastslåelsen af faderskabet vil derfor som  

 udgangspunkt  

 kun betyde, at barnet, når det bliver voksent, har adgang til at få at vide,  

 hvem der er dets biologiske far.
Forslagsstillerne vil ikke lægge sig fast på, hvordan denne  

 særegne situation skal løses i forhold til beslutningsforslaget.
Det må  

 formentlig til dels bero på sagens konkrete omstændigheder, men  

 udgangspunktet  

 må være, at stedbarnsadoptionen ikke ophæves, hvorimod forslagsstillerne ikke  

 vil være helt afvisende over for, at samværsret for faderen henholdsvis  

 arveret  

 for barnet i forhold til faderen kan være en relevant mulighed.
Skriftlig fremsættelse Pernille Rosenkrantz-Theil  

  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om adgang til stedbarnsadoption for registreret partner  

 fra barnets fødsel.
(Beslutningsforslag nr.
B 161).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
