 Landbrugsministeriet fastsætter i medfør af § 35 i lov nr. 221 af 3. juni  

 1967 om jagten (* 1) nedennævnte bestemmelser for Hanstholm vildtreservat i  

 Viborg amt.
 § 1.
 Vildtreservatet omfatter:
a.
Matr.nr. 1 a og 26 a Hansted by, Hansted, matr.nr. 47 a Klitmøller  

 huse, V.
Vandet, matr.nr. 5 e Nors by, Nors og matr.nr. 1 a Ørgård, Nors.
b.
Den del af matr.nr. 1p Nors by, Nors og matr.nr. 6 d Sønderby by, Tved  

 (Tved klitplantage), der afgrænses af en ret linie (brandlinie) fra et  

 knækpunkt i skellet mod matr.nr. 5 e Nors by, Nors 850 m nord for Isbjerg,  

 til Hinding-Sårup vejen, derfra af denne vej mod nord på en strækning af 1000  

 m og videre af vejen, der går mod nordvest, til et punkt, hvor denne vej  

 rammer matr.nr. 1 a Hansted by, Hansted øst for Savbjerg.
c.
Den til matr.nr. 1 p Nors by, Nors, 1 a Ørgård, Nors 2 ø Søgård  

 Sædegård, Nors, samt til matr.nr. 5 a og 5 c V.
Vandet by, V.
Vandet (Tved og  

 Vilsbøl klitplantager) hørende del af Nors Sø.
 Stk. 2.
 Mod vest afgrænses vildtreservatet af højeste daglige vandstandslinie.
 § 2.
 På vildtreservatets område er det forbudt at udøve jagt på eller på anden  

 måde at ombringe, indfange og forjage pattedyr og fugle.
 Stk. 2.
 Det er forbudt at ødelægge og indsamle æg.
 § 3.
 På vildtreservatets område er enhver form for ophold og færdsel forbudt  

 hele året i den centrale og sydøstlige del inden for følgende afgrænsning:
a.
Mod vest af vejen til Risbjerg (Tyskervejen) og dennes forlængelse i en  

 ret linie til det nordvestlige hjørne af matr.nr. 5 e Nors by, Nors  

 (Risbjerg) og derfra i en ret linie ca. 350 m mod nordøst til det  

 sydvestligste hjørne af bevoksningen Søndre Træer.
b.
Mod nord af sydkanten af Søndre Træer til bevoksningen østligste punkt  

 og derfra langs nordsiden af det moselignende område til Savbjerg over  

 dæmningen nord for Sokland.
c.
Mod øst af Savbjerg-skræntens overkant langs Sokland til Tved  

 klitplantage og derfra nord, øst og syd om Tormål incl. omkringliggende ikke  

 skovbevoksede arealer til overkanten af skrænten øst for Blegsø. Herfra langs  

 skræntens overkant mod syd på østsiden af Blegsø og Hykær til det  

 nordvestlige hjørne af matr.nr. 1 a Ørgård, Nors, og videre i sydvestlig  

 retning langs skellet mellem dette matr.nr. og matr.nr. 5 e Nors by, Nors.
d.
Mod syd af skellet mellem matr.nr. 5 c V.
Vandet by, V.
Vandet og  

 matr.nr. 5 e Nors By, Nors, der er reservatets sydlige begrænsning, og langs  

 denne grænse indtil den i litra a nævnte vej til Risbjerg.
 Stk. 2.
 På den øvrige del af vildtreservatets område er kørsel med motordrevet  

 køretøj, herunder knallert, kørsel med hestekøretøj samt ridning forbudt hele  

 året.
 Stk. 3.
 På den del af vildtreservatets område, der er beliggende øst for kystvejen  

 og udenfor det i stk. 1 nævnte område er ophold, færdsel til fods samt på  

 cykel desuden forbudt i tidsrummet 16. april - 15. juli.
 Stk. 4.
 Det er forbudt at medbringe skydevåben, fangstredskaber og hund på  

 vildtreservatets område.
 Stk. 5.
Sportsudøvelse, herunder terræn- og orienteringsløb, ekskursioner,  

 teltslagning, herunder henstilling af campingvogne samt indretning af  

 lejrpladser er forbudt.
Det er endvidere forbudt at afholde møder og fester  

 samt at drive handel i vildtreservatet.
 Stk. 6.
 Bestemmelserne i stk. 1-4 gælder ikke for:
a.
Kørsel og ridning samt medtagelse af hund og skydevåben i forbindelse  

 med vildtreservatets tilsynsførende myndigheders færdsel i tjenstlig øjemed.
b.
Færdsel, herunder kørsel med motorkøretøj, der er påkrævet i  

 forbindelse med drift og pleje af de i § 1, stk. 1 nævnte områder.
 § 4.
 Fiskeri, badning og sejlads i vildtreservatets søer er forbudt.
 Stk. 2.
 Bestemmelsen i stk. 1 gælder ikke for den i § 1, stk. 1, litra c nævnte  

 del af Nors Sø.
 § 5.
Indsamling af dyr og planter samt erhvervsmæssig indsamling af bær, blomster, herunder lyng og pors, svampe, lav m.v. er forbudt.
 § 6.
Tobaksrygning er forbudt undtagen på den for plantevækst blottede  

 strandbred og havklit.
Det er endvidere forbudt at antænde bål, at henkaste  

 brændende eller glødende genstande eller at henkaste affald.
 § 7.
Jagtrådet kan, når særlige forhold taler derfor, dispensere fra  

 bestemmelserne i § 2, § 3, stk. 1-5, og §§ 4, 5 og 6 efter nærmere af  

 landbrugsministeriet fastsatte retningslinier og i overensstemmelse med en  

 fra vildtnævnet indhentet udtalelse.
Thy statsskovdistrikt har dog  

 bemyndigelse til at give dispensation til mindre afvigelser fra  

 bekendtgørelsen vedrørende færdsel og jagt på rovvildt.
 § 8.
 Bestemmelserne i denne bekendtgørelse skal ikke være til hinder for  

 iværksættelse af foranstaltninger til bekæmpelse af sandflugt eller de herom  

 gældende regler.
 § 9.
 Overtrædelse af bestemmelserne i § 2, § 3, stk. 1-5, og§§ 4, 5 og 6  

 straffes i medfør af jagtlovens § 51, stk. 1, med bøde, for så vidt strengere  

 straf ikke er forskyldt efter den øvrige lovgivning.
 § 10.
 Bekendtgørelsen træder i kraft den 1. juni 1982.
 Stk. 2.
 Landbrugsministeriets bekendtgørelse af 3. maj 1973 om Hanstholm  

 vildtreservat ophæves.
 Landbrugsministeriet, den 13. maj 1982.
