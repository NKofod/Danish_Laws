Prøver af Bordvin (handelsprøver), udleveret i helflasker med  

 originaletiket til f.eks. detailhandlere, restauratører m.fl. kan på visse  

 betingelser holdes uden for leverandørens momspligtige omsætning Styrelsen har ændret reglerne for, hvornår udlevering af prøver af bordvin  

 (handelsprøver) kan holdes uden for den momspligtige omsætning.
Det har  

 hidtil været en hovedbetingelse, at flaskestørrelsen ikke oversteg 20  

 centiliter.
 Ændringen medfører, at udlevering af prøver af bordvin i helflasker med  

 originaletiket til fx detailhandlere, restauratører m.fl. kan holdes uden for  

 leverandørens momspligtige omsætning, når udleveringen sker ved:
- hvervning af nye kunder - optagelse af ordrer - introduktion af nye produkter eller - salgsfremmende kampagner for allerede markedsførte produkter.
 Betingelserne for at udleverer prøver af bordvin uden at medregne værdien  

 til den momspligtige omsætning er:
at prøverne leveres uden beregning at leveringen kun sker med det direkte formål at fremme salget af den  

 pågældende vin, og at udleveringen sker i begrænset omfang at der føres nøje regnskab over udleveringen, samt at de udleverede vinprøver ikke har karakter af repræsentation eller  

 gaver.
Udlevering af handelsprøver af anden vin kan kun holdes uden for den  

 momspligtige omsætning, hvis flaskestørrelsen ikke overstiger 12,5  

 centiliter.
Flaskerne skal i øvrigt ved deres udstyr karakterisere sig som  

 handelsprøver, fx ved at have hånd- eller maskinskreven etiket med oplysning  

 om varens navn mv.
