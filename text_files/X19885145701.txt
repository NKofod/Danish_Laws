 Der klagedes over pengeinstituttets handlemåde ved indgåelse af en  

 formuestyringsaftale i forbindelse med oprettelse af en aktionærkredit og  

 senere opsigelse på kreditten.
 Finanstilsynet fandt det stridende imod god pengeinstitutpraksis, at  

 pengeinstituttet havde etableret et kreditfinancieret produkt på et på  

 væsentlige punkter uklart grundlag med hensyn til pengeinstituttets  

 rettigheder i henhold til kreditaftalen.
 Tilsynets skrivelse af 4. november 1988 vedrørende aftale om  

 formuestyring.
 Der klagedes over pengeinstituttets handlemåde ved indgåelsen af en  

 formuestyringsaftale i forbindelse med oprettelse af en aktionærkredit og  

 senere opsigelse af kreditten.
 Engagementet medførte et tab på de for kreditbeløbet indkøbte og  

 deponerede værdipapirer, hvorfor pengeinstituttet ca. 2 år efter etableringen  

 stillede krav om inddækning på ca. 87.000 kr., enten ved indbetaling af  

 beløbet eller ved forøgelse af sikkerheden og påbegyndelse af afvikling.
 Det skete, uanset at det tidligere var blevet meddelt klager, at der  

 arbejdedes over en 3-årig periode.
Pengeinstituttet henviste som grundlag for sit uvarslede krav om  

 inddækning til sine regler for kreditgivning, der ikke havde været forelagt  

 klager.
Ifølge disse regler kunne pengeinstituttet opsige kreditten med 4  

 ugers varsel og kræve stillet supplerende sikkerhed.
 Det nævnte markedsføringsmateriale var blevet forelagt for  

 Forbrugerombudsmanden, der vedrørende kreditaftalen fandt, at denne  

 sammenholdt med udbudsmaterialet var urimeligt mangelfuld og derfor i strid  

 med markedsføringslovens § 2, stk. 1.
 Med henvisning til det af Forbrugerombudsmanden anførte fandt tilsynet det  

 stridende imod god pengeinstitutpraksis, at pengeinstituttet havde etableret  

 et kreditfinansieret produkt på et på væsentlige punkter uklart grundlag med  

 hensyn til pengeinstituttets rettigheder i henhold til kreditaftalen,  

 herunder vedrørende spørgsmålet om aftalens løbetid, hvor debitor kunne have  

 en rimelig forventning om et ubrudt aftaleforløb på mindst 3 år.
