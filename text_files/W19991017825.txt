 Da klagerens genmæle ikke var begrænset til faktiske  

 oplysninger, blev kravet om offentliggørelse af et genmæle ikke  

 taget til følge.
Kendelse fra Pressenævnet i sag nr.  

 54/1992 Ved skrivelse af 31. august og 16. september 1992 har Alex  

 Poulsen A/S anmodet Pressenævnet om at pålægge  

 Jyllands-Posten at bringe et genmæle over for nogle artikler, der blev  

 bragt den 1. og 4. august 1992.
 I artiklerne forholdt Jyllands-Posten sig kritisk til  

 klagerens værdiansættelse i 1991-regnskabet af en byggegrund i  

 Århus, hvorpå det såkaldte Stjernecenter skulle have  

 været opført.
I artiklen, der blev bragt den 1. august hed det bl.a.:  

 "Alex Poulsen Holding A/S har med et slag fire-doblet værdien af det  

 hengemte byggeprojekt i sit seneste regnskab - uden denne enorme opskrivning  

 ville koncernen have negativ egenkapital efter et par år med to-cifrede  

 milliontab" Senere i samme artikel hed det: "I forrige regnskab var  

 grunden optaget til en værdi på 21,9 mio.kr. - I dag siger  Alex  

  Poulsens selskab, at grunden er 110 mio.kr. værd." I indledningen til artiklen, der blev bragt den 4. august  

 1992, anførte Jyllands-Posten følgende: "Projekt i det nordlige  

 Århus kan ifølge ejendomseksperter næppe indbringe de 110  

 millioner kr. - en pris den forhenværende bygmester er afhængig  

 af for at undgå røde tal i sit regnskab." Ved skrivelse af 4. august 1992 anmodede klageren herefter  

 om, at avisen bragte følgende:
"Vedr.: Artikel i Bladet den 1. august 1992 "Hengemt byggeprojekt skaffer millioner frem".
 Ovennævnte artikel er skrevet i en nedladende og  

 skadefro tone.
 Artiklen er tendentiøs, uhæderlig og  

 indeholder direkte forkerte påstande.
 Alex Poulsen Holding A/S er bekendt med, at Dagbladet  

 Information har brugt Århus' største lokale avis, nemlig  

 Jyllands-Posten som sin forlængede arm til videre spredning af forkerte  

 informationer.
Dagbladet Information har os oplyst, uopfordret fremsendt  

 den i bladet den 31. juli 1992 bragte artikel, hvorefter journalist  Erik  

  Eisenberg koger suppe på Informations artikel.
Dette har vi  

 været udsat for før.
 Journalist  Erik  Eisenberg kunne ved en opringning til  

 vort kontor omgående have fået tilsendt vort regnskab.
 Herefter kunne journalist  Erik  Eisenberg have brugt  

 hovedet og eventuelle journalistiske evner til at skrive en sober  

 artikel.
 Koncernen har 327 ansatte og de har alle fået  

 løn indtil nu.
 Avisen skriver blandt andet:
 1. "Hengemt byggeri skaffer millioner frem".
 Alex Poulsen Holding A/S har ikke noget hengemt  

 byggeri, vi har efter aftale med Århus Kommune ladet udarbejde 8  

 konkrete forslag til bebyggelse af arealet med 6-700 boliger, hvilke forslag  

 har kostet os megen tid og mere end kr. 10 mill. (som er betalt) at  

 udfærdige.
 2. "Alex Poulsen Holding A/S har fire dobbelet  

 værdien af de henlagte byggeforslag, og at koncernens egenkapital ville  

 have været negativ uden denne opskrivning".
 Hvis ikke vi have op- og nedskrevet selskabets ejendomme i  

 forhold til regnskabet for 1990, herunder opskrivning af omtalte grund ville  

 selskabets egenkapital ikke have været negativ i regnskabet for  

 1991.
 3. " Alex  Poulsen kritiserede Århus Kommune".
Påstanden er direkte forkert.
Vi har på  

 intet tidspunkt kritiseret Århus Kommune for, at godkende GASAcentret i  

 strid med vedtagne Kommuneplaner, men kun konstateret faktum.
4. "Alex Poulsen Holding har selv regnet sig frem til en  

 ny værdi" Læs venligst mit svar under pkt. 2.
 Herunder vil jeg gerne tilføje:
 En meget normal salgspris for et grundareal i Århus  

 med 1. klasses beliggenhed kan være ca. 2.-3,500 pr. etage  

 m2 byggeri.
 Vi kan lære Jyllands-Posten noget om hæderlig  

 journalistik, men Jyllands-Posten kan ikke lære os noget om  

 værdien af vore ejendomme og grunde.
 Alex Poulsen Holding A/S har bestræbt sig på i  

 Årsregnskabet for 1991 at give meget detaljerede informationer.
 Alex Poulsen Holding A/S er et privat aktieselskab, og jeg  

 er af den opfattelse, at vi har informeret langt ud over hvad der normalt  

 ses, og endnu mere end flere børsnoterede selskaber, i samme  

 katagori af selskaber.
 Vi har fået alle vore væsentlige ejendomme  

 vurderet af uvildig statsaut. valuar, og lagt disse til grund for vort  

 regnskab.
Det må være rimeligt, at når man  

 nedskriver alle ejendomme til værdi i handel og vandel, så  

 opskriver man også de ejendomme der er mere værd end den  

 bogførte værdi." Ved skrivelse af 5. august 1992 afslog Jyllands-Posten  

 under henvisning til medieansvarslovens §§ 36, 38 og 40 at bringe  

 genmælet.
 I en udtalelse om klagen har Jyllands-Posten bl.a.  

 anført, at allerede medieansvarslovens § 38 om, at et genmæles  

 indhold i alt væsentligt skal være begrænset til de  

 nødvendige faktiske oplysninger, må betragtes som  

 tilstrækkelig grundlag for at afslå klagers krav om  

 genmæle.
 Det bemærkes, at Pressenævnet bl.a. ved  

 skrivelser af 11. august og 8. september 1992 har vejledt klager om reglerne  

 vedrørende udformningen af et genmæle.
 Det bemærkes endvidere, at klager har fremsat  

 anmodning om, at parterne blev indkaldt til mundtlig forhandling af sagen i  

 Pressenævnet, men at nævnet ikke har fundet anledning hertil.
I sagens behandling har følgende  

 nævnsmedlemmer deltaget: Else Mols, Bent A.
Koch, Ulrik Holmstrup og  

 Preben Sørensen.
 Pressenævnet udtaler:
 Det ønskede genmæle indeholder i vidt omfang  

 vurderinger, kommentarer og polemiserende betragtninger.
 Under henvisning til medieansvarslovens § 38, stk. 1,  

 tages klagerens begæring om genmæle derfor ikke til  

 følge.
 Afsagt den 13. oktober 1992.
