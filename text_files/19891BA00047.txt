Nr BSF 47 Forslag til folketingsbeslutning om styrkelse af tilsynet med Fondsbørsen Fremsat af Holger K.
Nielsen (SF) Birthe Hansen (SF) Jes Lunde (SF) Rahbæk  

 Møller (SF) Bjørn Poulsen (SF) Jens Thoft (SF) den 13. december 1989 Folketinget pålægger industriministeren 1) at styrke Finanstilsynet, 2) at sikre tilsynsmyndighederne adgang til oplysninger i  

 Værdipapircentralen og 3) at gennemgå Fondsbørsens regelsæt bl.a. med henblik på at skærpe  

 sanktionerne ved overtrædelse af de børsetiske regler.
Bemærkninger til forslaget Almindelige bemærkninger Den usædvanlig store handel med aktier i Handelsbanken og Den Danske Bank  

 umiddelbart før beslutningen om fusionering af de to banker blev  

 offentliggjort, har endnu en gang henledt opmærksomheden på den mangelfulde  

 kontrol med insiderhandel i forbindelse med aktiehandel på Københavns  

 Fondsbørs.
Uregelmæssigheder af denne art er først og fremmest til skade for  

 småaktionærer og for institutionelle investorer, herunder ATP-fonden,  

 Lønmodtagernes Dyrtidsfond og pensionskasserne.
De vil også svække  

 Fondsbørsens muligheder for at blive et finansielt centrum.
Der er derfor gode grunde til at søge forholdene forbedret.
Dette  

 beslutningsforslag skal ikke ses som en udtømmende liste over nødvendige  

 tiltag.
Det peger blot på de mest oplagte skridt.
Bemærkninger til de enkelte dele Ad 1 Som en række finansskandaler i de senere år tydeligt har illustreret det,  

 trænger Finanstilsynet kraftigt til en styrkelse.
Repræsentanter for de  

 finansielle institutioner, der betaler udgifterne ved Finanstilsynets drift,  

 har da også for længst tilkendegivet, at de er villige til at betale mere for  

 at få et mere effektivt Finanstilsyn.
Også Industriministeriets  

 fremtidssikringsudvalg, der i øvrigt ikke var bange for at påpege muligheder  

 for nedskæringer og forenklinger, pegede for Finanstilsynets vedkommende på  

 behovet for en yderligere ressourcetilførsel.
På trods heraf har industriministeren ikke villet foretage det fornødne,  

 men har alene ladet PA Consulting Group analysere tilsynet.  

 Industriministeren har tilkendegivet, at han vil følge en række af  

 analyserapportens anbefalinger.
I forbindelse hermed bør der ske den  

 nødvendige tilførsel af nye ressourcer.
I modsætning til fremtidssikringsudvalget foreslår analyserapporten, at  

 Finanstilsynet beholder tilsynet med Københavns Fondsbørs.
Forslagsstillerne  

 er enige i denne konklusion og finder den bekræftet af den seneste udvikling.  

 Tilsynet bør ikke blot omfatte tilsyn med, at gældende love og regler  

 overholdes.
Finanstilsynet bør løbende kontrollere, om Fondsbørsens ledelse  

 er i stand til at sikre en sund handel med værdipapirer, og bør fremsætte  

 forslag til ændringer af regler m.v., når dette ikke findes at være  

 tilfældet, jf. pkt. 3 i dette beslutningsforslag.
Ad 2 Det er en klar svækkelse af såvel Finanstilsynets som  

 fondsbørsbestyrelsens muligheder for at føre det nødvendige tilsyn med  

 handelen med værdipapirer, at de ikke kan indhente de nødvendige oplysninger  

 om aktiebesiddelse fra Værdipapircentralen.
Finanstilsynet kan kun gøre det  

 for så vidt angår forsikringsselskabers, pensionskassers og  

 begravelseskassers aktiebesiddelser, mens fondsbørsbestyrelsen slet ikke kan  

 indhente oplysninger fra Værdipapircentralen.
Reglen om, at selskaberne selv  

 skal offentliggøre aktiebesiddelser på over 10 pct. af aktiekapitalen, har  

 vist sig dels at virke for sent, dels at kunne omgås ved brug af stråmænd og  

 kan ikke danne grundlag for et effektivt tilsyn med uregelmæssigheder i  

 forbindelse med aktiehandel.
 De tilsynsførende myndigheder bør derfor have den nødvendige adgang til at  

 indhente oplysninger i Værdipapircentralen.
Ad 3 Der er også grund til at gennemgå de børsetiske regler for at vurdere, om  

 de er tilstrækkelige til at udgøre et bolværk mod uregelmæssigheder.
Især bør  

 det undersøges, om sanktionsmulighederne er tilstrækkelige til, at den  

 generalpræventive virkning i forbindelse med faren for opdagelse overhovedet  

 eksisterer.
Ved en sådan gennemgang bør reglerne på Københavns Fondsbørs  

 sammenlignes med de tilsvarende regler på udenlandske fondsbørser og  

 erfaringerne med disse.
Ligeledes bør det arbejde med stramning af reglerne  

 mod insidehandel, som er foregået i EF-regi, indgå i overvejelserne.
Skriftlig fremsættelse Holger K.
Nielsen (SF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om styrkelse af tilsynet med Fondsbørsen.
(Beslutningsforslag nr.
B 47).
 Idet jeg henviser til beslutningsforslagets tekst og bemærkninger, skal  

 jeg anbefale det til Tingets hurtige og velvillige behandling.
