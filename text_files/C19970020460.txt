 Direktoratets bekendtgørelse nr. 148 af 2. marts 1994 om overflytning  

 mellem anerkendte arbejdsløshedskasser er ændret ved bekendtgørelse nr. 1136  

 af 22. december 1997.
 Som følge heraf foretages følgende ændring i direktoratets vejledning nr.  

 43 af 2. marts 1994:
§ 1 I. afsnit i vejledningen til § 7, stk. 2-6, udgår og erstattes af  

 følgende:
»§ 7,  stk. 2-4, indeholder sammen med §§ 7a-9 de  

 eneste undtagelser om, at et fuldt ledigt medlem ikke kan overflyttes.« § 2 Efter vejledningen til § 7, stk. 2-6, indsættes:
»Overflytning efter uddannelse med erhvervede rettigheder - §  

 7a Et medlem har efter endt uddannelse, der giver ret til optagelse i en  

 kasse, mulighed for at vælge at blive overflyttet som dimittend eller med  

 bevarelse af erhvervede rettigheder.
Når et medlem har søgt om overflytning  

 som dimittend eller med bevarelse af erhvervede rettigheder, kan medlemmet  

 ikke efterfølgende ændre dette valg.
Efter bestemmelsen vælger medlemmet alene at skifte fagligt område på  

 baggrund af uddannelsen.
Dette betyder, at medlemmets rettigheder og  

 eventuelle pligter er de samme, som hvis medlemmet ikke var blevet  

 overflyttet.
Medlemmet kan ikke gøre brug af de dimittendrettigheder, der  

 følger af lovgivningen.
