Fremsat den 4. november 2004 af  

 udenrigsministeren (Per Stig Møller) Forslag til folketingsbeslutning om  

 udvidelse af det danske bidrag til den internationale  

  

 sikkerhedsstyrke ISAF i Afghanistan Folketinget meddeler sit samtykke til, at danske militære styrker  

 til den internationale sikkerhedsstyrke ISAF i Afghanistan styrkes med et  

 bidrag til det tysk-ledede Provincial Reconstruction Team i Feyzabad i det  

 nordøstlige Afghanistan, udsendelse af et dansk C-130 transportfly og et  

 jordbaseret støtteelement samt eventuel udsendelse af det danske  

 kommunikationsmodul.
Bemærkninger til beslutningsforslaget I.
FNs Sikkerhedsråd har efter anmodning fra den afghanske  

 overgangsregering ved resolution 1386 af 20. december 2001 og resolution 1510  

 af 13. oktober 2003 bemyndiget oprettelsen af en international  

 sikkerhedsstyrke, der skal bistå den afghanske overgangsregering med  

 opretholdelse af sikkerheden i Kabul og andre områder af Afghanistan.
Den  

 internationale sikkerhedsstyrkes mandat blev forlænget frem til den 13.  

 oktober  

 2005 ved resolution 1563 af 17. september 2004.
NATO overtog den 11. august 2003 ansvaret for ISAF missionen  

 og har i forlængelse heraf udarbejdet en operationsplan, der i revideret form  

 blev vedtaget den 25. juni 2004. Planen har skabt grundlag for en trinvis  

 udvidelse af den internationale sikkerhedsstyrkes operationsområde.
Det  

 første  

 trin i udvidelsen blev besluttet på topmødet i Istanbul i juni 2004 og har  

 medført, at den nordøstlige del af Afghanistan indgår under den  

 internationale  

 sikkerhedsstyrke, som pt. har deltagelse af ca. 35 lande.
Dette betyder, at  

 bl.a. de tysk- og britisk-ledede Provincial Reconstruction Teams i  

 Mezar-E-Sharif og Kunduz er blevet underlagt NATO.
NATOs operationsplan fastlægger en trinvis udvidelse af  

 operationsområdet til resten af Afghanistan og oprettelse af yderligere  

 Provincial Reconstruction Teams, som primært består af militære men dog også  

 civile dele.
Operationsområdet udvides i takt med, at de nødvendige  

 styrkebidrag kan mønstres.
Oprettelse af Provincial Reconstruction Teams  

 udgør  

 et væsentligt element i at styrke den afghanske overgangsregerings autoritet  

 og  

 ansvar for at fremme stabiliteten og genopbygningen af landet.
Indsatsen  

 gennemføres i samvirke med regionale og lokale politiske, militære og  

 religiøse  

 ledere samt ved samarbejde og koordination med internationale organisationer.  

 Provincial Reconstruction Teams støtter bl.a. sikkerhedssektorreformerne samt  

 øvrige civile aktiviteter, der skal bidrage til at afvæbne og demobilisere  

 tidligere kombattanter med henblik på at reintegrere dem i det afghanske  

 samfund.
Dette arbejde er vigtigt for at kunne indlede genopbygningen af de  

 mest usikre provinser i Afghanistan.
Den afghanske hær og politistyrke er under genopbygning, men  

 kan fortsat ikke selvstændigt varetage sikkerhedsopgaverne.
I mellemtiden er  

 det internationale samfunds bidrag afgørende for at fremme sikkerheden i  

 landet.
Den afghanske overgangsregering har derfor, og med støtte fra bl.a.  

 FN  

 og EU, gennem længere tid udtrykt ønske om, at sikkerhedsstyrkens indsats  

 forstærkes og udbredes til andre dele af Afghanistan.
NATOs engagement i Afghanistan vil fortsat medvirke til at  

 understøtte bestræbelserne på at etablere et fredeligt og stabilt Afghanistan  

 til gavn for hele den afghanske befolkning, herunder også tilbagevendende  

 flygtninge og internt fordrevne.
En tre-partsaftale om tilbagetagelse af  

 afviste asylansøgere fra Danmark er blevet underskrevet af Afghanistan,  

 Danmark  

 og FNs flygtningeorganisation UNHCR d. 18. oktober 2004.
II.
De afghanske parter indgik den 5. december 2001 i Bonn  

 en aftale om de fremtidige forhold i landet.
Aftalen indebar dannelsen af en  

 overgangsadministration bestående af en midlertidig regering under ledelse af  

 Hamid Karzai, en kommission til forberedelse af et traditionelt ældreråd  

 (Loya  

 Jirga) og en højesteret.
Den ambitiøse tidsplan for demokratiseringsprocessen, som  

 blev vedtaget i Bonn, er hidtil gennemført tilfredsstillende.
Der er i år  

 vedtaget en ny forfatning, der som udgangspunkt sikrer lige ret for alle  

 borgere, kvinder som mænd og uanset etnisk tilhørsforhold.
Afghanistan bliver  

 ifølge forfatningsudkastet en islamisk stat, men retssystemet indrettes efter  

 vestligt forbillede.
Sharia-lovene er ikke nævnt.
Ved præsidentvalget den 9. oktober 2004 blev Hamid Karzai  

 valgt som Afghanistans første folkevalgte præsident.
Valget blev afviklet  

 uden  

 alvorlige sikkerhedsepisoder, hvilket ikke mindst kan tilskrives de  

 internationale styrkers indsats.
Selve valgprocessen har været præget af  

 Taliban og Al-Qaidas forsøg på at afspore valget.
Til trods herfor har den  

 afghanske  

 befolkning sluttet massivt op om valgprocessen.
Omkring 10,5 mio. af de  

 mellem  

 11 og 12 mio. stemmeberettigede afghanere havde ladet sig registrere til  

 valget.
Af disse var ca. 42 pct. kvinder.
En række af de tidligere  

 krigsherrer  

 valgte at indgå i den politiske proces frem for at bruge væbnet magt.
Parlamentsvalg skal efter planen afholdes i foråret 2005.  

 Forbedring af sikkerheden er en grundlæggende forudsætning for udvidet  

 stabilitet, sikring af genopbygningsindsatsen, samt for gennemførelse af  

 parlamentsvalgene.
Genopbygningen er afgørende for at vise den afghanske  

 befolkning, at den afghanske regering formår at skabe bedre levevilkår i  

 landet.
Danmark deltager på flere områder aktivt i den  

 internationale indsats.
Foruden Danmarks militære bidrag har regeringen for  

 2002 - 2004 afsat op til 250 mio. kr. i humanitær bistand og for 2002 - 2006  

 op  

 til 495 mio. kr. til genopbygningsbistand.
De humanitære midler er allokeret  

 og  

 har fokuseret på støtte til repatriering af flygtninge og internt fordrevne  

 samt minerelaterede aktiviteter såsom minerydning og mineoplysning.  

 Genopbygningsmidlerne bidrager til en genetablering af landets administrative  

 system, støtte til etablering af demokratiske institutioner og fremme af  

 respekt  

 for menneskerettigheder, støtte til uddannelsessektoren samt støtte til  

 udvikling af landområderne.
Der forudses fremlagt et nyt aktstykke for den  

 fremtidige støtte til Afghanistan senere i år.
III.
Danmarks aktuelle bidrag til den internationale sikkerhedsstyrke  

 i Afghanistan, som har mandat i Folketingets beslutning B 57 af 2. december  

 2003, omfatter i øjeblikket ca. 70 personer.
Bidraget omfatter forbindelseshold, der varetager opgaver  

 for den internationale sikkerhedsstyrke i forhold til de afghanske  

 myndigheder  

 samt det nødvendige støttepersonel, stabsofficerer til hovedkvarteret for den  

 internationale sikkerhedsstyrke, et mindre antal personer  

 til driften af Kabuls Internationale Lufthavn, samt tre  

 personer til et team, der bl.a. skal varetage oplysning til lokalbefolkningen  

 om ISAFs virke.
Med henblik på at understøtte regeringens  

 samtænkningsinitiativ  

 omfatter det danske bidrag e  

 ndvidere et militært observatørhold på seks  

 personer, der indgår i det britiske Provincial Reconstruction Team i Mezar  

 -E-  

 Sharif.
I tilknytning hertil er udsendt en civil rådgiver, der faciliterer  

 humanitære og civile indsatser.
 Som led i styrkelse af NATOs opgavevaretagelse under ISAF  

 ønsker regeringen at udvide det danske bidrag i 2005. Det øgede bidrag  

 omfatter  

 et bidrag til det tysk-ledede Provincial Reconstruction Team i Feyzabad i det  

 nordøstlige Afghanistan, udsendelse af et dansk C-130 transportfly og et  

 jordbaseret støtteelement samt eventuel udsendelse af et dansk  

 kommunikationsmodul til Afghanistan.
Det tysk-ledede Provincial Reconstruction Team i Feyzabad i  

 provinsen Badakhshan i det nordlige Afghanistan består af et militært og et  

 civilt element.
Det militære element vil blive underlagt ISAF, mens de civile  

 elementer underlægges relevante nationale civile myndigheder.
Danmark vil  

 bidrage med ca. 40 soldater til det tysk-ledede Provincial Reconstruction  

 Team.  

 Bidraget ventes at bestå af stabsofficerer, militære observatørhold og en  

 civil-militær samarbejdsenhed.
Bidraget forventes udsendt primo 2005, idet  

 en stabsofficer allerede i oktober 2004 blev udsendt til den tyske stab i  

 Feyzabad.  

 Provincial Reconstruction Team Feyzabad forventes at blive multinationalt,  

 idet  

 også Tjekkiet og i mindre omfang Kroatien ventes at bidrage til indsatsen.  

 Der  

 planlægges også udsendt dansk civil rådgivning til Feyzabad samtidig med de  

 danske militære styrker.
For at imødekomme ISAFs behov for taktiske transportfly vil  

 Danmark desuden bidrage med et C-130 transportfly og et jordbaseret  

 støtteelement, der forventes udsendt i seks måneder i andet halvår af 2005.  

 Bidraget omfatter ca. 75 personer.
Transportflyet vil indgå i ISAFs pulje af  

 transportfly og indsættes til generel støtte for NATOs operationer i  

 Afghanistan.
Det danske kommunikationsmodul, der er tilmeldt NATO, var  

 udsendt til ISAF i perioden januar til marts 2004. Regeringen forventer, at  

 NATO vil anmode Danmark om at kommunikationsmodulet udsendes igen i 2005 i en  

 tre måneders periode.
Dette bidrag vil omfatte ca. 40 personer.
Herudover kan  

 der blive behov for at udsende et mindre antal personer fra  

 kommunikationsmodulet i yderligere en periode.
 Ved udvidelse af det danske bidrag til ISAF forventes det  

 samlede styrkebidrag i 2005 at kunne udgøre mellem ca. 110 og ca. 225  

 personer.  

 Bidraget vil være fleksibelt sammensat og tilgodese muligheden for  

 samtænkning  

 af den militære og den civile indsats ved bidragene til de britisk-ledede og  

 det tysk-ledede Provincial Reconstruction Team.
Der vil inden for en international koordineret ramme i  

 videst muligt omfang blive gennemført en koncentreret dansk civil indsats i  

 de  

 områder, hvor der er udstationeret danske soldater.
Udgangspunktet for den  

 dansk finansierede civile indsats i Afghanistan er, at det er civile danske  

 og  

 internationale organisationer, der bør forestå gennemførelsen af indsatserne.  

 Grundet sikkerhedssituationen i Afghanistan, der vanskeliggør  

 organisationernes  

 muligheder for at operere, vil danske soldater dog også kunne blive  

 involveret  

 i humanitære og andre civile indsatser med henblik på at bidrage til en  

 normalisering  

 af forholdene for civilbefolkningen.
Regeringen ønsker herved at sikre, at  

 der  

 fortsat sker konkrete fremskridt i det afghanske samfund, idet der efter  

 regeringens opfattelse er en direkte sammenhæng mellem forbedring af den  

 sociale og økonomiske situation og forbedringer af sikkerhedssituationen.  

 Behovet for en sådan samtænkt dansk  

 civil-militær indsats blev bekræftet af en forundersøgelsesmission gennemført  

 i  

 uge 43.
IV.
Det danske bidrag til den internationale  

 sikkerhedsstyrke vil være indsat i Kabul og i de nordøstlige provinser i  

 Afghanistan.
Der kan imidlertid blive tale om opgaver også i andre områder af  

 Afghanistan i takt med, at udvidelsen af ISAFs opgaver udmøntes.
 Den afghanske overgangsadministration underskrev den 31.  

 december 2001 en militærteknisk aftale, der bl.a. vedrører den retlige status  

 for personel udsendt som en del af den internationale sikkerhedsstyrke.
Deltagelsen i den internationale sikkerhedsstyrke i  

 Afghanistan er forbundet med risiko.
Forsvarets Efterretningstjeneste har  

 afgivet  

 følgende trusselsvurdering for Afghanistan:
»Forsvarets Efterretningstjeneste vurderer, at  

 sikkerhedssituationen i Afghanistan fortsat er ustabil.
Den ustabile  

 situation  

 i Afghanistan er primært knyttet til de fortsatte angreb fra væbnede  

 oppositionsgrupper,  

 centralregeringens begrænsede kontrol med områderne udenfor Kabul og den  

 omfattende  

 opiumsproduktion.
De gennemførte angreb er i udpræget grad lejlighedsangreb  

 og  

 i meget begrænset omfang rettet mod strategiske mål.
Angrebene vurderes ikke  

 at  

 være centralt koordinerede eller dirigerede, hvilket sandsynligvis er udtryk  

 for, at de militante oppositionsgrupper har begrænset operativ kapacitet til  

 at  

 planlægge og gennemføre omfattende og målrettede angreb.
Truslen i  

 Kabulområdet  

 vurderes høj, mens truslen i de nordlige provinser vurderes middel.
Antallet  

 af  

 miner og mængden af ueksploderet ammunition i Afghanistan er betragtelig.  

 Placering af disse er dog som oftest kendt.
Truslen fra miner og ueksploderet  

 ammunition varierer således lokalt fra lav til høj.
Truslen mod flytrafikken  

 varierer fra lav til middel afhængig af flyvehøjde og område.
Truslen  

 vurderes  

 lav ved alle højder i Samangan og Badakhshan, mens den på grund af truslen  

 fra  

 luftværn vurderes middel i Kabul ved flyvning i lave højder.
En lang række  

 efterretningstjenester opererer i Afghanistan.
Især Afghanistans naboer  

 vurderes at være bredt repræsenteret i landet.
Derudover foretages der  

 indhentning af en række ikke-statslige aktører, herunder både kriminelle- og  

 terrororganisationer.  

 Truslen fra spionage i Afghanistan vurderes høj.« V.
Det samlede danske styrkebidrag består dels af fastansat  

 personel, dels af kontraktansat personel, herunder personel på  

 reaktionsstyrkekontrakt fra Den Danske Internationale Brigade.
Personellets  

 uddannelse, erfaring og motivation er på højt niveau.
Styrkebidragene råder  

 over moderne udrustning, herunder personlig udrustning.
Med personellets  

 uddannelse og træning, materiellets beskaffenhed samt iagttagelsen af  

 nødvendige procedurer vil der blive taget de bedst mulige forholdsregler over  

 for mulige faremomenter.
Forsvarets personel vil under udsendelsen være  

 omfattet af forsvarets særlige erstatnings- og godtgørelsesordning.
VI.
De danske styrker udsendes på grundlag af FNs  

 sikkerhedsråds resolution 1386 af 20. december 2001, resolution 1510 af 13.  

 oktober 2003 og resolution 1563 af 17. september 2004.
FNs sikkerhedsråd har i henhold til FN-pagtens kapitel VII  

 bemyndiget den internationale sikkerhedsstyrke i Afghanistan til at anvende  

 alle nødvendige midler med henblik på at opfylde sine opgaver.
FNs  

 sikkerhedsråd har herved bemyndiget den internationale sikkerhedsstyrke,  

 herunder det danske bidrag, til i fornødent omfang at anvende militær magt i  

 selvforsvar og til at gennemføre de af Sikkerhedsrådet pålagte opgaver.
VII.
Danmark deltager i den internationale sikkerhedsstyrke  

 for at medvirke til at give den politiske overgangsproces og  

 genopbygningsindsatsen i Afghanistan de rette sikre rammer.
Et fortsat og  

 styrket dansk bidrag til den internationale militære tilstedeværelse i  

 Afghanistan vil sende et klart signal om et fortsat helhjertet dansk  

 engagement  

 i landets fremtid.
VIII.
Regeringen har fundet det hensigtsmæssigt at anmode  

 Folketinget om at meddele sit samtykke til, at et forøget antal danske  

 militære  

 styrker stilles til rådighed for den FN-bemyndigede internationale  

 sikkerhedsstyrke i Afghanistan, jfr. grundlovens § 19, stk. 2.
IX.  

 Regeringen  

 vil løbende vurdere det danske bidrags sammensætning med henblik på at sikre  

 en  

 effektiv opgaveløsning.
Såfremt det i øvrigt skulle vise sig hensigtsmæssigt  

 at  

 justere bidraget, herunder ansvarsområdet væsentligt, eller såfremt der i  

 øvrigt skulle ske en væsentlig ændring i opgavernes karakter eller det  

 folkeretlige grundlag for sikkerhedsstyrkens tilstedeværelse, vil regeringen  

 rådføre sig med Det Udenrigspolitiske Nævn herom eller om nødvendigt på ny  

 forelægge sagen for Folketinget.
X.
Videreførelse af det nuværende danske bidrag til den  

 internationale sikkerhedsstyrke indebærer merudgifter i størrelsesordenen ca.  

 45 mio. kr. i 2005. Det øgede danske styrkebidrag til den internationale  

 sikkerhedsstyrke vil kunne indebære yderligere merudgifter i  

 størrelsesordenen  

 ca. 120 mio. kr.
De samlede merudgifter i 2005 forbundet med det danske  

 engagement i ISAF beløber sig således til ca. 165 mio. kr., der afholdes  

 inden  

 for den ramme, der er afsat til forsvarets internationale aktiviteter på  

 finanslovens § 35.11.26. reserve til merudgifter forbundet med  

 forsvarets  

 og politiets internationale operationer.
