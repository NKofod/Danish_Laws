Rigsadvokatmeddelelsen, afsnittet: Rettighedsfrakendelse Revideret 30. marts 2016 1. Overblik Politikredsene og statsadvokaterne skal i alle sager, hvor der er idømt rettighedsfrakendelse efter straffelovens §§ 78-79, underrette den myndighed, der fører tilsyn med den erhvervsdrivende, jf. pkt. 6.1.
 Politikredsene og statsadvokaterne skal underrette de relevante myndigheder om by- og landsretsdomme i sager, hvor en person, der udfører et af de erhverv, der er nævnt i anerkendelsesdirektivets artikel 56 a, stk. 1, har fået begrænset retten til at udføre sit erhverv, jf. pkt. 6.2.
2. Politiets efterforskning og sagsbehandling 3. Forberedelse I visse tilfælde skal sager, der rejser spørgsmål om rettighedsfrakendelse, forelægges for en særmyndighed.
Der henvises til afsnittene i Rigsadvokatmeddelelsen om de konkrete sagsområder.
4. Jura 4.1. Straffeloven En erhvervsudøver kan frakendes autorisationen på baggrund af et strafbart forhold, jf. straffelovens §§ 78-79.
 I sager, hvor en person er sigtet for at have begået forhold, som kan have betydning for den pågældendes stilling eller virksomhed, skal anklagemyndigheden være særligt opmærksom på, om sagerne rejser spørgsmål om rettighedsfrakendelse, jf. straffelovens §§ 78-79.
4.2. Anerkendelsesloven Lov nr. 1871 af 29. december 2015 om anerkendelse af visse uddannelses- og erhvervsmæssige kvalifikationer (anerkendelsesloven) indeholder bl.a. regler om underretning af de øvrige medlemsstater i EU, EØS mv. (medlemslande), om identiteten på visse erhvervsudøvere, der er nævnt i anerkendelsesdirektivets § 56 a, stk. 1, og som har fået begrænset retten til at udøve sit erhverv af en offentlig myndighed eller domstol.
Underretningen omfatter også statsborgere fra tredjelande.
Underretningen skal ske via informationssystemet IMI.
Underretningen skal indeholde de i artikel 56 a, stk. 2, nævnte oplysninger.
Underretningen skal ske vedrørende sundhedspersoner, dyrlæger og personer, der udøver lovreguleret uddannelse af mindreårige.
På Uddannelses- og Forskningsministeriets websted findes en opdateret liste over lovregulerede erhverv.
 I sager, hvor personer, der er omfattet af anerkendelsesdirektivets § 56 a, stk. 1, ved dom har fået begrænset retten til at udøve sit erhverv, skal anklagemyndigheden underrette den kompetente myndighed evt. via advarselskoordinatoren for myndigheden, jf. anerkendelseslovens § 16, stk. 1. Se pkt. 6.2.
5. Straf og andre retsfølger 6. Efter dom Dette afsnit indeholder retningslinjer for, i hvilke situationer der skal ske underretning vedrørende domme, hvor der sker rettighedsfrakendelse.
6.1. Underretning af særmyndigheder Politikredsene og statsadvokaterne skal i alle sager, hvor der er idømt rettighedsfrakendelse efter straffelovens §§ 78-79, sende en kopi af afgørelsen til en eventuel myndighed, der fører tilsyn med den erhvervsdrivende.
 Der skal endvidere sendes kopi til en særmyndighed, der har været hørt om spørgsmålet om rettighedsfrakendelse.
6.2. Underretning i medfør af anerkendelsesloven Anklagemyndigheden skal underrette de kompetente myndigheder (evt. via advarselskoordinatoren) om domme, hvor erhvervsudøvere, der er nævnt i anerkendelsesdirektivets § 56 a, stk. 1, har fået begrænset retten til at udøve sit erhverv.
De kompetente myndigheder skal underrettes, da de senest 3 kalenderdage efter en afgørelse eller dom skal underrette de øvrige medlemslande om identiteten på erhvervsudøvere, der er nævnt i anerkendelsesdirektivets § 56 a, stk. 1, og som har fået begrænset retten til at udøve sit erhverv af en offentlig myndighed eller domstol.
Underretningen skal se via informationssystemet IMI.
 Anklagemyndigheden skal underrette de kompetente myndigheder om by- og landsretsdomme efter nedenstående retningslinjer.
6.2.1. Personkreds Underretningen skal ske vedrørende sundhedspersoner, dyrlæger og personer, der udøver lovreguleret uddannelse af mindreårige.
På Uddannelses- og Forskningsministeriets websted findes en opdateret liste over lovregulerede erhverv.
Ved sundhedspersonale forstås  ambulanceassistenter og -behandlere  bandagister  bioanalytikere  ergoterapeuter  farmaceuter  farmakonomer  fodterapeuter  fysioterapeuter  jordemødre  kiropraktorer  kliniske diætister  læger  optometrister  radiografer  social- og sundhedsassistenter  sygeplejersker  tandlæger, -plejere og -teknikere Underretning vedrørende sundhedspersonale sendes til Styrelsen for Patientsikkerhed via sikker e-mail til seost@sst.dk.
 Underretningen vedrørende farmaceuter og farmakonomer sendes dog til Lægemiddelstyrelsen via sikker e-mail til dkma@dkma.dk.
 Underretning vedrørende dyrlæger sendes til Fødevarestyrelsen via sikker e-mail til email@fvst.dk.
Ved undervisere (uddannelse af mindreårige) forstås  lærere i de gymnasiale uddannelser (når mindreårige undervises)  folkeskolelærere  pædagoger i folkeskolens børnehaveklasse og 1.-3. klasse  undervisere i danskuddannelse til voksne udlændinge (når mindreårige undervises) Underretning vedrørende undervisere (uddannelse af mindreårige) sendes til Styrelsen for Videregående Uddannelser via sikker e-mail til vur@uds.dk.
6.2.2. Fremgangsmåde Byretsdomme Politikredsene skal inden ankefristens udløb underrette den relevante myndighed, jf. pkt. 6.2.1., hvis erhvervsudøveren er idømt rettighedsfrakendelse efter straffelovens §§ 78-79, uanset om rettighedsfrakendelsen er begrundet i forhold, som er begået i forbindelse med udøvelse af det faglige virke eller i fritiden.
Underretningen sendes via sikker e-mail.
I emnefeltet angives erhvervsudøverens erhverv, og at e-mailen er fra anklagemyndigheden.
Der må ikke angives personfølsomme oplysninger i emnefeltet.
I e-mailen angives følgende oplysninger:
 Angivelse af hvilken ret, der har afsagt dommen  Dato for domsafsigelsen  Domfældtes navn og cpr-nr.
 Beskrivelse af rettighedsfrakendelsens indhold  Rettighedsfrakendelsens længde  Hvis anklagemyndigheden er bekendt med, at tiltalte har anket dommen, skal dette angives.
 Politikredsene skal senest 2 dage efter, at ankefristen er udløbet, underrette den relevante myndighed, jf. pkt. 6.2.1., om, hvorvidt dommen er anket, medmindre der allerede er sket underretning herom, jf. ovenfor.
For at sikre at sagen kan identificeres, angives i e-mailen  domfældtes navn og cpr-nr., og  om dommen er anket Underretningen sendes via sikker e-mail.
I emnefeltet angives erhvervsudøverens erhverv, og at e-mailen er fra anklagemyndigheden.
Der må ikke angives personfølsomme oplysninger i emnefeltet.
Ankefrafald Statsadvokaterne skal snarest og senest dagen efter at have modtaget landsrettens retsbog om, at sagen hæves, underrette den relevante myndighed, jf. pkt. 6.2.1., om ankefrafaldet i sager, hvor erhvervsudøveren er idømt rettighedsfrakendelse efter straffelovens §§ 78-79, uanset om rettighedsfrakendelsen er begrundet i forhold, som er begået i forbindelse med udøvelse af det faglige virke eller i fritiden.
Underretningen sendes via sikker e-mail.
I emnefeltet angives erhvervsudøverens erhverv, og at e-mailen er fra anklagemyndigheden.
Der må ikke angives personfølsomme oplysninger i emnefeltet.
I e-mailen angives følgende oplysninger:
 Angivelse af hvilken ret, der har udfærdiget retsbogen  Dato for ankesagens bortfald (retsbog)  Domfældtes navn og cpr-nr.
 Beskrivelse af rettighedsfrakendelsens indhold  Rettighedsfrakendelsens længde Landsretsdomme Statsadvokaterne skal senest dagen efter domsafsigelsen underrette den relevante myndighed, jf. pkt. 6.2.1., om domme vedrørende erhvervsudøvere, der er idømt rettighedsfrakendelse efter straffelovens §§ 78-79, uanset om rettighedsfrakendelsen er begrundet i forhold, som er begået i forbindelse med udøvelse af det faglige virke eller i fritiden.
Underretningen sendes via sikker e-mail.
I emnefeltet angives erhvervsudøverens erhverv, og at e-mailen er fra anklagemyndigheden.
Der må ikke angives personfølsomme oplysninger i emnefeltet.
I e-mailen angives følgende oplysninger:
 Angivelse af hvilken ret, der har afsagt dommen  Dato for domsafsigelsen  Domfældtes navn og cpr-nr.
 Beskrivelse af rettighedsfrakendelsens indhold  Rettighedsfrakendelsens længde 7. Love og forarbejder  Lov nr. 1871 af 29. december 2015 om anerkendelse af visse uddannelses- og erhvervsmæssige kvalifikationer (anerkendelsesloven).
 Lovforslag nr.
L 32 af 29. oktober 2015 om anerkendelse af visse uddannelses- og erhvervsmæssige kvalifikationer.
  Direktiv 2005/36/EF om anerkendelse af erhvervsmæssige kvalifikationer som ændret ved Europa-Parlamentet og Rådets direktiv 2013/55/EU (anerkendelsesdirektivet).
  Kommissionens gennemførelsesforordning (EU) 2015/983 af 24. juni 2015 om proceduren for udstedelse af det europæiske erhvervspas og anvendelsen af advarselsordningen i henhold til Europa-Parlamentets og Rådets direktiv 2005/36/EF.
