Betænkning afgivet af Uddannelsesudvalget den 9. december  

 2003 Betænkning over Forslag til lov om  

 ændring af lov om grundlæggende social- og  

  

 sundhedsuddannelser (Ansættelsesaftaler for  

 elever hos private leverandører af personlig og praktisk hjælp m.v.) [af  

 undervisningsministeren (Ulla Tørnæs)] 1. Udvalgsarbejdet Lovforslaget blev fremsat den 9. oktober 2003 og var til 1.  

 behandling den 31. oktober 2003. Lovforslaget blev efter 1. behandling  

 henvist  

 til behandling i Uddannelsesudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 18. august 2003 dette udkast  

 til  

 udvalget, jf. (2002-03) alm. del  bilag 535. Den 10. oktober 2003  

 sendte  

 undervisningsministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Høje-Taastrup Kommune.
 Undervisningsministeren har overfor udvalget kommenteret den  

 skriftlige henvendelse til udvalget.
Spørgsmål Udvalget har stillet 5 spørgsmål til undervisningsministeren til  

 skriftlig besvarelse, som denne har besvaret. 2 af udvalgets spørgsmål og  

 undervisningsministerens svar herpå er optrykt som bilag 2 til betænkningen.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse uændret.
 Et  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
 Enhedslistens medlem af udvalget kan ikke se behovet for at  

 ændre den eksisterende ordning, hvor kommunen som praktikansvarlig kan indgå  

 aftaler med private leverandører.
 Med dette lovforslag skal private leverandører af personlig og  

 praktisk hjælp m.v. nu også have mulighed for at lave ansættelsesaftaler for  

 unge, der ønsker at få en social- og sundhedsuddannelse.
 Det er et unødvendigt lovforslag, som Enhedslisten ikke kan  

 støtte.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Else Winther Andersen (V)  

  

  fmd.  

  

    

  

 Gitte Lillelund Bech (V)  

    

  

 Christian Lund Jepsen (V)  

    

  

 Tina Nedergaard (V)  

    

  

 Louise Frevert (DF)  

    

  

 Karina Sørensen (DF)  

    

  

 Helle Sjelle (KF)  

    

  

 Else Theill Sørensen (KF)  

    

  

 Bodil Kornbek (KD)  

    

  

 Carsten Hansen (S)  

    

  

 Bjarne Laustsen (S)  

    

  

 Jeppe Kofod (S)  

    

  

 Lene Jensen (S)  

    

  

 Thomas Adelskov (S)  

    

  

 Aage Frandsen (SF)  

    

  

 Marianne Jelved (RV)  

  

  nfmd.  

  

    

  

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 31 Bilagsnr.
Titel 1 Høringssvar samt høringsnotat, fra  

 undervisningsministeren 2 Udkast til tidsplan for udvalgets behandling af  

 lovforslaget 3 Spm. 1, om ministeren vil opstille nogle kriterier for en  

 dialog mellem arbejdsgiveren og uddannelsesinstitutionen for at sikre, at de  

 private leverandører varetager deres uddannelsesforpligtigelse bedst muligt,  

 til undervisningsministeren Spm. 2 om, hvordan ministeren vil sikre, at en privat  

 leverandør kan påtage sig en forpligtelse med hensyn til, hvor mange elever  

 en arbejdsgiver kan påtage sig, til undervisningsministeren 4 Tidsplan for udvalgets behandling af lovforslaget 5 Spm. 3, om ministeren vil sikre, at en elev kan  

 gennemføre sosu-uddannelsen, hvis det firma, som eleven har en  

 ansættelsesaftale med, f.eks. går konkurs, til undervisningsministeren Spm. 4, om det for at kunne levere ydelser under  

 fritvalgsordningen til en kommune vil være et krav til en privat leverandør,  

 at vedkommende tager elever, til undervisningsministeren 6 Henvendelse af 18/11-03 fra Høje-Taastrup Kommune 7 Spm. 5 om kommentar til henvendelse af 18/11-03 fra  

 Høje-Taastrup Kommune, til undervisningsministeren 8 Svar på spm. 1, om ministeren vil opstille nogle  

 kriterier for en dialog mellem arbejdsgiveren og uddannelsesinstitutionen for  

 at sikre, at de private leverandører varetager deres  

 uddannelsesforpligtigelse bedst muligt, fra undervisningsministeren Svar på spm. 2 om, hvordan ministeren vil sikre, at en  

 privat leverandør kan påtage sig en forpligtelse med hensyn til, hvor mange  

 elever en arbejdsgiver kan påtage sig, fra undervisningsministeren 9 Svar på spm. 3, om ministeren vil sikre, at en elev kan  

 gennemføre sosu-uddannelsen, hvis det firma, som eleven har en  

 ansættelsesaftale med, f.eks. går konkurs, fra undervisningsministeren Svar på spm. 4, om det for at kunne levere ydelser under  

 fritvalgsordningen til en kommune vil være et krav til en privat leverandør,  

 at vedkommende tager elever, fra undervisningsministeren 10 Svar på spm. 5 om kommentar til henvendelse af 18/11-03  

 fra Høje-Taastrup Kommune, fra undervisningsministeren 11 1. udkast til betænkning Bilag 2 Nogle af udvalgets spørgsmål til  

 undervisningsministeren og dennes svar herpå Spørgsmålene og svarene er optrykt efter ønske fra  

 Socialdemokratiets og Venstres medlemmer af udvalget.
 Spørgsmål 3:
Hvordan vil ministeren sikre, at en elev kan gennemføre  

 uddannelsen til social- og sundhedshjælper, hvis det firma, som eleven har en  

 ansættelsesaftale med, f.eks. går konkurs? Svar:
 I henhold til serviceloven skal kommunalbestyrelserne fastsætte  

 en række kvalitetskrav, som skal opfyldes for at blive godkendt som privat  

 leverandør af personlig og praktisk hjælp.
Med lovforslaget får kommunalbestyrelserne mulighed for, som en  

 del af disse kvalitetskrav, også at stille krav om, at en privat leverandør  

 påtager sig at uddanne en eller flere elever.
Ligeledes kan en  

 kommunalbestyrelse sørge for, at kommunale og private leverandører af  

 personlig  

 og praktisk hjælp overtager den resterende uddannelsesforpligtelse for  

 elever,  

 der på baggrund af en leverandørs konkurs eller tab af en kontrakt om  

 leverance  

 af personlig og praktisk hjælp, uforskyldt har mistet deres  

 uddannelsesaftale.
 Det må forventes, at kommunalbestyrelserne i vidt omfang vil  

 benytte sig af denne mulighed, for derved at aflaste den kommunale  

 uddannelsesforpligtelse i henhold til den fastsatte  

 uddannelsesdimensionering,  

 jfr. også mit svar på efterfølgende spørgsmål 4.
 Det er vigtigt, at kommende elever sikres de bedst mulige  

 uddannelsesforhold, herunder ikke mindst størst mulig sikkerhed i  

 ansættelsen.  

 Undervisningsministeriet agter derfor at give kommunalbestyrelserne en særlig  

 vejledning eller orientering om muligheden for at fastsætte de beskrevne  

 kvalitetskrav, så eleverne gives de bedste muligheder for at videreføre deres  

 uddannelse i tilfælde af praktikvirksomhedens konkurs eller ophør i øvrigt.
 Spørgsmål 4:
 Ministeren bedes oplyse, om det for at kunne levere ydelser  

 under fritvalgsordningen til en kommune vil være et krav  

 til en privat leverandør, at vedkommende tager elever.
 Svar:
Der er ikke i dette forslag eller i lov om social service krav  

 om, at kommunalbestyrelserne  

  

 skal  

  

 kræve, at en privat leverandør  

 ansætter elever eller i øvrigt stiller praktikpladser til rådighed for at  

 blive  

 godkendt.
Som anført i mit svar på spørgsmål 3, er det alene en  

  

 mulighed  

  

 for kommunalbestyrelserne.
Kommuner og amter skal fortsat dimensionere uddannelsespladserne  

 udfra det samlede behov for færdiguddannede på området.
Der vil derfor, i  

 takt  

 med at private leverandører måtte overtage udførelsen af personlig og  

 praktisk  

 hjælp på pleje- og omsorgsområdet, opstå et behov for, at de private  

 leverandører også påtager sig at uddanne et antal elever, svarende til den  

 praktikpladskapacitet som de private leverandører råder over og det behov for  

 uddannet personale, som virksomhederne kommer til at opleve.
Det er min forventning, at kommunalbestyrelserne i vidt omfang  

 vil stille krav til de private leverandører om at uddanne elever for at kunne  

 opfylde dimensioneringskravet.
Jeg forudsætter også, at de private  

 leverandører  

 vil have en tilsvarende interesse i at uddanne elever, så virksomhederne kan  

 levere personlig og praktisk hjælp af god kvalitet.
 Som anført i mit svar på spørgsmål 3 agter  

 Undervisningsministeriet i givet fald at vejlede kommunalbestyrelserne om de  

 muligheder lovændringen giver såvel for kommunalbestyrelserne som for de  

 private leverandører.
