 I medfør af § 12, stk. 2, i merværdiafgiftsloven, jf.
 lovbekendtgørelse nr. 629 af 20. oktober 1988, fastsættes:
 § 1.  Varer, som momsregistrerede virksomheder sælger  

 til personer bosat i udlandet og af disse medtages til udlandet som  

 rejsegods, kan fritages for merværdiafgift efter bestemmelserne i denne  

 bekendtgørelse.
Salg til købere med bopæl i et andet EF-medlemsland § 2.  Fritagelse er betinget af, at salgsprisen for  

 den enkelte vare overstiger 3.100 kr., inkl. afgift.
En gruppe af ting, der  

 normalt udgør en helhed, anses som een vare.
§ 3.  Varerne skal i en faktura angives til udførsel  

 til et af ovennævnte lande.
Fakturaen skal være forsynet med udstedelsesdato  

 og indeholde oplysning om sælgerens navn og adresse, køberens navn og bopæl  

 samt varernes antal, art og værdi (salgspris, inkl. afgift, samt  

 afgiftsbeløbet).
Stk. 2.  Fakturaen skal forsynes med påtegning om  

 indførslen fra det endelige indførselslands toldmyndighed eller anden på  

 omsætningsafgiftsområdet kompetent myndighed, hvorved det godtgøres, at  

 omsætningsafgiften er eller vil blive pålagt ved indførslen.
Den attesterede  

 faktura vedlægges virksomhedens regnskab som dokumentation for  

 afgiftsfritagelsen.
Salg til købere med bopæl i Finland, Norge eller Sverige § 4.  Fritagelse er betinget af, at salgsprisen for  

 den enkelte vare overstiger 1.200 kr., inkl. afgift.
En gruppe af ting, der  

 normalt udgør en helhed, anses som een vare.
 § 5.  Bestemmelserne i § 3 finder tilsvarende  

 anvendelse.
Salg til købere med bopæl i andre lande § 6.  Fritagelse er betinget af, at købet er foretaget  

 i samme forretning og omfatter varer til en værdi over 600 kr., inkl. afgift.
§ 7.  Varerne skal i en udførselsangivelse eller  

 faktura angives til udførsel.
Udførselsangivelsen eller fakturaen skal  

 indeholde oplysning om varernes antal, art og værdi (salgspris, inkl. afgift,  

 samt afgiftsbeløbet). En faktura skal desuden indeholde oplysning om  

 udstedelsesdato, sælgerens navn og adresse samt køberens navn og bopæl.
Stk. 2.  Varerne frembydes til toldbehandling direkte i  

 forbindelse med køberens udrejse.
Angivelsen eller fakturaen udleveres efter  

 at være forsynet med toldvæsenets attest for udførslen til den, der frembyder  

 varerne.
Angivelsen eller fakturaen vedlægges virksomhedens regnskab som  

 dokumentation for afgiftsfritagelsen.
Andre bestemmelser § 8.  Køberen skal over for virksomheden dokumentere  

 sin bopæl i udlandet ved forevisning af pas, identitetskort eller anden  

 tilsvarende legitimation.
 § 9.  Bestemmelserne i §§ 6 og 7 finder anvendelse ved  

 salg af varer til købere med bopæl på Færøerne eller Grønland.
 § 10.  Salget fradrages i den afgiftspligtige  

 omsætning for den afgiftsperiode, i hvilken dokumentation kan fremlægges.
 § 11.  Bekendtgørelsen træder i kraft den 1. juli  

 1989. Samtidig ophæves bekendtgørelse nr. 427 af 19. juni 1987 om fritagelse  

 for merværdiafgift af varer, der udføres som rejsegods.
