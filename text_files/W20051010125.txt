Klage  

 over tvangsfikseringer, herunder med hånd- og fodremme, iværksat af  

 plejepersonalet Det lokale Psykiatriske Patientklagenævn godkendte  

 beslutningerne om tvangsfiksering af patienten den 3. og 8. april 2003. Ved  

 afgørelsen lagde nævnet vægt på, at han var oprevet og handlede  

 grænseoverskridende  

 og truende, og at han satte sig til modværge, truede og slog ud og bed efter  

 personalet, da det blev forsøgt at skærme ham.
Af samme grunde fandt nævnet,  

 at  

 betingelserne for, at plejepersonalet på egen hånd lagde ham i bælte, var  

 opfyldt.
Nævnet fandt dog ikke, at der i psykiatriloven var hjemmel til, at  

 sygeplejepersonalet på egen hånd iværksatte fiksering med hånd- og fodremme.
 Sundhedsvæsenets Patientklagenævn oplyste, at det af  

 den dagældende bekendtgørelse om tvangsbehandling, fiksering,  

 tvangsprotokoller  

 mv. på psykiatriske afdelinger af § 13 fremgik, at i ganske særlige akut  

 opståede situationer, hvor det af hensyn til patientens eller andres  

 sikkerhed  

 ville være uforsvarligt at udsætte beslutningen, kunne sygeplejepersonalet på  

 egen hånd gøre brug af tvangsfiksering med bælte.
Vedrørende tvangsfikseringerne den 3. og 8. april 2003  

 fandt Sundhedsvæsenets Patientklagenævn, at plejepersonalets anlæggelse af  

 håndremme den 3. april og hand- og fodremme den 8. april 2003 blev foretaget  

 i  

 strid med reglerne i psykiatriloven, allerede fordi denne kompetence alene er  

 tillagt overlægen eller alternativt lægen, hvor overlægen i dette tilfælde  

 snarest skal tage stilling til beslutningen.
Det var i den forbindelse uden  

 betydning, at remmene blev fjernet igen efter kort tid, eller at lægen kom  

 til  

 stede få minutter efter, at patienten var blevet fikseret med bælte og remme,  

 eller at lægen ved ankomsten besluttede, at tvangsfikseringen med bælte og  

 remme skulle fortsætte.
Vedrørende plejepersonalets anvendelse af  

 tvangsfiksering med bælte den 3. april 2003 inden lægens ankomst, fandt  

 Sundhedsvæsenets Patientklagenævn det ikke tilstrækkeligt godtgjort, at det  

 ville have været uforsvarligt at udsætte beslutningen om tvangsfiksering af  

 patienten til lægen kom til stede.
Nævnet lagde herved vægt på, at der ifølge  

 tvangsprotokollen var otte personalemedlemmer til stede i forbindelse med  

 episoden, og at der hverken af læge- eller sygeplejejournalen fremgik nærmere  

 oplysninger om, at plejepersonalet for eksempel ikke ville kunne have  

 fastholdt  

 ham, indtil lægen kom til stede, eller om, hvor voldsom han var eller andre  

 nærmere oplysninger, der kunne godtgøre, at der forelå en sådan ganske særlig  

 akut opstået situation, hvor det ville have været uforsvarligt at udsætte  

 beslutningen om tvangsfiksering.
Vedrørende plejepersonalet anvendelse af  

 tvangsfiksering med bælte den 8. april 2003 inden lægens tilstedekomst fandt  

 Sundhedsvæsenets Patientklagenævn det ikke tilstrækkeligt godtgjort, at det  

 ville have været uforsvarligt at udsætte beslutningen om tvangsfiksering af  

 patienten til lægen kom til stede.
Nævnet lagde herved vægt på, at der ifølge  

 overlægens erklæring var seks personalemedlemmer til stede i forbindelse med  

 episoden, og at der hverken af læge- eller sygeplejejournalen fremgik nærmere  

 oplysninger om, at plejepersonalet for eksempel ikke ville kunne have  

 fastholdt  

 ham, indtil lægen kom til stede, eller om, hvor voldsom han var eller andre  

 nærmere oplysninger, der kunne godtgøre, at der forelå en sådan ganske særlig  

 akut opstået situation, hvor det ville have været uforsvarligt at udsætte  

 beslutningen om tvangsfiksering.
 Sundhedsvæsenets Patientklagenævn ændrede på denne  

 baggrund den afgørelse, der var truffet af Det lokale Psykiatriske  

 Patientklagenævn om tvangsfiksering af patienten den 3. og 8. april 2003 for  

 så  

 vidt angik plejepersonalets beslutninger om tvangsfiksering.
 Sundhedsvæsenets Patientklagenævn hjemviste den  

 afgørelse, der var truffet af Det lokale Psykiatriske Patientklagenævn om  

 tvangsfiksering af patienten den 3. og 8. april 2003 til fornyet behandling  

 for  

 så vidt angik lægernes beslutninger om tvangsfiksering med henblik på, at  

 nævnet kunne træffe afgørelse herom.
