Landsskatteretskendelser af 19. juni 2002 vedr.  

 andelsboligforening - byfornyelsestilskud Andelsboligforeningen A klager for indkomståret 1999 over, at  

 der ved den forholdsmæssige beregning af den erhvervsmæssige andel af  

 fællesudgifter er indgået et byfornyelsestilskud på 65.648 kr.
 Det fremgår af sagen, at Andelsboligforeningen ejer og driver en  

 ejendom, jf. vedtægternes § 2.
 Det fremgår af bilagene til årsregnskabet for indkomstårene 1997  

 (1. januar  31. december 1997) og for 1999 (1. januar  31.  

 december 1999), at  

 andelsboligforeningen råder over et bygningsareal på 1.021 m  

  

 2  

                                                                       .
 I indkomståret 1997 er der rådet over arealet ved, at 587 m  

  

 2  

  

 er overladt til medlemmer og 434 m  

  

 2  

  

 er overladt til ikke medlemmer,  

 hvoraf 39 m  

  

 2  

  

 vedrører beboelse og 395 m  

  

 2  

  

 vedrører  

 erhverv.
 I indkomståret 1999 er der rådet over arealet ved, at 626 m  

  

 2  

  

 er overladt til medlemmer og 395 m  

  

 2  

  

 er overladt til ikke medlemmer,  

 hvoraf alle 395 m  

  

 2  

  

 vedrører erhverv.
 Andelsboligforeningen har for indkomståret 1999 selvangivet  

 følgende skattepligtige indkomst:
Leje fra ikke medlemmer Andel af fordelingsmæssigt resultat Skattepligtig indkomst 187.791 kr.
 -205.124  

 kr.
 -17.333 kr.
Det fordelingsmæssige resultat er udtryk for de fællesudgifter,  

 som skal fordeles i en skattepligtig del, der kan henføres til leverancer til  

 ikke medlemmer og en skattefri del, der kan henføres til leverancer til  

 medlemmer.
Fællesudgifterne er opgjort til i alt 553.642 kr.
 Med hensyn til indkomståret 1999 er det oplyst, at der i 1998 og  

 1999 ikke længere blev modtaget boligafgift fra ikke-medlemmer.
De stedlige skattemyndigheder har for indkomståret 1999 forhøjet  

 den af andelsboligforeningen selvangivne skattepligtige indkomst med 23.521  

 kr.  

 Forhøjelsen skyldes, at forvaltningen ved fordelingen af fællesudgifterne har  

 medregnet et af foreningen modtaget byfornyelsestilskud til nævneren ved  

 opgørelse af fordelingsnøglen for fællesudgifterne.
Forvaltningen har fordelt  

 ejendommens fællesudgifter således:
 (fællesudgifter 553.642 kr. * erhvervsleje 187.791 kr.) /  

 (erhvervsleje 187.791 kr. + boligafgift medlemmer 319.168 kr. + tilskud  

 privat  

 byfornyelse 65.648 kr.) = 181.603 kr.
Da byfornyelsestilskuddet er ydet for at nedsætte den  

 lejeforhøjelse, der følger af forbedringerne foretaget på ejendommen, skal  

 tilskuddet medregnes ved opgørelse af de samlede faktiske lejebetalinger.
Der  

 er henvist til bkg. nr. 84 af 2. februar 1994 § 6 a, stk. 1, bkg. nr. 38 af  

 20.  

 januar 1994 § 55 og ligningsloven § 7 F, stk. 3. Fordelingsnøglen er ikke i  

 øvrigt anfægtet for indkomståret 1999.
Repræsentanten har for indkomståret 1999 nedlagt principal  

 påstand om, at fordelingen beregnes ud fra en omregning af andelshavernes  

 afgift til omkostningsbestemt husleje, hvorved andelshavernes betalinger  

 reduceres.
Subsidiært har han nedlagt påstand om, at den skattepligtige  

 indkomst skal nedsættes til det selvangivne beløb.
Til støtte for den nedlagte påstand har repræsentanten bl.a.  

 gjort gældende, at byfornyelsestilskuddet ikke skal indgå ved den  

 forholdsmæssige opgørelse af fradragets størrelse, da det har været lovgivers  

 intention, at andelsboligforeningens medlemmer ikke skulle beskattes heraf,  

 jf.  

 ligningsloven § 7 F.
Tidligere ansås tilskud udbetalt direkte til medlemmer  

 ikke for skattepligtige for andelsboligforeningen.
Endvidere er forholdet i  

 nærværende sag, at tilskuddet tilfalder andelshaverne (der bor til leje hos  

 andelsboligforeningen) via en mindre boligafgift.
Som konsekvens heraf kan  

 det  

 ifølge repræsentanten ikke være korrekt, at byfornyelsestilskuddet skal have  

 indflydelse på fordelingsnøglen for udgifterne, da tilskuddet således  

 indirekte  

 vil blive skattepligtigt for lejerne (andelshaverne).
Repræsentanten har endvidere anført, at tilskuddet ikke er  

 skattefrit jf. ligningsloven § 7 F, stk. 3, men at det må følge de  

 almindelige  

 regler for opgørelse af den skattepligtige indkomst.
Da andelsboligforeningen  

 alene er skattepligtig af erhvervsmæssig indkomst, må tilskuddet anses for  

 skattefrit jf. ligningsvejledningen afsnit S.C.6.1.6. og Skattedepartementets  

 Meddelelser 1983, s. 156, hvor departementet udtalte, at offentlige tilskud  

 til  

 foreninger omfattet af selskabsskatteloven § 1, stk. 1, nr. 6, er skattefri.  

 Det omhandlede tilskud kan efter repræsentanten opfattelse ikke gøres  

 skattepligtigt ved at medregne det ved opgørelsen af de fradragsberettigede  

 udgifter, og en sådan beregningsmetode må kræve direkte lovhjemmel.
 Selskabets repræsentant har i forbindelse med sagens behandling  

 ved Landsskatteretten fremlagt en opgørelse over den omkostningsbestemte  

 husleje for indkomståret 1999. Den omkostningsbestemte leje er beregnet til  

 338,73 kr. pr. m  

  

 2  

                                                                       .
De stedlige skattemyndigheder har ved brev af 4. september 2001  

 tiltrådt anvendelse af den omkostningsbestemte leje.
Dog er det fortsat  

 myndighedernes opfattelse, at byfornyelsestilskuddet skal indgå i opgørelsen  

 af  

 foreningens erhvervsmæssige indtægt.
På baggrund heraf har myndighederne  

 anerkendt en erhvervsmæssig andel af fællesudgifterne med 217.975 kr. mod  

 oprindeligt 181.603 kr.
 Landsskatteretten skal  

 udtale:
 Det fremgår af selskabsskattelovens § 9, stk. 1, at de af  

 selskabsskatteloven § 1, stk. 1, nr. 6, omfattede foreninger m.v. ved  

 opgørelsen af den skattepligtige indkomst kun kan fratrække udgifter, som  

 vedrører de indkomstkilder, hvis indtægter er skattepligtige.
 Den del af andelsboligforeningens udgifter, som ikke udelukkende  

 kan henføres til indkomstkilder, hvis indtægter er skattepligtige, må  

 fordeles  

 forholdsmæssigt i en fradragsberettiget og en ikke-fradragsberettiget del.  

 Fordelingen må bero på et skøn, der tager udgangspunkt i, hvilke  

 indkomstkilder  

 de skattepligtige indtægter kan henføres til.
Ved fastsættelsen af den fradragsberettigede del af  

 andelsboligforeningens udgifter for indkomståret 1999 finder  

 Landsskatteretten,  

 at den beregnede omkostningsbestemte leje for boliglejemål kan anvendes, da  

 der  

 ikke i indkomståret 1999 foretages udlejning af boliger til ikke-medlemmer,  

 som  

 kan danne grundlag for omregning af den af andelsboligforeningens medlemmer  

 betalte boligafgift til lejeniveau.
Dette er i overensstemmelse med det i  

 Ligningsvejledningen 1999 afsnit S.C.6.1.7 anførte, og det er endvidere  

 tiltrådt af de stedlige skattemyndigheder i forbindelse med sagens behandling  

 ved Landsskatteretten.
Retten finder endvidere, at byfornyelsestilskuddet ikke skal  

 medtages i nævneren ved fordelingen af fællesudgifter, der udgør 553.642 kr.  

 Retten har herved henset til, at den omkostningsbestemte leje må tages som  

 udtryk for den faktiske leje vedrørende boligdelen, hvorfor der ikke ses at  

 være grundlag for at tillægge byfornyelsestilskuddet.
Retten finder på  

 baggrund  

 heraf, at den erhvervsmæssige andel af fællesudgifter kan opgøres til (553.642 kr. * 187.791 kr.) / (187.791 kr. + 223.536 kr.)  

 svarende til 252.765 kr.
