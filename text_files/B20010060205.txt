Bekendtgørelse om åbningsbalancer  

 for systemansvarlige virksomheder I medfør af § 69, stk. 2, § 78, stk. 3, § 88 og § 100, stk. 1, i  

 lov nr. 375 af 2. juni 1999 om elforsyning fastsættes:
 § 1. Denne bekendtgørelse finder anvendelse  

 på systemansvarlige virksomheder.
 § 2. Ved sideordnet aktivitet forstås i  

 denne bekendtgørelse en aktivitet, der ligger uden for  

 systemansvarsbevillingen, men som virksomheden kan udføre i  

 medfør af reglerne om kollektive elforsyningsvirksomheders sideordnede  

 aktiviteter m.v.
 § 3. Systemansvarlige virksomheder udarbejder en  

 kapitalopgørelse og en åbningsbalance pr. 1. januar 2000.
Stk. 2. Ved udarbejdelse af kapitalopgørelser og  

 åbningsbalancer værdiansættes fast ejendom efter den  

 seneste offentlige vurdering.
Ejerandele i andre virksomheder  

 værdiansættes efter indre værdis metode på grundlag  

 af balancerne i de pågældende virksomheders regnskaber.
 § 4. Ved udarbejdelse af kapitalopgørelser  

 og åbningsbalancer opgøres virksomhedens fremmedkapital.  

 Fremmedkapitalen udgøres af kapital, som i henhold til  

 årsregnskabsloven er gæld eller hensættelser.
 Stk. 2. Ved udarbejdelse af kapitalopgørelser og  

 åbningsbalancer opgøres den kapital, som virksomheden i  

 medfør af elforsyningslovens § 74, stk. 3, frit kan disponere over.  

 Endvidere opgøres henlæggelser samt over- eller  

 underdækning.
 Stk. 3. Den del af den i stk. 2 nævnte kapital, som  

 virksomheden i medfør af elforsyningslovens § 74, stk. 3, frit kan  

 disponere over, og som finansierer systemansvarlige aktiviteter, betragtes  

 som indskudskapital i virksomheden.
 § 5. Bortset fra den i § 3, stk. 2, foreskrevne  

 værdiansættelse af fast ejendom og ejerandele i andre  

 virksomheder skal virksomhedernes kapitalopgørelser og  

 åbningsbalancer udarbejdes, revideres og offentliggøres i  

 overensstemmelse med regler i årsregnskabsloven.
 § 6. Energitilsynet godkender og udmelder den  

 enkelte virksomheds kapitalopgørelse og åbningsbalance.
 § 7. Medmindre højere straf er forskyldt  

 efter anden lovgivning, straffes med bøde den, der undlader at  

 udarbejde en kapitalopgørelse og en åbningsbalance efter  

 reglerne i denne bekendtgørelse.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 8. Bekendtgørelsen træder i kraft den 15. juli  

 2001.
