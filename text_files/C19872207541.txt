Formål Formålet med undervisningen er - at deltagerne opnår indsigt i kulturelle og erhvervsmæssige forhold på  

 udvalgte fransksprogede markeder - at deltagerne får kendskab til internationale markedsmæssige sammenhænge - at deltagerne udbygger deres evne til at forstå og til at udtrykke sig  

 på fransk om emner, der vedrører dagligliv, samfundsforhold og erhvervsliv - at deltagerne bliver i stand til at forhandle på fransk Mål Målet med undervisningen er - at deltagerne har kendskab til de erhvervsmæssige, kulturelle, politiske  

 og økonomiske forhold, som er relevante for afsætningen på udvalgte franske  

 markeder - at deltagerne kan forstå og anvende varieret og nuanceret fransk  

 talesprog, såvel i almene som i samfunds- og erhvervsrelaterede sammenhænge - at deltagerne kan kommentere autentiske, erhvervsrelaterede tekster samt  

 udtrykke sig selvstændigt i et varieret skriftsprog - at deltagerne kan gennemføre en samtale med erhvervsrelateret indhold.
Indhold I undervisningsforløbet behandles tekster, herunder auditivt og  

 audiovisuelt materiale, som dækker erhvervsmæssige, kulturelle, politiske og  

 økonomiske forhold.
 I tekstvalget inddrages emner, som forbereder faget OMRÅDESTUDIER.
 Deltagernes erfaringsverden, herunder erhvervsbaggrund, inddrages i størst  

 muligt omfang.
 Undervisningen, der foregår på fransk, bygger på det kommunikative  

 sprogsyn.
 Såvel receptive som produktive færdigheder styrkes gennem arbejde med lyd-  

 og videobånd samt tekster med erhvervsmæssigt, kulturelt, politisk og  

 økonomisk indhold.
 Gennem arbejde med autentiske sagprosatekster opøves deltagernes evne til  

 at analysere, kommentere, argumentere og parallellisere.
 Ved udarbejdelse og afholdelse af foredrag trænes deltagerne i  

 strukturering af det udvalgte materiale samt i anvendelse af  

 præsentationsteknik, herunder non-verbal kommunikation.
 Udtryksfærdigheden styrkes endvidere ved arbejde med simulationer og cases  

 under anvendelse af samtalestrategier og mødeteknik.
 Under evaluering af foredrag, simulationer og casebehandling opøves  

 deltagerne i at give og modtage kritik.
 På baggrund af og med udgangspunkt i erhvervsrelaterede tekster trænes  

 deltagerne i kommentering og selvstændig formulering, herunder  

 rapportskrivning.
Timetal 60 timer.
Hjemmeopgaver Der stilles i alt 12 eksamensopgaver, hver af et omfang som et halvt  

 eksamenssæt.
 Ikrafttrædelse m.v.
 Læreplanen har virkning fra august 1987.
 P.d.v.
 e.b.
Erik Nexelmann underv.insp.
