 Om den mærkning af cykler og knallerter  

 som foretages i De kriminaltekniske Afdelinger.
 Med henblik på tilpasning til  

 edb-registret over efterlyste cykler og knallerter, ændres De  

 Kriminaltekniske Afdelingers mærkning af cykler og knallerter med  

 virkning fra den 1. januar 1998.
Den nuværende mærkning består af et til  

 to bogstaver og fire tal omgivet af de såkaldte "flueben",  

 også kaldet omvendte Y er.
Denne mærkning er utidssvarende, da  

 der ikke kan opdateres korrekt i cykelregistret og ofte giver anledning til  

 tvivl.
 Den nye mærkning vil bestå af tre bogstaver  

 efterfulgt af seks tal samt et årgangsbogstav.
Bogstaverne vil altid være POL, som  

 står for politiet.
De to første tal angiver politikredsen, hvor  

 den pågældende kriminaltekniske afdeling geografisk er placeret,  

 medens de sidste fire tal er et løbenummer.
 Således skal følgende politikredsnumre  

 anvendes:
Kriminalteknisk Afdeling,  

 København:            01 Kriminalteknisk Afdeling, Odense:  

               23 Kriminalteknisk Afdeling, Kolding:  

              36 Kriminalteknisk Afdeling, Århus:  

                     42 Kriminalteknisk Afdeling, Aalborg:  

              51 Den nye mærkning vil herefter se ud som  

 følgende eksempel:
 POL  510103 M.
 Af eksemplet kan det læses, at indhugningen er  

 foretaget af Kriminalteknisk Afdeling i Aalborg, og at der er tale om cykel  

 nr. 103 i 1997.
 Løbenumre skal hvert år begynde med nr. 0001,  

 ligesom der naturligvis skiftes årgangsbogstav.
 Indhugningen skal i øvrigt ske under hensyntagen  

 til lov nr. 135 af 23. marts 1948, jf. bekendtgørelse nr. 171 af 14.  

 april 1948 om mærkning af cykelstel mv.
