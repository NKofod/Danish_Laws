Håndbog om tilladelsesprocesserne for projekter af fælles interesse for den transeuropæiske energiinfrastruktur Indholdsfortegnelse Kapitel 1: Indledning 1.1 Europaparlamentets og Rådets forordning (EU) Nr. 347/2013 1.2 Formålet med forordningen 1.3 Den kompetente myndighed i Danmark Kapitel 2: Overordnet tilladelsesproces for PCI-projekter 2.1 Anmeldelse af projektet til Energistyrelsen 2.2 Kvittering for anmeldelsen 2.3 Fastsættelse af, hvilke oplysninger der skal indgives 2.4 Fastlæggelse af en detaljeret tidsplan for tilladelsesprocessen 2.5 Koncept for offentlighedens deltagelse og inddragelse af offentligheden 2.6 Ansøgninger om tilladelser 2.7 Samlet afgørelse 2.8 Skematisk oversigt over tilladelsesprocessen Kapitel 3: Regler og proces i forhold til eltransmissionsnet, som anlægges på land, eller som ilandføres i Danmark 3.1. Relevante miljøvurderinger og afgørelser 3.2 Omfanget af dokumentation og detaljeringsgrad af oplysninger i ansøgningen 3.3. Beskrivelse af arbejdsgangen og vejledende tidsramme 3.4. Relevant lovgivning 3.5. Navne og kontaktoplysninger for den kompetente myndighed, andre myndigheder og vigtige berørte interesseparter Kapitel 4: Regler og proces i forhold til offshore eltransmissionsnet som ikke ilandføres i Danmark 4.1. Relevante miljøvurderinger og afgørelser 4.2. Omfanget af dokumentation og detaljeringsgrad af oplysninger i ansøgningen 4.3. Beskrivelse af arbejdsgangen og vejledende tidsramme 4.4. Relevant lovgivning 4.5. Navne og kontaktoplysninger for den kompetente myndighed, andre myndigheder og vigtige berørte interesseparter Kapitel 5: Regler og proces i forhold til gastransmissionsnet, som anlægges på land 5.1. Relevante miljøvurderinger og afgørelser 5.2. Omfanget af dokumentation og detaljeringsgrad af oplysninger i ansøgningen 5.3. Beskrivelse af arbejdsgangen og vejledende tidsramme for gastransmissionsprojekter på land 5.4. Relevant lovgivning 5.5. Navne og kontaktoplysninger for den kompetente myndighed, andre myndigheder og vigtige berørte interesseparter Kapitel 6: Regler og proces i forhold til transit gasrørledninger på kontinentalsoklen 6.1. Relevante miljøvurderinger og afgørelser 6.2. Omfanget af dokumentation og detaljeringsgrad af oplysninger i ansøgningen 6.3. Beskrivelse af arbejdsgangen og vejledende tidsramme 6.4. Relevant lovgivning 6.5. Navne og kontaktoplysninger for den kompetente myndighed, andre myndigheder og vigtige berørte interesseparter Kapitel 7: Regler og proces i forhold til etablering af LNG-anlæg 7.1. Relevante miljøvurderinger og afgørelser 7.2. Omfanget af dokumentation og detaljeringsgrad af oplysninger i ansøgningen 7.3. Beskrivelse af arbejdsgangen og vejledende tidsramme for LNG-projekter på land 7.4. Relevant lovgivning 7.5. Navne og kontaktoplysninger for den kompetente myndighed, andre myndigheder og vigtige berørte interesseparter Kapitel 8: Regler og proces for underjordiske naturgaslagre 8.1. Relevante miljøvurderinger og afgørelser 8.2. Omfanget af dokumentation og detaljeringsgrad af oplysninger i ansøgningen 8.3. Beskrivelse af arbejdsgangen og vejledende tidsramme 8.4. Relevant lovgivning 8.5. Navne og kontaktoplysninger for den kompetente myndighed, andre myndigheder og vigtige berørte interesseparter Kapitel 1: Indledning 1.1 Europaparlamentets og Rådets forordning (EU) Nr. 347/2013 I 2013 vedtog Europaparlamentet og Rådet forordning (EU) nr. 347/2013 af 17. april 2013 om retningslinjer for den transeuropæiske energiinfrastruktur og ændring af beslutning nr. 1364/2006/EF og ændring af forordning (EF) nr. 713/2009, (EF) 714/2009 og (EF) nr. 715/2009 (herefter benævnt infrastrukturforordningen). Forordningen kan findes her: http://eur-lex.europa.eu/legal-content/DA/TXT/? qid=1470211678086&uri=CELEX:32013R0347 Infrastrukturforordningens kapitel III og bilag VI indeholder regler for tilladelsesprocessen, som skal følges for projekter, som er opført på EU's liste over projekter af fælles interesse (PCI projekter) med henblik på at sikre overholdelse af tidsplan og koordinering af nødvendige tilladelser til infrastrukturprojekter af fælles europæisk interesse.
Denne håndbog er udarbejdet i medfør af infrastrukturforordningens regler for tilladelsesprocessen for PCI projekter.
Håndbogen har til formål at skabe et overblik for projektiværksættere over, hvordan tilladelsesprocessen er tilrettelagt i Danmark.
Som oftest vil projektiværksætteren tage kontakt til Energistyrelsen i god tid  også gerne inden projektet opnår den fornødne modenhed  med henblik på en smidig tilladelsesproces.
Det vil også være tilrådeligt for PCI-projekter.
1.2 Formålet med forordningen Infrastrukturforordningen har til formål at opgradere Europas net og sammenkoble dem til et kontinentalt net, navnlig for at kunne integrere energi fra vedvarende energikilder.
For at opnå det formål udarbejdes der lister over PCI projekter, som begrænses til de projekter, som bidrager mest til gennemførelsen af de prioriterede strategiske energiinfrastrukturkorridorer- og områder i EU.
For at lette tilladelsesprocessen for PCI projekter indeholder forordningen regler om tilladelsesprocessen for PCI projekter.
Der er også fastsat regler om offentlighedens deltagelse for at sikre de bedst mulige standarder for offentlighedens deltagelse i tilladelsesprocessen til PCI projekter samt at sikre en gennemsigtig proces der giver interessenter mulighed for at få indflydelse i processen.
Efter infrastrukturforordningens regler skal PCI projekter fortsat have de samme tilladelser som gælder for andre infrastrukturprojekter.
Der er dog fastsat regler om koordinering og fremskyndelse af tilladelsesprocessen mellem de godkendende myndigheder.
I den forbindelse skal hvert land udpege en kompetent myndighed, som skal koordinere tilladelsesprocessen og som kan fungere som eneste kontaktpunkt for projektiværksætteren.
For at sikre de bedst mulige standarder for offentlighedens deltagelse skal der desuden gennemføres mindst en offentlig høring før den endelige og fuldstændige ansøgning indsendes til Energistyrelsen.
Dette skal gøres for at informere offentligheden om projektet på et tidligt tidspunkt og give mulighed for at offentligheden kan bidrage til at fastslå den bedst egnede placering eller linjeføring og de relevante spørgsmål, der skal behandles i ansøgningen.
Den danske tilladelsesproces for PCI projekter beskrives nærmere nedenfor.
1.3 Den kompetente myndighed i Danmark Som nævnt ovenfor skal hvert land udpege en kompetent myndighed.
Det er den kompetente myndigheds opgave at koordinere tilladelsesprocessen frem mod udstedelse af de endelige tilladelser til projektet.
Energistyrelsen er den kompetente myndighed i Danmark.
Energistyrelsen kan kontaktes på:
Energistyrelsen Amaliegade 44 1256 København K Tlf. 33926700 e-mail ens@ens.dk I henhold til infrastrukturforordningens artikel 8, stk. 3, skal de endelige tilladelser til et PCI projekt gives efter enten (a) den integrerede ordning, (b) den koordinerende ordning eller (c) samarbejdsordningen.
I Danmark gives de endelige tilladelser efter samarbejdsordningen.
Det indebærer, at de endelige tilladelser koordineres af Energistyrelsen.
Herunder tilser Energistyrelsen, at de enkelte tilladelser udstedes inden for fristerne i infrastrukturforordningen.
Energistyrelsen har ikke kompetence til at ændre eller tilsidesætte afgørelser, som er udstedt af andre myndigheder.
Rollen som kompetent myndighed indebærer også godkendelse af projektiværksætterens koncept for offentlighedens deltagelse efter infrastrukturforordningens artikel 9, stk. 3. For så vidt angår eltransmissionsanlæg, som helt eller delvis anlægges på land i Danmark og som er VVM-pligtige har Energistyrelsen delegeret sin kompetence til at godkende konceptet for offentlighedens deltagelse.
Kompetencen til at godkende konceptet for offentlighedens deltagelse er delegeret til Miljøstyrelsen.
Energistyrelsen er fortsat kompetent myndighed for de øvrige dele af tilladelsesprocessen for projekterne.
For projekter, som ikke er VVM-pligtige eller som ikke skal anlægges helt eller delvis på land, godkender Energistyrelsen konceptet for offentlighedens deltagelse.
 Miljøstyrelsen kan kontaktes på:
Miljøstyrelsen Haraldsgade 53 2100 København Ø Tlf. 72542000 e-mail mst@mst.dk Kapitel 2: Overordnet tilladelsesproces for PCI-projekter Tilladelsesprocessen for PCI-projekter må som udgangspunkt højst vare 3 ½ år.
Processen opdeles i to stadier.
Det første stadie kaldes proceduren før indgivelse af ansøgningen.
I dette stadie skal alle miljøvurderinger udarbejdes, fx VVM-redegørelsen m.v., der udgør en vigtig del af ansøgningsmaterialet.
Det første stadie må som udgangspunkt højst vare 2 år.
Det andet stadie kaldes den lovpligtige tilladelsesproces.
I det andet stadie gives de endelige tilladelser til projektet, fx VVM-tilladelsen m.v.
Det andet stadie må som udgangspunkt højst vare 1½ år.
Der er indsat et skema over denne tilladelsesproces nedenfor (afsnit 2.1.8).
 Tilladelsesprocessen, og dermed stadiet for proceduren før indgivelse af ansøgningen, starter formelt så snart Energistyrelsen skriftligt har anerkendt anmeldelsen fra projektiværksætteren (se afsnit 2.1). Processen overgår til det andet stadie (den lovpligtige tilladelsesproces), når Energistyrelsen har accepteret ansøgningen fra projektiværksætteren (se afsnit 2.1.6).
2.1 Anmeldelse af projektet til Energistyrelsen Anmeldelse af projekter er reguleret i infrastrukturforordningens artikel 10, stk. 1, litra a.
Projektiværksætteren af et PCI-projekt, der krydser dansk territorie, skal skriftligt anmelde projektet til Energistyrelsen såvel som til den nationale kompetente myndighed i den/de øvrige berørte medlemsstat(er) i henhold til infrastrukturforordningen.
Energistyrelsen opfordrer desuden projektiværksætter til at informere den nationale kompetente myndighed i evt. andre berørte medlemsstater om anmeldelsen til Energistyrelsen og vice versa.
Anmeldelsen til Energistyrelsen skal medsendes en detaljeret beskrivelse af projektet.
Beskrivelsen af projektet skal indeholde tilstrækkeligt detaljer til, at Energistyrelsen kan tage stilling til, om projektet er modent nok til at starte tilladelsesprocessen.
Som tilstrækkeligt regnes de krav, der er for VVM-anmeldelsen, og ikke mindre end, at Energistyrelsen kan levere tidsplan for processen og liste med relevante tilladelser.
 Formålet med projektanmeldelsen er bl.a. at Energistyrelsen får tilstrækkelige informationer til at koordinere af tilladelsesprocesserne i de involverede lande inden for de tidsfrister, der er angivet i infrastrukturforordningen.
Hvis projektet sandsynligvis vil have negative konsekvenser for miljøet i andre medlemsstater, skal de relevante oplysninger stilles til rådighed for den kompetente myndighed i de relevante medlemsstater.
Dette krav er også omfattet af ESPOO konventionen (Bekendtgørelse nr. 71 af 4. november 1999 af konventionen af 25. februar 1991 om vurdering af virkningerne på miljøet på tværs af landegrænserne). Den kompetente myndighed i den/de andre medlemsstater meddeler herefter, om den eller en anden berørt myndighed ønsker at deltage i de relevante offentlige høringer, jf. infrastrukturforordningens artikel 9, stk. 6. PCI-anmeldelsen skal derfor indeholde en vurdering af, om projektet sandsynligvis vil have negative konsekvenser på miljøet i tilstødende medlemsstater.
Den endelig afgørelse om hvorvidt projektet er omfattet af Espoo konventionen træffes af ressortmyndigheden, hvilket i de fleste tilfælde vil være Miljøstyrelsen.
Hvis ressortmyndigheden er en anden end Miljøstyrelsen er denne myndighed forpligtet til at sende information omkring projektet til Miljøstyrelsen.
2.2 Kvittering for anmeldelsen Senest tre måneder efter modtagelsen af projektanmeldelsen skal Energistyrelsen skriftligt enten anerkende eller give afslag på anmeldelsen.
Afslag kan gives, hvis projektet vurderes ikke at være modent nok til at påbegynde tilladelsesprocessens første stadie Proceduren før indgivelse af ansøgningen.
Energistyrelsen skal begrunde et eventuelt afslag på en anmeldelse.
 Hvis projektanmeldelsen anerkendes, gælder datoen for Energistyrelsens underskrift af anerkendelsen som startdatoen for tilladelsesprocessen.
2.3 Fastsættelse af, hvilke oplysninger der skal indgives Efter kvitteringen for anmeldelsen fastlægger Energistyrelsen i samarbejde med de øvrige relevante myndigheder og projektiværksætteren omfanget, strukturen og detaljeringsgraden af de oplysninger, som projektiværksætteren skal indgive som en del af ansøgningerne for de for projektet relevante tilladelser, jf. infrastrukturforordningens artikel 10, stk. 4, litra a.
For VVM-pligtige projekter, der kræver udarbejdelse af VVM-redegørelse, kommuneplantillæg og/eller lokalplan, afklares dette i forbindelse med scopingfasen.
Omfanget, strukturen og detaljeringsgraden af de oplysninger, som projektiværksætteren skal indgive som en del af ansøgningerne for de for projektet relevante tilladelser meddeles dermed først projektiværksætteren når scopingfasen er afsluttet.
 For de typer rapporter og redegørelser, der skal indgives som en del af ansøgninger, tages der udgangspunkt i de tjeklister, som er angivet i kapitlerne for de specifikke typer af projekter i kapitel 3-9. Tjeklisten skal ses som en bruttoliste, hvor ikke alle rapporter vil være nødvendige for alle projekter.
2.4 Fastlæggelse af en detaljeret tidsplan for tilladelsesprocessen Energistyrelsen udarbejder i samarbejde med projektiværksætteren og andre berørte myndigheder en detaljeret tidsplan for tilladelsesprocessen, jf. infrastrukturforordningens artikel 10, stk. 4, litra b.
Det følger af infrastrukturforordningens bilag VI, at den detaljerede tidsplan skal angive:
a) afgørelser, der skal træffes, og udtalelser, der skal indhentes b) de myndigheder, interesseparter og den del af offentligheden, som forventes at blive berørt c) de forskellige etaper af proceduren og deres varighed d) større milepæle, der skal nås, og deres frister i forhold til den samlede afgørelse, der skal træffes e) de ressourcer, som myndighederne har planlagt, og eventuelle yderligere ressourcebehov.
Når Energistyrelsen anerkender anmeldelsen af et projekt, vil Energistyrelsen bede projektiværksætteren om at udarbejde et udkast til detaljeret tidsplan, hvis dette ikke er medsendt i anmeldelsen.
Når der i punkt e) ovenfor henvises til ressourcer, er det sandsynligvis ikke muligt at komme med et eksakt bud på anvendelse af ressourcer hos projektiværksætteren eller myndighederne.
Men det vil være væsentligt for opgavens smidige gennemførelse, at der er en oversigt over navngivne kontaktpersoner knyttet til projektet hos projektiværksætteren og myndighederne for de enkelte afgørelser.
Energistyrelsen hører de relevante myndigheder om projektiværksætterens udkast til tidsplan.
Hvis der foreslås ændringer til udkastet, vil projektiværksætteren få mulighed for at komme med bemærkninger til de foreslåede ændringer.
På baggrund heraf udarbejder Energistyrelsen den endelige detaljerede tidsplan og sender den til projektiværksætteren og de relevante myndigheder.
Den detaljerede tidsplan vil så vidt muligt blive sendt til projektiværksætteren og de berørte myndigheder inden for 3 måneder fra accept af anmeldelse af projektet.
Hvis der viser sig behov for at ændre tidsplanen på et senere tidspunkt, ændrer Energistyrelsen tidsplanen i samarbejde med projektiværksætteren og de berørte myndigheder.
 For projekter, som passerer grænsen til en eller flere øvrige medlemsstater, vil Energistyrelsen tage kontakt til de pågældende medlemsstaters kompetente myndigheder med henblik på at sammenpasse tidsplanerne i videst muligt omfang.
2.5 Koncept for offentlighedens deltagelse og inddragelse af offentligheden Inden for en vejledende periode på tre måneder efter Energistyrelsens kvittering for projektanmeldelsen skal projektiværksætteren udarbejde et koncept for offentlighedens deltagelse og forelægge det for den kompetente myndighed, jf. infrastrukturforordningens artikel 9, stk. 3. Konceptet for offentlighedens deltagelse skal være på dansk eller engelsk.
Hvis der er tale om et VVM-pligtigt eltransmissionsprojekt, skal konceptet for offentlighedens deltagelse sendes til godkendelse hos Styrelsen for Vand- og Naturforvaltning.
Et eltransmissionsprojekt, som både har en landdel og en havdel og hvor det kun er landdelen, som er VVM pligtig, regnes i denne sammenhæng også for et VVM-pligtigt projekt.
Hvis der tale om et eltransmissionsprojekt, som ikke er VVM-pligtigt, skal konceptet for offentlighedens deltagelse sendes til godkendelse hos Energistyrelsen.
Styrelsen for Vand- og Naturforvaltning eller Energistyrelsen skal anmode om ændringer i konceptet eller godkende konceptet inden for tre måneder efter modtagelse af konceptet for offentlighedens deltagelse.
 Konceptet for offentlighedens deltagelse skal mindst indeholde oplysninger om, jf. infrastrukturforordningens bilag VI, stk. 4:
 a) de berørte interesseparter, som høres (Oversigt over samtlige parter og berørte myndigheder og interesseorganisationer som høres, samt hvilke metoder der tænkes anvendt for at involvere disse grupper).
 b) de påtænkte foranstaltninger, herunder foreslåede steder og datoer for særlige møder (Kort beskrivelse af det overordnet omfang af og principperne for offentlighedens deltagelse, samt tentativ lokalitet og dato for afholdelse af borgermøde(r)).
 c) tidsplanen (Tidsplan for samtlige planlagte aktiviteter, der skal gennemføres for at implementere konceptet for offentlighedens deltagelse).
d) de menneskelige ressourcer, der er allokeret til de respektive opgaver (Det er sandsynligvis ikke muligt at komme med et eksakt bud på anvendelse af ressourcer hos projektiværksætteren eller myndighederne.
Men det vil være væsentligt for opgavens smidige gennemførelse, at der er en oversigt over navngivne kontaktpersoner knyttet til de respektive opgaver hos projektiværksætteren og relevante myndigheder).
I konceptet for offentlighedens deltagelse skal det beskrives, hvordan offentligheden vil blive hørt om projektet.
Efter infrastrukturforordningens artikel 9, stk. 4, skal projektiværksætteren tilrettelægge gennemførelsen af mindst én offentlig høring inden projektet overgår til tilladelsesprocessens andet stadie (den lovpligtige tilladelsesproces). For VVM-pligtige projekter vil høringen kunne gennemføres som en del af idehøringen (indkaldelse af ideer og forslag/1. offentlighedsfase) efter VVM bekendtgørelsens § 4. I så fald vil høringen blive gennemført i et samarbejde mellem projektiværksætteren og Styrelsen for Vand- og Naturforvaltning.
I tilfælde af projekter uden VVM-pligt vil konceptet for offentlighedens deltagelse blive godkendt af Energistyrelsen og høringen efter infrastrukturforordningens artikel 9, stk. 4 vil blive gennemført af Energistyrelsen i samarbejde med projektiværksætteren.
 For PCI-projekter, der er VVM-pligtige gælder derfor, at der gennemføres mindst to høringer, nemlig idehøringen (indkaldelse af ideer og forslag/1. offentlighedsfase) efter infrastrukturforordningens artikel 9, stk. 4 og VVM-høringen (2. offentlighedsfase) efter artikel 6, stk. 2, i VVM direktivet som skal gennemføres efter indgivelsen af ansøgningen om tilladelse, jf. artikel 6, stk. 2, i direktiv 2011/92/EU.
Den offentlige høring har til formål at informere interessenter om projektet på et tidligt tidspunkt og bidrage til at fastslå den bedst egnede placering eller linjeføring og de relevante spørgsmål, der skal behandles i ansøgningen.
Derfor skal høringen gennemføres inden linjeføringen for projektet er endeligt fastlagt.
Den offentlige høring skal endvidere opfylde de krav, som følger af Infrastrukturforordningens bilag VI, nummer 3-6. Herunder skal der udarbejdes en informationsfolder og et websted om projektet, ligesom relevante interessenter skriftligt skal inviteres til særlige møder i forbindelse med høringen.
 Hvis projektet passerer to eller flere medlemsstaters grænser, skal høringerne i alle berørte medlemsstater afholdes inden for en periode på 2 måneder fra datoen for igangsættelsen af den første høring, jf. infrastrukturforordningens artikel 9, stk. 5.
Hvis der allerede er gennemført en eller flere høringer, som opfylder kravene i artikel 9, stk. 4 og bilag VI, før anmeldelse af projektet, tager den kompetente myndighed det med i betragtning i forbindelse med godkendelse af konceptet for offentlighedens deltagelse.
Inddragelse af offentligheden kan ske før anmeldelse.
Den kompetente myndighed vil ved godkendelse af konceptet tage stilling til, om den samlede inddragelse kan godkendes.
 I forbindelse med gennemgangen af konceptet for offentlighedens deltagelse vil Styrelsen for Vand- og Naturforvaltning eller Energistyrelsen undersøge, om den offentlige høring meningsfuldt kan afholdes sammen med andre relevante høringer om projektet.
Hvis projektiværksætteren ønsker at foretage væsentlige ændringer af et godkendt koncept for offentlighedens deltagelse, skal projektiværksætteren underrette den kompetente myndighed om det.
Den kompetente myndighed vil i så fald kunne anmode om modifikationer, jf. infrastrukturforordningens artikel 9, stk. 3.
Efter gennemførelsen af de offentlige høringer skal projektiværksætteren udarbejde en rapport, som sammenfatter resultaterne af de aktiviteter, der har været i forbindelse med offentlighedens deltagelse, jf. infrastrukturforordningens artikel 9, stk. 4, 2. afsnit.
Rapporten skal også indeholde resultaterne af eventuel inddragelse af offentligheden, der er gennemført inden anmeldelse af projektet er sendt til Energistyrelsen.
Rapporten skal indgives til Energistyrelsen sammen med den endelige ansøgning om, at tilladelsesprocessen overgår til den lovpligtige tilladelsesproces (2. stadie). Energistyrelsen videresender rapporten til de relevante myndigheder.
I forbindelse med behandlingen af tilladelserne til projektet vil myndighederne tage behørigt hensyn til konklusionerne i rapporten.
2.6 Ansøgninger om tilladelser I løbet af tilladelsesprocessen skal projektiværksætteren i forbindelse med det 1. stadie (proceduren før indgivelse af ansøgningen) udarbejde de nødvendige miljøvurderinger og i forbindelse med det 2. stadie (den lovpligtige tilladelsesproces) indhente de nødvendige tilladelser til projektet.
Det fremgår af kapitel 3-9 nedenfor, hvilke miljøvurderinger og tilladelser, der er nødvendige for de enkelte projekttyper.
Når projektiværksætteren har indsendt PCI projektanmeldelsen, jf. infrastrukturforordningens artikel 10, stk. 1, litra a, til Energistyrelsen, sender Energistyrelsen derefter som en del af den detaljerede tidsplan en liste over tilladelser og miljøvurderinger der skal indhentes til det konkrete projekt i løbet af tilladelsesprocessen.
Når projektiværksætter har udarbejdet relevant ansøgningsmateriale for de nødvendige tilladelser i henhold til dansk lovgivning og tilhørende miljøvurderinger skal der indsendes en kort ansøgning til Energistyrelsen om, at tilladelsesprocessen overgår til den lovpligtige tilladelsesproces (fase 2). Ansøgningen til Energistyrelsen skal som nævnt ovenfor vedlægges en rapport, der sammenfatter resultaterne af den offentlige høring.
Hvis det er nødvendigt anmoder Energistyrelsen evt. på vegne af andre myndigheder om nye oplysninger på baggrund af ansøgningsudkastet.
Der kan dog kun anmodes om oplysninger, der er omfattet af de oplysninger, som Energistyrelsen har bedt om efter modtagelse af anmeldelsen af projektet i starten af proceduren før indgivelse af ansøgningen (fase 1), jf. herom afsnit 2.1.3 ovenfor.
Når eventuelt manglende oplysninger er indsendt, skal Energistyrelsen acceptere behandlingen af ansøgningen, jf. infrastrukturforordningens artikel 10, stk. 4, litra c.
Herefter kan der kun anmodes om nye oplysninger, hvis de er begrundede i nye omstændigheder.
Energistyrelsens accept af ansøgningen markerer overgangen til den lovpligtige tilladelsesproces.
I løbet af den lovpligtige tilladelsesproces skal der udstedes en række tilladelser til projektet.
Tilladelserne for de forskellige projekttyper er skitseret i kapitel 3-9 nedenfor.
Alle tilladelserne til projektet skal som udgangspunkt udstedes inden 1½ år efter Energistyrelsens accept af ansøgningen.
Projektiværksætteren kan vælge at bruge Energistyrelsen som eneste kontaktpunkt i løbet af den lovpligtige tilladelsesproces, således at alle relevante ansøgninger sendes til Energistyrelsen og Energistyrelsen videresender ansøgningerne til de relevante myndigheder.
Der er også mulighed for at sende ansøgningerne direkte til de relevante myndigheder med Energistyrelsen i kopi.
Energistyrelsen skal koordinere tilladelserne og føre tilsyn med, at de relevante afgørelser gives inden for tidsfristerne.
2.7 Samlet afgørelse Efter bestemmelserne i infrastrukturforordningens kapitel III afsluttes den lovpligtige tilladelsesproces med, at den kompetente myndighed udsteder en samlet afgørelse. . Da Danmark har valgt samarbejdsordningen (se nærmere under afsnit 1.3 ovenfor), har den kompetente myndighed ikke kompetence til at udstede afgørelser på vegne af andre myndigheder.
Derfor udsteder Energistyrelsen ikke en samlet afgørelse i Danmark.
Når alle de nødvendige tilladelser skitseret i kapitel 3-9 nedenfor er indhentet, afsluttes tilladelsesprocessen.
Når alle de påkrævede tilladelser er udstedt, vil Energistyrelsen bekræfte overfor projektiværksætteren, at tilladelsesprocessen er afsluttet.
2.8 Skematisk oversigt over tilladelsesprocessen 1) Tidsplanen kan med fordel indsendes sammen med anmeldelsen af projektet.
 2) Hvis der skal gennemføres en scoping for hele eller dele af projektet afventer dette dog scopingen.
Kapitel 3: Regler og proces i forhold til eltransmissionsnet, som anlægges på land, eller som ilandføres i Danmark Da Energinet.dk er den eneste transmissionsvirksomhed i Danmark, vil det i praksis altid være Energinet.dk, der er projektiværksætter, når der er tale om et eltransmissionsprojekt, som helt eller delvis anlægges på land i Danmark.
Anderledes forholder det sig for offshoreprojekter, som ikke ilandføres i Danmark, hvor andre projektiværksættere kan være relevante.
Reglerne herfor er beskrevet i kapitel 4.
Det er en betingelse for, at Energinet.dk kan investere i et projekt, at Energinet.dk indhenter en tilladelse fra energi- forsynings- og klimaministeren, jf. § 4 i lov om Energinet.dk.
Da der er tale om en tilladelse, som ministeren udsteder i kraft af sine ejerbeføjelser over Energinet.dk og tilladelsen ikke vil skulle gives til andre transmissionsvirksomheder, som anlægger transmissionsnet på dansk territorie, anses § 4 tilladelsen ikke som en del af tilladelsesprocessen i infrastrukturforordningen.
Energinet.dk kan ansøge om § 4 tilladelsen før eller sideløbende med tilladelsesprocessen.
3.1. Relevante miljøvurderinger og afgørelser I dette afsnit angives de miljøvurderinger og afgørelser, som typisk vil indgå i tilladelsesprocessen.
Hvis der for et konkret projekt skal udarbejdes yderligere miljøvurderinger eller indhentes yderlige afgørelser, vil det senest blive oplyst i forbindelse med, at Energistyrelsen sender den detaljerede tidsplan til projektiværksætteren.
Når de nævnte tilladelser er indhentet bekræfter Energistyrelsen, at projektiværksætteren har indhentet de nødvendige tilladelser til at bygge den til realiseringen af projektet nødvendige infrastruktur.
Efter afslutningen af tilladelsesprocessen kan det fortsat være nødvendigt at indhente tilladelser, som ikke er afgørende for, om projektet kan gennemføres.
Det kan fx være tilladelse ved Sikkerhedsstyrelsen til ekspropriation og dispensationer til gennemførelse af den ønskede ruteføring.
 Tilladelser som udstedes i den lovpligtige tilladelsesproces, når det er relevant:
 VVM tilladelse (Miljøstyrelsen)  Vedtagelse af nødvendigt plangrundlag (relevante kommune(r))  Tilladelse til etablering af søkabler, hvis det er relevant (Energistyrelsen) Miljøvurderinger og afgørelser i proceduren før indgivelse af ansøgningen:
 Afgørelse om VVM-pligt (Miljøstyrelsen)  VVM redegørelse (Miljøstyrelsen)  Konsekvensvurdering af projektets virkninger på Natura 2000-områder (Miljøstyrelsen)  Miljøvurdering til kommuneplantillæg og lokalplan (relevante kommune(r)) For offshoreprojekter skal følgende endvidere gennemføres eller indhentes:
 Konsekvensvurdering på havet (Energistyrelsen)  Forundersøgelsestilladelse på havet (Energistyrelsen)  Tilladelse til arbejde på søterritoriet (Energistyrelsen) 3.2 Omfanget af dokumentation og detaljeringsgrad af oplysninger i ansøgningen Når de nødvendige miljøvurderinger og afgørelser i proceduren før indgivelse af ansøgningen foreligger, kan projektiværksætteren indsende en ansøgning til Energistyrelsen om at tilladelsesprocessen overgår til den lovpligtige tilladelsesproces.
Energistyrelsens accept af ansøgningen markerer overgangen til den lovpligtige tilladelsesproces.
 Ansøgningen skal vedlægges:
 VVM-redegørelsen (hvis relevant)  Konsekvensvurdering for Natura 2000 områder (hvis relevant)  Forslag til kommuneplantillæg og lokalplan (hvis relevant)  Konsekvensvurdering på havet (hvis relevant)  Rapport om offentlighedens deltagelse Rapporten om offentlighedens deltagelse skal opfylde kravene i infrastrukturforordningens artikel 9, stk. 4. Rapporten skal sammenfatte resultater af alle aktiviteter, som er gennemført i forbindelse med offentlighedens deltagelse, herunder høringer, som er gennemført før tilladelsesprocessens start og alle høringer, som er gennemført i løbet af proceduren før indgivelse af ansøgningen.
Dette betyder, at resultaterne fra den 2. offentlighedsfase ikke indgår i denne rapport da denne høring finder sted efter PCI-ansøgningen inkl. rapport om offentlighedens deltagelse er fremsendt til Energistyrelsen.
3.3. Beskrivelse af arbejdsgangen og vejledende tidsramme I dette afsnit angives en vejledende arbejdsgang og tidsramme for eltransmissionsprojekter, som ilandføres i Danmark.
Den konkrete arbejdsgang for et projekt vil blive fastlagt med hensyntagen til de konkrete omstændigheder.
Derfor kan arbejdsgangene variere meget fra projekt til projekt.
Projektiværksætter anmelderprojektet til Energistyrelsen og medsender en detaljeret beskrivelse af projektet, jf. infrastrukturforordningens artikel 10, stk. 1, litra a.
På baggrund af den medsendte beskrivelse vurderer Energistyrelsen i samarbejde med de andre relevante myndigheder, om projektet er modent nok til, at tilladelsesprocessen kan sættes i gang.
Senest tre måneder efter modtagelsen af projektanmeldelsen skal Energistyrelsen skriftligt enten anerkende eller give afslag på anmeldelsen.
Afslag kan gives, hvis projektet vurderes ikke at være modent nok til at påbegynde tilladelsesprocessens første stadie Proceduren før indgivelse af ansøgningen.
Energistyrelsen skal begrunde et eventuelt afslag på en anmeldelse.
Hvis projektet vurderes at være tilstrækkeligt modent, kvitterer Energistyrelsen for anmeldelsen.
Energistyrelsen beder de øvrige relevante myndigheder om at give deres bidrag til en opgørelse over omfanget af dokumentation og detaljeringsgraden af de oplysninger, som skal indgives som en del af ansøgningen og til en detaljeret tidsplan for tilladelsesprocessen.
Energistyrelsen vil så vidt muligt sende opgørelsen og den detaljerede tidsplan til projektiværksætteren senest 3 måneder efter kvittering for anmeldelsen.
Hvis der udarbejdes scoping for projektet, afventer opgørelsen og den detaljerede tidsplan dog resultaterne af scopingen.
 Hvis projektiværksætter ikke allerede har ansøgt om de relevante tilladelser, ansøger projektiværksætter om tilladelserne, herunder anmeldes projektet til kommunalbestyrelsen så vidt det påtænkte anlæg er opført på VVM-bekendtgørelsens bilag 1 eller 2. Når projektet er anmeldt skal Styrelsen for Vand- og Naturforvaltning tage stilling til, om projektet er VVM-pligtigt eller ej og derefter meddele denne afgørelse til Energinet.dk med kopi til Energistyrelsen.
Inden for en vejledende periode på tre måneder efter kvittering for anmeldelsen sender projektiværksætter et koncept for offentlighedens deltagelse til godkendelse.
Hvis der er tale om et VVM-pligtigt eltransmissionsprojekt med en landdel skal konceptet sendes til Styrelsen for Vand- og Naturforvaltning som VVM-myndighed.
Ved projekter, som på baggrund af Miljøstyrelsens screeningsafgørelse ikke er VVM-pligtigt sendes konceptet for offentlighedens deltagelse til Energistyrelsen.
Styrelsen skal inden for tre måneder enten anmode om ændringer til konceptet eller godkende konceptet.
Efter godkendelse af konceptet for offentlighedens deltagelse gennemføres første offentlighedsfase jf. infrastrukturforordningens artikel 9, stk. 4, hvis den ikke allerede har været gennemført.
Senest på dette tidspunkt opretter projektiværksætter en hjemmeside om projektet, som opdateres jævnligt.
Endvidere udarbejdes der en informationsfolder om projektet og der indkaldes skriftligt til informationsmøde(r) om projektet.
Som udgangspunkt gennemføres 1. offentlighedsfase således, at høringen efter infrastrukturforordningens artikel 9, stk. 4, og idehøringen (indkaldelse af ideer og forslag/1. offentlighedsfase) efter VVM bekendtgørelsens § 4 gennemføres samlet.
Endvidere kan idehøringen for kommuneplantillæg og lokalplan gennemføres som en del af den samlede høring, hvis det vurderes at være hensigtsmæssigt.
Efter 1. offentlighedsfase udarbejder Styrelsen for Vand- og Naturforvaltning i samarbejde med projektiværksætteren endnu et scopingnotat, der fastlægger VVM-redegørelsens indhold.
Scopingnotatet kan omfatte konsekvensvurdering af offshoredelen af projektet.
Endvidere skal projektiværksætteren udarbejde en rapport, som sammenfatter resultaterne af aktiviteter i forbindelse med offentlighedens deltagelse efter infrastrukturforordningens artikel 9, stk. 4.
På baggrund af scopingnotaterne udarbejder projektiværksætteren udkast til hhv.
VVM redegørelsen for landdelen og konsekvensvurderingen for havdelen.
Hvis der skal udarbejdes lokalplan og kommuneplantillæg for projektet skal den/de relevante kommuner endvidere udarbejde forslag til plangrundlaget.
Forslag til plangrundlaget kan udarbejdes og behandles sideløbende med VVM-processen.
Når rapporten om offentlighedens deltagelse og de relevante miljøvurderinger foreligger, kan projektiværksætteren sende en ansøgning til Energistyrelsen om at sagen overgår til den lovpligtige tilladelsesproces.
Når Energistyrelsen modtager ansøgningen hører Energistyrelsen de relevante myndigheder, om sagen er tilstrækkeligt oplyst til, at de kan udstede de relevante tilladelser.
Energistyrelsen anmoder om supplerende oplysninger på de relevante myndigheders vegne, hvis det er nødvendigt.
Derefter accepterer Energistyrelsen senest ansøgningen tre måneder efter, at projektiværksætteren har tilvejebragt de relevante oplysninger.
Hvis sagen er tilstrækkeligt oplyst, accepterer Energistyrelsen ansøgningen hurtigst muligt.
Som en del af den lovpligtige tilladelsesproces sendes udkastene/forslagene til hhv.
VVM redegørelse, konsekvensvurdering og plangrundlag til de respektive myndigheder, som tilretter og sender i høring som en del af den 2. offentlighedsfase.
Hvis det skønnes hensigtsmæssigt sendes VVM redegørelse, konsekvensvurderingen for havdelen og kommuneplantillæg og lokalplan i høring samtidigt som en del af 2. offentlighedsfase.
 De relevante tilladelser skal udstedes inden 1½ år efter Energistyrelsens accept af ansøgningen.
3.4. Relevant lovgivning Dette afsnit indeholder oplysninger om den relevante lovgivning, hvorpå afgørelser og udtalelser vedrørende eltransmissionsnet, som anlægges på land, eller som ilandføres i Danmark, er baseret, herunder miljølovgivning.
Der er ikke tale om en fuldstændig liste, da der afhængigt af det konkrete projekt, kan vise sig at være andre regler, som også er relevante.
Afsnittet er inddelt i 3 dele:
a) relevant lovgivning for hovedtilladelser for projekters landdel, b) relevant lovgivning for hovedtilladelser for projekters havdel og c) en indikativ liste over anden lovgivning, som kan være relevant for projekterne.
3.4.1. Relevant lovgivning for hovedtilladelser for projekters landdel Lov om planlægning (lovbekendtgørelse nr. 1529 af 23. december 2015 med senere ændringer) Bekendtgørelse nr. 957 af 27. juni 2016 om vurdering af visse offentlige og private anlægs virkning på miljøet (VVM) i medfør af lov om planlægning
3) Bekendtgørelse nr. 926 af 27. juni 2016 om udpegning og administration af internationale naturbeskyttelsesområder samt beskyttelse af visse arter.
3.4.2. Relevant lovgivning for hovedtilladelser for projekters havdel Lov om Energinet.dk (lovbekendtgørelse nr. 1097 af 8. november 2011 med senere ændringer) Bekendtgørelse nr. 1476 af 13. december 2010 om konsekvensvurdering vedrørende internationale naturbeskyttelsesområder samt beskyttelse af visse arter ved projekter om etablering m.v. af elproduktionsanlæg og elforsyningsnet på havet Bekendtgørelse nr. 939 af 27. november 1992 om beskyttelse af søkabler og undersøiske rørledninger (kabelbekendtgørelsen) Bekendtgørelse nr. 1351 af 6. november 2012 om sejladssikkerhed ved entreprenørarbejder og andre aktiviteter mv. i danske farvande Bekendtgørelse nr. 15 af 8. januar 2016 om kystbeskyttelse 3.4.3. Anden lovgivning som kan være relevant afhængig af det konkrete projekt Lov om skove (lovbekendtgørelse nr. 1577 af 8. december 2015) Lov om vandløb (lovbekendtgørelse nr. 1579 af 8. december 2015) Lov om naturbeskyttelse (lovbekendtgørelse nr. 1578 af 8. december 2015) Lov om vandforsyning (lovbekendtgørelse nr. 1584 af 10. december 2015) Lov om fiskeri og fiskeopdræt (fiskeriloven) (lovbekendtgørelse nr. 568 af 21. maj 2014) Museumsloven (lovbekendtgørelse nr. 358 af 8. april 2014) 3.5. Navne og kontaktoplysninger for den kompetente myndighed, andre myndigheder og vigtige berørte interesseparter Den kompetente myndighed efter infrastrukturforordningen er:
 Energistyrelsen, ens@ens.dk Andre relevante myndigheder:
 Listen indeholder navne på de myndigheder, som kan være relevante for PCI projekter.
 Banedanmark, banedanmark@bane.dk  Beredskabsstyrelsen, brs@brs.dk  By og Havn, info@byoghavn.dk  Forsvarets Ejendomsstyrelse, fes@mil.dk  Kystdirektoratet, kdi@kyst.dk  Miljøstyrelsen, mst@mst.dk  NaturErhvervsstyrelsen, mail@naturerhverv.dk  Slots- og Kulturstyrelsen, post@slks.dk  Styrelsen for Vand- og Naturforvaltning, svana@svana.dk  Søfartsstyrelsen, sfs@dma.dk  Trafikstyrelsen, info@trafikstyrelsen.dk  Vejdirektoratet, vd@vd.dk  Værnsfælles Forsvarskommando, vfk@mil.dk  Erhvervsstyrelsen (erst@erst.dk)  Relevante kommuner (afhænger af den planlagte linjeføring) Vigtige berørte interessenter:
Listen indeholder navne på interesseorganisationer, som normalt høres i forbindelse med kabelprojekter.
For hvert konkret projekt skal det desuden overvejes, om der skal høres andre private interessenter, f.eks. naboer til en ny transformerstation, nationalparker m.v.
 Danmarks Jægerforbund, post@jaegerne.dk, mail@dkfisk.dk  Danmarks Naturfredningsforening, dn@dn.dk  Dansk Ornitologisk Forening, dof@dof.
DK  Dansk Skovforening, info@skovforeningen.dk  Dansk Vand- og Spildevandsforening, danva@danva.dk  Danske Museer, info@dkmuseer.dk  Friluftsrådet, fr@friluftsraadet.dk Følgende interesseorganisationer er desuden relevante for offshoreprojekter:
 Danmarks Fiskeriforening, Producent Organisation, mail@dkfisk.dk  Danmarks Rederiforening, info@shipowners.dk  Danmarks Sportsfiskerforbund, post@sportsfiskerforbundet.dk  Dansk Akvakultur, danskakvakultur@danskakvakultur.dk  Danske Havne, danskehavne@danskehavne.dk Kapitel 4: Regler og proces i forhold til offshore eltransmissionsnet som ikke ilandføres i Danmark I dette afsnit beskrives processen for godkendelse af offshore eltransmissionsnet, som ikke ilandføres i Danmark.
Det kan fx være PCI offshore projekter, som forbinder elforsyningsnettene i andre medlemslande og som krydser dansk kontinentalsokkel.
4.1. Relevante miljøvurderinger og afgørelser I dette afsnit angives de miljøvurderinger og afgørelser, som typisk vil indgå i tilladelsesprocessen.
Hvis der for et konkret projekt skal udarbejdes yderligere miljøvurderinger eller indhentes yderlige afgørelser, vil det senest blive oplyst i forbindelse med, at Energistyrelsen sender den detaljerede tidsplan til projektiværksætteren.
Når de nævnte tilladelser er indhentet bekræfter Energistyrelsen, at projektiværksætteren har indhentet de nødvendige tilladelser til at bygge den til realiseringen af projektet nødvendige infrastruktur.
Efter afslutningen af tilladelsesprocessen kan det fortsat være nødvendigt at indhente tilladelser, som ikke er afgørende for, om projektet kan gennemføres.
 Tilladelser som udstedes i den lovpligtige tilladelsesproces:
 Tilladelse til etablering af søkabler på havet (Energistyrelsen) Miljøvurderinger og afgørelser i proceduren før indgivelse af ansøgningen:
 Konsekvensvurdering på havet (Energistyrelsen)  Forundersøgelsestilladelse på havet (Energistyrelsen)  Tilladelse til arbejde på søterritoriet (Energistyrelsen) Tilladelsesprocessen vil blive koordineret med de tilladelser og afgørelser, der træffes i de lande, hvor transmissionsforbindelsen ilandføres.
Der meddeles typisk ikke tilladelse til arbejder på dansk territorium, før tilladelse foreligger eller er nært forestående i de lande, hvor forbindelsen ilandføres.
4.2. Omfanget af dokumentation og detaljeringsgrad af oplysninger i ansøgningen Når de nødvendige miljøvurderinger og afgørelser i proceduren før indgivelse af ansøgningen foreligger, kan projektiværksætteren indsende en ansøgning til Energistyrelsen om at tilladelsesprocessen overgår til den lovpligtige tilladelsesproces.
Energistyrelsens accept af ansøgningen markerer overgangen til den lovpligtige tilladelsesproces.
 Ansøgningen skal vedlægges:
 Konsekvensvurdering på havet  Rapport om offentlighedens deltagelse Rapporten om offentlighedens deltagelse skal opfylde kravene i infrastrukturforordningens artikel 9, stk. 4. Rapporten skal sammenfatte resultater af alle aktiviteter, som er gennemført i forbindelse med offentlighedens deltagelse, herunder høringer, som er gennemført før tilladelsesprocessens start og alle høringer, som er gennemført i løbet af proceduren før indgivelse af ansøgningen.
4.3. Beskrivelse af arbejdsgangen og vejledende tidsramme I dette afsnit angives en vejledende arbejdsgang og tidsramme for offshore eltransmissionsprojekter, som ikke ilandføres i Danmark.
Den konkrete arbejdsgang for et projekt vil blive fastlagt med hensyntagen til de konkrete omstændigheder.
Derfor kan arbejdsgangene variere fra projekt til projekt.
Projektiværksætteren anmelder projektet til Energistyrelsen og medsender en detaljeret beskrivelse af projektet (se afsnit 2.1). På baggrund af den medsendte beskrivelse vurderer Energistyrelsen efter konsultation af de relevante myndigheder i de lande, hvor forbindelsen ilandføres og hvis territorium forbindelsen eventuelt krydser, om projektet er modent nok til, at tilladelsesprocessen kan sættes i gang.
Hvis projektet vurderes at være tilstrækkeligt modent kvitterer Energistyrelsen for anmeldelsen.
Hurtigst muligt herefter og senest inden for 3 måneder sender Energistyrelsen opgørelsen og den detaljerede tidsplan til projektiværksætteren.
Inden for en vejledende periode på tre måneder efter kvittering for anmeldelsen sender projektiværksætteren et koncept for offentlighedens deltagelse til godkendelse hos Energistyrelsen.
Styrelsen skal enten anmode om ændringer i konceptet eller godkende konceptet inden for tre måneder.
Efter godkendelse af konceptet for offentlighedens deltagelse gennemføres offentlighedsfasen.
Senest på dette tidspunkt opretter projektiværksætteren en hjemmeside om projektet, som opdateres jævnligt.
Endvidere udarbejdes der en informationsfolder om projektet og der indkaldes skriftligt til informationsmøde(r) om projektet.
Efter offentlighedsfasen sammenfattes de bemærkninger, som er kommet ind.
Projektiværksætteren skal udarbejde en rapport om offentlighedens deltagelse i tilladelsesprocessen.
Projektiværksætteren foranstalter endvidere, at en kompetent virksomhed eller fagperson udarbejder en miljøkonsekvensvurdering af projektet.
Der kan i forbindelse med udarbejdelsen tages kontakt til Miljøstyrelsen med henblik på at sikre, at alle nødvendige forhold tages i betragtning i vurderingen.
Miljøstyrelsens rolle er at vejlede ansøger om eventulle habitat, Natura 2000 eller andre relevante hensyn, der fra deres side vil blive lagt vægt på i forbindelse med vurdering af miljøkonsekvensrapporten.
Når projektiværksætteren har udarbejdet rapporten og miljøkonsekvensundersøgelsen, kan Projektiværksætteren indsende sin ansøgning om at sagen kan overgå til den lovpligtige tilladelsesprocedure til Energistyrelsen.
Ansøgningen skal vedlægges rapporten om offentlighedens deltagelse og miljøkonsekvensvurderingen.
Når Energistyrelsen modtager ansøgningen sendes den i høring hos de relevante danske myndigheder.
Energistyrelsen kan på vegne af de øvrige myndigheder anmode om supplerende oplysninger.
Derefter accepterer Energistyrelsen senest ansøgning tre måneder efter, at projektiværksætteren har tilvejebragt de relevante oplysninger.
Hvis sagen er tilstrækkeligt oplyst, accepterer Energistyrelsen ansøgningen hurtigst muligt.
Tilladelsen skal udstedes senest 1½ år efter Energistyrelsens accept af ansøgningen.
Udstedelsen af tilladelsen til etablering af søkabler på havet markerer afslutningen på tilladelsesprocessen.
4.4. Relevant lovgivning Bekendtgørelse nr. 1101 af 18. november 2005 om lov om kontinentalsoklen Bekendtgørelse nr. 1419 af 3. december 2015 om VVM, konsekvensvurdering vedrørende internationale naturbeskyttelsesområder og beskyttelse af visse arter ved efterforskning og indvinding af kulbrinter, lagring i undergrunden, rørledninger, m.v. offshore Bekendtgørelse nr. 1476 af 13. december 2010 om konsekvensvurdering vedrørende internationale naturbeskyttelsesområder samt beskyttelse af visse arter ved projekter om etablering m.v. af elproduktionsanlæg og elforsyningsnet på havet Bekendtgørelse nr. 939 af 27. november 1992 om beskyttelse af søkabler og undersøiske rørledninger (kabelbekendtgørelsen) Bekendtgørelse nr. 1351 af 6. november 2012 om sejladssikkerhed ved entreprenørarbejder og andre aktiviteter mv. i danske farvande Bekendtgørelse nr. 15 af 8. januar 2016 om kystbeskyttelse Museumsloven (lovbekendtgørelse nr. 358 af 8. april 2014) 4.5. Navne og kontaktoplysninger for den kompetente myndighed, andre myndigheder og vigtige berørte interesseparter Den kompetente myndighed efter infrastrukturforordningen er:
 Energistyrelsen, ens@ens.dk Andre relevante myndigheder:
 Søfartsstyrelsen, sfs@dma.dk  Styrelsen for Vand- og Naturforvaltning, svana@svana.dk  Kystdirektoratet, kdi@kyst.dk  Geodatastyrelsen,  NaturErhvervsstyrelsen, mail@naturerhverv.dk  Slots- og Kulturstyrelsen, post@slks.dk  Værnsfælles Forsvarskommando, vfk@mil.dk Energistyrelsen vil inddrage de landes myndigheder, hvor forbindelsen skal gå i land forinden tilladelse på dansk territorium gives.
Det kan generelt anbefales, at der først ansøges om at indhente godkendelse for udlægning af kabel på dansk territorium, når linjeføringen er fastlagt i de lande, hvor kablet har sit udspring og endepunkt.
Ellers kan linjeføring gennem dansk farvand ændre sig i forløbet, og miljøkonsekvensvurderingen kan undervejs blive forældet.
Det er spørgsmål, som vil blive taget i betragtning ved Energistyrelsens vurdering af projektets modenhed med hensyn til accept af projektiværksætterens ansøgning.
 Vigtige berørte interessenter:
 Danske Museer, info@dkmuseer.dk  Danmarks Fiskeriforening, Producent Organisation, mail@dkfisk.dk  Danmarks Rederiforening, info@shipowners.dk  Danmarks Sportsfiskerforbund, post@sportsfiskerforbundet.dk  Dansk Akvakultur, danskakvakultur@danskakvakultur.dk  Danske Havne, danskehavne@danskehavne.dk Kapitel 5: Regler og proces i forhold til gastransmissionsnet, som anlægges på land Da Energinet.dk er den eneste gastransmissionsvirksomhed i Danmark, vil det i praksis oftest være Energinet.dk, der er projektiværksætter, når der er tale om gastransmissionsprojekter, som helt eller delvis anlægges på land.
Det er en betingelse for, at Energinet.dk kan investere i et projekt, at Energinet.dk indhenter en tilladelse fra energi- forsynings- og klimaministeren, jf. § 4 i lov om Energinet.dk.
Da der er tale om en tilladelse, som ministeren udsteder i kraft af sine ejer beføjelser over Energinet.dk, og tilladelsen ikke vil skulle gives til andre transmissionsvirksomheder, som anlægger gastransmissionsnet på dansk territorie, anses § 4 tilladelsen ikke som en del af tilladelsesprocessen i henhold infrastrukturforordningen.
Energinet.dk kan ansøge om § 4 tilladelsen før eller sideløbende med tilladelsesprocessen.
Såfremt der er tale om en anden projektiværksætter end Energinet.dk, som ansøger om tilladelse til etablering og drift af naturgastransmissionsledninger med tilhørende anlæg, kræver det bevilling efter naturgasforsyningslovens § 10. Bevilling kan gives til selskaber, som opfylder reglerne i lovens §§ 28, 28 a, 28 b og 28 c.
Gastransmissionsselskaber skal efter reglerne i lovens § 10b være ejermæssigt adskilt fra produktions- og handelsaktiviteter, og efter forudgående ansøgning certificerer Energitilsynet transmissionsselskaber.
 Etablering af nye transmissionsnet og væsentlige ændringer i bestående transmissionsnet kan i henhold til naturgasforsyningslovens § 13 kun foretages efter forudgående tilladelse fra Energi-, forsynings- og klimaministeren.
 Projektiværksætteren kan ansøge parallelt om tilladelse til etablering af naturgastransmissionsledninger med tilhørende anlæg og om bevilling.
5.1. Relevante miljøvurderinger og afgørelser I dette afsnit angives de miljøvurderinger og afgørelser, som typisk vil indgå i tilladelsesprocessen.
Hvis der for et konkret projekt skal udarbejdes yderligere miljøvurderinger eller indhentes yderlige afgørelser, vil det senest blive oplyst i den detaljerede tidsplan.
Når de nævnte tilladelser er indhentet bekræfter Energistyrelsen ved en samlet afgørelse, at projektiværksætteren har indhentet de nødvendige tilladelser til at etablere den til gennemførelsen af projektet nødvendige infrastruktur.
Efter afslutningen af tilladelsesprocessen kan det fortsat være nødvendigt at indhente ekspropriationstilladelser eller dispensationer til gennemførelse af den ønskede ruteføring.
 Miljøvurderinger og afgørelser i proceduren før indgivelse af ansøgningen:
 Afgørelse om VVM-pligt (Miljøstyrelsen)  Scopingnotat (Miljøstyrelsen)  VVM-redegørelse (Miljøstyrelsen)  Konsekvensvurdering af projektets virkninger på Natura 2000-områder (Miljøstyrelsen)  Planlægningstilladelse for Natura 2000 områder, hvis relevant (ERST)  Udarbejdelse af forslag til kommuneplantilllæg og lokalplan, hvis relevant (relevante kommuner) Tilladelser som udstedes i den lovpligtige tilladelsesproces:
 VVM-tilladelse (Miljøstyrelsen)  Planlægningstilladelse for Natura 2000 områder, hvis relevant (Erhvervsstyrelsen). Vedtagelse af nødvendigt plangrundlag4) eller landsplandirektiv(relevante kommuner) 5.2. Omfanget af dokumentation og detaljeringsgrad af oplysninger i ansøgningen Når de nødvendige miljøvurderinger og afgørelser i proceduren før indgivelse af ansøgningen foreligger, kan projektiværksætteren indsende en ansøgning til Energistyrelsen om at tilladelsesprocessen overgår til den lovpligtige tilladelsesproces.
Energistyrelsens accept af ansøgningen markerer overgangen til den lovpligtige tilladelsesproces.
 Ansøgningen skal vedlægges:
 VVM-redegørelsen (hvis relevant)  Konsekvensvurdering for Natura 2000 områder (hvis relevant)  Forslag til kommuneplantillæg og lokalplan (hvis relevant)  Konsekvensvurdering på havet (hvis relevant)  Rapport om offentlighedens deltagelse Rapporten om offentlighedens deltagelse skal opfylde kravene i infrastrukturforordningens artikel 9, stk. 4. Rapporten skal sammenfatte resultater af alle aktiviteter, som er gennemført i forbindelse med offentlighedens deltagelse, herunder høringer, som er gennemført før tilladelsesprocessens start og alle høringer, som er gennemført i løbet af proceduren før indgivelse af ansøgningen.
Dette betyder, at resultaterne fra den 2. offentlighedsfase ikke indgår i denne rapport, da denne høring finder sted efter PCI-ansøgningen, inkl. rapport om offentlighedens deltagelse, er fremsendt til Energistyrelsen.
5.3. Beskrivelse af arbejdsgangen og vejledende tidsramme for gastransmissionsprojekter på land I dette afsnit angives en vejledende arbejdsgang og tidsramme for gastransmissionsprojekter på land i Danmark.
Den konkrete arbejdsgang for et projekt vil blive fastlagt med hensyntagen til de konkrete omstændigheder.
Derfor kan arbejdsgangene variere fra projekt til projekt.
Projektiværksætter anmelder, jf. infrastrukturforordningens artikel 10, stk. 1, litra a, projektet til Energistyrelsen og medsender en detaljeret beskrivelse af projektet.
På baggrund af den medsendte beskrivelse vurderer Energistyrelsen i samarbejde med andre relevante myndigheder, om projektet er modent nok til, at tilladelsesprocessen kan sættes i gang.
Senest tre måneder efter modtagelsen af projektanmeldelsen skal Energistyrelsen skriftligt enten anerkende eller give afslag på anmeldelsen.
Afslag kan gives, hvis projektet vurderes ikke at være modent nok til at påbegynde tilladelsesprocessens første stadie Proceduren før indgivelse af ansøgningen.
Energistyrelsen skal begrunde et eventuelt afslag på en anmeldelse.
Hvis projektet vurderes at være tilstrækkeligt modent, kvitterer Energistyrelsen for anmeldelsen.
Energistyrelsen beder de øvrige relevante myndigheder om bidrag til opgørelse over omfanget af dokumentation og detaljeringsgrad af de oplysninger, som skal indgives som en del af ansøgningen og til en detaljeret tidsplan for tilladelsesprocessen.
Hurtigst muligt og senest 3 måneder herefter sender Energistyrelsen opgørelsen og den detaljerede tidsplan til projektiværksætter.
 Hvis projektiværksætter ikke allerede har ansøgt om de relevante tilladelser, ansøger projektiværksætter om tilladelserne, herunder anmeldes projektet til kommunalbestyrelsen(erne) for så vidt det påtænkte anlæg er opført på VVM-bekendtgørelsens bilag 1 eller 2. Når projektet er anmeldt skal Styrelsen for Vand- og Naturforvaltning tage stilling til, om projektet er VVM-pligtigt eller ej og derefter meddele denne afgørelse til projektiværksætter med kopi til Energistyrelsen.
Inden for en vejledende periode på tre måneder efter kvittering for anmeldelsen sender projektiværksætter et koncept for offentlighedens deltagelse til godkendelse.
Hvis der er tale om et VVM-pligtigt gastransmissionsprojekt skal konceptet sendes til Styrelsen for Vand- og Naturforvaltning som VVM-myndighed.
Ved projekter, som på baggrund af Miljøstyrelsens screeningsafgørelse ikke er VVM-pligtigt sendes konceptet for offentlighedens deltagelse til Energistyrelsen.
Styrelsen skal inden for tre måneder enten anmode om ændringer til konceptet eller godkende konceptet.
Efter godkendelse af konceptet for offentlighedens deltagelse gennemføres første offentlighedsfase jf. infrastrukturforordningens artikel 9, stk. 4, hvis den ikke er gennemført.
Senest på dette tidspunkt opretter projektiværksætter en hjemmeside om projektet, som opdateres jævnligt.
Endvidere udarbejdes der en informationsfolder om projektet og der indkaldes skriftligt til informationsmøde(r) om projektet.
Som udgangspunkt gennemføres 1. offentlighedsfase således, at høringen efter infrastruktur-forordningens artikel 9, stk. 4, og idehøringen (indkaldelse af ideer og forslag/1. offentlighedsfase) efter VVM-bekendtgørelsens § 4 gennemføres samlet.
Endvidere kan idehøringen for kommuneplantillæg og lokalplan gennemføres som en del af den samlede høring, hvis det vurderes at være hensigtsmæssigt.
 Efter 1. offentlighedsfase udarbejder Styrelsen for Vand- og Naturforvaltning i samarbejde med projektiværksætteren et scopingnotat der fastlægger VVM-redegørelsens indhold.
På baggrund af scopingnotatet udarbejder projektiværksætteren udkast til VVM-redegørelsen.
Kommune(r) skal endvidere udarbejde forslag til kommuneplantillæg og lokalplan, hvis dette er relevant for projektet.
Forslag til plangrundlaget kan udarbejdes og behandles sideløbende med VVM-processen.
Udkastene/forslagene sendes til de respektive myndigheder, som tilretter og sender dem i høring som en del af den 2. offentlighedsfase.
Hvis det skønnes hensigtsmæssigt sendes VVM-redegørelse, kommuneplantillæg og lokalplan i høring samtidig som en del af 2. offentlighedsfase.
Projektiværksætter har ansvar for at afholde eventuelle borgermøder i forbindelse med 2. offentlighedsfase.
Når Energistyrelsen modtager ansøgningen, hører Energistyrelsen de relevante myndigheder, om sagen er tilstrækkeligt oplyst til, at der kan udstedes de relevante tilladelser.
Energistyrelsen anmoder om supplerende oplysninger på de relevante myndigheders vegne, hvis det er nødvendigt.
Derefter accepterer Energistyrelsen ansøgningen senest tre måneder efter, at Energinet.dk har tilvejebragt de relevante oplysninger.
Hvis sagen er tilstrækkeligt oplyst, accepterer Energistyrelsen ansøgningen hurtigst muligt.
De relevante tilladelser skal udstedes inden 1½ år efter Energistyrelsens accept af ansøgningen.
Det tilstræbes dog, at tilladelserne gives inden for 4-6 måneder efter accept af ansøgningen.
Når tilladelserne er givet, er der 4 ugers klagefrist.
Efter udløbet af klagefristen på den sidste relevante tilladelse bekræfter Energistyrelsen overfor projektiværksætter, at tilladelsesprocessen er afsluttet, således at projektiværksætter kan realisere projektet.
5.4. Relevant lovgivning Dette afsnit indeholder oplysninger om den relevante lovgivning, hvorpå afgørelser og udtalelser vedrørende gastransmissionsnet, som anlægges på land, er baseret, herunder miljølovgivning.
Der er ikke tale om en fuldstændig liste, da der afhængig af det konkrete projekt, kan vise sig at være andre regler, som også er relevante.
Afsnittet er inddelt i 2 dele:
a) relevant lovgivning for hovedtilladelser for projekters landdel, b) en indikativ liste over anden lovgivning, som kan være relevant for projekterne 5.4.1. Relevant lovgivning for tilladelser for projekters landdel Lov om Energinet.dk (lovbekendtgørelse nr. 1097 af 8. november 2011 med senere ændringer) Lov om naturgasforsyning (lovbekendtgørelse nr. 1157 af 6. september 2016) Lov om planlægning (lovbekendtgørelse nr. 1529 af 23. december 2015 med senere ændringer) Bekendtgørelse nr. 1440 af 23. november2016 om vurdering af visse offentlige og private anlægs virkning på miljøet (VVM) i medfør af lov om planlægning Bekendtgørelse nr. 926 af 27. juni 2016 om udpegning og administration af internationale naturbeskyttelsesområder samt beskyttelse af visse arter.
Arbejdstilsynets bekendtgørelse nr. 414 af 8. juli 1988 med senere ændringer om sikkerhedsbestemmelser for naturgasanlæg efter lov om arbejdsmiljø 5.4.2. Anden lovgivning som kan være relevant afhængig af det konkrete projekt Lov om skove (lovbekendtgørelse nr. 1577 af 8. december 2015) Lov om vandløb (lovbekendtgørelse nr. 1579 af 8. december 2015) Lov om naturbeskyttelse (lovbekendtgørelse nr. 1578 af 8. december 2015) Lov om vandforsyning (lovbekendtgørelse nr. 1584 af 10. december 2015) Lov om fiskeri og fiskeopdræt (fiskeriloven) (lovbekendtgørelse nr. 568 af 21. maj 2014) Museumsloven (lovbekendtgørelse nr. 358 af 8. april 2014) 5.5. Navne og kontaktoplysninger for den kompetente myndighed, andre myndigheder og vigtige berørte interesseparter Den kompetente myndighed efter infrastrukturforordningen er:
 Energistyrelsen, ens@ens.dk Andre relevante myndigheder:
 Listen indeholder navne på de myndigheder, som kan være relevante for PCI projekter.
 Arbejdstilsynet, at@at.dk  Banedanmark, banedanmark@bane.dk  Beredskabsstyrelsen, brs@brs.dk  By og Havn, info@byoghavn.dk  Forsvarets Ejendomsstyrelse, fes@mil.dk  Kystdirektoratet, kdi@kyst.dk  Miljøstyrelsen, mst@mst.dk  NaturErhvervsstyrelsen, mail@naturerhverv.dk  Slots- og Kulturstyrelsen, post@slks.dk  Styrelsen for Vand- og Naturforvaltning, svana@svana.dk  Søfartsstyrelsen, sfs@dma.dk  Trafikstyrelsen, info@trafikstyrelsen.dk  Vejdirektoratet, vd@vd.dk  Erhvervsstyrelsen, (erst@erst.dk)  Relevante kommuner (afhænger af den planlagte linjeføring) Vigtige berørte interessenter:
Listen indeholder navne på interesseorganisationer, som normalt høres i forbindelse med infrastrukturprojekter.
For hvert konkret projekt skal det desuden overvejes, om der skal høres andre private interessenter, f.eks. naboer til en ny kompressorstation, måler- og regulatorstation, nationalparker m.v.
 Danmarks Jægerforbund, post@jaegerne.dk, mail@dkfisk.dk  Danmarks Naturfredningsforening, dn@dn.dk  Dansk Ornitologisk Forening, dof@dof.
DK  Dansk Skovforening, info@skovforeningen.dk  Dansk Vand- og Spildevandsforening, danva@danva.dk  Danske Museer, info@dkmuseer.dk  Friluftsrådet, fr@friluftsraadet.dk Kapitel 6: Regler og proces i forhold til transit gasrørledninger på kontinentalsoklen Dette afsnit indeholder oplysninger om den relevante lovgivning, hvorpå afgørelser og tilladelser vedrørende transit gasrørledninger, som anlægges på søterritoriet eller den danske del af kontinentalsoklen, er baseret, herunder miljølovgivning.
Gasrørledninger på kontinentalsoklen, som skal tilsluttes det danske naturgastransmissionsnet, skal i tillæg til nedenstående ansøge om at opnå tilladelse efter Naturgasforsyningsloven m.m.
Der henvises til afsnit 5.
6.1. Relevante miljøvurderinger og afgørelser I dette afsnit angives de miljøvurderinger og afgørelser, som typisk vil indgå i tilladelsesprocessen.
Hvis der for et konkret projekt skal udarbejdes yderligere miljøvurderinger eller indhentes yderlige afgørelser, vil det senest blive oplyst i forbindelse med, at Energistyrelsen sender den detaljerede tidsplan til projektiværksætteren.
Efter afslutningen af tilladelsesprocessen kan det fortsat være nødvendigt at indhente tilladelser, som ikke er afgørende for, om projektet kan gennemføres.
 Tilladelser som udstedes i den lovpligtige tilladelsesproces:
 Tilladelse til nedlæggelse af rørledning på søterritoriet og kontinentalsoklen inkl. en accept af miljøvurderingen (Energistyrelsen)  Driftstilladelse for rørledning (Energistyrelsen)  Godkendelse af entreprenørarbejder og andre aktiviteter i danske farvande med henblik på sejladssikkerhed (Søfartsstyrelsen)  i visse tilfælde  Udledningstilladelse til havet (Miljøstyrelsen)  i visse tilfælde (hvis der planlægges udledninger)  Ophævelse af sikkerhedszone (Søfartsstyrelsen)  i visse tilfælde  Tilladelse til dykkeraktiviteter (Søfartsstyrelsen)  hvis der skal foregå dykkerarbejde Miljøvurderinger og afgørelser i proceduren før indgivelse af ansøgningen:
 Notifikation i henhold til Espoo Konventionen (Miljøstyrelsen)  Konsekvensvurdering på havet  VVM-scoping (Energistyrelsen)  Forundersøgelsestilladelse på havet (Energistyrelsen)  Tilladelse til søopmåling i danske farvande (Geodatastyrelsen) 6.2. Omfanget af dokumentation og detaljeringsgrad af oplysninger i ansøgningen Når de nødvendige miljøvurderinger og afgørelser i proceduren før indgivelse af ansøgningen foreligger, kan projektiværksætteren indsende en ansøgning til Energistyrelsen om at tilladelsesprocessen overgår til den lovpligtige tilladelsesproces.
Ved modtagelse af sagsakterne kan Energistyrelsen evt. på vegne af andre myndigheder, anmode projektiværksætteren om at indsende yderligere oplysninger, som ligger inden for omfanget af den dokumentation, som Energistyrelsen har bedt om ved kvittering for anmeldelsen.
Endvidere kan Energistyrelsen anmode om yderligere oplysninger, hvis det er begrundet i nye omstændigheder.
Energistyrelsens accept af ansøgningen skal ske senest tre måneder efter modtagelse af ansøgningen, jf. infratrukturforordningens artikel 10, stk. 4, litra c, og markerer overgangen til den lovpligtige tilladelsesproces.
 Ansøgningen skal vedlægges:
  Miljøkonsekvensvurdering (VVM) og konsekvensvurdering i forhold til habitatområder og Natura 2000 områder samt andre beskyttelsesområder.
 Rapport om offentlighedens deltagelse Rapporten om offentlighedens deltagelse skal opfylde kravene i infrastrukturforordningens artikel 9, stk. 4. Rapporten skal sammenfatte resultater af alle aktiviteter, som er gennemført i forbindelse med offentlighedens deltagelse, herunder høringer, som er gennemført før tilladelsesprocessens start og alle høringer, som er gennemført i løbet af proceduren før indgivelse af ansøgningen.
 Ansøgning skal desuden indeholde følgende oplysninger og materiale:
 1. Projektbeskrivelse og arbejdsplan omfattende:
 Ejerskab (selskaber i tilladelsen med anførte andele)  Operatør for rørledningen  Overordnet beskrivelse af rørledningssystemet, transportmængde og kulbrinteindhold, udlægningsmetode og evt. beskyttelsesforanstaltninger (nedspuling, nedgravning, underboring, afdækning)  Tidsplan for design, fremstilling, installation og drift  Planlagt tracé for rørledningen med koordinater  Anvendte standarder for design og konstruktion  Tryk og temperaturforhold i rørledningen, rørledningsdiameter og vægtykkelse, korrosionsbeskyttelse og lægningsbetingelser  Beskrivelse af krydsning af eksisterende rørledninger eller kabler (metode der påtænkes anvendt i forbindelse med krydsning af eksisterende rørledninger eller kabler og oplysninger om aftaler indgået i den forbindelse oplyses)  Angivelse af placering af ventiler og eventuelle undervandsinstallationer.
 En beskrivelse af installationsprocessen (metode, fartøj der anvendes til nedlægning af rørledningen, svejseprocessen, NDT-metoder / ultralyd)  En sikkerhedsanalyse med identifikation og vurdering af risikofaktorer (sandsynligheden for rørledningsbrud forårsaget af korrosion, eksplosion, ankre eller at et synkende skib rammer rørledningen, og konsekvensen heraf)  Beskrivelse af det ledelsessystem for sikkerhed, der etableres og vedligeholdes, og som sikrer og dokumenterer design, fremstilling, installation og drift.
 Ledelsessystemet skal være baseret på anerkendte normer og standarder for ledelsessystemer (ISO 9001) eller andre lignende systemer.
Uafhængig kontrol kan anvendes til at erstatte nogle krav til de ovennævnte systemer.
6.3. Beskrivelse af arbejdsgangen og vejledende tidsramme I dette afsnit angives en vejledende arbejdsgang og tidsramme for transit gasrørledninger på kontinentalsoklen.
Gasrørledninger på kontinentalsoklen, som skal tilsluttes det danske naturgastransmissionsnet, skal i tillæg til nedenstående ansøge om at opnå tilladelse efter Naturgasforsyningsloven m.m.
Der henvises til afsnit 5.
6.3.1. Anmeldelse af projektet og offentlighedens deltagelse Projektiværksætteren anmelder projektet til Energistyrelsen og medsender en detaljeret beskrivelse af projektet (se afsnit 2.1). På baggrund af den medsendte beskrivelse vurderer Energistyrelsen efter konsultation af de relevante myndigheder i de lande, hvor forbindelsen ilandføres og hvis territorium forbindelsen eventuelt krydser, om projektet er modent nok til, at tilladelsesprocessen kan sættes i gang.
Hvis projektet vurderes at være tilstrækkeligt modent kvitterer Energistyrelsen for anmeldelsen.
Hurtigst muligt herefter og senest inden for 3 måneder sender Energistyrelsen opgørelsen og den detaljerede tidsplan til projektiværksætteren.
Inden for en vejledende periode på tre måneder efter kvittering for anmeldelsen sender projektiværksætteren et koncept for offentlighedens deltagelse til godkendelse hos Energistyrelsen.
Styrelsen skal enten anmode om ændringer i konceptet eller godkende konceptet inden for tre måneder.
Efter godkendelse af konceptet for offentlighedens deltagelse gennemføres offentlighedsfasen.
Senest på dette tidspunkt opretter projektiværksætteren en hjemmeside om projektet, som opdateres jævnligt.
Endvidere udarbejdes der en informationsfolder om projektet og der indkaldes skriftligt til informationsmøde(r) om projektet.
Efter offentlighedsfasen sammenfattes de bemærkninger, som er kommet ind.
Projektiværksætteren skal udarbejde en rapport om offentlighedens deltagelse i tilladelsesprocessen.
6.3.2. Ansøgning og VVM Bygherren indsender en ansøgning om tilladelse til at konstruere og nedlægge en rørledning til transport af kulbrinter på den danske kontinentalsokkel og / eller på dansk søterritorium til Energistyrelsen.
Hvis det på baggrund af en overordnet vurdering af påvirkningerne på miljøet kan formodes, at der kunne være eventuelle, væsentlige grænseoverskridende påvirkninger fra projektet, skal nabolande notificeres i henhold til Espoo konventionen.
Notifikationen sker ved Espoo Focal Point i Miljøstyrelsen.
Hvis et naboland meddeler interesse for at deltage i miljøvurderingsprocessen, skal de inddrages i den efterfølgende VVM-proces.
Før Energistyrelsen kan meddele en tilladelse skal der foretages en Vurdering af Virkningerne på Miljøet (VVM), hvis projektet vedrører installation af rørledninger til transport af gas, olie eller kemikalier med en diameter på over 800 mm og en længde på over 40 km.
VVM-redegørelsen er en del af den nødvendige dokumentation i forbindelse med behandling af ansøgningen og udarbejdes af bygherren.
I VVM-redegørelsen indgår konsekvensvurderinger i henhold til Habitatdirektivet og Fuglebeskyttelsesdirektivet m.v.
Når VVM-redegørelsen er udarbejdet gennemfører Energistyrelsen en offentlig høring, som varer mindst 8 uger.
Efter høringen er afsluttet, og svarene fra offentligheden er vurderet, er VVM-processen afsluttet.
For andre olie- og gasledninger skal der foretages en VVM-screening som skal klarlægge om projektet kan have væsentlig indvirkninger på miljøet.
Screeningen er en del af den nødvendige dokumentation i forbindelse med behandling af ansøgningen og udarbejdes af bygherren.
Baseret på de i bekendtgørelse nr. 1419/2015, bilag 1 kriterier, vurderer Energistyrelsen, om der skal udarbejdes en miljøkonsekvensvurdering (VVM) rapport i forbindelse med ansøgning om og godkendelse af rørledningen.
Hvis det vurderes at en VVM-redegørelse ikke er påkrævet, offentligøres afgørelsen senest samtidig med meddelelse om godkendelse til ansøgeren.
Hvis Energistyrelsen vurderer at en VVM er påkrævet, er denne en del af den nødvendige dokumentation i forbindelse med behandling af ansøgningen og udarbejdes af bygherren.
Når VVM-redegørelsen er udarbejdet gennemfører Energistyrelsen en offentlig høring, som varer mindst 8 uger.
Efter høringen er afsluttet, og svarene fra offentligheden er vurderet, er VVM-processen afsluttet.
6.3.3. Meddelelse af en tilladelse Baseret på ansøgningsmaterialet og resultaterne fra de offentlige høringer samt eventuelle høringssvar fra nabolande afgør Energistyrelsen, om der kan meddeles en tilladelse.
Denne beslutning vil blive offentliggjort og kan påklages til Energiklagenævnet.
6.3.4. Installationsstart Installationen af rørledningen må ikke påbegyndes før 4 uger efter tilladelse herom er blevet offentliggjort.
6.3.5. Ansøgning om driftstilladelse Ifølge bekendtgørelse nr. 361/2006 skal der indsendes en ansøgning om at påbegynde driften af rørledningen på dansk kontinentalsokkel til Energistyrelsen.
 Ansøgningen skal indeholde følgende oplysninger:
 En beskrivelse af sikkerhed og ledelsessystem i forbindelse med driftsfasen  Procedure for påfyldning af kulbrinter  Opstartsdato  Operationelle procedurer / inspektionsprogram (Basislinje inspektion ved intelligent pigging / risikobaseret inspektion)  Endeligt godkendt placering af rørledningssystemet på eller under havbunden  Design, fabrikation og installationsgennemgang  En Release Note skal udstedes af et uafhængigt verifikationsselskab.
6.3.6. Etablering af sikkerhedszoner nær rørledningen I henhold til bekendtgørelse nr. 939 af 27. november 1992 om beskyttelse af undersøiske kabler og rørledninger, skal der etableres en beskyttelseszone på 200 m på begge sider af rørledningen, hvor ankring, udvinding af sand og sten, eller fiskeri på havbunden ikke er tilladt.
Dog kan ansøgeren anmode Søfartsstyrelsen om ophævelse af sikkerhedszonen, hvis fiskeri på havbunden ikke udgør nogen fare for rørledningen.
6.3.7. Betaling af udgifter i forbindelse med tilsynsaktiviteter Følger bekendtgørelse nr. 1032 af 23. august 2007 om godtgørelse af udgifter ved myndighedens forvaltning i forbindelse med kulbrinteaktiviteter mv.
6.3.8. Diverse Dykning skal godkendes af Søfartsstyrelsen.
 Enhver udledning til havet skal godkendes af Miljøstyrelsen.
 Ifølge fiskerilovens § 77 og § 78 kan et projekt, som kan være til gene for eller forhindre fiskeri på havet ikke godkendes af myndighederne, medmindre der er påbegyndt forhandlinger med de berørte fiskere om kompenserende erstatninger.
6.4. Relevant lovgivning Bekendtgørelse nr. 1101 af 18. november 2005 om lov om kontinentalsoklen Bekendtgørelse nr. 361 af 25. april 2006 om visse rørledningsanlæg til transport af kulbrinter på søterritoriet og på kontinentalsoklen Bekendtgørelse nr. 1419 af 3. december 2015 om VVM, konsekvensvurdering vedrørende internationale naturbeskyttelsesområder og beskyttelse af visse arter ved efterforskning og indvinding af kulbrinter, lagring i undergrunden, rørledninger, m.v. offshore Bekendtgørelse nr. 1032 af 23. august 2007 om refusion af udgifter ved myndighedernes sagsbehandling i forbindelse med kulbrinteaktiviteter m.v.
Bekendtgørelse nr. 939 af 27. november 1992 om beskyttelse af søkabler og undersøiske rørledninger Bekendtgørelse nr. 1351 af 6. november 2013 om sejladssikkerhed ved entreprenørarbejder og andre aktiviteter mv. i danske farvande Museumsloven (lovbekendtgørelse nr. 358 af 8. april 2014) Bekendtgørelse nr. 568 af 21. maj 2014 om fiskeri og fiskeopdræt (fiskeriloven) Bekendtgørelse nr. 1216 af 28. september 2016 om beskyttelse af havmiljøet Bekendtgørelse nr. 1210 af 9. oktober 2013 om Geodatastyrelsen 6.5. Navne og kontaktoplysninger for den kompetente myndighed, andre myndigheder og vigtige berørte interesseparter Den kompetente myndighed efter infrastrukturforordningen er:
 Energistyrelsen, ens@ens.dk Andre relevante myndigheder:
 Søfartsstyrelsen, sfs@dma.dk  Geodatastyrelsen, gst@gst.dk  Miljøstyrelsen, mst@mst.dk  NaturErhvervsstyrelsen, mail@naturerhverv.dk  Slots- og Kulturstyrelsen, post@slks.dk  Forsvarsministeriet / Værn Fælles Forsvarskommando, vfk@mil.dk Energistyrelsen vil inddrage de landes myndigheder, hvor transit gasrørledningen skal gå i land, forinden tilladelse på dansk territorium gives.
 Berørte interessenter:
 Danske Museer, info@dkmuseer.dk  Danmarks Fiskeriforening, Producent Organisation, mail@dkfisk.dk  Danmarks Rederiforening, info@shipowners.dk  Danmarks Sportsfiskerforbund, post@sportsfiskerforbundet.dk  Dansk Akvakultur, danskakvakultur@danskakvakultur.dk  Danske Havne, danskehavne@danskehavne.dk  DCE - Nationalt Center for Miljø og Energi, Aarhus Universitet, dce@au.dk  GEUS, geus@geus.dk  DTU Aqua, aqua@aqua.dtu.dk  Olie Gas Danmark, info@oilgasdenmark.dk  Danmarks Naturfredningsforening, dn@dn.dk  Dansk Ornitologisk Forening, dof@dof.dk  Greenpeace Danmark, info.dk@greenpeace.org  Landsforeningen Levende Hav, llh@levende-hav.dk  NOAH, noah@noah.dk  Offshore Center Danmark, info@offshorecenter.dk  WWF Verdensnaturfonden, wwf@wwf.dk Kapitel 7: Regler og proces i forhold til etablering af LNG-anlæg Etablering og drift af LNG-anlæg i Danmark kræver bevilling efter naturgasforsyningslovens § 10. Bevilling kan gives til selskaber, som opfylder reglerne i lovens §§ 28, 28 a og 28 c.
 Etablering af LNG-anlæg kan i henhold til lovens § 16 kun foretages efter forudgående tilladelse fra Energi-, forsynings- og klimaministeren.
 Projektiværksætteren kan ansøge parallelt om tilladelse til etablering af LNG-anlæg og ansøgning om bevilling.
7.1. Relevante miljøvurderinger og afgørelser I dette afsnit angives de miljøvurderinger og afgørelser, som typisk vil indgå i tilladelsesprocessen.
Hvis der for et konkret projekt skal udarbejdes yderligere miljøvurderinger eller indhentes yderlige afgørelser, vil det senest blive oplyst i den detaljerede tidsplan.
Når de nævnte tilladelser er indhentet bekræfter Energistyrelsen ved en samlet afgørelse, at projektiværksætteren har indhentet de nødvendige tilladelser til at etablere den til gennemførelsen af projektet nødvendige infrastruktur.
Efter afslutningen af tilladelsesprocessen kan det fortsat være nødvendigt at indhente ekspropriationstilladelser eller dispensationer til etablering af anlægget.
 Miljøvurderinger og afgørelser i proceduren før indgivelse af ansøgningen:
 Afgørelse om VVM-pligt (Miljøstyrelsen)  Scopingnotat (Miljøstyrelsen)  VVM-redegørelse (Miljøstyrelsen)  Konsekvensvurdering af projektets virkninger på Natura 2000-områder (Miljøstyrelsen)  Planlægningstilladelse for Natura 2000 områder, hvis relevant (ERST)  Udarbejdelse af forslag til kommuneplantilllæg og lokalplan, hvis relevant (relevante kommuner) Tilladelser som udstedes i den lovpligtige tilladelsesproces:
 VVM-tilladelse (Miljøstyrelsen)  Planlægningstilladelse for Natura 2000 områder, hvis relevant (Erhvervsstyrelsen.)  Vedtagelse af nødvendigt plangrundlag5) eller landsplandirektiv(relevante kommuner) 7.2. Omfanget af dokumentation og detaljeringsgrad af oplysninger i ansøgningen Når de nødvendige miljøvurderinger og afgørelser i proceduren før indgivelse af ansøgningen foreligger, kan projektiværksætteren indsende en ansøgning til Energistyrelsen om at tilladelsesprocessen overgår til den lovpligtige tilladelsesproces.
Energistyrelsens accept af ansøgningen markerer overgangen til den lovpligtige tilladelsesproces.
 Ansøgningen skal vedlægges:
 VVM-redegørelsen (hvis relevant)  Konsekvensvurdering for Natura 2000 områder (hvis relevant)  Forslag til kommuneplantillæg og lokalplan (hvis relevant)  Rapport om offentlighedens deltagelse Rapporten om offentlighedens deltagelse skal opfylde kravene i infrastrukturforordningens artikel 9, stk. 4. Rapporten skal sammenfatte resultater af alle aktiviteter, som er gennemført i forbindelse med offentlighedens deltagelse, herunder høringer, som er gennemført før tilladelsesprocessens start og alle høringer, som er gennemført i løbet af proceduren før indgivelse af ansøgningen.
7.3. Beskrivelse af arbejdsgangen og vejledende tidsramme for LNG-projekter på land I dette afsnit angives en vejledende arbejdsgang og tidsramme for LNG-projekter på land i Danmark.
Den konkrete arbejdsgang for et projekt vil blive fastlagt med hensyntagen til de konkrete omstændigheder.
Derfor kan arbejdsgangene variere fra projekt til projekt.
Projektiværksætter anmelder, jf. infrastrukturforordningens artikel 10, stk. 1, litra a, projektet til Energistyrelsen og medsender en detaljeret beskrivelse af projektet.
På baggrund af den medsendte beskrivelse vurderer Energistyrelsen i samarbejde med andre relevante myndigheder, om projektet er modent nok til, at tilladelsesprocessen kan sættes i gang.
Senest tre måneder efter modtagelsen af projektanmeldelsen skal Energistyrelsen skriftligt enten anerkende eller give afslag på anmeldelsen.
Afslag kan gives, hvis projektet vurderes ikke at være modent nok til at påbegynde tilladelsesprocessens første stadie Proceduren før indgivelse af ansøgningen.
Energistyrelsen skal begrunde et eventuelt afslag på en anmeldelse.
Hvis projektet vurderes at være tilstrækkeligt modent, kvitterer Energistyrelsen for anmeldelsen.
Energistyrelsen beder de øvrige relevante myndigheder om bidrag til opgørelse over omfanget af dokumentation og detaljeringsgrad af de oplysninger, som skal indgives som en del af ansøgningen og til en detaljeret tidsplan for tilladelsesprocessen.
Hurtigst muligt og senest 3 måneder herefter sender Energistyrelsen opgørelsen og den detaljerede tidsplan til projektiværksætter.
 Hvis projektiværksætter ikke allerede har ansøgt om de relevante tilladelser, ansøger projektiværksætter om tilladelserne, herunder anmeldes projektet til kommunalbestyrelsen(erne) for så vidt det påtænkte anlæg er opført på VVM-bekendtgørelsens bilag 1 eller 2. Når projektet er anmeldt skal Styrelsen for Vand- og Naturforvaltning tage stilling til, om projektet er VVM-pligtigt eller ej og derefter meddele denne afgørelse til projektiværksætter med kopi til Energistyrelsen.
Inden for en vejledende periode på tre måneder efter kvittering for anmeldelsen sender projektiværksætter et koncept for offentlighedens deltagelse til godkendelse.
Hvis der er tale om et VVM-pligtigt gastransmissionsprojekt skal konceptet sendes til Styrelsen for Vand- og Naturforvaltning som VVM-myndighed.
Ved projekter, som på baggrund af Miljøstyrelsens screeningsafgørelse ikke er VVM-pligtigt sendes konceptet for offentlighedens deltagelse til Energistyrelsen.
Styrelsen skal inden for tre måneder enten anmode om ændringer til konceptet eller godkende konceptet.
Efter godkendelse af konceptet for offentlighedens deltagelse gennemføres første offentlighedsfase, jf. infrastrukturforordningens artikel 9, stk. 4, hvis den ikke er gennemført.
Senest på dette tidspunkt opretter projektiværksætter en hjemmeside om projektet, som opdateres jævnligt.
Endvidere udarbejdes der en informationsfolder om projektet og der indkaldes skriftligt til informationsmøde(r) om projektet.
Som udgangspunkt gennemføres 1. offentlighedsfase således, at høringen efter infrastruktur-forordningens artikel 9, stk. 4, og idehøringen (indkaldelse af ideer og forslag/1. offentlighedsfase) efter VVM-bekendtgørelsens § 4 gennemføres samlet.
Endvidere kan idehøringen for kommuneplantillæg og lokalplan gennemføres som en del af den samlede høring, hvis det vurderes at være hensigtsmæssigt.
 Efter 1. offentlighedsfase udarbejder Styrelsen for Vand- og Naturforvaltning i samarbejde med projektiværksætteren et scopingnotat der fastlægger VVM-redegørelsens indhold.
På baggrund af scopingnotatet udarbejder projektiværksætteren udkast til VVM-redegørelsen.
Kommune(r) skal endvidere udarbejde forslag til kommuneplantillæg og lokalplan, hvis dette er relevant for projektet.
Forslag til plangrundlaget kan udarbejdes og behandles sideløbende med VVM-processen.
Udkastene/forslagene sendes til de respektive myndigheder, som tilretter og sender dem i høring som en del af den 2. offentlighedsfase.
Hvis det skønnes hensigtsmæssigt sendes VVM-redegørelse, kommuneplantillæg og lokalplan i høring samtidig som en del af 2. offentlighedsfase.
Projektiværksætter har ansvar for at afholde eventuelle borgermøder i forbindelse med 2 offentlighedsfase.
Når Energistyrelsen modtager ansøgningen, hører Energistyrelsen de relevante myndigheder, om sagen er tilstrækkeligt oplyst til, at der kan udstedes de relevante tilladelser.
Energistyrelsen anmoder om supplerende oplysninger på de relevante myndigheders vegne, hvis det er nødvendigt.
Derefter accepterer Energistyrelsen ansøgningen senest tre måneder efter, at Energinet.dk har tilvejebragt de relevante oplysninger.
Hvis sagen er tilstrækkeligt oplyst, accepterer Energistyrelsen ansøgningen hurtigst muligt.
Tilladelsen skal udstedes senest 1½ år efter Energistyrelsens accept af ansøgningen.
Udstedelsen af tilladelsen til etablering af søkabler på havet markerer afslutningen på tilladelsesprocessen.
7.4. Relevant lovgivning Dette afsnit indeholder oplysninger om den relevante lovgivning, hvorpå afgørelser og udtalelser vedrørende LNG-anlæg er baseret, herunder miljølovgivning.
Der er ikke tale om en fuldstændig liste, da der afhængig af det konkrete projekt, kan vise sig at være andre regler, som også er relevante.
Afsnittet er inddelt i 3 dele:
a) relevant lovgivning for tilladelser for projekters landdel, b) en indikativ liste over anden lovgivning, som kan være relevant for projekterne 7.4.1. Relevant lovgivning for tilladelser for projekters landdel Lov om naturgasforsyning (lovbekendtgørelse nr. 1157 af 6. september 2016) Lov om planlægning (lovbekendtgørelse nr. 1529 af 23. december 2015 med senere ændringer) Bekendtgørelse nr. 1440 af 23. november 2016 om vurdering af visse offentlige og private anlægs virkning på miljøet (VVM) i medfør af lov om planlægning Bekendtgørelse nr. 926 af 27. juni 2016 om udpegning og administration af internationale naturbeskyttelsesområder samt beskyttelse af visse arter.
Lov om miljøbeskyttelse (lovbekendtgørelse nr. 1189 af 27. september 2016) 7.4.2. Anden lovgivning som kan være relevant afhængig af det konkrete projekt Arbejdstilsynets bekendtgørelse nr. 414 af 8. juli 1988 med senere ændringer om sikkerhedsbestemmelser for naturgasanlæg efter lov om arbejdsmiljø Lov om skove (lovbekendtgørelse nr. 1577 af 8. december 2015) Lov om vandløb (lovbekendtgørelse nr. 1579 af 8. december 2015) Lov om naturbeskyttelse (lovbekendtgørelse nr. 1578 af 8. december 2015) Lov om vandforsyning (lovbekendtgørelse nr. 1584 af 10. december 2015) Lov om fiskeri og fiskeopdræt (fiskeriloven) (lovbekendtgørelse nr. 568 af 21. maj 2014) Museumsloven (lovbekendtgørelse nr. 358 af 8. april 2014) Bekendtgørelse af 7. december 2016 om godkendelse af listevirksomhed (Godkendelsesbekendtgørelse) Bekendtgørelse nr. 372 af 25. april 2016 om kontrol med risikoen for større uheld med farlige stoffer (Risikobekendtgørelsen) 7.5. Navne og kontaktoplysninger for den kompetente myndighed, andre myndigheder og vigtige berørte interesseparter Den kompetente myndighed efter infrastrukturforordningen er:
Energistyrelsen, ens@ens.dk Andre relevante myndigheder:
 Listen indeholder navne på de myndigheder, som kan være relevante for PCI-projekter.
 Arbejdstilsynet, at@at.dk  Banedanmark, banedanmark@bane.dk  Beredskabsstyrelsen, brs@brs.dk  By og Havn, info@byoghavn.dk  Forsvarets Ejendomsstyrelse, fes@mil.dk  Kystdirektoratet, kdi@kyst.dk  Miljøstyrelsen, mst@mst.dk  NaturErhvervsstyrelsen, mail@naturerhverv.dk  Slots- og Kulturstyrelsen, post@slks.dk  Styrelsen for Vand- og Naturforvaltning, svana@svana.dk  Søfartsstyrelsen, sfs@dma.dk  Trafikstyrelsen, info@trafikstyrelsen.dk  Vejdirektoratet, vd@vd.dk  Erhvervsstyrelsen, (erst@erst.dk)  Relevante kommuner Vigtige berørte interessenter:
Listen indeholder navne på interesseorganisationer, som normalt høres i forbindelse med infrastrukturprojekter.
For hvert konkret projekt kan det desuden overvejes, om der skal høres andre private interessenter, som f.eks. naboer til anlægget.
 Danmarks Jægerforbund, post@jaegerne.dk, mail@dkfisk.dk  Danmarks Naturfredningsforening, dn@dn.dk  Dansk Ornitologisk Forening, dof@dof.
DK  Dansk Skovforening, info@skovforeningen.dk  Dansk Vand- og Spildevandsforening, danva@danva.dk  Danske Museer, info@dkmuseer.dk  Friluftsrådet, fr@friluftsraadet.dk Følgende interesseorganisationer kan desuden være relevante:
 Danmarks Fiskeriforening, Producent Organisation, mail@dkfisk.dk  Danmarks Rederiforening, info@shipowners.dk  Danmarks Sportsfiskerforbund, post@sportsfiskerforbundet.dk  Dansk Akvakultur, danskakvakultur@danskakvakultur.dk  Danske Havne, danskehavne@danskehavne.dk Kapitel 8: Regler og proces for underjordiske naturgaslagre 8.1. Relevante miljøvurderinger og afgørelser I dette afsnit angives de miljøvurderinger og afgørelser, som typisk vil indgå i tilladelsesprocessen.
Hvis der for et konkret projekt skal udarbejdes yderligere miljøvurderinger eller indhentes yderlige afgørelser, vil det senest blive oplyst i forbindelse med, at Energistyrelsen sender den detaljerede tidsplan til projektiværksætteren.
Når de nævnte tilladelser er indhentet bekræfter Energistyrelsen, at projektiværksætteren har indhentet de nødvendige tilladelser til at bygge den til realiseringen af projektet nødvendige infrastruktur.
Efter afslutningen af tilladelsesprocessen kan det fortsat være nødvendigt at indhente tilladelser, som ikke er afgørende for, om projektet kan gennemføres.
 Tilladelser som udstedes i den lovpligtige tilladelsesproces:
 Tilladelse til efterforskning og anvendelse af undergrunden til lagring efter høring af et af Folketinget nedsat udvalg (energi-, forsynings- og klimaministeren)  Bevilling til drift af lagervirksomhed (energi-, forsynings- og klimaministeren)  Afgørelse om godkendelse af etablering og drift af naturgaslagervirksomhed (Miljøministeriet)  VVM-tilladelse (Miljøstyrelsen)  Lokalplan og kommuneplantillæg (relevante kommune(r) Miljøvurderinger og afgørelser i proceduren før indgivelse af ansøgningen:
 Afgørelse om VVM-pligt (Miljøstyrelsen)  VVM-redegørelse  Miljøvurdering til kommuneplantillæg og lokalplan (relevante kommune(r)) 8.2. Omfanget af dokumentation og detaljeringsgrad af oplysninger i ansøgningen Når de nødvendige miljøvurderinger og afgørelser i proceduren før indgivelse af ansøgningen foreligger, kan projektiværksætteren indsende en ansøgning til Energistyrelsen om at tilladelsesprocessen overgår til den lovpligtige tilladelsesproces.
Energistyrelsens accept af ansøgningen markerer overgangen til den lovpligtige tilladelsesproces.
 Ansøgningen skal vedlægges:
 VVM-redegørelse  Miljøvurdering til kommuneplantillæg og lokalplan  Rapport om offentlighedens deltagelse Rapporten om offentlighedens deltagelse skal opfylde kravene i infrastrukturforordningens artikel 9, stk. 4. Rapporten skal sammenfatte resultater af alle aktiviteter, som er gennemført i forbindelse med offentlighedens deltagelse, herunder høringer, som er gennemført før tilladelsesprocessens start og alle høringer, som er gennemført i løbet af proceduren før indgivelse af ansøgningen.
1. Indhold i ansøgning om eneretstilladelse fastlægges konkret, såfremt der indkaldes ansøgninger hertil.
Typisk indhold i en ansøgning vil være:
 Selskabets navn og adresse  Oplysninger om selskabsform  Finansielle oplysninger om selskabet  Selskabets tidligere erfaringer med denne type aktivitet  Arealet/området for ansøgningen  Geologiske oplysninger om ansøgningsområdet  Oplysninger om behovet for geologiske og/eller geofysiske undersøgelser af området  Overordnet plan for etablering og drift af lager 2. Ansøgning om godkendelse af en plan for anvendelse af undergrunden og anlæg hertil fastlægges konkret.
Typisk indhold vil være:
 Detaljerede beskrivelser af forholdene i undergrunden  Injektions- og produktionsprofiler  Beskrivelse af anlæggene, herunder det nødvendige antal boringer til drift af lageret og boringernes planlagte placeringer  Beskrivelse af energiforbruget  Tidsplan for projektets gennemførelse  Oplysninger om investerings- og driftsomkostninger  Oplysninger om den tekniske organisation der skal stå for etablering og drift af anlægget 3. Indhold i ansøgning om bevilling efter Naturgasforsyningsloven til drift af lagervirksomhed fastlægges konkret.
Typisk indhold vil være:
 Selskabets navn og adresse  Oplysninger om selskabsform  Finansielle oplysninger om selskabet  Selskabets tidligere erfaringer med denne type aktivitet  Arealet/området for ansøgningen 4. Krav til indhold i ansøgning om godkendelse af etablering og drift af naturgaslagervirksomhed efter Miljøbeskyttelsesloven til drift og etablering fremgår af kapitel 4 i og bilag 4 til godkendelsesbekendtgørelsen.
 5. Krav til indhold i vurdering af virkninger på miljøet (VVM) fremgår af bekendtgørelse nr. 957 af 27. juni 2016 om vurdering af visse offentlige og private anlægs virkning på miljøet (VVM) i medfør af lov om planlægning.
8.3. Beskrivelse af arbejdsgangen og vejledende tidsramme Projektiværksætteren anmelder projektet til Energistyrelsen og medsender en detaljeret beskrivelse af projektet (se afsnit 2.1).
Ønsker et selskab at opnå en eneretstilladelse til anvendelse af undergrunden til lagring af naturgas, skal der rettes henvendelse herom til Energistyrelsen, jf. ovenfor.
Energi-, Forsynings- og klimaministeren kan herefter beslutte, om der skal indkaldes ansøgninger herom.
Offentlig indkaldelse af ansøgning kan ske efter høring af et af Folketinget nedsat udvalg.
Indkomne ansøgninger behandles.
Før en eneretstilladelse kan meddeles af ministeren, skal sagen forelægges for et af Folketinget nedsat udvalg.
Udstedes der herefter en eneretstilladelse, skal en plan for anvendelse af undergrunden og anlæg hertil godkendes af ministeren.
Tidsramme for udstedelse af en eneretstilladelse vil afhænge af et muligt konkret projekt.
Det skønnes, at en eneretstilladelse kan udstedes i løbet af 9-12 måneder.
Fra det tidpunkt hvor alle oplysninger foreligger skønnes det, at godkendelse af en plan for anvendelse af undergrunden og anlæg hertil kan udstedes i løbet af 3-6 måneder.
Hvis der er opnået en eneretstilladelse efter undergrundslovens § 23 vurderer Energistyrelsen på baggrund af den medsendte beskrivelse om projektet er modent nok til, at tilladelsesprocessen kan sættes i gang.
Hvis projektet vurderes at være tilstrækkeligt modent kvitterer Energistyrelsen for anmeldelsen.
Hurtigst muligt herefter og senest inden for 3 måneder sender Energistyrelsen opgørelsen og den detaljerede tidsplan til projektiværksætteren.
Inden for en vejledende periode på tre måneder efter kvittering for anmeldelsen sender projektiværksætteren et koncept for offentlighedens deltagelse til godkendelse hos Energistyrelsen.
Styrelsen skal enten anmode om ændringer i konceptet eller godkende konceptet inden for tre måneder.
Efter godkendelse af konceptet for offentlighedens deltagelse gennemføres offentlighedsfasen.
Senest på dette tidspunkt opretter projektiværksætteren en hjemmeside om projektet, som opdateres jævnligt.
Endvidere udarbejdes der en informationsfolder om projektet og der indkaldes skriftligt til informationsmøde(r) om projektet.
Efter offentlighedsfasen sammenfattes de bemærkninger, som er kommet ind.
Projektiværksætteren skal udarbejde en rapport om offentlighedens deltagelse i tilladelsesprocessen.
 Efter Undergrundslovens § 23d skal der inden lagring eller anden anvendelse af undergrunden og dertil sigtende foranstaltninger iværksættes, en plan for denne virksomhed, herunder driftens tilrettelæggelse og anlæggene hertil, samt en plan for udbedrende foranstaltninger i tilfælde af udsivning eller væsentlige uregelmæssigheder, som indebærer risiko for udsivning fra et lagringskompleks, godkendes af energi-, forsyning- og klimaministeren.
 Ansøgning om bevilling efter Naturgasforsyningsloven til drift af lagervirksomhed indsendes til Energistyrelsen, jf. ovenfor og skønnes at kunne blive meddelt i løbet af 6-9 måneder.
Ansøgning om godkendelse efter Miljøbeskyttelsesloven til etablering og drift af naturgaslagervirksomhed indsendes til Miljøstyrelsen.
Tidsramme for udstedelse af en godkendelse afhænger af indholdet af det konkrete projekt, og hænger desuden sammen med de nødvendige vurderinger og høring af offentligheden af mulige miljømæssige påvirkninger (VVM proces) af et konkret projekt.
Tidsramme for VVM proces skønnes til minimum 12 måneder.
8.4. Relevant lovgivning Dette afsnit indeholder oplysninger om den relevante lovgivning, hvorpå afgørelser og tilladelser vedrørende underjordiske naturgaslagre, som etableres på dansk territorium, er baseret, herunder miljølovgivning.
 Bekendtgørelse nr. 960 af 13. september 2011 om anvendelse af Danmarks undergrund, som ændret ved lov nr. 535 af 29. april 2015 og lov nr. 427 af 18. maj 2016.
 Bekendtgørelse nr. 1157 af 6. september 2016 af lov om naturgasforsyning, som ændret ved § 2 i lov nr. 466 af 18. maj 2011.
 Bekendtgørelse nr. 1189 af 27. september 2016 af lov om miljøbeskyttelse.
 Bekendtgørelse nr. 514 af 27. maj 2016 om godkendelse af listevirksomhed.
Lov om planlægning (lovbekendtgørelse nr. 1529 af 23. december 2015 med senere ændringer) Bekendtgørelse nr. 957 af 27. juni 2016 om vurdering af visse offentlige og private anlægs virkning på miljøet (VVM) i medfør af lov om planlægning.
 Bekendtgørelse nr. 926 af 27. juni 2016 om udpegning og administration af internationale naturbeskyttelsesområder samt beskyttelse af visse arter.
8.5. Navne og kontaktoplysninger for den kompetente myndighed, andre myndigheder og vigtige berørte interesseparter Den kompetente myndighed efter infrastrukturforordningen er:
 Energistyrelsen, ens@ens.dk Andre relevante myndigheder:
 Miljøstyrelsen, mst@mst.dk  Relevante kommuner (afhænger af den planlagte placering)  Arbejdstilsynet, at@at.dk  Beredskabsstyrelsen, brs@brs.dk  Styrelsen for Vand- og Naturforvaltning, svana@svana.dk Vigtige berørte interessenter:
Listen indeholder navne på interesseorganisationer, som normalt høres i forbindelse med underjordiske gaslagringsprojekter.
For hvert konkret projekt skal det desuden overvejes, om der skal høres andre private interessenter, f.eks. naboer til et nyt underjordisk gaslager, nationalparker m.v.
 Danmarks Jægerforbund, post@jaegerne.dk, mail@dkfisk.dk  Danmarks Naturfredningsforening, dn@dn.dk  Dansk Ornitologisk Forening, dof@dof.
DK  Dansk Skovforening, info@skovforeningen.dk  Dansk Vand- og Spildevandsforening, danva@danva.dk  Danske Museer, info@dkmuseer.dk  Friluftsrådet, fr@friluftsraadet.dk  DCE - Nationalt Center for Miljø og Energi, Aarhus Universitet, dce@au.dk  GEUS, geus@geus.dk  Olie Gas Danmark, info@oilgasdenmark.dk  Danmarks Naturfredningsforening, dn@dn.dk  Dansk Ornitologisk Forening, dof@dof.dk  Greenpeace Danmark, info.dk@greenpeace.org  NOAH, noah@noah.dk  WWF Verdensnaturfonden, wwf@wwf.dk Energistyrelsen, den 30. januar 2017 3) Der kommer nye VVM-regler den 16. maj 2017.
 4) Hvis projektet vurderes at kræve kommuneplantillæg skal denne vedtages her, men lokalplaner kan vedtages senere.
 5) Hvis projektet vurderes at kræve kommuneplantillæg skal denne vedtages her, men lokalplaner kan vedtages senere.
