Skriftlig fremsættelse (3. april 2003) Kulturministeren  

  

 (Brian Mikkelsen):
 Herved tillader jeg mig for Folketinget at fremsætte:
Forslag til lov om TV  

 2/DANMARK A/S (Lovforslag nr.
L 211).
Hovedformålet med lovforslaget er at give kulturministeren  

 bemyndigelse til at stifte et aktieselskab ved navn TV 2/DANMARK A/S, hvis  

 aktiekapital tegnes af staten.
Dette betyder, at den selvejende institution  

 TV  

 2/DANMARK omdannes til et aktieselskab.
Forud for stiftelsen af selskabet forelægges et udkast til  

 åbningsbalance samt en redegørelse for selskabets økonomiske grundlag for  

 Folketingets Finansudvalg.
Selskabets aktiekapital samt størrelsen og  

 sammensætningen  

 af selskabets egenkapital vil fremgå heraf.
I henhold til lovforslaget bemyndiges kulturministeren til,  

 helt eller delvis, at sælge aktierne i TV 2/DANMARK A/S.
Et salg af aktier  

 forelægges for Folketingets Finansudvalg.
Selskabets formål er at drive medievirksomhed og anden  

 hermed beslægtet eller relateret virksomhed.
Selskabet skal drive public  

 service-programvirksomhed, såfremt der er meddelt tilladelse hertil i henhold  

 til reglerne i lov om radio- og fjernsynsvirksomhed.
 Lovforslaget hænger nøje sammen med det samtidig fremsatte  

 forslag til lov om ændringer i lov om radio- og fjernsynsvirksomhed, fordi  

 der deri,  

 som følge af nærværende lovforslag, foreslås en række justeringer.
Det foreslås, at tidspunktet for lovens ikrafttræden  

 fastsættes af kulturministeren.
Herved opnås, at de nødvendige forudsætninger  

 for og forberedelser i forbindelse med stiftelsen kan gennemføres, inden  

 loven  

 træder i kraft.
Jeg beklager, at lovforslaget fremsættes så sent i  

 Folketingsåret.
Baggrunden herfor er, at lovforslaget har beroet på  

 færdiggørelsen af udredninger om grundlaget for omdannelse af TV 2/DANMARK  

 samt  

 politisk stillingtagen dertil.
 Idet jeg i øvrigt henviser til lovforslaget med  

 bemærkninger, skal jeg anbefale lovforslaget til Folketingets hurtige og  

 velvillige behandling.
