Beretning afgivet af §  

 71-tilsynet den 3. oktober 2003 Beretning om tilsynets virksomhed i  

 folketingsåret 2002-03 1.  

 Indledning 2.  

 Konkrete sager 3.  

 Henvendelser og  

 spørgsmål til ministre og andre 3.1  

 Politiets  

 medvirken ved tvangsindlæggelser 3.2  

 Tvangsfiksering og tvangsbehandling med elektrochok 3.3  

 Nedskæringer på Sct.
Hans Hospital 3.4  

 Lukning af  

 et lukket afsnit på Psykiatrisk Center Ballerup 4.  

 Opfølgning på  

 årsberetninger fra de lokale psykiatriske patientklagenævn for 2002 5.  

 Besøg på psykiatriske  

 afdelinger m.v.
5.1  

 Psykiatrisk  

 Afdeling på Amtssygehuset i Herlev Dianalund Psykiatrihospital Rigshospitalets Psykiatriske Klinik Bispebjerg Hospitals Psykiatriske Afdeling Amager Hospitals Psykiatriske Afdeling Psykiatrisk Hospital Risskov 6.  

 	  

 Opfølgning på tidligere besøg 7.  

 Besøg på institutioner  

 for tvangsanbragte børn Behandlingshjemmet Sølyst i Nyborg 8.  

 Møder Møde med Landsforeningen af Patientrådgivere og  

 Bistandsværger i Danmark (LPD) Møde om psykiatrien i Grønland Møde med indenrigs- og sundhedsministeren 9  

 Høring om tvangsadoption  

 af børn 10.  

 Deltagelse i konferencer Jubilæumsskrift Information om tilsynets arbejde 1. Indledning Tilsynet har i løbet af folketingsåret 2002-03 afholdt 11 møder  

 og behandlet en række generelle og konkrete sager.
Tilsynet har holdt møde  

 med bl.a. indenrigs- og sundhedsministeren, Landsforeningen af  

 Patientrådgivere  

 og Bistandsværger i Danmark (LPD) og Folketingets Ombudsmand.
Tilsynet har  

 besøgt 6 psykiatriske afdelinger og en institution for tvangsanbragte børn.  

 Tilsynet har endvidere afholdt en høring om tvangsadoption og har haft  

 lejlighed til at deltage i konferencer m.v.
 De generelle og konkrete sager har sammen med besøgene, møderne  

 og konferencerne givet anledning til, at tilsynet har rettet henvendelse og  

 stillet spørgsmål til bl.a. indenrigs- og sundhedsministeren,  

 socialministeren,  

 justitsministeren og forskellige amtskommuner og kommuner.
Tilsynet har i forbindelse med sit 50-års-jubilæum udgivet et  

 jubilæumsskrift: »§ 71-tilsynet i 50 år«.
Desuden har tilsynet som tidligere  

 år  

 udarbejdet en folder om sin virksomhed i sidste Folketingssamling.
2. Konkrete sager Tilsynet har i løbet af folketingsåret modtaget et stort antal  

 henvendelser fra og om enkeltpersoner, der administrativt er berøvet deres  

 frihed.
En del af disse henvendelser vedrørte spørgsmål, som ligger uden for  

 tilsynets kompetence, herunder spørgsmål om lovligheden af selve  

 frihedsberøvelsen.  

 Andre sager har tilsynet fundet det mest hensigtsmæssigt at henvise eller  

 videresende til de administrative klage- eller tilsynsmyndigheder på det  

 pågældende retsområde.
Tilbage er et antal sager vedrørende selve  

 behandlingen  

 under frihedsberøvelsen.
Tilsynet har behandlet disse sager, som bl.a. har  

 afgørende indflydelse på valget af de anmeldte og uanmeldte besøg på  

 psykiatriske afdelinger.
3. Henvendelser og spørgsmål til ministre og  

 andre Tilsynet har i det forløbne år rettet henvendelse og stillet  

 spørgsmål til bl.a. indenrigs- og sundhedsministeren, socialministeren,  

 justitsministeren og forskellige amtskommuner og kommuner.
 I det følgende omtales nogle af de sager, som henvendelserne og  

 spørgsmålene har omhandlet.
3.1. Politiets medvirken ved tvangsindlæggelser Tilsynet har stillet spørgsmål til justitsministeren vedrørende  

 procedurerne ved politiets medvirken i forbindelse med gennemførelsen af  

 tvangsindlæggelser på psykiatriske afdelinger.
 Af ministerens svar fremgår bl.a., at politiet, inden  

 tvangsindlæggelsen iværksættes, skal påse, at lovens betingelser for  

 tvangsindlæggelse er opfyldt, herunder at en lægeerklæring indeholder de  

 fornødne oplysninger som grundlag for tvangsindlæggelse.
 Tvangsindlæggelsen skal gennemføres så skånsomt og diskret som  

 muligt, således at der ikke forvoldes unødig krænkelse eller ulempe, og de  

 medvirkende polititjenestemænd skal så vidt muligt være civilklædte og så  

 vidt  

 muligt anvende et civilt tjenestekøretøj.
Tvangsindlæggelser på »gule papirer« (behandlingsindikation)  

 sker almindeligvis efter forudgående aftale mellem politiet og den  

 psykiatriske  

 afdeling om tidspunktet for tvangsindlæggelsens iværksættelse.
Proceduren i  

 disse tilfælde er, at de medvirkende polititjenestemænd er civilklædte,  

 eventuelt således, at de bærer civil jakke over politiets almindelige  

 uniformsskjorte.
Såfremt indlæggelsen ikke sker ved ambulancetransport, vil  

 politiet befordre patienten i et civilt tjenestekøretøj.
Tvangsindlæggelser på »røde papirer« (farlighedsindikation)  

 opstår ofte akut i forbindelse med, at politiet er tilkaldt til  

 husspektakler,  

 uorden, voldelige personer m.v. eller i forbindelse med politiets almindelige  

 patruljering.
I sådanne tilfælde vil det ofte ikke være muligt på forhånd at  

 vide, at tvangsindlæggelse kan blive aktuel.
Endvidere fremgår det af ministerens besvarelse, at det vil være  

 særdeles uhensigtsmæssigt og kræve uforholdsmæssig lang sagsbehandlingstid,  

 hvis den uniformerede patrulje i disse tilfælde skal ombyttes med en civil  

 patrulje, når tvangsindlæggelsen først er besluttet.
Hertil kommer, at der  

 ikke  

 altid vil være civilt personale til rådighed i disse situationer, og at de  

 diskretionshensyn, der ligger bag anvendelsen af civilt politi i øvrigt, i  

 sagens natur ikke på samme måde vil kunne varetages, hvor uniformeret politi  

 allerede har været på stedet.
 Ministeren anfører, at også tvangsindlæggelser på  

 farlighedsindikation, i det omfang omstændighederne tillader det, vil ske  

 under  

 medvirken af civilklædte polititjenestemænd og under anvendelse af  

 ambulancetransport eller civilt tjenestekøretøj.
 Spørgsmålet er omdelt på alm. del  bilag 12 og svaret på alm.  

 del  bilag 63.
3.2. Tvangsfiksering og tvangsbehandling med  

 elektrochok Tilsynet følger nøje brugen af  

 tvangsbehandling  herunder tvangsfiksering og tvangsbehandling med  

 elektrochok.
Tilsynet har derfor bedt indenrigs- og sundhedsministeren om at  

 redegøre for brugen af tvangsfiksering på de danske psykiatriske afdelinger  

 sammenholdt med brugen af tvangsfiksering i de andre vesteuropæiske lande.
 Af ministerens svar fremgår bl.a., at hyppigheden af de  

 forskellige tvangsforanstaltninger varierer meget i de forskellige lande, da  

 den lovmæssige baggrund og måden, hvorpå lovene administreres, varierer fra  

 land til land.
Danmark har i dag verdens mest minutiøse registrering af  

 tvangsanvendelse i psykiatrien, herunder tvangsfiksering.
Opgørelserne i  

 Danmark har siden 1999 været personidentificerbare, hvorfor man siden da har  

 tal for antallet af personer, der tvangsfikseres.
Der eksisterer i dag ingen sammenligninger af brugen af  

 tvangsfikseringer internationalt.
Det skyldes med stor sandsynlighed, at man  

 i  

 andre lande ikke har samme grundige registreringssystem som det danske.
I nogle lande, f.eks.
Storbritannien, anvendes tvangsfiksering  

 stort set ikke.
Der er dog ingen viden om, om der i sådanne lande i stedet  

 anvendes store doser medicin.
Det er nævnt af flere klinikere, men der  

 foreligger ikke klar dokumentation herfor.
I lande som USA og Schweiz  

 anvendes  

 »seclusion«, dvs. indelukning af en urolig patient i et lille, aflukket rum,  

 hvilket i visse tilfælde kan erstatte en bæltefiksering.
 Ministeren konkluderer, at på denne baggrund vil sammenligninger  

 mellem Danmark og lande, der anvender andre vidtgående tvangsforanstaltninger  

 i  

 stedet for tvangsfiksering, give et misvisende billede.
 Spørgsmålet er omdelt på alm. del  bilag 14 og svaret på alm.  

 del  bilag 132.
 Tilsynet har desuden med baggrund i en henvendelse fra Rådet for  

 Socialt Udsatte vedrørende den foreløbige rapport fra Den Europæiske Komité  

 til  

 Forebyggelse af Tortur m.v. (CPT) bedt indenrigs- og sundhedsministeren om  

 kommentarer til, hvor langt man i Danmark er kommet med hensyn til at  

 forbedre  

 patienternes vilkår.
Af ministerens svar fremgår bl.a., at fiksering  ligesom andre  

 tvangsindgreb  ikke må udstrækkes længere end højst nødvendigt.  

 Overlægen er  

 forpligtet til løbende at efterprøve indgrebets berettigelse.
Tvangsfiksering  

 må alene anvendes, når det er nødvendigt for at afværge, at en patient  

 udsætter  

 sig selv eller andre for nærliggende fare for at lide skade på legeme eller  

 helbred, forfølger eller på anden, lignende måde groft forulemper  

 medpatienter  

 eller øver hærværk af ikke ubetydeligt omfang.
Beslutning om tvangsfiksering træffes af en læge, efter at denne  

 har tilset patienten.
Det er en forudsætning for iværksættelse af  

 tvangsfiksering, at lægen på baggrund af patientens aktuelle tilstand har  

 vurderet nødvendigheden af tvangsfikseringen, og at andre midler, f.eks. øget  

 tilsyn, har vist sig utilstrækkelige eller uigennemførlige som følge af  

 patientens tilstand.
I klagesystemet tages stilling til, om fikseringer opfylder  

 betingelserne herfor.
I de tilfælde, hvor en afgørelse om tvangsfiksering  

 underkendes i et af de psykiatriske patientklagenævn eller i Sundhedsvæsenets  

 Patientklagenævn, bør den berørte afdeling gennemgå afgørelsen og sikre, at  

 sådanne tilfælde ikke gentages.
 Af årsberetningerne fra de  

 psykiatriske patientklagenævn fremgår bl.a. oplysninger om principielle  

 afgørelser, som kan anvendes i kvalitetsudviklingsarbejdet lokalt på de  

 enkelte  

 afdelinger.
For yderligere at nyttiggøre disse beretninger og afgørelser har  

 Indenrigs- og Sundhedsministeriet igangsat et udviklingsarbejde med henblik  

 på  

 at gøre oplysningerne heri tilgængelige elektronisk, idet erfaringsudveksling  

 og kvalitetsudvikling er et overordnet formål med årsberetningerne.
Således  

 blev der i efteråret 2002 etableret et fælles intranet for statsamterne, hvor  

 bl.a. statsamternes kompetenceområder figurerer, herunder de psykiatriske  

 patientklagenævn.
De psykiatriske patientklagenævns årsberetninger for 2002  

 og  

 for en dels vedkommende for 2001 er blevet elektronisk tilgængelige for de  

 øvrige patientklagenævn på dette intranet.
Der arbejdes endvidere på at  

 etablere en »visdomsbog« på intranettet indeholdende de psykiatriske  

 patientklagenævns afgørelser i anonymiseret form.
Disse informationer vil  

 skabe  

 mulighed for videndeling statsamterne imellem.
Derudover er der indgået en  

 aftale med Sundhedsvæsenets Patientklagenævn om en løbende fremsendelse af  

 særlig principielle afgørelser med henblik på indarbejdelse i visdomsbogen.  

 På  

 denne måde bliver det enkelte psykiatriske patientklagenævn i stand til at  

 sammenholde egne afgørelser med afgørelser i andre nævn.
Derved skabes  

 grundlag  

 for en højnelse af kvaliteten i afgørelserne og for en ensartethed i  

 retsopfattelsen.
Hertil kommer, at Indenrigs- og Sundhedsministeriet har  

 besluttet at udvide Sundhedsstyrelsens officielle tvangsstatistik.
Fremover  

 vil  

 bl.a. oplysninger om længden af fikseringer blive offentliggjort som en del  

 af  

 den officielle tvangsstatistik.
Dette materiale vil kunne indgå i den løbende  

 kvalitetsudvikling på afdelingerne.
Der er både faglig og  

 politisk enighed om, at anvendelsen af tvang, herunder tvangsfikseringer,  

 skal  

 minimeres.
Indenrigs- og Sundhedsministeriet har sammen med bl.a.  

 Amtsrådsforeningen, Hovedstadens Sygehusfællesskab og de faglige selskaber  

 taget initiativ til at etablere et nationalt kvalitetsprojekt om nedbringelse  

 af tvang i psykiatrien.
Projektet ventes finansieret af de 600 mio. kr., som  

 partierne bag satspuljeaftalen for 2003-2006 har afsat til forbedring af  

 forholdene inden for psykiatrien.
Projektet vil i hovedtræk følge samme  

 skitse  

 som det såkaldte gennembrudsprojekt, man har haft gode erfaringer med i  

 Norge.
Lov om frihedsberøvelse og anden tvang i psykiatrien skal  

 revideres i folketingsåret 2005-06. Indenrigs- og Sundhedsministeriet er i  

 færd  

 med at iværksætte en undersøgelse af lovens virkninger.
Denne undersøgelse,  

 som  

 vil blive gennemført af et uafhængigt videnskabeligt institut, skal danne  

 grundlag for lovrevisionen.
Et udkast til udbudsmateriale har været i høring  

 hos alle involverede interessenter, således at disse på forhånd har haft  

 lejlighed til at udtale sig om rammerne for og indholdet i undersøgelsen.  

 Hertil kommer, at Indenrigs- og Sundhedsministeriet har bedt samme kreds om  

 bemærkninger til brug for ministeriets forestående arbejde med revision af  

 loven.
Disse bemærkninger vil ministeriet modtage pr. 1. oktober 2003.
 Ministeren understreger, at der er igangsat en række initiativer  

 med henblik på at mindske brugen af tvang og øge kvaliteten i  

 tvangsanvendelsen  

 og er derfor ikke enig med Rådet for Socialt Udsatte i, at myndighederne  

 tager  

 lemfældigt på området.
 Spørgsmålet er omdelt på alm. del 1  bilag 355 og svaret på  

 alm. del  bilag 371.
 Indenrigs- og Sundhedsministeriet har endvidere efter anmodning  

 fra tilsynet tilsendt opgørelser over antallet af tvangsbehandlinger med  

 elektrochok samt over, hvor længe patienterne har været tvangsfikseret.  

 Endvidere har tilsynet modtaget en opgørelse, der viser tvangsanvendelsen  

 fordelt på de enkelte ansvarlige afdelinger (ansvarlige overlæger).
 Spørgsmålene er omdelt på alm. del  bilag 306 og svarene på  

 alm. del  bilag 318.
3.3. Nedskæringer på S  


  

 an  


  

 ct  


.  


  

 Hans Hospital Tilsynet har stillet en række spørgsmål til indenrigs- og  

 sundhedsministeren vedrørende nedskæringer/nedlæggelser på S  


  

 an  


  

 ct  


.  


  

 Hans Hospital.
Bl.a. er der stillet spørgsmål om, hvilke afdelinger der  

 ønskes  

 nedlagt/nedskåret og med hvilke begrundelser, belægningsprocenten, planer for  

 at skaffe nye boliger, antallet af skizofrene patienter i hovedstadsområdet,  

 der er placeret på venteliste for særlige botilbud, kapacitetsproblemer,  

 hjemløse psykotiske i hovedstadsområdet og sikring af særlig ekspertise til  

 langtidsrehabilitering.
 Spørgsmålene er omdelt på alm. del  bilag 232 og svarene på  

 alm. del  bilag 263.
3.4. Lukning af et lukket afsnit på Psykiatrisk  

 Center Ballerup På baggrund af konkrete henvendelser om  

 lukning af et lukket afsnit på Psykiatrisk Center Ballerup rettede tilsynet  

 henvendelse til Københavns Amt og indenrigs- og sundhedsministeren og  

 anmodede  

 om en udtalelse om konsekvenserne af lukningen.
Af besvarelserne fra amtet  

 og ministeren fremgår bl.a., at beslutningen om nedlæggelse af sengepladser  

 bl.a. skal ses som led i psykiatrien, hvor det er besluttet at udvide  

 kapaciteten i den ambulante distriktspsykiatri og de gerontopsykiatriske  

 team.  

 Desuden er det oplyst, at beslutningen om nedlæggelse af en lukket afdeling  

 skal ses i sammenhæng med etablering af en skærmet enhed i skadestuen på  

 Psykiatrisk Center Ballerup, oprustning af det tilbageblevne lukkede afsnit  

 samt tilførsel af ressourcer til distriktspsykiatri og de gerontopsykiatriske  

 team.
Det vurderes, at de kompenserende foranstaltninger i vid udstrækning  

 vil  

 kunne imødegå konsekvenserne af lukning af et lukket afsnit.
 Under henvisning hertil  

 besluttede tilsynet ikke at gøre mere i sagen.
 Spørgsmålene er omdelt på  

 alm. del  bilag 206 og 218 og svarene på alm. del  bilag 303 og  

 319.
4. Opfølgning på årsberetninger fra de lokale  

 psykiatriske patientklagenævn for 2002 Det følger af lov om frihedsberøvelse og anden tvang i  

 psykiatrien § 39, stk. 1, at de lokale psykiatriske patientklagenævn hvert år  

 skal offentliggøre en beretning om deres virksomhed.
Det følger samtidig af  

 forarbejderne til den seneste ændring af loven, at det forudsættes, at bl.a.  

 §  

 71-tilsynet bliver gjort bekendt med årsberetningen.
 Efter en gennemgang af  

 årsberetningerne fra de lokale psykiatriske patientklagenævn for 2002 har  

 tilsynet den 16. september 2003 afholdt møde med Ombudsmanden, som ligeledes  

 modtager årsberetningerne.
På den baggrund har Ombudsmanden sendt brev til indenrigs- og  

 sundhedsministeren, hvori det henstilles, at ministeren snarest muligt  

 sikrer,  

 at årsberetningerne fra 2003 og senere får et indhold, der i videst muligt  

 omfang tilgodeser en række nærmere specificerede behov, bl.a. for statistik  

 og  

 ensartethed.
Af brevet fremgår, at § 71-tilsynet er enigt i henstillingens  

 indhold.
 I brevet anmodes indenrigs- og sundhedsministeren desuden om at  

 underrette Ombudsmanden om betydningen af det fælles intranet for  

 patientklagenævnenes virksomhed og udfærdigelsen af årsberetningerne.
 Ombudsmandens brev er omdelt på alm. del  bilag 368.
 5. Besøg på psykiatriske afdelinger m.v.
5.1 Psykiatrisk Afdeling på Amtssygehuset i  

 Herlev Den 7. oktober 2002 aflagde § 71-tilsynet et uanmeldt besøg på  

 Psykiatrisk Afdeling på Amtssygehuset i Herlev.
Tilsynet foretog en rundgang  

 på  

 det lukkede gerontopsykiatriske afsnit Y 5 og det lukkede akut modtageafsnit  

 Y  

 6. Tilsynet konkluderede efter besøget:
 »Tilsynet finder de fysiske rammer og forholdene i øvrigt på  

 afsnit Y 5 tilstrækkeligt gode og tidssvarende.
 Tilsynet finder det kritisabelt, at der ikke siden tilsynets  

 besøg den 15. juni 2000 er sket forbedringer af afsnit Y 6s fysiske  

 rammer og  

 forhold i øvrigt, således at det fortsat er tilsynets opfattelse, at de  

 fysiske  

 rammer og forholdene i øvrigt på afsnittet er utilstrækkelige og  

 utidssvarende.  

 Tilsynets opfattelse skal især ses i lyset af, at størstedelen af  

 sengepladserne fortsat befinder sig på tosengsstuer, og at det ikke følger af  

 Københavns Amts svar til tilsynet, at der er konkrete planer om renovering af  

 afsnittet.
 Efter tilsynets vurdering kan der ikke være tvivl om, at der er  

 tale om en betydelig belastning for de enkelte patienter på afsnittet, når de  

 er nødsaget til at dele sengestue med hinanden to og to.
 Tilsynet finder det positivt med de beskrevne  

 efteruddannelsesinitiativer.
 Tilsynet finder det kritisabelt, at overbelægning på de åbne  

 afsnit gør, at de lukkede afsnit ifølge personalet havde svært ved at  

 visitere  

 deres patienter videre til de åbne afsnit.
 Tilsynet skal i øvrigt understrege, at uhensigtsmæssig tidlig  

 udskrivning ikke udgør en acceptabel del af løsningen på  

 overbelægningsproblemer, idet uhensigtsmæssig tidlig udskrivning bl.a. øger  

 risikoen  

 for genindlæggelse.
 Tilsynet finder det positivt med renoveringen af afsnit Y 5.
 Tilsynet finder under henvisning til sine bemærkninger om afsnit  

 Y 6, at det er kritisabelt, at der fortsat er tosengsstuer på afsnit Y 6, og  

 tilsynet finder det beklageligt, at ingen af stuerne har eget toilet eller  

 bad.
 Tilsynet finder det positivt, at der siden tilsynets besøg den  

 15. juni 2000 er sket en betydelig reduktion i antallet af færdigbehandlede  

 patienter på afdelingens lukkede afsnit, som alene venter på et passende  

 kommunalt eller amtskommunalt udslusningstilbud.
 Tilsynet finder det positivt, at brugen af bæltefiksering kan  

 begrænses ved tilpassede fysiske rammer, et rutineret personale, som formår  

 at  

 håndtere vanskelige situationer, og en overordnet indsats  

 for at undgå overbelægning på de lukkede afsnit.
 Tilsynet finder det vigtigt, at administrativt frihedsberøvede  

 har adgang til frisk luft hver dag.
 Tilsynet beklager, at ressourcerne til aktiviteterne til  

 patienterne på afsnit Y 5 er blevet beskåret.
 Tilsynet finder, som det også blev understreget i tilsynets  

 rapport vedrørende besøget på afdelingen den 15. juni 2000, at det er  

 positivt,  

 at afdelingen er opmærksom på problemet med misbrug af narkotika, og at man  

 på  

 forskellige måder forsøger at forebygge det, således at der er tale om  

 individuelle  

 initiativer rettet mod den enkelte misbrugende person.
 Tilsynet anerkender fortsat, at der i relation til kontinuitet i  

 behandlingen er endog meget store fordele ved at etablere skærmede afsnit  

 eller  

 at skærme en patient på sengestuen, idet en patient dermed kan blive på det  

 samme afsnit gennem hele behandlingsforløbet.
 Det forhold, at der på et og samme afsnit kan være både en  

 uaflåst og en aflåst del, ændrer imidlertid ikke ved, at enhver frivilligt  

 indlagt patient efter tilsynets opfattelse bør få sengeplads på en uaflåst  

 del  

 af et integreret afsnit, medmindre patienten selv ønsker at få sengeplads på  

 en  

 aflåst stue.
 Tilsynet finder således, at en patient, som indlægges  

 frivilligt, bør tilbydes plads på en uaflåst del af et integreret afsnit, og  

 at  

 en patient, der oprindeligt er indlagt eller tilbageholdt tvangsmæssigt  

  når  

 betingelserne for frihedsberøvelsen ikke længere er opfyldt  bør  

 informeres  

 om, at indlæggelsen nu er frivillig, og bør tilbydes plads på en uaflåst  

 stue.
 En frivilligt indlagt patient, som ikke tager imod tilbuddet om  

 en sengeplads på en uaflåst del af et integreret afsnit, bør efter tilsynets  

 opfattelse informeres grundigt om retten til at forlade den aflåste stue.
 Tilsynet finder, at det er vigtigt, som det også blev  

 understreget i tilsynets rapport fra besøget den 15. juni 2000 på afdelingen,  

 at balancen mellem patienternes selvbestemmelsesret og hensynet til  

 behandlingen af patientens sygdom sikres således, at en begrænsning i  

 antallet  

 af cigaretter for en patient på et lukket afsnit på grund af de individuelle  

 årsager  som at forbruget er meget belastende helbredsmæssigt og/eller  

 uøkonomisk  

 for den enkelte patient  ikke af patienten opfattes som indgreb, der  

 kan  

 sidestilles med et tvangsindgreb.
 Tilsynet finder det positivt med de beskrevne retningslinjer for  

 brug af såvel patienttelefon som mobiltelefon på afsnittene.
 Tilsynet forstår Københavns Amts svar således, at der er tale om  

 frivillige aftaler om terrænfrihed på de lukkede afsnit, således at ikke  

 administrativt frihedsberøvede patienter på de lukkede afsnit til enhver tid  

 kan komme til og gå fra afsnittet, som det klart er beskrevet for de  

 færdigbehandlede patienter.
 Tilsynet finder, at den indsats, der generelt bliver gjort for  

 at informere patienterne, er positiv.
 Tilsynet finder det endvidere positivt, at færdigbehandlede  

 patienter informeres om deres rettigheder, herunder om retten til at komme og  

 gå fra afsnittet.
 Tilsynet finder dog, at det vil være rigtigst, at  

 Sundhedsministeriets pjece »Tvang i psykiatrien« udleveres til alle  

 patienter,  

 pårørende og patientrådgivere, når der er tale om frihedsberøvelse eller  

 anden  

 tvang i psykiatrien, medmindre det er helt klart, at de pågældende har det  

 nødvendige kendskab til de oplysninger, som informationsmaterialet  

 indeholder.
Navnlig det forhold, at ikke alle patienter på et lukket afsnit  

 har en patientrådgiver, som kan informere, vejlede og rådgive med hensyn til  

 forskellige forhold i forbindelse med indlæggelse, ophold og behandling,  

 understreger da også behovet for information om regler og rettigheder m.v.  

 ikke  

 kun over for patienterne, men også over for deres pårørende.« Rapporten er omdelt på alm. del  bilag 130.
5.2 Dianalund Psykiatrihospital Den 11. november 2002 aflagde § 71-tilsynet et anmeldt besøg på  

 Dianalund Psykiatrihospital.
Tilsynet foretog en rundgang på den lukkede  

 almenpsykiatriske afdeling E og den lukkede gerontopsykiatriske afdeling.  

 Tilsynet konkluderede efter besøget:
 »Tilsynet finder det vigtigt med den rette balance mellem de  

 biologiske, de psykoterapeutiske og de socialpsykiatriske behandlingsmetoder  

 generelt inden for den psykiatriske behandling.
Tilsynet finder de fysiske rammer og forholdene i øvrigt på  

 afdeling E gode og tidssvarende.
Sofaen i en af opholdsstuerne trængte dog  

 til  

 nyt betræk, hvilket der også var planer om.
 Tilsynet finder de fysiske rammer og forholdene i øvrigt på den  

 gerontopsykiatriske afdeling gode og tidssvarende.
 Tilsynet finder det positivt med de beskrevne  

 efteruddannelsesinitiativer for personalet.
 Tilsynet finder det positivt med den fortsatte fokus på at  

 forbedre de fysiske rammer generelt for de psykiatriske patienter.
 Tilsynet skal fremhæve den opfølgende indsats, der tager sigte  

 på at opnå en fælles forståelse mellem patient og personale om, hvad der rent  

 faktisk skete i forbindelse med en tvangsanvendelse.
 Tilsynet har således i forbindelse med sit arbejde fået indtryk af,  

 at det jævnligt forholder sig sådan, at en patient følger sig krænket i  

 forbindelse med et enkelt tilfælde af tvangsanvendelse i et  

 indlæggelsesforløb,  

 hvor tvang i øvrigt kan have været anvendt ved adskillige lejligheder.  

 Patienten vender til stadighed tilbage til dette ene tilfælde af  

 tvangsanvendelse, hvilket gør det vanskeligt for patienten at komme videre  

 under og efter indlæggelsesforløbet.
 Indsatsen for at opnå en fælles forståelse af det passerede kan  

 efter tilsynets vurdering medvirke til, at et enkelt tilfælde af  

 tvangsanvendelse ikke gør det helt så vanskeligt for patienten at komme  

 videre.
 Tilsynet finder det positivt med de beskrevne aktiviteter til  

 patienterne på de lukkede afdelinger.
 Tilsynet finder det positivt med en varieret kostplan, der også  

 omfatter muligheden for patienterne for fedtfattig kost af hensyn til, at  

 overvægt er en af bivirkningerne ved nogle typer af medicin.
 Tilsynet finder det positivt med den beskrevne pårørendepolitik  

 og det, at der kontinuerligt følges op på kontakten med pårørende ved en  

 tilfredshedsundersøgelse blandt de pårørende.
 Tilsynet skal understrege vigtigheden af omsorgen særligt for  

 børn af enlige patienter, og at der tages hånd om børnene fra starten af  

 indlæggelsen af den enlige forælder ud fra det enkelte barns konkrete behov.
 Tilsynet skal henlede opmærksomheden på eventuelle  

 rettighedsindskrænkninger for tvangstilbageholdte patienter ved et egentligt  

 rygeforbud for patienterne.
 Tilsynet finder det positivt, at patienter på de lukkede afsnit  

 i videst muligt omfang sikres uhindret adgang til uforstyrret at føre private  

 telefonsamtaler.
 Tilsynet finder det afgørende vigtigt, at patienterne på de  

 lukkede afdelinger er fuldt ud klar over deres rettigheder og muligheder for  

 at  

 klage, og at de også i forbindelse med selve tvangsindlæggelsen får oplyst om  

 klagemuligheder, herunder om retten til en patientrådgiver.
 Tilsynet finder det derfor rigtigst, at Sundhedsministeriets  

 pjece »Tvang i psykiatrien« udleveres til alle patienter, pårørende og  

 patientrådgivere, når der er tale om frihedsberøvelse eller anden tvang i  

 psykiatrien, medmindre det er helt klart, at de pågældende har det nødvendige  

 kendskab til de oplysninger, som informationsmaterialet indeholder.
Navnlig det forhold, at ikke alle patienter på en aflåst  

 afdeling har en patientrådgiver, som kan informere, vejlede og rådgive med  

 hensyn til forskellige forhold i forbindelse med indlæggelse, ophold og  

 behandling, understreger da også behovet for information om regler og  

 rettigheder m.v.  ikke kun over for patienterne, men også deres  

 pårørende.« Rapporten er omdelt på alm. del  bilag 158.
5.3. Rigshospitalets Psykiatriske Klinik Den 18. december 2002 aflagde § 71-tilsynet et anmeldt besøg på  

 Rigshospitalets Psykiatriske Klinik.
Tilsynet foretog en rundgang på det  

 lukkede afsnit 6201 og afsnittene 6221 og 6402. Tilsynet konkluderede efter  

 besøget:
»Efter tilsynets opfattelse er de fysiske rammer og forholdene i  

 øvrigt på afsnit 6201 og 6221 utilstrækkelige og utidssvarende.
Tilsynets  

 opfattelse skal især ses i lyset af, at over halvdelen af sengepladserne  

 fortsat befinder sig på tosengsstuer.
 Efter tilsynets vurdering kan der ikke være tvivl om, at der i  

 de fleste tilfælde er tale om en betydelig belastning for de enkelte  

 patienter  

 på afsnittene, som er nødsaget til at dele sengestuer med hinanden to og to.
Efter tilsynets opfattelse er de fysiske rammer og forholdene i  

 øvrigt på afsnit 6402 tilstrækkelige og tidssvarende.
Tilsynet finder det dog  

 kritisabelt, at de gode fysiske rammer skal løse belægningsproblemerne  

 således,  

 at det medfører overbelægning på afsnittet.
 Tilsynet er enig med Hovedstadens Sygehusfællesskab i, at der  

 ingen tvivl er om, at overbelægning er til stor behandlingsmæssig gene for  

 patienterne, idet de fysiske rammer dels ikke er egnede til det og dels, at  

 ratio mellem patienter og behandlere bliver uforholdsmæssig høj.
 Tilsynet finder det derfor kritisabelt med den gennemsnitlige  

 meget høje belægning og overbelægningen på afsnit 6402.
 Tilsynet skal i øvrigt understrege, at uhensigtsmæssig tidlig  

 udskrivning ikke udgør en acceptabel del af løsningen på  

 overbelægningsproblemer, idet uhensigtsmæssig tidlig udskrivning bl.a. øger  

 risikoen for genindlæggelse.
 Tilsynet er enig med klinikledelsen i, at behovet for en  

 renovering af forholdene  såvel med henblik på fuld dækning af enestuer  

 som  

 etablering af mere overskuelige og tidssvarende rammer  er endog yderst  

 påtrængende.
 Tilsynet ser derfor positivt på tilkendegivelserne fra  

 Hovedstadens Sygehusfællesskab om, at klinikken kan blive tilgodeset med den  

 seneste psykiatriaftale.
Under tilsynets besøg gav ledelsen udtryk for, at der var en  

 sammenhæng mellem en øget brug af tvang, brugen af vikarer og fokus på at  

 undgå  

 overbelægning.
Det fremgik endvidere under besøget, at selvom klinikken havde  

 en særlig procedure for opfølgning på tvangsforanstaltninger over for  

 patienterne, endte det ofte i klager fra patientens side, som var meget  

 ressourcekrævende for alle parter, både patient og personale.
 I lyset af ovenstående skal tilsynet opfordre ledelsen til at  

 overveje, om den opfølgende indsats over for den enkelte patient kan  

 forbedres.
 Tilsynet har noteret sig forskellen i tilbud til patienterne på  

 henholdsvis afsnit 6201 og de to andre afsnit, som tilsynet besøgte.
 Tilsynet skal beklage, at det ikke ser ud til, at de patienter,  

 der opholder sig på det lukkede afsnit får samme tilbud som dem, der er på de  

 to andre afsnit.
 Tilsynet finder det positivt med den særlige opmærksomhed på  

 brugen af medicin i sammenhæng med kost og risikoen for væsentlig  

 vægtøgning.
 Tilsynet finder det positivt, at der er taget initiativ til at  

 udarbejde en pårørendepolitik.
 Tilsynet finder, at det vil være rigtigst, at  

 Sundhedsministeriets pjece »Tvang i psykiatrien« udleveres til alle  

 patienter,  

 pårørende og patientrådgivere, når der er tale om frihedsberøvelse eller  

 anden  

 tvang i psykiatrien, medmindre det er helt klart, at de pågældende har det  

 nødvendige kendskab til de oplysninger, som informationsmaterialet  

 indeholder.
 Navnlig det forhold, at ikke alle patienter på et lukket afsnit  

 har en patientrådgiver, som kan informere, vejlede og rådgive med hensyn til  

 forskellige forhold i forbindelse med indlæggelse, ophold og behandling,  

 understreger da også behovet for information om regler og rettigheder m.v.  

 ikke  

 kun over for patienterne, men også over for deres pårørende.
 Tilsynet finder det positivt, at patienter, der er frivilligt  

 indlagt på lukkede/skærmede afsnit, og færdigbehandlede patienter informeres  

 om  

 deres rettigheder, herunder om retten til at komme og gå fra afsnittet.
 Tilsynet finder det positivt, at der er stor opmærksomhed på  

 Psykiatrisk Klinik om særlige problemstillinger for patienter med anden  

 etnisk  

 oprindelse end dansk.
Det fremgår af bekendtgørelsen om tvangsbehandling, fiksering,  

 tvangsprotokoller m.v. på psykiatriske afdelinger § 23, stk. 1, at »som  

 beskyttelsesforanstaltning kan anvendes aflåsning af en afdelings yderdør.« Tilsynet anerkender, at der i relation til kontinuitet i  

 behandlingen er endog meget store fordele ved afdelingens integrerede afsnit  

 med mulighed for at etablere skærmede enheder, idet en patient kan blive på  

 det  

 samme afsnit gennem hele behandlingsforløbet, hvor patienten tidligere først  

 var på lukket afsnit og dernæst på åbent afsnit.
 Det forhold, at der på et og samme afsnit kan være både en  

 uaflåst og en aflåst del, ændrer imidlertid ikke ved, at enhver frivilligt  

 indlagt patient, efter tilsynets opfattelse, bør få sengeplads på en uaflåst  

 del af et integreret afsnit, medmindre patienten selv ønsker at få sengeplads  

 på en aflåst del af afsnittet.
 Tilsynet finder således, at en patient, som indlægges  

 frivilligt, bør tilbydes plads på en uaflåst del af et integreret afsnit, og  

 at  

 en patient, der oprindeligt er indlagt eller tilbageholdt tvangsmæssigt  

  når  

 betingelserne for frihedsberøvelsen ikke længere er opfyldt  bør  

 informeres  

 om, at indlæggelsen nu er frivillig og bør tilbydes plads på en uaflåst del  

 af  

 et integreret afsnit.
 En frivilligt indlagt patient, som ikke tager imod tilbudet om  

 en sengeplads på en uaflåst del af et integreret afsnit, bør efter tilsynets  

 opfattelse informeres grundigt om retten til at forlade den aflåste del af  

 afsnittet.
Det bør efter tilsynets opfattelse kun undtagelsesvis forekomme,  

 at en frivilligt indlagt patient af kapacitetsmæssige grunde ikke tilbydes  

 sengeplads på en uaflåst del af et integreret afsnit.
Patienten bør da  

 hurtigst  

 muligt tilbydes en sengeplads på en uaflåst del af afsnittet.« Rapporten er omdelt på alm. del  bilag 253.
5.4. Bispebjerg Hospitals Psykiatriske Afdeling  

 E Den 27. januar 2003 aflagde § 71-tilsynet et anmeldt besøg på  

 Bispebjerg Hospitals Psykiatriske Afdeling E.
Tilsynet foretog en rundgang på  

 de lukkede afsnit E 5, E 9, E 15 og E 16. Tilsynet konkluderede efter  

 besøget:
»Efter tilsynets opfattelse er de fysiske rammer utilstrækkelige  

 set i lyset af, at 8 ud af 10 sengepladser befinder sig på tosengsstuer.
Der  

 er  

 efter tilsynets opfattelse ikke tvivl om, at det i de fleste tilfælde er en  

 betydelig belastning for de patienter på afsnittet, der er nødsaget til at  

 dele  

 sengestue med en medpatient.
 Tilsynet finder det meget beklageligt, at ergoterapeuthuset i  

 haven og selve haven ikke kan anvendes optimalt som følge af, at det er for  

 nemt at stikke af fra haven.
 Efter tilsynets opfattelse er det tilfredsstillende, at alle  

 sengepladserne på afsnit E 15 og E 16 er på enestuer.
 Tilsynet finder, at det er uheldigt, at nedlukningen af et  

 afsnit i halvdelen af 2002 har medført overbelægning på de tre øvrige afsnit  

 i  

 2002.
 Tilsynet finder, at der er et stort behov for at omdanne  

 flersengsstuer til enestuer, men er i øvrigt enig med hospitalets direktion  

 i,  

 at der er behov for at få renoveret de fysiske aktivitetsrum for patienterne.
 Tilsynet finder det positivt, at der er taget initiativ til at  

 udarbejde en pårørendepolitik.
Tilsynet finder det positivt, at der er stor opmærksomhed på  

 afdeling E om særlige problemstillinger for patienter med anden etnisk  

 oprindelse end dansk, og at man på et af de lukkede afsnit er gået med i et  

 ph.d.-studie af transkulturelle problemer med henblik på at finde  

 løsningsmodeller, således at den fremtidige psykiatriske behandling af denne  

 patientgruppe kan forbedres.« Rapporten er omdelt på alm. del  bilag 274.
5.5. Amager Hospitals  

 Psykiatriske Afdeling Den 27. januar 2003 aflagde § 71-tilsynet anmeldt besøg på  

 Amager Hospitals Psykiatriske Afdeling.
Tilsynet foretog en rundgang på det  

 åbne skærmede afsnit PA 1, det åbne afsnit PD 2 og det intensivt lukkede  

 afsnit  

 PC 2. Tilsynet konkluderede efter besøget:
 »Tilsynet finder, at det er tilfredsstillende, at alle  

 sengepladser på afdelingen er på enestuer.
Tilsynet beklager, at der til stadighed findes 3-10 patienter,  

 som er færdigbehandlede, men som afventer plads på plejehjem, bosted eller  

 indlæggelse på Sct.
Hans Hospital.
 Tilsynet finder det uheldigt, at afdelingen udskriver eller  

 hjemsender patienter med usikre boligforhold for at undgå overbelægning.
 Tilsynet anerkender afdelingens arbejde med at få nedbragt  

 tvangsanvendelsen mest muligt.
 Tilsynet finder det positivt, at der er ved at blive udarbejdet  

 en pårørendepolitik, herunder at der er etableret et egentligt  

 orienterings-/undervisningsforløb for pårørende.
Tilsynet beklager, at det ikke på afdelingen har været fast  

 rutine at udlevere Sundhedsministeriets pjece »Frihedsberøvelse og anden  

 tvang  

 i psykiatrien  om psykiatriske patienters rettigheder ved tvang« til  

 alle  

 patienter.
Tilsynet har noteret sig, at denne pjece i fremtiden vil blive  

 udleveret til alle patienter.« Rapporten er omdelt på alm. del  bilag 317.
5.6. Psykiatrisk Hospital Risskov Den 31. marts 2003 aflagde § 71-tilsynet et uanmeldt besøg  

 på Psykiatrisk Hospital Risskovs afsnit S 2. Tilsynet blev vist rundt på  

 afdelingen af afdelingssygeplejersken efter en kort ventetid ved indgangen.  

 Tilsynet konkluderede efter besøget:
 »Tilsynet finder det positivt med de beskrevne  

 efteruddannnelsesinitiativer.
 Tilsynet finder det særdeles positivt, at de fysiske rammer  

 vægtes højt, og at alle patienter efter afsnittets flytning vil få enestue.
 Tilsynet har med tilfredshed bemærket, at afsnittet lægger stor  

 vægt på den opfølgende indsats efter udøvet tvang.
 Tilsynet finder det positivt med de beskrevne aktiviteter.
 Tilsynet finder det tiltalende, at den varme mad nu serveres om  

 aftenen, således at hospitalshverdagen på det punkt svarer mere til hverdagen  

 uden for hospitalet.
 Tilsynet har med tilfredshed noteret sig, at afsnit S 2 har  

 udviklet en manual, der beskriver afsnittets behandling af  

 »dobbeltdiagnosepatienter«.
 Tilsynet finder den beskrevne politik i forhold til pårørende  

 positiv, herunder også indsatsen for at børn skal føle sig velkomne på  

 afsnittet.
Tilsynet finder det positivt, at patienterne i videst muligt  

 omfang har adgang til uhindret at føre private samtaler uforstyrret.« Rapporten er omdelt på  

 alm. del  bilag 376.
 6. Opfølgning på tidligere besøg på  

 psykiatriske afdelinger m.v.
 Tilsynet har fulgt op på sit tidligere tilsynsbesøg den 15.  

 august 2001 på plejehjemmet Holmegårdsparken i Gentofte Kommune ved at stille  

 en række spørgsmål til kommunen.
 Opfølgningen har ikke givet anledning til bemærkninger fra  

 tilsynets side.
 Tilsynets spørgsmål til kommunen er omdelt på alm. del  bilag  

 37 og svarene på alm. del  bilag 68.
7. Besøg på institutioner for tvangsanbragte  

 børn 7.1. Behandlingshjemmet Sølyst i Nyborg Den 3. april 2002 besøgte tilsynet Behandlingshjemmet Sølyst i  

 Nyborg.
 Af referatet fra besøget fremgår bl.a., at børnene typisk  

 opholder sig på institutionen i 2-4 år, og at de fleste opholder sig over 3  

 år  

 på institutionen, hvilket i sig selv skaber et meget stabilt miljø for  

 børnene.
Opholdets varighed og barnets muligheder bagefter hænger  

 uløseligt sammen med barnets udviklingshastighed og graden af de  

 vanskeligheder, som det har med i bagagen.
I den tunge ende havde Sølyst  

 børn,  

 hvor opholdet på institutionen i 3-4 år ikke var nok, og hvor børnene skulle  

 fortsætte i et særlig beskyttet miljø bagefter.
I den lette ende havde de  

 børn,  

 som efter endt ophold på institutionen var i stand til at gå i en folkeskole  

 og  

 klare sig godt.
Forældrenes indstilling til deres barns behov for at udvikle sig  

 under opholdet har stor indflydelse på resultatet.
Derfor arbejdede  

 institutionen meget med forældrene for at få dem til at acceptere  

 forandringerne.  

 Når det lykkes at få forældrene med som reelle medspillere, kan det ses på  

 barnet med det samme.
Børn, som har forældre, der ikke kan acceptere, at  

 barnet  

 har brug for at udvikle sig gennem opholdet på Sølyst, har de dårligste  

 prognoser.
Børn, der bliver visiteret til institutionen, har meget store  

 kontaktskader og har lidt betydeligt under omsorgssvigt såvel psykisk som  

 fysisk.
Det er derfor meget behandlingskrævende børn, der bliver visiteret  

 til  

 Sølyst.
Forældrene er ofte psykisk syge eller misbrugere.
Ledelsen  

 oplyste, at de p.t. havde to børn, som var psykisk syge, skizofrene.
Havde  

 man  

 vidst det fra starten, var børnene ikke blevet visiteret til institutionen.  

 Indtil man fandt et bedre tilbud til børnene, blev de dog, og institutionen  

 arbejdede meget tæt sammen med psykiatrien i amtet i forbindelse med de to  

 børn.
Ofte har børnene været i langvarig familiepleje, før de bliver  

 visiteret til Sølyst.
Det vil sige, at børnene kommer fra sammenbrudte  

 plejefamilier, der ikke har kunnet rumme dem.
Eller børnene har været  

 tilknyttet den enkelte kommunes familiehuse og dagbehandling, hvilket ikke  

 har  

 været tilstrækkeligt.
Ledelsen var af den opfattelse, at de nævnte kommunale  

 tilbud ikke kunne betragtes som en erstatning for en anbringelse af barnet,  

 og  

 at disse behandlingstilbud ofte er et forsinkende led i at sikre den rigtige  

 behandling for barnet.
Ledelsen vurderede, at kommunerne, bl.a. på grund af  

 spørgsmålet om ressourcer, fortsatte for længe med disse dagtilbud til  

 børnene,  

 før der blev taget initiativ til en anbringelse.
Efter at et barn har været anbragt på institutionen i 2 måneder,  

 gennemføres en psykologisk test af barnet, som bruges til at fastlægge den  

 interne handlingsplan for barnet under opholdet.
Testen bruges endvidere ved  

 afslutningen af barnets ophold som et måleinstrument, der kan måle barnets  

 udvikling  

 under opholdet.
Ved afslutningen af et ophold finder der endvidere en  

 uvidenskabelig evaluering sted både i forhold til barnet, forældrene, den  

 anbringende kommune og institutionen.
Og resultaterne var meget positive.  

 Alle  

 havde den klare opfattelse, at udbyttet af opholdet var overordentlig stort.  

 Ledelsen ville endvidere gerne følge op på børnene efter opholdet på  

 institutionen.
Under opholdet bruges der miljøterapi.
Ideen er, at miljøet i  

 sig selv skal skabe barnets udvikling.
Det er et 24-timers-behandlingsmiljø,  

 der kører i treholdsskift hos personalet.
Det er i den forbindelse vigtigt,  

 at  

 børnene bliver set og forstået på samme måde af alle behandlerne.
Derfor  

 arbejdes der meget med at sikre en fælles forståelsesramme hos personalet.  

 Det  

 var institutionens psykologers opgave at sørge for, at den fælles  

 forståelsesramme blev skabt og vedligeholdt.
Ledelsen understregede, at miljøet på institutionen var et  

 kunstigt miljø og ikke en kopi af virkeligheden.
Dette var af hensyn til  

 børnene, som ikke kunne rumme eller klare miljøet uden for institutionen.
Der  

 blev skabt forudsigelighed forbundet med en vis fleksibilitet for at undgå,  

 at  

 det blev dressur.
Målet er, at barnet får en indre styring af sig selv.  

 Institutionen fulgte op på alle konflikter for at skabe indsigt og  

 procesbevidsthed  

 hos barnet.
Fokus var den følelsesmæssige udvikling hos barnet.
Der blev anvendt magt, herunder fastholdelse af barnet.
Der var  

 10-30 tilfælde af magtanvendelse om måneden, vurderede ledelsen.
P.t. havde institutionen tre tvangsanbragte børn.
Der var dog  

 flere af børnene,  


  

 circa  


  

 cirka halvdelen, som havde  

 startet deres ophold ved en tvangsanbringelse, som så senere var blevet til  

 en  

 frivillig anbringelse.
Ledelsen oplyste, at der på grund af lovgivningens  

 krav  

 om, at kommunerne skulle følge op på en tvangsanbringelse efter 3 og 6  

 måneder,  

 samt klagesystemet ved tvangsanbringelser var mere bevågenhed omkring de  

 tvangsanbragte modsat de frivilligt anbragte.
For institutionen er tvangssagerne ikke de vanskeligste,  

 eftersom institutionen ikke er med til at træffe beslutningen om, at barnet  

 skal tvangsfjernes fra hjemmet.
Det er alene kommunens beslutning.
Ledelsen  

 oplyste, at de bedre kunne få et samarbejde med forældrene op at stå for at  

 sikre den bedste udvikling for barnet.
 Ledelsen påpegede endvidere den særlige problemstilling i sager,  

 hvor kommunen har hjemmel til at tvangsfjerne barnet, hvis forældrene ikke  

 går  

 med til en frivillig anbringelse.
Tilsynet spurgte til ideen om en kontaktperson, som kommer  

 udefra til børnene under hele anbringelsen.
Ledelsen var af den opfattelse,  

 at  

 man skulle passe på med for mange kokke.
Børnenes kontaktpersoner på  

 institutionen havde ofte kontakt med børnene også efter, at de havde forladt  

 institutionen.
F.eks. deltog kontaktpersonerne i børnenes konfirmation.  

 Ledelsen  

 fandt derimod, at det var en god idé med den eksisterende mulighed for en  

 kontaktperson til forældre, der skal igennem en tvangsfjernelsessag.
Efter indstilling fra kommunen visiterer amtet barnet til f.eks.  

 Sølyst.
I den forbindelse indgås en kontrakt mellem amtet, barnet selv,  

 forældrene og kommunen.
Kontrakten er den generelle handlingsplan, som  

 angiver  

 målet for anbringelsen, hvor lang tid anbringelsen skal strække sig over, og  

 »hvem der skal gøre hvad«.
Amtet understregede i den forbindelse, at  

 kontrakten  

 forpligter alle parter.
Efterfølgende laver Sølyst den specifikke  

 handlingsplan  

 for barnet.
Ledelsen oplevede af og til, at kommunen ændrede indsatsen over  

 for barnet imod deres anbefalinger.
Det var især i de tilfælde, hvor der kom  

 en  

 ny handlekommune indover.
I forlængelse heraf  

 oplyste amtet, at det siden 1997 har haft 100 pladser til anbragte børn.  

 Pladserne  

 har været fuldt belagt indtil udgangen af 2002, hvor der efter amtets  

 opfattelse er sket en ændring i kommunernes anbringelsesadfærd.
Der er tale  

 om  

 en hård opbremsning, og det kunne overvejes, om indførelsen af  

 grundtaktsmodellen havde påvirket den ændrede adfærd.
Amtet oplyste i den  

 forbindelse, at den ændrede adfærd medførte mange akutte hasteanbringelser  

 inden for 10 minutter, hvor man tidligere havde haft op til 1 uge til at  

 behandle en sag om en anbringelse af et barn på et af amtets institutioner.  

 Det  

 var derfor amtets klare opfattelse, at kommunen ventede til sidste øjeblik,  

 før  

 den greb til en anbringelse.
 Der var en meget stor udskiftning af sagsbehandlerne i de  

 enkelte anbringelsessager, hvilket var til skade for barnet.
Det var institutionens erfaring, at der var børn, der efter endt  

 ophold på Sølyst ikke kunne rummes i en ny plejefamilie eller på et  

 opholdssted.
Børnene ville fortsat have brug for at være i  

 institutions-lignende rammer.
Man havde derfor oprettet barndomshjemmet i  

 Marstal for 1½ år siden.
Det gav mulighed for at give børnene en fortsat  

 kontinuitet i deres liv, eftersom det var det samme personale på begge  

 institutioner.
Børnene kunne blive på barndomshjemmet, til de var over 18 år.  

 Børnene kunne være ned til 11 år, når de kom til hjemmet.
Stedet koster  

 1.200-1.300 kr. i døgnet, modsat Sølyst, der koster ca. 1.700 kr. i døgnet.  

 Børnene, der anbringes på hjemmet, kommer fra amtets egne institutioner.
Man  

 kan ikke komme ind fra gaden eller fra kommunernes nærmiljøinstitutioner.
 Referatet fra besøget er omdelt på alm. del  bilag 236.
8. Møder 8.1. Møde med Landsforeningen af  

 Patientrådgivere og Bistandsværger i Danmark (LPD) Tilsynet holdt den 28. november 2002 møde med Landsforeningen af  

 Patientrådgivere og Bistandsværger i Danmark (LPD).
 Af referatet fra mødet fremgår, at der på mødet bl.a. blev  

 drøftet følgende emner:
Generelt om LPDs nuværende status Foreningen oplyste, at den næsten havde fået alle de penge, den  

 havde søgt om, men at der var uklarhed om, hvad satspuljemidlerne kunne  

 dække.
 Tilsynet har efterfølgende stillet følgende spørgsmål til  

 socialministeren:
»Kan satspuljemidlerne til Landsforeningen af Patientrådgiver og  

 Bistandsværger i Danmark finansiere foreningens befordringsudgifter til  

 kurser,  

 som foreningen har forpligtet sig til at afholde? Kan midlerne endvidere bruges til overnatning for ca. 30-50  

 personer i forbindelse med foreningens årlige informationsmøde?« Spørgsmålene er omdelt på alm. del  bilag 126 og svarene på  

 alm. del  bilag 212.
Patientrådgiveres og bistandsværgers  

 arbejdsforhold Foreningen påpegede, at det var uklart, hvornår  

 patientrådgiverne kunne få et forhøjet vederlag   

 den efterlyste klare retningslinjer.
 Foreningen undrede sig over, at der var forskellige takster til  

 rådgiveren/bistandsværgen alt efter, om det f.eks. var rigspolitichefen, der  

 betalte, eller andre.
Foreningen efterlyste betaling for deltagelse i retsmøder.
Medlemmerne  

 mistede ofte en dagløn på det, og de var jo forpligtet til at komme.
Foreningen undrede sig endvidere over, at der var forskel på  

 vederlaget alt efter, om rådgiveren/ bistandsværgen mødte i et privat hjem  

 eller på en institution.
Der kunne være en forskel fra 1.600 kr. om året,  

 hvis  

 det var privat, til 6.400 kr. om året, hvis det foregik på en institution.  

 Man  

 mente, at det var mere risikofyldt at arbejde i private hjem, og at det  

 skulle  

 afspejles i aflønningen.
 Foreningen fandt endvidere, at det var uklart, hvad der lå i  

 begrebet »institution eller lignende«.
 Foreningen bemærkede, at »efterlønnere« ikke fik vederlag for  

 deres arbejde.
 Tilsynet har efterfølgende stillet følgende spørgsmål til  

 indenrigs- og sundhedsministeren:
»I hvilke situationer kan en patientrådgiver få et forhøjet  

 vederlag? Er der forskel på vederlagets størrelse til henholdsvis  

 patientrådgiver og bistandsværge, og hvad er i givet fald begrundelsen  

 herfor? Får patientrådgivere vederlag under en retssag, som de deltager  

 i som rådgiver? Er der forskel på vederlag til patientrådgiver og bistandsværge,  

 hvis deres arbejde udføres på en institution eller hos patienten privat?« Spørgsmålene er omdelt på alm. del  bilag 98 og svarene på alm.  

 del  bilag 144.
 Spørgsmål i relation til psykiatriloven m.m.
Foreningen foreslog, at man altid skulle have  

 beskikket en patientrådgiver, når man var indlagt på en lukket afdeling.  

 Eller  

 man skulle overveje et andet frihedsberøvelsesbegreb.
Foreningen pegede i den  

 forbindelse på, at mange ældre fandt sig i meget.
Hvis en patient på en  

 lukket  

 afdeling var i tvivl om, hvorvidt indlæggelsen var frivillig, kunne patienten  

 blot anmode om at komme ud.
 Foreningen gjorde opmærksom på de  

 retssikkerhedsmæssige problemer vedrørende skærmning på afdelingerne,  

 herunder  

 på lukkede afdelinger.
Foreningen mente, der var behov for at sikre  

 patientrådgiveren fri og uhindret adgang til patienten.
Foreningen havde en  

 konkret sag, hvor patientrådgiverne var blevet sidestillet med personalet og  

 afdelingen derfor kunne kræve, at der f.eks. af beskyttelseshensyn skulle  

 sidde  

 et personale under møderne mellem patientrådgiveren og patienten.
Foreningen  

 mente, at det var et angreb på den fortrolighed, som rådgiveren havde med  

 patienten.
Foreningen udleverede den konkrete sag, der er omdelt på alm. del  

   

 bilag 86. Foreningen mente afslutningsvis, at det skulle være op til  

 patientrådgiverens egen vurdering, om rådgiveren kunne være alene med  

 patienten.
Foreningen rejste problemet med  

 bæltefikseringer.
Efter foreningens opfattelse var der behov for  

 præciseringer  

 i loven.
Foreningen mente, at der var et  

 habilitetsproblem, når det var sygehusadministrationen selv, der skulle  

 behandle en klage over administrationens personale.
Foreningen foreslog, at  

 sådanne klager også skulle behandles i de lokale patientklagenævn.
 Foreningen efterlyste ens regler for beskikkelse  

 af bistandsværger.
 Afslutningsvis pegede foreningen på den  

 betydelige overbelægning, der var på Bispebjerg Psykiatriske Afdeling E 15.
 Referatet fra mødet er omdelt på alm. del  bilag 118.
Møde om  

 psykiatrien på Grønland Tilsynet holdt den 20. marts 2003 møde med den ledende  

 skoleinspektør/forvaltningschef (S), Qasigiannguit (Christianshåb) om  

 psykiatrien på Grønland.
 Af referatet fra mødet fremgår bl.a.:
 S understregede, at der ikke findes megen egentlig  

 distriktspsykiatri, og at der slet ikke findes social psykiatri i Grønland.
S oplyste, at et af de største problemer i Grønland er mangelen  

 på uddannet personale.
Der er i alt ansat 1 psykiater og 1 psykolog i  

 Grønland.  

 Psykologen skal særlig tage sig af børn og unge.
I øvrigt klarer man sig med  

 læger,  

 der kommer op på kortere ophold.
I Qasigiannguit, hvor der er 1.500 indbyggere, har man 3  

 bofællesskaber for psykisk syge, men der er ikke ansat uddannet personale til  

 at tage sig af dem.
På kommunens sundhedscenter er der 35 ansatte, men ingen  

 af  

 disse er uddannet til at tage sig af psykisk syge.
Der var derfor et stort behov for en psykiatrisk  

 overbygningsuddannelse af sundhedspersonalet.
S opfordrede tilsynet til at  

 gøre  

 noget ved dette og ville undersøge nærmere, hvad det vil koste.
S fandt desuden, at der var behov for et værested for psykisk  

 syge.
Han blev rådet til at kontakte Socialministeriet, om det var muligt at  

 søge satspuljemidler til et sådant pilotprojekt.
S fremhævede også behovet  

 for  

 at få en lukket afdeling i Grønland til dømte.
Det ville være ønskværdigt med  

 en afdeling til 10-12 indsatte, men man kunne starte med 6 indsatte.
S oplyste, at han var blevet bedt om at lave kurser for at  

 uddanne bistandsværger, men også her var der behov for økonomiske midler.
Han  

 anslog behovet til at være ca. ½ mio. kr.
 S oplyste endvidere, at det skærmede afsnit på Dronning Ingrids  

 Hospital i realiteten fungerer som et lukket afsnit, og at der således på  

 Dronning Ingrids Hospital faktisk finder administrativ frihedsberøvelse sted.
 Referatet fra mødet er omdelt på alm. del  bilag 262.
8.3. Møde med indenrigs- og sundhedsministeren Tilsynet holdt den 8. maj 2003 et uformelt møde med indenrigs-  

 og sundhedsministeren for at drøfte nogle af de problemstillinger inden for  

 psykiatrien, som tilsynet jævnligt støder på i sit arbejde.
Mødet vedrørte bl.a. brugen af tvangsfikseringer på de  

 psykiatriske afdelinger, antallet af klager over brugen af tvang, som bliver  

 omgjort i de lokale psykiatriske patientklagenævn, og de lokale psykiatriske  

 patientklagenævns årsrapporter.
Desuden vedrørte mødet problemstillinger i  

 forbindelse med sengepsykiatrien og distriktspsykiatriske centre, herunder en  

 øget risiko for svingdørspatienter samt problemstillinger i forbindelse med  

 patienter med anden etnisk oprindelse end dansk.
Endelig blev ministerens  

 overvejelser i forbindelse med en kommende revision af psykiatriloven  

 drøftet.
 Materiale vedrørende mødet er omdelt på alm. del  bilag 200.
9. Høring om tvangsadoption af børn Den 22. januar 2003 afholdt tilsynet sammen med Retsudvalget og  

 Socialudvalget en høring om tvangsadoption af børn.
Høringen satte fokus på regler og praksis for tvangsadoption af  

 børn  især spørgsmålet om tvangsadoption af børn, der bliver  

 tvangsfjernet ved  

 fødslen.
Høringen skulle afdække, om der er behov for ændrede regler på  

 området.
Der var inviteret et panel af eksperter fra såvel Norge som  

 Danmark til at komme med deres synspunkter.
Repræsentanter for Skodsborg  

 Observations- og Behandlingshjem og for Børnesagens Fællesråd var blandt  

 deltagerne i panelet.
 Forud for høringen havde tilsynet fra justitsministeren modtaget  

 en beskrivelse af de norske og de danske regler for tvangsadoption af børn  

 samt  

 erfaringerne hermed.
 Spørgsmålene er omdelt på alm. del  bilag 33 og svarene på alm.  

 del  bilag 93.
 I forbindelse med høringen blev der stillet en række spørgsmål,  

 bl.a. om de norske erfaringer mht. bortadoption.
 Høringen gav ikke umiddelbart anledning til initiativer til  

 ændring af de danske regler på området.
 Bortadoption af børn er fortsat et område, som tilsynet vil  

 følge meget nøje.
 Referatet fra høringen er omdelt på alm. del  bilag 238.
10. Deltagelse i konferencer Medlemmer fra tilsynet deltog i konferencen »Skærmning  lovgivning,  

 retssikkerhed og de fremtidige rammer« den 3. juni 2003, som blev arrangeret  

 af  

 Indenrigs- og Sundhedsministeriet, H:S og Amtsrådsforeningen.
De overordnede  

 mål med konferencen var at identificere mulige problemstillinger i  

 forbindelse  

 med skærmning og fremkomme med forslag til løsninger eller forslag til  

 rammerne  

 for det videre arbejde.
 Invitationen er omdelt på alm. del  bilag 256.
11.  

 Jubilæumsskrift Tilsynet markerede sit 50-års-jubilæum ved at udsende  

 jubilæumsskriftet »§ 71-tilsynet i 50 år«, der giver et nuanceret billede af  

 tilsynet og samtidig lægger op til en debat om tilsynet i fremtiden.
Skriftet giver et tilbageblik på tilsynets historie og  

 kompetence og beskriver dets daglige arbejde.
Skriftet afspejler også  

 forskellige holdninger til - og erfaringer med tilsynets arbejde, gennem de  

 forskellige indlæg fra bl.a.
Folketingets Ombudsmand, Amtsrådsforeningens  

 formand og tidligere formand for Landsforeningen af Patientrådgivere og  

 Bistandsværger i Danmark.
 Jubilæumsskriftet understøtter, at der fortsat er et  

 udviklingspotentiale i tilsynets opgave med at forbedre forholdene for de  

 administrativt frihedsberøvede, bl.a. arbejdet med forholdene for  

 tvangsanbragte  

 børn.
12.  

 Information om tilsynets arbejde I det forløbne folketingsår har tilsynet udsendt sin folder med  

 henblik på at udbrede kendskabet til hele sin virksomhed til en bredere kreds  

 af offentlige myndigheder, personale og  ikke mindst  patienter.
 Folderen beskriver tilsynets opgaver efter grundloven og  

 udsendes enten efter anmodning eller i forbindelse med besvarelser af  

 henvendelser.
Inge‑Lene Ebdrup (V)  

  

  fmd.  

  

 Ester Larsen (V)  

 Anita Knakkergaard (DF)  

  

  nfmd.  

  

 Else Theill Sørensen (KF)  

 Tove Videbæk (KRF)  

 Jette Bergenholz Bautrup (S)  

 Henrik Dam Kristensen (S)  

 Anne Baastrup (SF)  

 Margrethe Vestager (RV) Enhedslisten, Tjódveldisflokkurin, Siumut og IA havde  

 ikke medlemmer i udvalget.
