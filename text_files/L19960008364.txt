Den 25. juni 1995 undertegnedes i Kairo en overenskomst mellem Danmark og Egypten, ifølge hvilken den danske regering yder et beløb på 27,8 millioner kroner til opbygning af en uddannelsesafdeling i den egyptiske miljøstyrelse.
Projektets formål er at fremme en bæredygtig udvikling i Egypten gennem  

 øget inddragelse af miljøhensyn i den egyptiske planlægning og  

 administration.
På den baggrund støtter projektet opbygningen af en enhed i  

 den egyptiske miljøstyrelse, som kan træne miljøadministrationens og de  

 øvrige fagministeriers personale i miljøbeskyttelse samt i miljøoplysning af  

 offentligheden gennem massemedierne og uddannelsessystemet.
 Projektet har en løbetid på 4 år og vil blive gennemført af et dansk  

 rådgivende firma samt egyptiske rådgivere.
 Aftalen er trådt foreløbigt i kraft ved undertegnelsen og endeligt efter  

 godkendelse fra de egyptiske myndigheder den 31. januar 1996.
