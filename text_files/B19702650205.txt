GENERALDIREKTORATET FOR POST- OG TELEGRAFVÆSENET.
Typegodkendelse af MF/HF enkeltsidebåndsanlæg for radiotelefoni til brug ombord i skibe.
Sendere.
 Målemetoder og specifikationer m.m.
 April 1970. Indledning .
 Nærværende specifikationer repræsenterer de minimumskrav, som sendere for  

 enkeltsidebånds-radiotelefoni i mellem- og kortbølgebåndet må opfylde, for at  

 de af post- og telegrafvæsenet kan godkendes til brug ombord i danske skibe.
 Ved udarbejdelsen af disse specifikationer og målemetoder er der taget  

 vidtgående hensyn til det internationale arbejde, post- og telegrafvæsenet  

 sammen med andre landes administrationer deltager i for opnåelse af en  

 harmonisering af specifikationer for maritime enkeltsidebåndsanlæg.
 Det må forventes, at nærværende bestemmelser kan blive underkastet  

 ændringer som følge af de fortsatte bestræbelser på, at opnå internationalt  

 ensartede målemetoder og specifikationer, eller som følge af eventuelle andre  

 forhold, f.eks. af teknisk eller operationel art, som kan nødvendiggøre  

 ændringer.
Nærværende bestemmelser er gældende indtil videre og vil med øjeblikkelig  

 virkning blive benyttet ved afprøvning af maritime enkeltsidebåndsanlæg.  

 Indholdsfortegnelse.
Side 1. Almindelige regler for anvendelse af  

 enkeltsidebånds- telefonisendere i den maritime tjeneste . 5 1.1.  

 Frekvensområder. 1.2. Bølgetyper og bærebølgeniveau. 1.3. Sidebånd. 1.4. Nød-  

 og kaldefrekvensen 2182 kHz. 1.5. Antal sendefrekvenser. 1.6. Bemærkning. 2.  

 Almindelige krav til opbygningen. 7 3. Målebetingelser . 12 3.1. Normale  

 målebetingelser. 3.2. Specielle målebetingelser. 3.3 Kunstantenne. 4.  

 Udgangseffekt . 14 4.1. Definition. 4.2. Målemetode. 4.3. Krav til størrelsen  

 af udgangseffekten i frekvensområdet 1605 - 4000 kHz. 4.4. Krav til  

 størrelsen af udgangseffekten i frekvensområdet 4 - 27,5 MHz. 4.5.  

 Effektreduktion. 5. Kompression og begrænsning . 16 5.1. Målemetode. 5.2.  

 Krav. 6. Intermodulation . 17 6.1. Målemetode. 6.2. Krav. 6.3. Driftstid ved  

 udstyring med et totonesignal. 7. Bærebølgeundertrykkelse . 18 7.1.  

 Definition. 7.2. Målemetode. 7.3. Krav. 8. Uønsket udstråling . 19 8.1.  

 Definition. 8.2. Målemetode. 8.3. Krav. 9. Modulationskarakteristik . 20 9.1.  

 Definition. 9.2. Målemetode. 9.3. Krav. 10. Tolerance og korttidsstabilitet .  

 21 10.1. Definition. 10.2. Målemetode. 10.3. Krav. 10.4. Definition. 10.5.  

 Krav. 11. Støj og brum . 22 11.1. Definition. 11.2. Målemetode. 11.3. Krav.  

 12. Uønsket frekvensmodulation. 22 1 3 .
 Bestemmelser vedrørende godkendelse af anlæg. 23 13.1. Indsendelse af  

 anmodning om afprøvning. 13.2. Indsendelse af anlæg til afprøvning. 13.3.  

 Godkendelse. 1. Almindelige regler for anvendelse af  

 enkeltsidebåndstelefonisendere i den maritime tjeneste . 1.1. Frekvensområder  

 .
 Afhængigt af brugen skal senderen kunne afstemmes til et antal frekvenser  

 (se pkt. 1.5.) i frekvensområdet 1605 - 4000 kHz, herunder nød- og  

 kaldefrekvensen 2182 kHz, og/eller frekvensområdet 4 - 27,5 MHz, sidstnævnte  

 område i følgende bånd:
 Senderen skal kunne udsende følgende bølgetyper:
A3J (bærebølge undertrykt mindst 40 dB) A3A (bærebølge undertrykt 16 +/- 2 dB) A3H (fuld bærebølge). 1.3. Sidebånd .
 Øvre sidebånd skal benyttes. 1.4. Nød- og kaldefrekvensen 2182 kHz .
 På nød- og kaldefrekvensen 2182 kHz må bølgetype A3A og A3J ikke kunne  

 benyttes. 1.5. Antal sendefrekvenser .
For så vidt angår antallet af mulige kanalfrekvenser skelnes for  

 enkeltsidebåndssendere mellem de 2 kategorier A og B, hvor kategori B  

 repræsenterer minimumskravet for alle skibe.
I betragtning af den stadigt  

 stigende trafikmængde og de væsentlige fordele, der også for brugeren ligger  

 i, at man i størst muligt omfang kan udnytte de foreliggende  

 frekvensmuligheder, således at korrespondancen kan afvikles under de bedst  

 mulige betingelser, skal man meget kraftigt anbefale, at der anvendes anlæg  

 hørende til kategori A. 1.5.1. Antal sendefrekvenser 1605 - 4000 kHz .
 Sendere, som i frekvensområdet 1605 - 4000 kHz indeholder mulighed for  

 afstemning til mindst 20 kanalfrekvenser, betegnes som henhørende til  

 kategori A .
Senderen skal i frekvensområdet 1605 - 4000 kHz indeholde mulighed for  

 afstemning til mindst 9 kanalfrekvenser.
Sendere, som opfylder denne  

 specifikation uden at kunne henregnes til kategori A, betegnes som hørende  

 til kategori B . 1.5.2. Antal sendefrekvenser 4 - 27,5 MHz .
 Sendere, som i hvert af frekvensbåndene 4, 8, 12, 16 og 22 MHz indeholder  

 mulighed for afstemning til mindst 8 kanalfrekvenser, og som i hvert af  

 båndene 6 og 25 MHz har mulighed for afstemning til mindst 4 kanalfrekvenser,  

 betegnes som hørende til kategori A .
Senderen skal indrettes, så den i frekvensbåndene 4, 6, 8, 12, 16, 22 og  

 25 MHz indeholder mulighed for afstemning til mindst 3 kanalfrekvenser i  

 hvert bånd.
Sendere, som opfylder denne specifikation uden at kunne henregnes  

 til kategori A, betegnes som henhørende til kategori B . 1.6. Bemærkning .
 Såfremt senderens frekvensindstilling er baseret på frekvenssyntese, skal  

 der i udstyret være indbygget foranstaltninger, som umuliggør udsendelse på  

 andre frekvenser end de tildelte, medmindre udstyret er installeret i et  

 telegrafipligtigt skib og betjenes af en telegrafist.
 +++TAST+++ 2.5. Opvarmningstid.
 2.5.1. Senest 1 minut efter at være tilsluttet forsyningsspændingen skal  

 senderen være fuldt driftsklar, hvorved forstås, at samtlige krav i  

 nærværende specifikationer skal være opfyldt.
 2.5.2. Er udstyret forsynet med krystalovn eller andre kredsløb, som  

 kræver større opvarmningstid end 1 minut, tillades for disse kredse en  

 opvarmningstid på maksimalt 30 minutter, forudsat at den nødvendige  

 forsyningsspænding til de pågældende kredse ikke kan afbrydes med de(n) på  

 senderens kabinet anbragte normale driftsafbryder(e). Disse kredse skal  

 således kunne tilføres forsyningsspænding uden at senderen iøvrigt aktiveres,  

 og i betjeningsvejledningen skal den nødvendige opvarmningstid tydeligt  

 anføres.
 2.5.3. Ovennævnte kredsløb skal være dimensioneret for kontinuerlig drift,  

 og såfremt der på senderens kabinet findes en særlig afbryder for disse  

 kredse, skal denne afbryders funktion klart fremgå af opmærkningen, og i  

 betjeningsvejledningen skal være anført, at disse kredsløb normalt skal være  

 tilsluttet forsyningsspænding, således at senderens opvarmningstid ikke  

 overskrider 1 minut. 2.6. Driftstid.
 Senderen skal, når den moduleres med et talesignal, kunne anvendes i  

 kontinuerlig drift. 2.7. Frekvensskift.
 Skift fra een frekvens til en anden indenfor hvert af områderne 1605 -  

 4000 kHz og 4 - 27,5 MHz skal kunne ske i løbet af højst 15 sekunder. 2.8.  

 Frekvensvalg .
 Der skal være mulighed for, at sendefrekvenserne kan vælges uafhængigt af  

 modtagefrekvenserne. 2.9. Skift mellem bølgetyper.
 Skift fra een bølgetype til en anden bølgetype skal kunne foretages ved  

 hjælp af kun eet betjeningsgreb.
 Den normale driftsform ved korrespondance med kyststationer er duplex, og  

 udstyret skal derfor være indrettet herfor. 2.11. Skift mellem sending og  

 modtagning .
 2.11.1. Samtlige installationer skal være således indrettet, at den tid,  

 der i de tilfælde, hvor duplex ikke anvendes, er nødvendig for overgang  

 mellem sending og modtagning, bliver så kort som mulig.
2.11.2. For at muliggøre hurtig overgang fra sending til modtagning og  

 omvendt skal, når manuel omstilling anvendes, skifteanordningen være en ikke  

 låsende omskifter indbygget i mikrotelefonen eller mikrofonen.
Når  

 omskifteren ikke er nedtrykket, skal anlægget være i modtagestilling. 2.12  

 Forsinket indkobling af spændinger .
 Hvis senderen er indrettet således, at det er nødvendigt at forsinke  

 indkoblingen af visse spændinger i forhold til tidspunktet for tilslutningen  

 af forsyningsspændingen, skal dette ske automatisk, f. eks. ved hjælp af  

 tidsforsinkede relæer. 2.13. Uønsket udstråling fra kabinet m.m .
 2.13.1. HF-udstrålingen fra senderens kabinet skal ved hjælp af passende  

 afskærmning gøres mindst mulig.
 2.13.2. HF-spændinger, som forekommer på senderens forsyningsterminaler,  

 skal gøres mindst mulige. 2.14. Antenneamperemeter .
 Senderen skal være forsynet med et instrument, der viser antennestrømmen.  

 En fejl i instrumentet må ikke give anledning til en afbrydelse af  

 antennekredsen. 2.15. Indikation for at senderen er tastet .
 Senderen skal være således indrettet, at det er muligt ved simpel  

 ledningsføring at tilslutte en indikator til fjernvisning af, at senderen er  

 tastet. 2.16. Opmærkning m.m .
 2.16.1. Funktionen af alle måleinstrumenter, kontrollamper,  

 tilslutningsklemmer, betjeningsgreb samt betjeningsgrebenes positioner skal  

 være tydeligt angivet på senderen.
2.16.2. Senderen skal være mærket med fabrikat, typebetegnelse og  

 løbenummer.
Dette gælder også det eksemplar, der indleveres til  

 typegodkendelse.
Mærkningen skal være således placeret på senderen, at den er  

 let synlig, når senderen er anbragt i normal position.
 2.16.3. Mærkningen skal være mekanisk solid og holdbar og kan f. eks. ske  

 ved gravering eller prægning eller ved anvendelse af metalskilt. 2.17.  

 Alarmsignal.
 2.17.1. Hvis der i senderen er indbygget en signalanordning for automatisk  

 udsendelse af det radiotelefoniske alarmsignal, kan senderen kun  

 typegodkendes, såfremt signalanordningen opfylder de i punkterne 2.17.2 -  

 2.17.8. anførte betingelser.
 2.17.2. Anordningen skal kunne frembringe det radiotelefoniske  

 alarmsignal, bestående af to vekslende toner med frekvensen 1300 Hz +/- 1,5%,  

 henholdsvis 2200 Hz +/- 1,5%.
 Varigheden af hver tone skal være 250 millisekunder +/- 50 millisekunder.  

 Mellemrummet mellem tonerne må ikke overstige 50 millisekunder, og forholdet  

 mellem den kraftigere og den svagere tones amplitude skal være inden for  

 grænserne 1 - 1,2.
 2.17.3. Anordningen skal hurtigt kunne sættes i drift og skal uden  

 yderligere regulering kunne modulere senderen uafbrudt i mindst 30 sekunder  

 med en modulationsgrad på mindst 70%.
 2.17.4. Anordningen skal til enhver tid kunne tages ud af drift for  

 øjeblikkelig udsendelse af nødmelding.
 2.17.5. Anordningen skal være behørigt sikret mod tilfældig start og skal  

 være indrettet på en sådan måde, at muligheden for utilsigtet udsendelse af  

 det radiotelefoniske alarmsignal er gjort mindst mulig.
 2.17.6. Funktionen skal kunne kontrolleres hørligt, uden at senderen  

 nødvendigvis holdes i drift.
 2.17.7. Alle indstillingsorganer, der har indflydelse på signalets  

 karakteristik, skal være fast indstillet og må ikke være tilgængelige fra  

 senderens yderside.
 2.17.8. Betingelserne skal være opfyldt under »normale  

 målebetingelser« (pkt. 3.1.) og under »specielle  

 målebetingelser« (pkt. 3.2.). 3. Målebetingelser .
Om radioudstyr til brug ombord i skibe gælder det almindeligt, at udstyret  

 skal kunne modstå og stadigt være fuldt funktionsdygtigt under de vekslende  

 ydre forhold, der kan optræde ombord på skibe.
Hvor intet andet er nævnt,  

 skal specifikationerne være opfyldt for omgivelsestemperaturer mellem O  

 grader C og +40 grader C, samt for forsyningsspændinger indenfor +/- 10% i  

 forhold til nominel værdi.
 Ved typegodkendelsesmålingerne anvendes nedenstående »Normale  

 målebetingelser« og »Specielle målebetingelser«, sidstnævnte  

 dog kun i det omfang, det er nævnt under de enkelte specifikationer. 3.1.  

 Normale målebetingelser .
 Temperatur: +15 grader C til +35 grader C.
 Relativ fugtighed: 45% til 75%.
 Lufttryk: 860 mbar til 1060 mbar.
 Forsyningsspænding: Den nominelle værdi +/- 2%. 3.2. Specielle  

 målebetingelser .
 3.2.1 Temperatur: +40 grader C, tolerance +/- 2 grader C.
 Forsyningsspænding: Nominel værdi -10%, tolerance +/- 2%.
 3.2.2. Temperatur: +40 grader C, tolerance +/- 2 C.
 Forsyningsspænding: Nominel værdi + 10%, tolerance +/- 2%.
 3.2.3. Temperatur: 0 grader C, tolerance +/- 2 grader C.
 Forsyningsspænding: Nominel værdi -10%, tolerance -+ 2%.
 3.2.4. Temperatur: 0 grader C, tolerance +/- 2 grader C.
 Forsyningsspænding: Nominel værdi +10%, tolerance +/- 2%.
 3.2.5. Temperatur: +15 grader C til +35 grader C (normal rumtemperatur).
 Forsyningsspænding: Nominel værdi -10%, tolerance +/- 2%.
 3.2.6. Temperatur: +15 grader C til +35 grader C (normal rumtemperatur).
 Forsyningsspænding: Nominel værdi +10%, tolerance +/- 2%. Bemærkning.
 Når der foretages de for målingerne nødvendige ændringer i senderens  

 omgivelsestemperatur, foretages ingen målinger tidligere end 1 time fra det  

 øjeblik, den nye omgivelsestemperatur er nået.
 3.3. Kunstantenne .
 3.3.1. I frekvensområdet 1605 - 4000 kHz benyttes ved  

 typegodkendelsesmålingerne en kunstantenne bestående af en serieforbindelse  

 af en rent ohmsk modstand på 10 ohm og en kondensator på 250 pF.
 3.3.2. I frekvensområdet 4 - 27,5 MHz benyttes ved  

 typegodkendelsesmålingerne en kunstantenne bestående af en rent ohmsk  

 modstand på 50 ohm.
 3.3.3. Herudover skal senderen kunne tilpasses og fungere fuldt  

 tilfredsstillende på alle almindeligt forekommende skibsantenner. 4.  

 Udgangseffekt .
 Senderens udgangseffekt ved bølgetyperne A3A, A3J og A3H skal af  

 fabrikanten opgives som den P.E.P. (forkortelse fra engelsk: Peak Envelope  

 Power), der afsættes i belastningen specificeret under pkt. 3.3.1,  

 henholdsvis pkt. 3.3.2, ved modulation med de i punkt 5 til 8 specificerede  

 to- og fire-tonesignaler.
 Udgangseffekten skal opgives for et sådant antal bærebølgefrekvenser, at  

 dens variation med frekvensen er anskueliggjort. 4.1. Definition .
 Ved P.E.P. forstås den middeleffekt, der tilføres belastningen over en  

 periode af radiofrekvenssignalet ved den højeste værdi af  

 modulationsindhyllingskurven. 4.2. Målemetode .
 Senderen indstilles til at udsende et umoduleret signal med en  

 middeludgangseffekt på ca 1/4 af den opgivne udgangseffekt (normalt anvendes  

 bærebølgen i et umoduleret A3H signal, men et A3J signal, hvor modulationen  

 består af en enkelt tone, kan også anvendes), og middeludgangseffekten Pm og  

 dens tilhørende spidsspænding U1 over belastningen måles.
 Senderens udgangseffekt (P.E.P.) under en vilkårlig modulation kan  

 derefter bestemmes ved måling af den tilhørende spidsspænding U2 over  

 belastningen, idet udgangseffekten (P.E.P) = Pm (U2/U1)exp2 4.3. Krav til  

 størrelsen af udgangseffekten i frekvensområdet 1605 - 4000 kHz .
Når senderen er justeret som beskrevet i fabrikantens  

 betjeningsvejledning, skal udgangseffekten målt på en hvilken som helst  

 frekvens i frekvensområdet 1605 - 4000 kHz være mindst 60 watt P.E.P. og ikke  

 over 400 watt P.E.P.
Udgangseffekten måles under »normale  

 målebetingelser« (pkt. 3.1.) og under »specielle  

 målebetingelser« (pkt. 3.2.). 4.4. Krav til størrelsen af  

 udgangseffekten i frekvensområdet 4 - 27,5 MHz .
Når senderen er justeret som beskrevet i fabrikantens  

 betjeningsvejledning, skal udgangseffekten målt på en hvilken som helst  

 frekvens i de under pkt. 1.1. anførte frekvensbånd i frekvensområdet 4 - 27,5  

 MHz være mindst 60 watt P.E.P. og højst 1500 watt P.E.P.
Udgangseffekten  

 måles under »normale målebetingelser« (pkt. 3.1.) og under  

 »specielle målebetingelser« (pkt. 3.2.). 4.5. Effektreduktion .
 Hvis senderens opgivne udgangseffekt er større end 100 watt P.E.P, skal  

 det være muligt at reducere udgangseffekten til en værdi mindre end 60 watt  

 P.E.P. 5. Kompression og begrænsning .
 Ved konstruktionen af senderen skal der være taget forholdsregler mod, at  

 senderen kan udstyres til en udgangseffekt, som er større end den opgivne  

 udgangseffekt.
Kredsløbene for kompression og begrænsning af udgangseffekten skal være  

 virksomme ved samtlige de bølgetyper, senderen er beregnet for.
Alle  

 indstillingsorganer, der har indflydelse på funktionen af disse kredsløb,  

 skal være fast indstillede og må ikke være tilgængelige fra senderens  

 yderside. 5.1. Målemetode (bølgetype A3J).
Senderen moduleres med et firetonesignal bestående af fire sinusspændinger  

 med samme amplitude og frekvenser omkring 700 Hz, 1100 Hz, 1700 Hz og 2500  

 Hz.
Det samlede modulationsniveau indstilles således, at der i belastningen  

 afsættes en udgangseffekt, som er 3 dB under den opgivne udgangseffekt, og  

 dette modulationsniveau benyttes under målingen som referenceniveau.
 Derefter forøges det samlede modulationsniveau til 3 dB over  

 referenceværdien, og udgangseffekten måles.
 Endelig forøges det samlede modulationsniveau til 20 dB over  

 referenceniveauet, og udgangseffekten måles igen. 5.2. Krav (bølgetype A3J).
 5.2.1. En forøgelse af modulationsniveauet på 3 dB relativt til  

 referenceniveauet skal give anledning til en forøgelse af udgangseffekten på  

 mindst 1,5 dB.
 5.2.2. En forøgelse af modulationsniveauet på 20 dB relativt til  

 referenceniveauet må ikke forøge udgangseffekten mere end 3 dB.
 5.2.3. For at undgå utilsigtet forstærkning af baggrundsstøj skal der  

 tilstræbes en lineær sammenhæng mellem modulationsniveau og udgangseffekt ved  

 modulationsniveauer lavere end referenceniveauet. 6. Intermodulation . 6.1.  

 Målemetode .
 Kredsløbene for kompression og begrænsning af den til antennen tilførte  

 effekt frakobles.
Senderen moduleres med to tonefrekvenser på henholdsvis 700 Hz og 1700 Hz,  

 hvis amplitudeværdier indstilles således, at de to tonefrekvenser danner  

 grundfrekvenser af samme amplitude over belastningen.
Modulationen øges, til  

 udgangseffekten er lig med den opgivne udgangseffekt. 6.2. Krav .
 Når senderen udstyres til den opgivne udgangseffekt med et totonesignal,  

 skal intermodulationsprodukterne være undertrykt mindst 25 dB relativt til  

 hvert af signalerne ved grundfrekvenserne. 6.3. Driftstid ved udstyring med  

 et totone signal.
 Senderen skal, uden at tage skade og uden at udgangseffekten reduceres  

 væsentligt, i mindst 15 minutter kunne udstyres til den opgivne udgangseffekt  

 med et totonesignal. 7. Bærebølgeundertrykkelse . 7.1. Definition.
 Bærebølgeundertrykkelsen er forholdet i dB mellem senderens opgivne  

 udgangseffekt og bærebølgeeffekten. 7.2. Målemetode .
 Med et totonesignal som beskrevet under pkt. 6.1. moduleres senderen til  

 den opgivne udgangseffekt.
 Herefter fjernes modulationen, og bærebølgeeffekten måles. 7.3. Krav .
 7.3.1. Ved bølgetype A3J skal bærebølgeundertrykkelsen være mindst 40 dB.
 7.3.2. Ved bølgetype A3A skal bærebølgeundertrykkelsen være 16 +/- 2 dB.
 7.3.3. Ved bølgetype A3H skal bærebølgeundertrykkelsen være mellem 4 1/2  

 og 6 dB.
 7.3.4. Bærebølgeundertrykkelsen måles under »normale  

 målebetingelser« (pkt. 3.1.) og under »specielle  

 målebetingelser« (pkt. 3.2.). 8. Uønsket udstråling . 8.1. Definition .
 Ved uønsket udstråling forstås udsendelse af signal på een eller flere  

 frekvenser uden for det nødvendige bånd, og hvor det om niveauet af signalet  

 gælder, at en formindskelse af dette ikke influerer på den ønskede udsendelse  

 af information.
Det nødvendige bånd er ved bølgetype A3A og A3H Fa - 1400 Hz til Fa + 1300  

 Hz, hvor Fa er den tildelte frekvens beliggende 1400 Hz højere end  

 bærebølgefrekvensen.
Ved bølgetype A3J er det nødvendige bånd Fa - 1050 Hz til Fa + 1300 Hz.
 Uønsket udstråling omfatter således harmonisk udstråling, parasittisk  

 udstråling og intermodulationsprodukter, men omfatter ikke den udstråling i  

 umiddelbar nærhed af det nødvendige bånd, som er et resultat af den for  

 udsendelse af information nødvendige modulationsproces. 8.2. Målemetode .
 Senderen moduleres med et totonesignal bestående af to sinusspændinger med  

 frekvenser omkring 700 Hz og 2500 Hz, indstillet som beskrevet under pkt.  

 6.1. 8.3. Krav .
 Ved bølgetype A3A, A3J og A3H skal effkten af ethvert uønsket signal, som  

 afsættes i belastningen ved en hvilken som helst frekvens, tilfredsstille de  

 krav, der er angivet i nedenstående skema.
 Ved en senders modulationskarakteristik forstås amplitudekarakteristikken  

 af det til udgangen overførte modulationsfrekvensspektrum. 9.2. Målemetode .
9.2.1. Kredsløbene for kompression og begrænsning af den til antennen  

 tilførte effekt frakobles, og senderen moduleres med en tonefrekvens.
Ved at  

 variere modulationssignalets frekvens opsøges den frekvens, ved hvilken  

 effekten afsat i belastningen har sin maksimale værdi (for konstantholdt  

 modulationsniveau).
9.2.2. Ved denne frekvens øges herefter modulationsniveauet, indtil  

 effekten afsat i belastningen er 6 dB under den opgivne udgangseffekt. 9.3.  

 Krav 9.3.1. Når niveauet af modulationssignalet (indstillet som beskrevet under  

 pkt. 9.2.2.) holdes konstant, og frekvensen varieres fra 350 Hz til 2700 Hz,  

 må den afsatte effekt i belastningen højst variere 6 dB.
 9.3.2. Når niveauet af modulationssignalet (indstillet som beskrevet under  

 pkt. 9.2.2.) holdes konstant, og frekvensen varieres fra 400 Hz til 3400 Hz  

 og derover, må effekten afsat i belastningen ikke overstige de i tabellen  

 anførte værdier.
 +++SKEMA+++ 10. Tolerance og korttidsstabilitet af bærebølgefrekvensen .  

 10.1. Definition .
 Ved tolerancen af bærebølgefrekvensen forstås bærebølgefrekvensens  

 absolutte afvigelse fra den nominelle bærebølgefrekvens angivet i Hz. 10.2.  

 Målemetode .
 Frekvensmålinger foretages med måleudstyr, hvis målenøjagtighed er +/- 3  

 Hz eller bedre. 10.3. Krav.
Når senderen er driftsklar (pkt. 2.5.), skal tolerancen af  

 bærebølgefrekvensen til enhver tid være indenfor +/- 100 Hz.
Ved  

 typegodkendelsesmålingerne måles bærebølgefrekvensen under »normale  

 målebetingelser« (pkt. 3.1.) og under »specielle  

 målebetingelser« (pkt. 3.2.). 10.4. Definition.
Ved korttidsstabiliteten af bærebølgefrekvensen forstås  

 bærebølgefrekvensens maksimale variation i Hz over en periode på 15 minutter.  

 10.5. Krav.
Når senderen er driftsklar (pkt. 2.5.), skal korttidsstabiliteten  

 af bærebølgefrekvensen til enhver tid være indenfor +/- 40 Hz.
Ved  

 typegodkendelsesmålingerne måles korttidsstabiliteten under »normale  

 målebetingelser« (pkt. 3.1.) og under »specielle  

 målebetingelser« (pkt. 3.2.). 11. Støj og brum . 11.1. Definition .
 Ved støj og brum forstås her støj- og brumspændinger i det udsendte signal  

 forårsaget af uønsket modulation. 11.2. Målemetode .
 Ved typegodkendelsesmålingerne måles støj- og brumspændinger over  

 kunstantennen med en målemodtager med en båndbredde på 3 kHz. 11.3. Krav .
 Uden modulationssignal og med senderen indstillet til at udsende bølgetype  

 A3J skal det målte signal være mindst 40 dB under spændingen svarende til den  

 opgivne udgangseffekt. 12. Uønsket frekvensmodulation.
 12.1. Den uønskede frekvensmodulation af bærebølgen skal være så lille, at  

 den ikke giver anledning til generende forvrængning. 13. Bestemmelser  

 vedrørende godkendelse af anlæg .
 Radioanlæg for enkeltsidebånds-radiotelefoni i mellem- og kortbølgebåndet,  

 som efter 1. juni 1970 installeres i skibe under dansk flag, skal være  

 godkendt af post- og telegrafvæsenet efter nærværende specifikationer. 13.1.  

 Indsendelse af anmodning om afprøvning.
 13.1.1. Når et anlæg ønskes afprøvet med henblik på godkendelse, rettes af  

 en dansk fabrikant eller en dansk repræsentant skriftlig henvendelse herom  

 til Post- og telegrafvæsenet, den tekniske tjeneste Radioingeniørtjenesten  

 Nørrebrogade 10, 2200 København N.
 13.1.2. Anmodningen om afprøvning skal være ledsaget af en komplet  

 beskrivelse og et komplet sæt tegninger af det pågældende anlæg.
13.1.3. Endvidere skal medsendes en målerapport indeholdende fabrikkens  

 måleresultater omfattende alle relevante punkter i nærværende  

 specifikationer.
Er der ved de af fabrikken foretagne målinger anvendt  

 sådanne målemetoder eller målebetingelser, at direkte sammenlignelighed med  

 de af post- og telegrafvæsenet foretagne målinger ikke kan påregnes, skal  

 målerapporten endvidere i fornødent omfang indeholde oplysninger herom.
 13.1.4. Endelig skal vedlægges en fyldestgørende praktisk anvisning på,  

 hvorledes ud- og indkobling af kredsløbene for kompression og begrænsning af  

 senderens udgangseffekt foretages.
 13.1.5. Det fremsendte materiale skal indeholde oplysninger om anlæggets  

 totale vægt og dimensioner, effektforbrug, effektfaktor, mikrofonimpedans  

 samt øvrige tekniske oplysninger, der er nødvendige for afprøvning af  

 anlægget.
 13.1.6. Målerapporter, tegninger og beskrivelser indleverede med henblik  

 på typeafprøvning af anlæg er post- og telegrafvæsenets ejendom. 13.2.  

 Indsendelse af anlæg til afprøvning.
 13.2.1. Anlægget, som ønskes afprøvet indsendes, når der fra post- og  

 telegrafvæsenet foreligger anmodning herom, til Post- og telegrafvæsenet, den  

 tekniske tjeneste Radioingeniørtjenesten Islands Brygge 83 C 4. sal 2300  

 København S.
 13.2.2. Al transport til og fra radioingeniørtjenesten påhviler  

 rekvirenten.
 13.2.3. Post- og telegrafvæsenet kan forlange, at rekvirenten opstiller,  

 tilslutter og klargør anlægget til afprøvning.
 13.2.4. Når et anlæg indsendes til afprøvning, skal det kunne afstemmes  

 til mindst 4 frekvenser i frekvensområdet 1605 - 4000 kHz (1 frekvens i den  

 laveste del af båndet, 1 frekvens i den mellemste del af båndet, 1 frekvens i  

 den højeste del af båndet samt 2182 kHz) og/eller mindst 1 frekvens i hvert  

 af de i pkt. 1.1. nævnte maritime bånd indenfor frekvensområdet 4 - 27,5 MHz.  

 13.3. Godkendelse .
 13.3.1. Godkendelse kan efter generaldirektoratets afgørelse i hvert  

 enkelt tilfælde gives enten som en typegodkendelse eller som en godkendelse  

 af enkelte eksemplarer.
 13.3.2 Alle anlæg af godkendt type skal opfylde nærværende bestemmelser og  

 minimumsspecifikationer, og en typegodkendelse forudsætter, at samtlige  

 fremstillede anlæg af typen både med hensyn til strømskemaer, komponenter og  

 montering er identiske med det afprøvede.
13.3.3. Anlæg, der ikke i radiomæssig og væsentlige andre henseender er  

 identiske, må ikke bære samme typebetegnelse.
Foretages der ændringer, må der  

 gives ny typebetegnelse, hvilket vil medføre krav om ny afprøvning, såfremt  

 ændringerne relation til de gældende bestemmelser.
Post- og telegrafvæsenet  

 forbeholder sig ved skøn at afgøre, om anlæg er identiske i henhold til  

 ovenstående, og om ny afprøvning er nødvendig.
13.3.4. Det er en forudsætning for opretholdelse af en typegodkendelse, at  

 post- og telegrafvæsenet med henblik på kontrolmålinger på et hvilket som  

 helst tidspunkt kan udvælge eksemplarer fra lager hos fabrikant eller  

 importør, eventuelt forhandler, af vedkommende anlægstype.
Ifald det herved  

 eller på anden måde konstateres, at anlæggene ikke opfylder de gældende  

 bestemmelser, eller såfremt godkendelsens vilkår i øvrigt tilsidesættes, kan  

 godkendelsen annulleres både for allerede ibrugtagne anlæg og for ikke  

 ibrugtagne anlæg af vedkommende type.
 13.3.5. Givne godkendelser kan annulleres, f. eks. ved kundgørelse i  

 Statstidende.
 13.3.6. Godkendelsen omfatter kun forhold, der angår de af  

 generaldirektoratet fastsatte bestemmelser og tager ikke sigte på generelt at  

 omfatte andre myndigheders eventuelle krav til anlæggene og deres  

 installation.
