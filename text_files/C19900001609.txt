(Til politidirektøren i København og  

 politimestrene) Justitsministeriet fastsætter herved følgende retningslinier for meddelelse af bortlodningstilladelse i henhold til § 2 i lov af 6.
 marts 1869 om Klasselotteriet og forbud mod andet lotteri m.m.:
 § 1.  Bortlodningstilladelse kan meddeles af  

 politimesteren (politidirektøren) til en her i landet hjemmehørende forening,  

 institution eller komite bestående af mindst 3 her i landet bosatte personer.
 Stk. 2.  Tilladelsen meddeles af politimesteren  

 (politidirektøren) på det sted, hvor foreningen, institutionen eller en af  

 den arrangerende komites medlemmer har sit hjemsted.
 Stk. 3.  Ved en bortlodning forstås i dette cirkulære et  

 arrangement, hvis deltagere mod betaling af et indskud opnår en  

 gevinstchance, og hvor gevinstfordelingen beror på tilfældet.
 § 2.  Bortlodningstilladelse må kun meddeles til  

 fordel for velgørenhed eller andre almennyttige formål.
 Stk. 2.  Der kan ikke meddeles bortlodningstilladelse  

 til fordel for politiske formål.
§ 3.  Tilladelse må kun meddeles til een tidsbegrænset  

 bortlodning.
Tidsrummet for salget af lodsedler, spilleplader m.v. må ikke  

 overstige 2 måneder.
 Stk. 2.  Har arrangøren tidligere afholdt bortlodning,  

 kan bortlodningstilladelse ikke på ny meddeles, før der foreligger et  

 offentliggjort regnskab fra arrangørens seneste bortlodning.
 Stk. 3.  Der kan dog meddeles bortlodningstilladelse til  

 yderligere een tidsbegrænset bortlodning, såfremt arrangøren må antages at  

 opfylde vilkårene i § 7.
§ 4.  Gevinsterne må ikke bestå i pengebeløb,  

 værdipapirer eller lignende.
Gavekort må dog bortloddes, for så vidt de ikke  

 kan omsættes i penge.
 Stk. 2.  Ved bortlodning ved salg af lodsedler, hvor  

 lodtrækningens resultat offentliggøres efter salgsperiodens udløb, kan  

 gevinsterne dog bestå i pengebeløb, værdipapirer eller lignende.
 § 5.  Lodtrækningen skal foretages af notarius  

 publicus, medmindre der er tale om bankospil, tombola, eller bortlodning med  

 forhåndstrukne lodder.
 Stk. 2.  Hvis den samlede salgssum ikke overstiger  

 20.000 kr., kan lodtrækningen i stedet foretages af arrangørerne under møder  

 eller fester og i overværelse af publikum.
 § 6.  For at sikre, at deltageren kan gøre sig bekendt  

 dermed, forinden indskuddet betales, skal følgende oplysninger fremgå af  

 lodsedlen :
1. Arrangørens navn og hjemsted, 2. bortlodningens formål, 3. prisen for deltagelse, 4. det samlede antal lodder i bortlodningen, 5. gevinsternes antal, art, og værdi excl. afgifter, 6. det tidsrum, hvori bortlodningen afholdes, 7. hvornår lodtrækningen foretages, 8. hvor og hvornår bekendtgørelse af lodtrækningens  

 resultat finder sted, 9. sted og sidste frist for gevinstudleveringen, 10. hvor og hvornår et revideret bortlodningsregnskab  

 offentliggøres (er offentligt tilgængeligt), og 11. hvilken politimester der har meddelt tilladelsen,  

 og datoen herfor.
 Stk. 2.  Hvis der på grund af den valgte  

 bortlodningsform ikke anvendes lodseddel, hvoraf de i stk. 1 nævnte  

 oplysninger kan fremgå, skal disse fremgå af en skriftlig vejledning, der  

 udleveres til eller forevises for deltageren i forbindelse med tilbuddet om  

 deltagelse i bortlodningen, eller hvor salget foregår fra fast stade, af et  

 tydeligt opslag på salgsstedet.
Stk. 3.  Ved ansøgning om bortlodningstilladelse skal  

 arrangøren oplyse skriftligt over for politimesteren (politidirektøren), om  

 man tidligere har afholdt bortlodning i henhold til tilladelse.
I givet fald  

 skal et eksemplar af det offentliggjorte regnskab fra arrangørens seneste  

 bortlodning forelægges politimesteren (politidirektøren), eller, hvis  

 betingelserne i § 3, stk. 3, er opfyldt, det offentliggjorte regnskab for den  

 seneste bortlodning forud herfor.
Herudover skal et udkast til lodseddel,  

 vejledning eller opslag forelægges for politimesteren (politidirektøren),  

 forinden der kan meddeles tilladelse til bortlodning.
 § 7.  En bortlodningstilladelse skal meddeles på  

 vilkår om:
1. At bortlodningen sker på en sådan måde, at  

 deltagerne - forinden indskuddet betales - kan gøre sig bekendt med  

 oplysningerne på den godkendte lodseddel, vejledning eller opslag, 2. at der ved brug af den nævnte vejledning sker  

 udlevering af denne til deltagerne, medmindre politimesteren  

 (politidirektøren) i særlige tilfælde finder, at forevisning for deltagerne  

 er tilstrækkelig, 3. at bortlodningen sker ved benyttelse af den  

 godkendte lodseddel, vejledning eller opslag og i overensstemmelse med de  

 deri anførte oplysninger, 4. at lodtrækningen foretages som anført i § 5, 5. at arrangøren af bortlodningen inden 6 måneder  

 efter afslutningen af salget offentliggør:
Er den samlede salgssum i bortlodningen over 100.000 kr., skal revisor  

 være statsautoriseret eller registreret, 6. at der senest samtidig med offentliggørelsen sendes  

 et eksemplar af det reviderede regnskab og revisorerklæringen samt en kopi af  

 den anvendte lodseddel, vejledning eller opslag (sidstnævnte eventuelt i  

 formindsket størrelse) til den politimester (politidirektøren), der har  

 meddelt tilladelse til bortlodningen, og 7. at mindst 40 pct. af salgssummen går til det  

 formål, der nævnt i § 2, stk. 1.
 § 8.  Tilladelse til afholdelse af bortlodninger,  

 herunder bankospil, der afholdes af foreninger eller organisationer, er  

 ufornøden under følgende forudsætninger:
1. Alene foreningens medlemmer og disses pårørende må  

 deltage i bortlodningen, 2. det skal af eventuel annoncering fremgå tydeligt,  

 at kun medlemmer og disses pårørende må deltage, 3. gevinsterne må ikke bestå i pengebeløb,  

 værdipapirer eller lignende.
Gavekort må dog bortloddes, for så vidt de ikke  

 kan omsættes i penge, 4. værdien af hver enkelt gevinst må ikke overstige  

 2.000 kr., 5. salgssummen - eller ved flere bortlodninger samme  

 dag den samlede salgssum af disse - må ikke overstige 100.000 kr., og 6. foreningens eller organisationens formål må ikke  

 udelukkende eller fortrinsvis være at afholde bortlodninger.
 Stk. 2.  Foreninger eller organisationer kan endvidere  

 to gange årligt uden tilladelse afholde offentlig bortlodning til fordel for  

 velgørenhed eller andre almennyttige formål, jf. § 2, under følgende  

 forudsætninger:
1. Foreningens eller organisationens formål må ikke  

 udelukkende eller fortrinsvis være at afholde bortlodninger, 2. den samlede salgssum må ikke overstige 20.000 kr., 3. bortlodningen skal ske i overensstemmelse med § 3,  

 stk. 1, 2. pkt., § 4, stk. 1, § 5 og § 6, stk. 1, nr. 1-10, og stk. 2, og 4. der skal senest 14 dage inden bortlodningens  

 afholdelse ske skriftlig anmeldelse herom til politimesteren  

 (politidirektøren) på det sted, hvor foreningen eller organisationen har sit  

 hjemsted.
I forbindelse med anmeldelsen skal værdien af den største gevinst  

 oplyses.
 § 9.  Ved meddelelse af tilladelse og modtagelse af  

 anmeldelse efter § 8, stk. 2, vedrørende bortlodninger, der omfatter  

 gevinster til en værdi af over 200 kr., skal der tilstilles arrangørerne 2  

 blanketter til »Anmeldelse af afgift af gevinster ved offentlige  

 bortlodninger m.v.«, ligesom disses opmærksomhed bør henledes på, at  

 afgiftsanmeldelse skal indgives til vedkommende amtsskatteinspektoratet  

 senest 14 dage efter, at resultatet af bortlodningen foreligger.
 Stk. 2.  Såfremt en bortlodning omfatter gevinster af  

 værdi over 200 kr., underretter den politimester (politidirektøren), der  

 meddeler bortlodningstilladelsen eller modtager anmeldelsen efter § 8, stk.  

 2, vedkommende amtsskatteinspektoratet herom.
 § 10.  Cirkulæret træder i kraft den 1. februar 1990.
 Stk. 2.  Justitsministeriets cirkulære nr. 133 af 12.  

 september 1989 om bortlodning ophæves.
