Cirkulæreskrivelse om meddelelse om ret  

 til dagpenge under perioder med praktik og de hertil knyttede  

 teoriperioder Kommentar m.v.:
Ret til dagpenge under perioder med praktik  

 forudsætter, at praktikperioden indgår som en integreret del af  

 uddannelsesprojektet med uddannelsesstedet som medarrangør af  

 praktikkens indhold.
Praktikperioden skal alene tjene et  

 undervisningsformål, og må derfor ikke have karakter af  

 beskæftigelse, der kan udbydes som lønnet arbejde.
Kursister kan  

 ikke få udbetalt dagpenge under deltagelse i  

 ekskursioner/studieophold/praktik i udlandet.
 Meddelelse om afgørelsen:
 Direktoratet får fra tid til anden forelagt  

 spørgsmålet, om der kan udbetales dagpenge i perioder, hvor et  

 medlem som led i et uddannelsesforløb er i "praktik" uden  

 løn.
 Direktoratet har i sin administrative praksis opstillet  

 følgende vejledende retningslinier for, at der kan udbetales  

 dagpenge:
 1.
 Praktikperioden skal indgå som en integreret del af  

 uddannelsesprojektet og med uddannelsesstedet som medarrangør af  

 praktikkens indhold.
 2.
Praktikperioden må alene have til formål at  

 underbygge projektets teoretiske undervisning, således at  

 praktikperioden alene tjener et undervisningsformål.
Praktikken  

 må derfor ikke have karakter af beskæftigelse, der vil kunne  

 udbydes som lønnet arbejde.
 3.
Dagpengeret accepteres ikke, hvis der er en forventning  

 om/formodning for, at der under praktikken opstår en kvalificeret  

 tilknytning til "arbejdsgiveren", fx hvis - den eller de involverede virksomheder har en høj  

 grad af indflydelse på tilrettelæggelsen og indholdet af  

 praktikforløbet, - virksomheden har indflydelse på, hvem der skal  

 deltage i projektet, og i hvilken/hvilke virksomheder praktikken skal  

 gennemføres, - initiativet til projektet kommer fra virksomheden,  

 eller - der foreligger en aftale om eller anden garanti for  

 fremtidig ansættelse.
 Der vil snarest blive udsendt supplerende, vejledende  

 retningslinier om dagpengeret under teoridelen.
 4.
 Dagpenge kan ikke udbetales, i det omfang praktikken eller  

 teoridelen foregår i udlandet.
