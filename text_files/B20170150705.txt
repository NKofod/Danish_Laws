Bekendtgørelse om ændring af bekendtgørelse om registreringsafgift § 1 I bekendtgørelse nr. 879 af 1. juli 2013 om registreringsafgift foretages følgende ændringer:
 1. Indledningen affattes således:
»I medfør af § 2, stk. 1, nr. 15, § 2, stk. 2 og 5, § 3, stk. 1, § 3 a, stk. 11, § 3 c, stk. 5, § 7, stk. 9, § 7 a, stk. 6, § 8, stk. 5, § 10, stk. 5, § 14, stk. 2, og § 27, stk. 2, i registreringsafgiftsloven, jf. lovbekendtgørelse nr. 1062 af 7. september 2017, som ændret ved lov nr. 1431 af 11. december 2017, fastsættes:« 2. § 33, stk. 1, affattes således:
»Den afgiftspligtige værdi af et køretøj, der er mere end 35 år gammelt, og som fremtræder som ved første registrering, er køretøjets almindelige pris ved salg til bruger her i landet indbefattet merværdiafgift, men uden afgift efter registreringsafgiftsloven.
Afgiften beregnet efter 1. pkt. kan ikke overstige afgiften beregnet på grundlag af 40 pct. af køretøjets nypris indbefattet merværdiafgift, men uden afgift efter registreringsafgiftsloven.
Er der for samme køretøj udbetalt godtgørelse efter 7 b i registreringsafgiftsloven, fastsættes afgiften dog til den udbetalte godtgørelse.« § 2 Bekendtgørelsen træder i kraft den 1. januar 2018.
