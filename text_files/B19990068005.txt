Bekendtgørelse om Uddannelsen i grafisk  

 teknologi og ledelse  

 og Uddannelsen i grafisk kommunikation  

 ved Den Grafiske Højskole I medfør af § 6, stk. 1, § 6, stk. 3, og  

 § 28 i lov nr. 311 af 24. april 1996 om selvejende institutioner for  

 videregående uddannelser m.v. fastsættes:
Kapitel 1 Uddannelsernes formål.
§ 1. Ved Den Grafiske Højskole  

 gennemføres Uddannelsen i grafisk teknologi og ledelse og Uddannelsen  

 i grafisk kommunikation.
Uddannelsernes formål er at sikre det grafiske  

 erhvervsområde medarbejdere med kompetence inden for trykt og  

 elektronisk massekommunikation.
Stk. 2. Uddannelserne er normeret til 3  

 studenterårsværk.
Et studenterårsværk er en  

 fuldtidsstuderendes arbejde i 1 år.
Et studenterårsværk  

 svarer til 60 point i European Credit Transfer System (ECTS-point).
Stk. 3. Uddannelsen er tilrettelagt som en vekselvirkning  

 mellem teoretisk undervisning og øvelser.
Der veksles mellem  

 fagspecifik undervisning og tværgående projekter, der skal sikre  

 forståelsen og øve anvendelse af teorier og arbejdsmetoder fra  

 fagområderne.
Uddannelsen i grafisk teknologi og ledelse § 2. Uddannelsen i grafisk teknologi og ledelse  

 har til formål at skabe lederpotentiale for virksomheder, der arbejder  

 med processer baseret på medieteknologi til trykt og elektronisk  

 publicering.
Uddannelsen skal sætte den studerende i stand til  

 at 1)	anvende og koordinere viden og metoder inden for kommunikation,  

 teknologi, økonomi og ledelse til løsning af komplekse drifts-  

 og udviklingsopgaver i kommunikations- og medieteknologiske virksomheder, 2)	bidrage til udviklingen af medieprodukter gennem viden om og valg af  

 forskellige kommunikationsløsninger og 3)	analysere, kritisk vurdere og forstå sammenhængen mellem  

 teknologi, kvalitet og produktivitet og opnå kompetencer i at  

 organisere produktionsprocesser inden for såvel trykt som elektronisk  

 publicering.
Uddannelsen i grafisk kommunikation § 3. Uddannelsen i grafisk kommunikation har til  

 formål at kvalificere den studerende til at udvikle, lede og  

 gennemføre komplekse grafiske designopgaver i eller i samarbejde med  

 kommunikations- og medieteknologiske virksomheder.
Uddannelsen skal  

 sætte de studerende i stand til at 1)	udvikle kreative og analytiske evner i grafisk design og anvende  

 disse i specifikke kommunikationsopgaver ved trykt og elektronisk  

 massekommunikation, 2)	tilrettelægge og styre produktion og opfølgning ud fra  

 hensynet til æstetik, funktion, teknik og økonomi, 3)	bidrage til udviklingen af medieprodukter gennem viden om og valg af  

 forskellige kommunikationsløsninger, 4)	analysere, kritisk vurdere og forstå sammenhængen mellem  

 design, målgruppe, kvalitet og produkt og opnå kompetencer i at  

 formgive grafiske produkter inden for såvel trykt som elektronisk  

 publicering og 5)	beherske teori, arbejdsmetoder og -teknikker knyttet til den  

 kreative proces.
Kapitel 2 Adgangskrav m.v.
§ 4. Studerende optages af Højskolen blandt  

 ansøgere, der har gennemført 1)	en studiekompetencegivende grafisk faguddannelse eller 2)	studentereksamen, HF, HH, eller HTX samt mindst 10 måneders  

 relevant erhvervserfaring.
 Adgangen til Uddannelsen i grafisk kommunikation er tillige betinget af en  

 bestået optagelsesprøve.
 Stk. 2. Højskolen kan i særlige tilfælde  

 dispensere fra optagelseskravene.
Kapitel 3 Uddannelsernes indhold  

 Uddannelsen i grafisk teknologi og ledelse § 5. Uddannelsen i grafisk teknologi og ledelse  

 består af fire fagområder: Kommunikation, teknologi,  

 økonomi og ledelse.
Det faglige niveau opnås gennem  

 forelæsning, opgaveløsning, rapportskrivning,  

 virksomhedsbesøg, internatkurser og udlandsrejser.
Dertil kommer  

 tværfaglige projekter, der styrker arbejdsmetoder og anvendelse af  

 faglig viden.
Stk. 2. På første år gennemføres et  

 forløb, hvor det teoretiske grundlag sikres.
Centrale fag er:  

 Erhvervsbeskrivelse, kommunikationstilrettelægning, data- og  

 informationsteknologi, premedieproduktion, tryk og  

 færdiggørelse, materialer og miljø, kemi,  

 regnskabslære og samfundsøkonomi.
Stk. 3. På andet år udbygges det teoretiske  

 grundlag.
Centrale fag er: Markedsføring, premedieproduktion, digital  

 medieproduktion, produktionstilrettelægning af digitale og trykte  

 medier, økonomisk styring, driftsorganisation, jura og  

 ledelseslære.
Længerevarende fagspecifikke og tværfaglige  

 projektopgaver indgår i undervisningen.
Stk. 4. På tredje år afsluttes den teoretiske  

 undervisning.
Centrale fag er: Markedsføring, premedieproduktion,  

 digital medieproduktion, produktionstilrettelægning af digitale og  

 trykte medier og økonomisk styring.
Tredje år indeholder 12  

 ugers erhvervsrettet praktik, der giver den studerende mulighed for, i  

 samarbejde med en eller flere virksomheder, at deltage i processer og  

 udviklingsforløb samt at specialisere sig i en specifik delbranche  

 og/eller erhvervsfunktion.
Praktikperioden giver mulighed for at definere  

 uddannelsens afsluttende eksamensprojekt, der er normeret til en varighed af  

 ¼ studenterårsværk.
 Stk. 5. Fagenes indhold, omfang og placering i  

 uddannelsesforløbet fremgår af studieordningen.
 Stk. 6. I uddannelsen indgår, i det omfang det er  

 relevant for det pågældende fagområde, undervisning i  

 miljømæssige problemstillinger og i samspillet mellem  

 forskellige kulturformer.
Uddannelsen i grafisk kommunikation § 6. Uddannelsen i grafisk kommunikation er opdelt  

 i tre fagområder: Form, kommunikation, teknologi/økonomi.
Stk. 2. På første år gennemføres et  

 forløb, der udvikler den studerendes færdigheder og evner med  

 udgangspunkt i det teoretiske grundlag.
Centrale fag er: Form og  

 kommunikation, typografi, kalligrafi, skriftanalyse, tegning, kreativitet,  

 visualisering, grafisk design og stilhistorie, grafisk historie,  

 fotografering, det informationstekniske samfund og grafisk edb.
Stk. 3. På andet år udbygges det teoretiske  

 grundlag med løsning af produktrelaterede designopgaver.
Centrale fag  

 er: Fontdesign, skærmdesign, bogdesign, avisdesign, magasindesign,  

 visuel identitet, fotografering, informationsgrafik,  

 kommunikationsplanlægning og markedsføring,  

 fortælleteknikker, emballagedesign, udstillingsdesign, elektronisk  

 publicering, originalfremstilling, prepress/prepublicing, tryk og  

 færdiggørelse, materialer, tilrettelægning (tryk) samt  

 virksomhedsøkonomi og kalkulation.
Stk. 4. På tredje år udvides undervisningen med  

 elektroniske produktvarianter, og de teoretiske samt de praktiske  

 færdigheder efterprøves i et praktikforløb.
Centrale fag  

 er: Kommunikationsplanlægning og markedsføring, elektronisk  

 publicering, grafisk edb og tilrettelægning (elektronisk publicering).  

 Tredje år indeholder 12 ugers erhvervsrettet praktik, der giver den  

 studerende mulighed for, i samarbejde med en eller flere virksomheder, at  

 deltage i processer og udviklingsforløb samt at erhverve sig et  

 udvidet kendskab til en branche og/eller erhvervsfunktion.
Praktikperioden  

 giver mulighed for at definere uddannelsens afsluttende eksamensprojekt.
 Stk. 5. Fagenes indhold, omfang og placering i  

 uddannelsesforløbet fremgår af studieordningen.
 Stk. 6. I uddannelsen indgår, i det omfang det er  

 relevant for det pågældende fagområde, undervisning i  

 miljømæssige problemstillinger og i samspillet mellem  

 forskellige kulturformer.
Kapitel 4 Eksamen m.v.
 § 7. For eksamen, herunder prøveformer,  

 bedømmelse, eksamensbevis, klage over eksamen m.v., gælder  

 reglerne i bekendtgørelse om eksamen ved visse videregående  

 uddannelser under Undervisningsministeriet, bekendtgørelse om  

 censorinstitutionen for visse videregående uddannelser under  

 Undervisningsministeriet (Censorbekendtgørelsen) samt  

 bekendtgørelse om karakterskala og anden bedømmelse.
§ 8. Uddannelsen i grafisk teknologi og ledelse og  

 Uddannelsen i grafisk kommunikation afsluttes med et eksamensprojekt.  

 Eksamensprojektets tema udvælges af den studerende og godkendes af  

 Højskolen.
De nærmere regler for eksamensstruktur fremgår  

 af studieordningen.
Stk. 2. Højskolen kan i studieordningen  

 fastsætte, at prøver i enkelte fag kan afholdes umiddelbart  

 efter, at undervisningen i faget er afsluttet.
Der gives da 1 karakter for  

 hver prøve.
 Stk. 3. For at bestå uddannelsen kræves, at  

 karaktergennemsnittet af samtlige prøver er mindst 6,0 uden  

 oprunding.
 Stk. 4. Den, der har bestået eksamen fra Uddannelsen i  

 grafisk teknologi og ledelse og Uddannelsen i grafisk kommunikation, har ret  

 til at anvende betegnelsen grafonom-DGH, henholdsvis grafisk  

 designer-DGH.
Kapitel 5 Andre regler § 9. Højskolen fastsætter inden for  

 bekendtgørelsens rammer nærmere regler for uddannelserne i en  

 studieordning.
 Stk. 2. En studieordning skal indeholde:
 1)	Mål, indhold og tidsmæssigt omfang af fagområderne  

 og enkelte fag opgjort i brøkdele af et  

 studenterårsværk.
 2)	Adgangskrav, jf. § 4.
 3)	Beskrivelse af undervisningsformerne, defineret ved  

 klasseundervisning, forelæsninger, kurser, øvelser,  

 projektarbejde m.v.
 4)	Rækkefølge af øvelser, projektarbejde m.v. og  

 eventuelle bundne forudsætninger, faglige kombinationer og  

 tilvalgsmuligheder i uddannelsesforløbet.
 5)	Meritoverførsel.
 6)	Regler for den erhvervsrettede praktik, jf. § 5, stk. 4 og  

 § 6 stk. 4.
 Stk. 3. Det skal af studieordningen fremgå, at  

 Højskolen, hvor det er begrundet i usædvanlige forhold, kan  

 dispensere fra de regler i studieordningen, der alene er fastsat af  

 Højskolen.
Stk. 4. Inden studieordningen fastsættes og ved  

 væsentlige ændringer heri, tager Højskolen kontakt til  

 aftagerrepræsentanter.
Derudover indhentes en udtalelse fra  

 censorformandskabet, jf.
Censorbekendtgørelsen.
 Stk. 5. Studieordningen og ændringer af studieordningen  

 sendes til censorer og til Undervisningsministeriet til orientering.
§ 10. Højskolen kan i hvert enkelt  

 tilfælde eller ved regler i studieordningen godkende, at  

 gennemførte uddannelseselementer eller dele heraf fra en dansk eller  

 udenlandsk videregående uddannelsesinstitution træder i stedet  

 for uddannelseselementer eller dele heraf, der er omfattet af denne  

 bekendtgørelse.
Afgørelser træffes på grundlag af  

 en faglig vurdering af ækvivalensen mellem de berørte  

 uddannelsesdele.
 Stk. 2. Ved godkendelse efter stk. 1 anses  

 uddannelseselementet for gennemført, hvis det er bestået efter  

 reglerne om den pågældende uddannelse.
 § 11. Undervisningsministeriet kan tillade  

 Højskolen at fravige bekendtgørelsen som led i forsøg.  

 Samtidig fastsættes forsøgets varighed og  

 rapporteringsformen.
 Stk. 2. Undervisningsministeriet kan dispensere fra  

 bekendtgørelsen, når det findes begrundet i usædvanlige  

 forhold, bortset fra de tilfælde, hvor Højskolen kan dispensere,  

 jf. § 4, stk. 2 og § 10, stk. 1.
§ 12. Højskolens afgørelser i  

 henhold til bekendtgørelsen kan indbringes for  

 Undervisningsministeriet, når klagen vedrører retlige  

 spørgsmål.
Klagen indgives til Højskolen.  

 Højskolen videresender klagen til Undervisningsministeriet ledsaget af  

 en udtalelse.
Højskolen giver klageren lejlighed til inden for en  

 frist af 1 uge at kommentere udtalelsen.
Kommentarerne medsendes til  

 Undervisningsministeriet.
 Stk. 2. Fristen for at indgive klage efter stk. 1 er 2  

 uger fra den dag, afgørelsen er meddelt klageren.
Kapitel 6 Ikrafttræden m.v.
 § 13. Bekendtgørelsen træder i kraft  

 1. september 1999.
 Stk. 2. Reglerne i bekendtgørelse nr. 698 af 18. august  

 1995, for så vidt angår uddannelserne ved Den Grafiske  

 Højskole i grafisk teknik og økonomi og grafisk kommunikation,  

 ophæves.
 Stk. 3. Højskolen fastsætter nærmere regler  

 for studerende, der har påbegyndt en uddannelse efter de hidtidige  

 regler, og afgør, hvornår der sidste gang afholdes prøver  

 efter de hidtidige regler.
