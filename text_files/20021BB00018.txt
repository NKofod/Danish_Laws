Fremsat den 22. oktober 2002 af  

 Morten Bødskov (S), Sandy Brinck (S),  

 Frank Jensen (S),  

 Per Kaalund (S) og Lissa Mathiasen (S) Forslag til folketingsbeslutning om etablering af regionale indsatscentre til  

 bekæmpelse af organiseret kriminalitet Folketinget opfordrer regeringen til i indeværende  

 folketingsår at igangsætte de nødvendige tiltag, så  

 der inden 1. januar 2003 kan etableres regionale indsatscentre til  

 bekæmpelse af organiseret kriminalitet.
 Formålet med de nye regionale indsatscentre er at  

 sikre en bedre og mere effektiv regional koordinering af myndighedernes  

 arbejde med bekæmpelsen af rockerkriminalitet og anden organiseret  

 kriminalitet.
Etableringen af regionale indsatscentre til  

 bekæmpelse af organiseret kriminalitet skal sikre, at der etableres et regionalt centrum for efterforskning af  

 rockerkriminalitet og anden organiseret kriminalitet, at indsatscentrene placeres i tilknytning til hovedkontorerne for  

 Told og Skat-regionerne, og at de fornødne ressourcer sikres til  

 indsatscentrenes etablering og drift, bl.a. via fælles finansiering  

 mellem regionens kommuner, at det skal være muligt for regionens kommuner at overdrage  

 sagsbehandling til de regionale indsatscentre, når der er mistanke om  

 organiseret eller rockerrelateret kriminalitet.
De nødvendige  

 ændringer herfor i loven om personoplysninger skal sikres, at de i dag fordelte ressourcer til de eksisterende regionale  

 efterforskningsstøttecentre, REC, fordeles til de nye regionale  

 indsatscentre, samt at det gøres muligt for de regionale indsatscentre  

 at benytte sig af oplysninger fra det nationale  

 efterforskningsstøttecenter, NEC, at medarbejderstaben på de enkelte indsatscentre skal  

 bestå af medarbejdere fra politi og Told og Skat samt fra regionens  

 kommunale social- og skatteforvaltninger, at de kommunale medarbejdere indgår i det enkelte  

 indsatscenters medarbejderstab efter en rotationsordning, at sagsbehandlingen i indsatscentrene anonymiseres således, at  

 det ikke er de udlånte kommunale sagsbehandlere eller ansatte ved Told  

 og Skat, der eksempelvis underskriver sagsakter, men ledelsen af  

 indsatscenteret, og Bemærkninger til forslaget Mange kommuner udfører i dag et stort  

 og godt arbejde for at bekæmpe rockerkriminaliteten.
Men en række  

 kommuner magter af forskellige årsager reelt ikke at forfølge  

 rockernes stadig mere spidsfindige kriminalitetsformer.
Kommunerne står  

 derfor ofte magtesløse over for rockernes sociale bedrageri,  

 skatteunddragelse og økonomiske kriminalitet.
Årsagerne er mange.
Rockerne kan have tilholdssted i  

 én kommune og bopæl i en anden, hvilket kræver omfattende  

 kommunal koordination.
Og rockernes kriminalitetsformer er nu så  

 veludviklede, at den kommunale sagsbehandling ofte ikke længere er nok,  

 hverken fagligt eller i omfang.
Samtidig er der eksempler på, at sagsbehandlere  

 forståeligt nok   reelt lader rockernes sagskomplekser ligge af hensyn  

 til sig selv og deres familiers tryghed.
Ingen bryder sig, hverken direkte  

 eller indirekte, om trusler på liv og førlighed.
Man kan kun  

 have fuld forståelse for denne situation.
Også dette kalder  

 på nye tiltag mod rocker- og anden organiseret kriminalitet.
Skriftlig fremsættelse Morten Bødskov Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om etablering af  

 regionale indsatscentre til bekæmpelse af organiseret kriminalitet.
(Beslutningsforslag nr.
B 18).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
