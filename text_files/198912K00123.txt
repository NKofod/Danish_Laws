Nr LSF 123 Forslag til Lov om ændring af lov om radio- og fjernsynsvirksomhed  

 (Sponsorering m.v.) Fremsat af kommunikationsministeren (Torben Rechendorff) den 17. januar 1990 Vedtaget ved tredjebehandling den 10. maj 1990 Lov nr. 311 af 16/05/1990 § 1 I lov om radio- og fjernsynsvirksomhed, jf. lovbekendtgørelse nr. 363 af  

 2. juni 1989, som ændret ved lov nr. 228 af 9. april 1990, foretages følgende  

 ændringer:
 1. § 3, stk. 1, nr. 1, affattes således:
»1) Danske lyd- og billedprogrammer omfattet af § 1, som kan modtages  

 direkte på frekvenser, der er bestemt til radiospredning, eller som fremføres  

 til anlægget af en regional televirksomhed.
Televirksomhedens fremføring af  

 lokale programmer, jf. § 1, stk. 3, må dog kun ske til de kommuner, der  

 grænser op til tilladelsens område, samt til kommuner, der grænser op til  

 disse kommuner.« 2. I § 5, stk. 1, indsættes som nyt nr. 3:
»3) Fremføring af lokale programmer efter § 3, stk. 1, nr. 1. I  

 tilfælde, hvor særlige geografiske forhold tilsiger det, kan kravet om  

 kommunernes beliggenhed i forhold til tilladelsens område fraviges.« Nr. 3-7 bliver herefter nr. 4-8.
 3. I § 6 indsættes efter stk. 1 som nyt stykke:
» Stk. 2. Programmer, hvortil der ydes tilskud, kan indgå i  

 programvirksomheden efter reglerne i kapitel 3 a.« Stk. 2-4 bliver herefter stk. 3-5.
 4. § 7 affattes således:
» § 7. Danmarks Radios virksomhed finansieres gennem afgifter  

 for benyttelse af radiofoni- og fjernsynsmodtagere samt gennem indtægter ved  

 salg af programmer og andre ydelser, tilskud m.v.« 5. § 15 a, stk. 5, affattes således:
» Stk. 5. Reklamer og programmer, hvortil der ydes tilskud,  

 samt programmer, for hvilke der er betalt for sendetid, kan indgå i  

 programvirksomheden efter reglerne i kapitel 3 a.« 6. I § 15 i ændres »§ 19 d« til: »kapitel 3 a«.
 7. § 15 k, stk. 3, affattes således:
»Stk 3. Reklamer og programmer, hvortil der ydes tilskud, kan indgå i  

 programvirksomheden efter reglerne i kapitel 3 a.« 8. Kapitel 3 a's overskrift affattes således:
 »Reklamer og tilskud til programmer«.
 9. Efter § 19 e indsættes i kapitel 3 a:
»  § 19 f.
Tilskud til programmer efter § 6, stk. 2, § 15 a,  

 stk. 5, og § 15 k, stk. 3, omfatter enhver ydelse af direkte eller indirekte  

 tilskud til finansieringen af radio- eller fjernsynsprogrammer fra en fysisk  

 eller juridisk person, der ikke selv udøver virksomhed ved udsendelse eller  

 produktion af radio- eller fjernsynsprogrammer, film, fonogrammer m.v., med  

 henblik på at fremme den pågældendes navn, mærke (logo), image, aktiviteter  

 eller produkter.
Stk. 2. Et program, hvortil der ydes tilskud i henhold til stk. 1, skal  

 klart kunne identificeres, ved at tilskudsgiverens navn eller mærke (logo) er  

 angivet ved programmets begyndelse eller slutning eller begge steder.
Sådanne  

 angivelser må derimod ikke forekomme i programmet.
 Stk. 3. Indholdet og programsætningen af et program, hvortil der ydes  

 tilskud i henhold til stk. 1, må ikke påvirkes af tilskudsgiveren på en sådan  

 måde, at det indvirker på radio- eller fjernsynsvirksomhedens ansvar og  

 redaktionelle selvstændighed med hensyn til programmerne.
Stk. 4. Kommunikationsministeren fastsætter efter indhentet udtalelse fra  

 Danmarks Radio, TV 2 og det i § 15 h omhandlede udvalg nærmere regler om  

 tilskud til programmer, herunder om, hvorledes udsendelser, hvortil der ydes  

 tilskud, samt for så vidt angår lokal radio- eller fjernsynsvirksomhed  

 programmer, for hvilke der er betalt for sendetid, kan indgå i  

 programvirksomheden.« 10. I § 22, stk. 2, ændres »og § 19 d,» til: », § 19  

 d og § 19 f,».
§ 2 Loven træder i kraft den 1. juni 1990.
Oprindeligt fremsat forslag § 1 I lov om radio- og fjernsynsvirksomhed, jf. lovbekendtgørelse nr. 363 af  

 2. juni 1989, foretages følgende ændringer:
 1. § 3, stk. 1, nr. 1, affattes således:
»1) Danske lyd- og billedprogrammer omfattet af § 1, som kan modtages  

 direkte på frekvenser, der er bestemt til radiospredning, eller som fremføres  

 til anlægget af en regional televirksomhed.
Televirksomhedens fremføring af  

 lokale programmer, jf. § 1, stk. 3, må dog kun ske til de kommuner, der  

 grænser op til tilladelsens område, samt til kommuner, der grænser op til  

 disse kommuner.«.
 2. I § 5, stk. 1, indsættes som nyt nr. 3:
 »3) Fremføring af lokale programmer efter § 3, stk. 1, nr. 1. I  

 tilfælde, hvor særlige geografiske forhold tilsiger det, kan kravet om  

 kommunernes beliggenhed i forhold til tilladelsens område fraviges.«.
 Nr. 3-7 bliver herefter nr. 4-8.
 3. I § 6 indsættes efter stk. 1 som nyt stykke:
 » Stk. 2. Programmer, hvortil der ydes tilskud, kan indgå i  

 programvirksomheden efter reglerne i kapitel 3 a.«.
 Stk. 2-4 bliver herefter stk. 3-5.
 4. § 7 affattes således:
» § 7. Danmarks Radios virksomhed finansieres gennem afgifter  

 for benyttelse af radiofoni- og fjernsynsmodtagere samt gennem indtægter ved  

 salg af programmer og andre ydelser, tilskud m.v.« 5. § 15 a, stk. 5, affattes således:
 » Stk. 5. Reklamer og programmer, hvortil der ydes tilskud,  

 samt programmer, for hvilke der er betalt for sendetid, kan indgå i  

 programvirksomheden efter reglerne i kapitel 3 a.«.
 6. § 15 k, stk. 3, affattes således:
 »Stk 3. Reklamer og programmer, hvortil der ydes tilskud, kan indgå i  

 programvirksomheden efter reglerne i kapitel 3 a.«.
 7. Kapitel 3 a's overskrift affattes således:
Reklamer og tilskud til programmer' 8. Efter § 19 e indsættes i kapitel 3 a:
» § 19 f.
Tilskud til programmer efter § 6, stk. 2, § 15 a,  

 stk. 5, og § 15 k, stk. 3, omfatter enhver ydelse af direkte eller indirekte  

 tilskud til finansieringen af radio- eller fjernsynsprogrammer fra en fysisk  

 eller juridisk person, der ikke selv udøver virksomhed ved udsendelse eller  

 produktion af radio- eller fjernsynsprogrammer, film, fonogrammer m.v., med  

 henblik på at fremme den pågældendes navn, mærke (logo), image, aktiviteter  

 eller produkter.
 Stk. 2. Et program, hvortil der ydes tilskud i henhold til stk. 1, skal  

 klart kunne identificeres, ved at tilskudsgiverens navn eller mærke (logo) er  

 angivet ved programmets begyndelse eller slutning, eller begge steder.  

 Sådanne angivelser må derimod ikke forekomme i programmet.
 Stk. 3. Indholdet og programsætningen af et program, hvortil der ydes  

 tilskud i henhold til stk. 1, må ikke påvirkes af tilskudsgiveren på en sådan  

 måde, at det indvirker på radio- eller fjernsynsvirksomhedens ansvar og  

 redaktionelle selvstændighed med hensyn til programmerne.
Stk. 4. Kommunikationsministeren fastsætter efter indhentet udtalelse fra  

 Danmarks Radio, TV 2 og det i § 15 h omhandlede udvalg nærmere regler om  

 tilskud til programmer, herunder om, hvorledes udsendelser, hvortil der ydes  

 tilskud, samt for så vidt angår lokal radio- eller fjernsynsvirksomhed  

 programmer, for hvilke der er betalt for sendetid, kan indgå i  

 programvirksomheden.« 9. I § 22, stk. 2, ændres »og § 19 d,» til: », § 19  

 d og § 19 f,».
§ 2 Loven træder i kraft den 1. april 1990.
Bemærkninger til lovforslaget Almindelige bemærkninger Loven om radio- og fjernsynsvirksomhed (nu: lovbekendtgørelse nr. 363 af  

 2. juni 1989) er senest ændret ved lov nr. 261 af 28. april 1989 (Reklame i  

 lokal-tv m.v.) (Se Folketingstidende 1988-89, 2. samling sp. 6904, sp. 7411,  

 sp. 8707, sp. 8902, A sp. 5259, B sp. 1075, C sp. 819).
 Lovforslaget indeholder forslag til regler om sponsorering samt forslag om  

 en justering af reglerne om fremføring og fordeling af programmer via  

 hybridnettet.
1. Om sponsorering Vedrørende sponsorering blev det senest i forbindelse med den sidst  

 foretagne ændring af lov om radio- og fjernsynsvirksomhed foreslået at  

 indføre hjemmel til at fastsætte regler for sponsorstøtte til TV 2. Forslaget  

 udgik under Folketingets behandling af lovforslaget.
I Kulturudvalgets  

 betænkning af 12. april 1989 hedder det i denne forbindelse: »Når der er  

 sket en afklaring af spørgsmålene vedrørende sponsorering på europæisk plan,  

 vil der efter forudgående høring af Danmarks Radios og TV 2's bestyrelser  

 over et udkast til regelsæt blive fremsat forslag til lov om sponsorering i  

 tv«.
Der sigtes med bemærkningerne til de regelsæt, der på daværende  

 tidspunkt var under udarbejdelse inden for henholdsvis Europarådet og De  

 Europæiske Fællesskaber.
 Efter regeringens opfattelse foreligger en sådan afklaring nu.
 Europarådets konvention om grænseoverskridende fjernsyn er således  

 færdiggjort og åbnet for undertegnelse pr. 5. maj 1989.
Endvidere har EF's ministerråd den 3. oktober 1989 vedtaget et direktiv om  

 »tv uden grænser« (Rådets direktiv om samordning af visse love og  

 administrative bestemmelser i medlemsstaterne vedrøren-de udøvelse af  

 tv-radiospredningsvirksomhed 89/552/EØF). Danmark stemte imod  

 direktivforslaget under henvisning til, at direktivet indeholder elementer,  

 der vedrører kulturelt samarbejde, som efter Danmarks opfattelse ikke er  

 omfattet af Traktaten.
Vedtagelsen skete mod Belgiens og Danmarks stemmer.
 Af samme grund har regeringen ikke taget stilling til, hvorvidt Danmark  

 vil undertegne og ratificere Europarådets konvention, idet EF ifølge  

 konventionen har mulighed for i et vist omfang at tale på de EF-landes vegne,  

 som måtte tilslutte sig konventionen.
 Der er imidlertid med vedtagelsen af Europarådskonventionen og  

 EF-direktivet skabt grundlag for en fælles europæisk minimumsregulering af  

 sponsorering inden for fjernsyns-området, hvilket regeringen i sig selv anser  

 for positivt.
Efter regeringens opfattelse er der således nu skabt den fornødne  

 afklaring på europæisk plan.
Regeringen finder derfor, at der nu generelt bør  

 åbnes mulighed for sponsorering i de danske elektroniske medier, herunder  

 også i radio.
 Dette vil medføre, at de elektroniske medier, i lighed med andre  

 kulturinstitutioner, såsom teatre, museer m.v., får mulighed for at opnå  

 sponsorstøtte udefra.
 Sponsorering vil især muliggøre, at særlig bekostelige produktioner, som  

 ellers ikke ville blive gennemført, nu kan produceres og udsendes.
Med udgangspunkt i de europæiske regelsæt har Generaldirektoratet for  

 P&T udarbejdet et foreløbigt udkast til regler om sponsorering, som har  

 været til udtalelse hos Danmarks Radio, TV 2, Udvalget vedr.
Lokal Radio og  

 TV samt Forbrugerombudsmanden.
Det foreliggende lovforslag er ligeledes udarbejdet med udgangspunkt i  

 konventionen og direktivet, hvis regler om sponsorering i det store og hele  

 er ens, og under hensyntagen til de indkomne udtalelser.
Lovforslaget har  

 desuden været til udtalelse hos Danmarks Radio, TV2 og Udvalget vedr.
Lokal  

 Radio og TV.
Lovforslaget tilsigter at fastlægge rammerne for, hvorledes sponsorerede  

 programmer kan indgå i programvirksomheden i Danmarks Radio, TV 2 og de  

 lokale radio- og fjernsynsvirksomheder.
Der skabes desuden hjemmel til at  

 tilskud i form af sponsorering kan indgå i finansieringsgrundlaget også for  

 Danmarks Radio.
 Lovforslaget indeholder samtidig hjemmel til at fastsætte de nærmere  

 regler om sponsorering.
Tilskud udefra til radio- og tv-programmer, enten direkte eller indirekte,  

 kendes allerede i dag i forskellige former.
Regeringen finder det  

 hensigtsmæssigt, at der tilvejebringes en samlet lovregulering på området.
De økonomiske konsekvenser af lovforslagets regler om sponsorering antages  

 på kort sigt at være begrænsede, men forslaget skønnes på længere sigt at  

 kunne medføre økonomiske forbedringer i størrelsesordenen 10-20 mill.kr.  

 årligt for Danmarks Radio og TV 2 tilsammen.
De økonomiske forbedringer vil  

 have karakter af indtægter og reducerede udgifter.
For de lokale radio- og fjernsynsvirksomheder er det vanskeligt at angive,  

 i hvilket omfang forslaget vil medføre øgede indtægter, idet disse medier  

 allerede i dag har mulighed for at supplere deres indtægter ved hjælp af  

 forskellige former for tilskud.
Det må dog forventes, at lovforslaget vil  

 medvirke til at forbedre de lokale mediers økonomi.
2. Om justeringen af reglerne om fremføring og fordeling af programmer via  

 hybridnettet Der henvises vedrørende denne del af lovforslaget til bemærkningerne til  

 nr. 1-2.
Lovforslagets økonomiske og administrative konsekvenser For så vidt angår de økonomiske og administrative konsekvenser af  

 lovforslagets afsnit om sponsorering henvises til de almindelige bemærkninger  

 om sponsorering.
Det fremgår heraf, at lovforslaget på længere sigt skønnes at kunne  

 medføre økonomiske forbedringer i størrelsesordenen 10-20 mill.kr. årligt for  

 Danmarks Radio og TV 2 tilsammen.
Lovforslaget har udover dette ingen  

 økonomiske eller administrative konsekvenser.
 Vedrørende de økonomiske og administrative konsekvenser af lovforslagets  

 afsnit om justering af reglerne om fremføring og fordeling af programmer via  

 hybridnettet henvises til bemærkningerne til nr. 1-2.
Det fremgår heraf, at det skønnes at lovforslaget medfører en  

 anlægsbesparelse på mellem 15 og 35 mill.kr. på landsplan.
Hvorvidt denne  

 besparelse realiseres beror imidlertid på, om der er tilstrækkelig  

 efterspørgsel efter »fremmede« lokalprogrammer.
Udover dette har  

 lovforslaget ingen økonomiske eller administrative konsekvenser.
Bemærkninger til lovforslagets enkelte bestemmelser Til § 1 Til nr. 1-2 Forslaget tilsigter at justere de gældende regler med hensyn til  

 fremføring af radiospredte lokale programmer ved hjælp af hybridnettet.
 Lokale radio- og fjernsynsprogrammer kan i dag kun fremføres via  

 hybridnettet til fordeling i fællesantenneanlæg, der ligger inden for det  

 område, som det lokale nævn, der har udstedt tilladelsen til den pågældende  

 lokale radio- eller fjernsynsvirksomhed, omfatter, også benævnt det lokale  

 tilladelsesområde (et nævns-område kan omfatte en eller flere kommuner).
 I kommuner, som ligger uden for tilladelsesområdet, er televirksomheden  

 henvist til at nedtage det pågældende lokalprogram ved hjælp af en antenne.  

 Herfra kan programmet fremføres og fordeles i kommunen.
 Den nuværende ordning, hvorefter lokalt programstof, som i forvejen  

 befinder sig i hybridnettet, skal nedtages og indføres i kommuner uden for de  

 pågældende lokalprogrammers tilladelsesområder, kan ikke betegnes som teknisk  

 og økonomisk hensigtsmæssig.
Ordningen har således givet anledning til flere henvendelser om  

 dispensation fra de gældende regler, bl.a. fordi fællesantenneanlæg  

 beliggende uden for et tilladelsesområde ved tilslutning til hybridnettet  

 ikke har haft sikkerhed for, at »fremmede« lokalprogrammer, som  

 hidtil har været modtaget ved egen antenne, fortsat ville kunne fordeles i  

 fællesantenneanlægget.
Der har ikke kunnet udstedes sådanne dispensationer,  

 idet der ikke i den nugældende lov er hjemmel hertil.
Forslaget indebærer umiddelbart, at det vil være muligt at fremføre og  

 fordele lokale radio- og fjernsynsprogrammer via hybridnettet fra  

 tilladelsesområdet til et nærmere afgrænset område.
Dette område omfatter  

 nabo/-nabokommuner (nabokommuner til en nabokommune til tilladelsesområdet).
 Dernæst tænkes der med hjemmel i den foreslåede § 5, stk. 1, nr. 3,  

 fastsat nærmere regler, der muliggør at der i særlige tilfælde, blandt andet  

 på grund af særlige geografiske forhold, kan inddrages yderligere andre  

 randkommuner i det område, hvor fremføring via hybridnettet kan finde sted.
 Den foreslåede justering indebærer ikke en udvidelse af det område, hvor  

 det er muligt for fællesantenneanlæg at modtage lokale programmer fra  

 nærliggende kommuner, men fordelingen via hybridnettet vil kunne foretages  

 økonomisk optimalt.
Den skønnede anlægsbesparelse udgør mellem 15 og 35 mill. kr. på  

 landsplan.
Hvorvidt denne besparelse realiseres, beror imidlertid på, om der  

 er tilstrækkelig efterspørgsel efter »fremmede« lokalprogrammer.
En gennemførelse af forslaget vil gøre det muligt for televirksomhederne  

 at tilrettelægge deres programforsyning på en sådan måde, at der i  

 hybridnettets HF-punkter i en kommune altid vil blive udbudt de lokale radio-  

 og fjernsynsprogrammer, som har sendetilladelse i den pågældende kommune.  

 Televirksomhederne har i den forbindelse tilkendegivet, at de agter at sikre  

 et sådant udbud af lokalprogrammer.
Hermed opnås, at de lokalprogrammer, som  

 i en kommune har en sendetilladelse, ikke udsættes for yderligere konkurrence  

 fra »fremmede« lokalprogrammer, end de allerede er i dag.
 Sammenfattende indebærer justeringen derfor blot, at televirksomhederne  

 kan udnytte hybridnettet mere hensigtsmæssigt end i dag inden for de  

 geografiske områder, hvor de pågældende »fremmede« lokalprogrammer  

 alligevel kan modtages i fællesantenneanlæg ved hjælp af egne antenner.
 Lovforslaget indebærer ingen ændring i den nuværende retstilstand for så  

 vidt angår lokalprogrammer der ikke er radiospredte, men alene fordeles ved  

 hjælp af kabelanlæg, jf. lovens § 3 a, nr. 3. Disse programmer må således  

 fortsat kun fordeles inden for tilladelsesområdet.
Til nr. 3 og 4 Danmarks Radio har under de nugældende bestemmelser ikke mulighed for at  

 vise sponsorerede programmer, hvoraf sponsors navn fremgår.
I det omfang  

 Danmarks Radio har erhvervet sponsorerede programmer, har man derfor været  

 nødt til at slette sponsorkrediteringen ved udsendelsen.
Der vil i de kommende år kunne forventes et stadigt stigende antal  

 udenlandske programmer produceret på sponsorbasis.
Det må derfor forventes,  

 at Danmarks Radio i fremtiden vil få vanskeligheder med at erhverve  

 sponsorerede udsendelser, hvis der ikke samtidig er mulighed for  

 sponsorkreditering i forbindelse med udsendelse af programmerne.
 Derudover vil sponsorering give øgede muligheder for at realisere særlig  

 kostbare fjernsynsproduktioner, som man kunne befrygte ellers ikke ville  

 blive produceret.
 For så vidt angår de såkaldte OBS-udsendelser bemærkes, at der i Danmarks  

 Radio er fastsat særlige bestemmelser herom.
Til nr. 5 Lokale radio- og fjernsynsvirksomheder kan under de nugældende  

 bestemmelser modtage generelle tilskud fra erhvervsdrivende, foreninger,  

 enkeltpersoner m.v.
De kan desuden med respekt af reklamereglerne for lokal  

 radio og fjernsyn udsende programmer, som er stillet vederlagsfrit til  

 rådighed af erhvervsvirksomheder.
Endelig kan lokale radio- og  

 fjernsynsvirksomheder under de nugældende regler sælge sendetid til  

 ikke-kommercielle foretagender.
For lokal-tv gælder dog den begrænsning, at  

 der ikke må ske salg af sendetid til formidling af oplysninger og synspunkter  

 vedrørende økonomiske interessegrupper og religiøse og politiske anskuelser.
 Der skønnes ikke at være behov for særlige regler om, at den, der yder  

 generelle tilskud til den lokale radio eller fjernsynsvirksomhed, skal nævnes  

 som sponsor for virksomheden ved angivelse af navn eller mærke (logo), da det  

 i almindelighed vil være kendt, hvilke kredse, der har en sådan interesse i  

 radio- eller fjernsynsvirksomheden, at de vil yde generelle tilskud.
 Vedrørende programmer, der stilles vederlagsfrit til rådighed af  

 erhvervsvirksomheder, vil disse programmer være omfattet af de kommende  

 regler om sponsorering.
Ligeledes vil salg af sendetid være omfattet af det kommende regelsæt om  

 sponsorering.
Der henvises i den forbindelse til bemærkningerne til nr. 8.
Til nr. 6 Bestemmelsen er parallel til bestemmelsen vedrørende Danmarks Radio i nr.  

 3.
Til nr. 8 De foreslåede regler svarer til konventionens og direktivets regler om  

 sponsorering.
Der er her tale om de vigtigste principper, mens de nærmere  

 regler om, hvorledes sponsorerede programmer kan indgå i programvirksomheden,  

 vil blive fastsat i en bekendtgørelse, der skal omfatte såvel Danmarks Radio  

 og TV 2, som de lokale radio- og tv-foretagender.
I § 19 f, stk. 1, slås det indledningsvis fast, at reglerne om  

 sponsorering omfatter ethvert indirekte eller direkte tilskud til  

 finansieringen af radio- eller fjernsynsprogrammer, når formålet er at fremme  

 sponsors navn, mærke m.v.
Herunder vil falde ydelse af ekstraordinært store  

 prisnedslag på præmier og lign. i forbindelse med produktionen af radio-  

 eller fjernsynsprogrammer.
Dernæst nævnes visse personer eller foretagender, nemlig dem der selv  

 udøver virksomhed ved udsendelse eller produktion af radio- og  

 fjernsynsprogrammer, film, fonogrammer m.v., hvis ydelse af tilskud ikke er  

 omfattet af reglerne om sponsorering.
Denne gruppe omfatter ligesom de  

 europæiske regelsæt alle udøvere af radiospredningsaktivitet eller produktion  

 af audiovisuelle værker, herunder film- og videoproducenter.
Da lovforslaget  

 også vedrører radiovirksomhed, omfattes ligeledes producenter af fonogrammer,  

 herunder pladeproducenter og lignende.
Hensigten hermed er bl.a. at holde  

 ko-produktionsaftaler uden for reglerne om sponsorering.
 Derudover indeholder § 19 f følgende krav til sponsorerede programmer:
 - At disse i programfladen klart fremtræder som sponsorerede, ved at  

 sponsors navn eller mærke (logo) angives i tilknytning til programmet.
 - At radio- eller fjernsynsvirksomhedens ansvar og redaktionelle  

 selvstændighed vedrørende programmerne bevares, selv om disse sponsoreres.
 Kommunikationsministeren bemyndiges desuden til at fastsætte nærmere  

 regler om sponsorering.
 Denne hjemmel tænkes blandt andet udnyttet til at fastsætte, at visse  

 foretagender ikke kan sponsorere radio- eller fjernsynsprogrammer, nemlig  

 foretagender hvis hovedvirksomhed er at producere eller sælge produkter, for  

 hvilke der ikke må reklameres i radio og fjernsyn, jf. lovens § 19 c, stk. 1.  

 Det vil også blive fastsat, at nyheds- og aktualitetsudsendelser ikke må  

 sponsoreres.
For så vidt angår lokal radio, vil der dog blive gjort en undtagelse fra  

 forbudet mod sponsorering af aktualitetsudsendelser.
Hermed bevares  

 lokalradioernes mulighed for i sponsorerede udsendelser og i udsendelser,  

 hvor der er betalt for sendetid, at formidle bestemte politiske anskuelser,  

 for eksempel i forbindelse med kommunalvalg.
Dernæst tænkes hjemmelen udnyttet til at fastslå, at de regler der bliver  

 fastsat for sponsorering også gælder for salg af sendetid.
Bortset fra dette  

 påtænkes der ikke foretaget nogen ændring af de nuværende muligheder for salg  

 af sendetid i lokal radio og lokal-tv.
Der henvises i den forbindelse til  

 bemærkningerne til nr. 5.
Til nr. 9 Bestemmelsen indeholder hjemmel til at fastsætte bødestraf for  

 overtrædelse af sponsorreglerne, på samme måde som der i dag er hjemmel til  

 at fastsætte bødestraf for overtrædelse af reglerne om reklame.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 3, stk. 1, nr. 1, affattes således:
»1) Danske lyd- og billedprogrammer omfattet af § 1, som kan modtages  

 direkte på frekvenser, der er bestemt til radiospredning, eller som fremføres  

 til anlægget af en regional televirksomhed.
Televirksomhedens fremføring af  

 lokale programmer, jf. § 1, stk. 3, må dog kun ske til de kommuner, der  

 grænser op til tilladelsens område, samt til kommuner, der grænser op til  

 disse kommuner.«.
 § 3. Fællesantenneanlæg og andre kabelanlæg til fordeling af lyd- og  

 billedprogrammer til lokaler, som anvendes til privat beboelse, må kun  

 benyttes til fordeling af:
 1) Danmarks Radios programmer og andre danske programmer, som spredes ved  

 hjælp af radioanlæg i overensstemmelse med § 1.
 2) Udenlandske lyd- og billedprogrammer, som kan modtages direkte på  

 frekvenser, der er bestemt til radiospredning, eller som fremføres til  

 anlægget af en regional televirksomhed, herunder også programmer, som  

 overføres via kommunikationssatellitter med henblik på viderefordeling i  

 fællesantenneanlæg og andre kabelanlæg.
 3) Udenlandske lyd- og billedprogrammer, der overføres via  

 kommunikationssatellit, og som modtages af et fællesantenneanlæg efter  

 tilladelse i henhold til lov om radiokommunikation.
 Stk. 2. Fordelingen af de i stk. 1 nævnte programmer må kun finde sted  

 uden ændringer og samtidig med, at udsendelsen eller overføringen finder  

 sted.
 2. I § 5, stk. 1 , indsættes som nyt nr. 3:
 »3) Fremføring af lokale programmer efter § 3, stk. 1, nr. 1. I  

 tilfælde, hvor særlige geografiske forhold tilsiger det, kan kravet om  

 kommunernes beliggenhed i forhold til tilladelsens område fraviges.«.
 Nr. 3-7 bliver herefter nr. 4-8.
§ 5. Kommunikationsministeren fastsætter forskrifter om oprettelse og  

 drift af fællesantenneanlæg og andre kabelanlæg til fordeling af lyd- og  

 billedprogrammer til lokaler, der anvendes til privat beboelse.
I  

 forskrifterne kan der fastsættes bestemmelser om følgende forhold:
 1) Tilladelse til oprettelse, udbygning, indretning og benyttelse af  

 fællesantenneanlæg og andre kabelanlæg, herunder om brugerindflydelse på  

 programvalg i anlæg, der ikke ejes af brugerne.
 2) Anlæg og drift af forbindelser til og mellem fællesantenneanlæg og  

 andre kabelanlæg samt om ejerforhold til disse.
 3) Fremføring af udenlandske lyd- og billedprogrammer til fordeling efter  

 § 3, stk. 1, nr. 2, herunder om midlertidig fremføring ved hjælp af  

 radiokæde.
 4) Overordnede regler for beregning af betaling for fællesantenneanlægs  

 tilslutning til og forsyning fra de regionale televirksomheders net og om  

 indseende med reglernes overholdelse.
 5) At fællesantenneanlæg og andre kabelanlæg kun under særlige lokale  

 forhold kan overskride en kommunes grænse.
 6) Fællesantenneanlæg og andre kabelanlægs tekniske udførelse og  

 typegodkendelse af det anvendte materiel.
 7) Gebyrer til dækning af de udgifter, som er forbundet med  

 administrationen af § 5 og § 5 a, stk. 1 og 2, herunder de i medfør heraf  

 fastsatte bestemmelser.
 3. I § 6 indsættes efter stk. 1 som nyt stykke:
 » Stk. 2. Programmer, hvortil der ydes tilskud, kan indgå i  

 programvirksomheden efter reglerne i kapitel 3 a.«.
 Stk. 2-4 bliver herefter stk. 3-5.
§ 6. Danmarks Radio er en selvstændig offentlig institution, der er  

 forpligtet over for hele befolkningen til at udsende radiofoni- og  

 fjernsynsprogrammer omfattende nyhedsformidling, oplysning, underholdning og  

 kunst.
Der skal ved programlægningen lægges afgørende vægt på hensynet til  

 informations- og ytringsfriheden.
Der skal i programudbudet tilstræbes  

 kvalitet, alsidighed og mangfoldighed.
Ved informationsformidlingen skal der  

 lægges vægt på saglighed og upartiskhed.
 Stk. 2. Danmarks Radio kan udøve anden programvirksomhed, herunder ved  

 udsendelse til udlandet og ved fremstilling af programmer til distribution på  

 anden måde end gennem udsendelser.
 Stk. 3. Danmarks Radio kan udøve anden virksomhed i tilknytning til  

 programvirksomheden eller med henblik på udnyttelse af institutionens  

 tekniske udstyr, særlige sagkundskab m.v.
 Stk. 4. Efter regler fastsat af kommunikationsministeren er Danmarks Radio  

 forpligtet til at udsende meddelelser af beredskabsmæssig betydning til  

 befolkningen.
 4. § 7 affattes således:
» § 7. Danmarks Radios virksomhed finansieres gennem afgifter  

 for benyttelse af radiofoni- og fjernsynsmodtagere samt gennem indtægter ved  

 salg af programmer og andre ydelser, tilskud m.v.« § 7. Danmarks Radios virksomhed finansieres gennem afgifter for benyttelse  

 af radiofoni- og fjernsynsmodtagere samt ved indtægter ved salg af ydelser  

 m.v.
 5. § 15 a, stk. 5, affattes således:
 » Stk. 5. Reklamer og programmer, hvortil der ydes tilskud,  

 samt programmer, for hvilke der er betalt for sendetid, kan indgå i  

 programvirksomheden efter reglerne i kapitel 3 a.«.
 Stk. 5. Reklamer kan indgå i programvirksomheden efter reglerne i kapitel  

 3 a.
 6. § 15 k, stk. 3, affattes således:
 »Stk 3. Reklamer og programmer, hvortil der ydes tilskud, kan indgå i  

 programvirksomheden efter reglerne i kapitel 3 a.«.
 Stk. 3. Reklamer kan indgå i programvirksomheden efter reglerne i kapitel  

 3 a.
 7. Kapitel 3 a's overskrift affattes således:
»Reklamer og tilskud til programmer« Reklamer 8. Efter § 19 e indsættes i kapitel 3 a:
» § 19 f.
Tilskud til programmer efter § 6, stk. 2, § 15 a,  

 stk. 5, og § 15 k, stk. 3, omfatter enhver ydelse af direkte eller indirekte  

 tilskud til finansieringen af radio- eller fjernsynsprogrammer fra en fysisk  

 eller juridisk person, der ikke selv udøver virksomhed ved udsendelse eller  

 produktion af radio- eller fjernsynsprogrammer, film, fonogrammer m.v., med  

 henblik på at fremme den pågældendes navn, mærke (logo), image, aktiviteter  

 eller produkter.
 Stk. 2. Et program, hvortil der ydes tilskud i henhold til stk. 1, skal  

 klart kunne identificeres, ved at tilskudsgiverens navn eller mærke (logo) er  

 angivet ved programmets begyndelse eller slutning, eller begge steder.  

 Sådanne angivelser må derimod ikke forekomme i programmet.
 Stk. 3. Indholdet og programsætningen af et program, hvortil der ydes  

 tilskud i henhold til stk. 1, må ikke påvirkes af tilskudsgiveren på en sådan  

 måde, at det indvirker på radio- eller fjernsynsvirksomhedens ansvar og  

 redaktionelle selvstændighed med hensyn til programmerne.
Stk. 4. Kommunikationsministeren fastsætter efter indhentet udtalelse fra  

 Danmarks Radio, TV 2 og det i § 15 h omhandlede udvalg nærmere regler om  

 tilskud til programmer, herunder om, hvorledes udsendelser, hvortil der ydes  

 tilskud, samt for så vidt angår lokal radio- eller fjernsynsvirksomhed  

 programmer, for hvilke der er betalt for sendetid, kan indgå i  

 programvirksomheden.« 9. I § 22, stk. 2, ændres »og § 19 d,» til: », § 19  

 d og § 19 f,».
 Stk. 2. I forskrifter, der udstedes efter § 5, § 15 a, stk. 7, § 15 j og §  

 19 d, kan der fastsættes straf af bøde for overtrædelse af bestemmelser i  

 forskrifterne.
Efter 2. behandling den 8. maj 1990 § 1 I lov om radio- og fjernsynsvirksomhed, jf. lovbekendtgørelse nr. 363 af  

 2. juni 1989, som ændret ved lov nr. 228 af 9. april 1990, foretages følgende  

 ændringer:
 1. § 3, stk. 1, nr. 1, affattes således:
»1) Danske lyd- og billedprogrammer omfattet af § 1, som kan modtages  

 direkte på frekvenser, der er bestemt til radiospredning, eller som fremføres  

 til anlægget af en regional televirksomhed.
Televirksomhedens fremføring af  

 lokale programmer, jf. § 1, stk. 3, må dog kun ske til de kommuner, der  

 grænser op til tilladelsens område, samt til kommuner, der grænser op til  

 disse kommuner.« 2. I § 5, stk. 1, indsættes som nyt nr. 3:
»3) Fremføring af lokale programmer efter § 3, stk. 1, nr. 1. I  

 tilfælde, hvor særlige geografiske forhold tilsiger det, kan kravet om  

 kommunernes beliggenhed i forhold til tilladelsens område fraviges.« Nr. 3-7 bliver herefter nr. 4-8.
 3. I § 6 indsættes efter stk. 1 som nyt stykke:
» Stk. 2. Programmer, hvortil der ydes tilskud, kan indgå i  

 programvirksomheden efter reglerne i kapitel 3 a.« Stk. 2-4 bliver herefter stk. 3-5.
 4. § 7 affattes således:
» § 7. Danmarks Radios virksomhed finansieres gennem afgifter  

 for benyttelse af radiofoni- og fjernsynsmodtagere samt gennem indtægter ved  

 salg af programmer og andre ydelser, tilskud m.v.« 5. § 15 a, stk. 5, affattes således:
» Stk. 5. Reklamer og programmer, hvortil der ydes tilskud,  

 samt programmer, for hvilke der er betalt for sendetid, kan indgå i  

 programvirksomheden efter reglerne i kapitel 3 a.« 6. I § 15 i ændres »§ 19 d« til: »kapitel 3 a«.
 7. § 15 k, stk. 3, affattes således:
»Stk 3. Reklamer og programmer, hvortil der ydes tilskud, kan indgå i  

 programvirksomheden efter reglerne i kapitel 3 a.« 8. Kapitel 3 a's overskrift affattes således:
 »Reklamer og tilskud til programmer«.
 9. Efter § 19 e indsættes i kapitel 3 a:
»  § 19 f.
Tilskud til programmer efter § 6, stk. 2, § 15 a,  

 stk. 5, og § 15 k, stk. 3, omfatter enhver ydelse af direkte eller indirekte  

 tilskud til finansieringen af radio- eller fjernsynsprogrammer fra en fysisk  

 eller juridisk person, der ikke selv udøver virksomhed ved udsendelse eller  

 produktion af radio- eller fjernsynsprogrammer, film, fonogrammer m.v., med  

 henblik på at fremme den pågældendes navn, mærke (logo), image, aktiviteter  

 eller produkter.
Stk. 2. Et program, hvortil der ydes tilskud i henhold til stk. 1, skal  

 klart kunne identificeres, ved at tilskudsgiverens navn eller mærke (logo) er  

 angivet ved programmets begyndelse eller slutning eller begge steder.
Sådanne  

 angivelser må derimod ikke forekomme i programmet.
 Stk. 3. Indholdet og programsætningen af et program, hvortil der ydes  

 tilskud i henhold til stk. 1, må ikke påvirkes af tilskudsgiveren på en sådan  

 måde, at det indvirker på radio- eller fjernsynsvirksomhedens ansvar og  

 redaktionelle selvstændighed med hensyn til programmerne.
Stk. 4. Kommunikationsministeren fastsætter efter indhentet udtalelse fra  

 Danmarks Radio, TV 2 og det i § 15 h omhandlede udvalg nærmere regler om  

 tilskud til programmer, herunder om, hvorledes udsendelser, hvortil der ydes  

 tilskud, samt for så vidt angår lokal radio- eller fjernsynsvirksomhed  

 programmer, for hvilke der er betalt for sendetid, kan indgå i  

 programvirksomheden.« 10. I § 22, stk. 2, ændres »og § 19 d,» til: », § 19  

 d og § 19 f,».
§ 2 Loven træder i kraft den 1. juni 1990.
