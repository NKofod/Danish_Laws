Skriftlig fremsættelse (7. oktober 2004) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov om  

 ændring af skattekontrolloven og opkrævningsloven (Digitalisering af  

 regnskabsoplysninger, ophævelse af virksomheders underretningspligt samt  

 afskaffelse af kildeskattebøderne) (Lovforslag nr.
L 31).
Regeringen har som overordnet mål at gennemføre  

 forenklinger, således at reglerne bliver mere forståelige og fair samt at  

 skabe  

 bedre retssikkerhed for borgere og erhvervsliv.
Regelforenklingsarbejdet har  

 også til formål at nedbringe omkostningerne til administration.
Regeringen  

 har  

 til målsætning at nedbringe de administrative byrder for erhvervslivet med op  

 til 25 pct. frem til 2010 med henblik på at øge virksomhedernes  

 konkurrenceevne.
Målsætningen søges opnået gennem færre regler, flere  

 digitale  

 løsninger og bedre service.
Det foreliggende lovforslag skal ses i sammenhæng med dette  

 regelforenklingsarbejde.
Forslaget består af følgende 3 elementer:
For det første går lovforslaget ud på at skabe de rette  

 rammer for en ordning, hvor virksomhedernes afgivelse af regnskabsoplysninger  

 og skattemyndighedernes udvælgelse til ligning i størst muligt omfang sker  

 digitalt.
Forslaget har til formål at effektivisere ligningsarbejdet og at  

 lette virksomhedernes arbejde med at indgive oplysninger til  

 skattemyndighederne.
Forslaget er et led i ToldSkats systemmodernisering.
At  

 forslaget fremsættes nu, skyldes hensynet til tilrettelæggelsen af arbejdet  

 med  

 systemmoderniseringen og udvikling af et nyt udsøgningssystem.
For det andet går forslaget ud på at afskaffe  

 virksomhedernes pligt til at underrette ansatte, kunder m.v. om de  

 oplysninger,  

 som virksomhederne har indberettet til ToldSkat.
I stedet vil ToldSkat give  

 den  

 enkelte adgang til de oplysninger, som er indberettet om denne fra 1. marts.  

 Formålet med denne del af lovforslaget er at lette virksomhedernes  

 administrative byrder.
Efter forslaget skal det være muligt at pålægge  

 indberetningspligtige, der indberetter så sent, at ToldSkat ikke kan nå at  

 lægge oplysningerne ud på Internettet den 1. marts, at underrette den  

 ansatte,  

 kunden m.v. om de indberettede oplysninger.
 Gennemføres forslaget i løbet af efteråret, vil  

 underretningspligten allerede kunne afskaffes med virkning for oplysninger  

 vedr. kalenderåret 2004.
For det tredje går lovforslaget ud på at ophæve  

 opkrævningslovens bestemmelse om bødestraf i forbindelse med ikke-betaling  

 eller for sen betaling af indeholdt A-skat og arbejdsmarkedsbidrag  de  

 såkaldte kildeskattebøder.
Tiden er løbet fra kildeskattebøderne, og  

 forslaget  

 skal ses som led i de generelle bestræbelser på at forenkle og rationalisere  

 skattereglerne og skatteadministrationen.
 Forslaget om digital regnskabsindsendelse indebærer, at  

 mange virksomheder fra og med indkomståret 2006 slipper for at indsende et  

 skatteregnskab til skattemyndighederne, fordi de ikke underkastes ligning.  

 Det  

 vurderes, at mellem 350.000 - 400.000 virksomheder derved vil kunne spare  

 portoudgifter.
Herudover slipper ca. 120.000 virksomheder for at udarbejde  

 og indsende et virksomhedsskema fra og med indkomståret 2005. Til gengæld  

 skal  

 et antal virksomheder i størrelsesordenen 250.000  300.000 fra og med  

 indkomståret 2005 give flere oplysninger (regnskabsdata og besvare  

 forskellige  

 spørgsmål) i selvangivelsen.
Samlet skønnes det  virksomhederne set  

 under ét -  

 at blive administrativt neutralt for virksomhederne, idet det forudsættes, at  

 de supplerende data i selvangivelsen i omfang vil svare nogenlunde til  

 halvdelen af de oplysninger, der i dag gives i virksomhedsskemaet.
 Virksomhederne vil opnå en lettelse som følge af, at dataene  

 til skattemyndighederne vil kunne afgives digitalt i en og samme arbejdsgang.  

 For personligt erhvervsdrivende indebærer den digitale arbejdsgang tillige en  

 nedsættelse af ekspeditionstiden og dermed en fremrykket årsopgørelse.
 Endvidere giver den digitaliserede udsøgning til ligning  

 besparelser hos myndighederne.
Det forventes, at 90 pct. af alle virksomheder efter en jævn  

 indfasningsperiode på 10 år vil selvangive digitalt.
De resterende 10 pct.  

 forventes at vedblive med at anvende papirbaserede regnskaber.
 Det skønnes på den baggrund, at den samlede kommunale og  

 statslige administrative lettelse vil være ca. 16 årsværk det første år  

 (2006),  

 og denne lettelse vil stige med 16 årsværk pr. år, indtil den samlede  

 skønnede  

 besparelse efter 10 år nås med i alt 162 årsværk.
Det skønnes, at gennemførelse af muligheden for at afgive  

 regnskabsoplysninger digitalt vil medføre engangsomkostninger på ca. 12 mio.  

 kr. og årlige driftsudgifter på ca. 1,6 mio. kr.
De med gennemførelse af  

 digitale regnskaber forbundne udgifter forudsættes finansieret af ToldSkats  

 bevillinger indenfor fase 1 i systemmoderniseringspuljen, jf.  

 Akt. 157 af 17.  

 maj 2004.
 Der skønnes at medgå 2 årsværk til edb-udvikling på dette  

 punkt.
 Forslaget om ophævelsen af virksomhedernes  

 underretningspligt indebærer, at indberetningspligtige virksomheder, som  

 rettidigt indsender oplysninger om ansatte, kunder m.v.  

 til ToldSkat, vil opnå en administrativ og økonomisk  

 lettelse, eftersom de ikke længere behøver at underrette den, som  

 oplysningerne  

 vedrører, om indberetningen.
Det skønnes, at erhvervslivet årligt vil spare udgifter i  

 størrelsesordenen knap 83 mio. kr. ved ophævelsen af underretningspligten.  

 Dette skøn baserer sig på en test- og fokuspanelundersøgelse, som Erhvervs-  

 og  

 Selskabsstyrelsen har ladet foretage.
Tilsvarende skønnes  

 indberetningspligtige  

 offentlige virksomheder at kunne opnå en besparelse ca. 40 mio. kr.
Ophævelsen af underretningspligten skønnes i ToldSkat at  

 medføre engangsudgifter til systemtilretning og information på i alt 10 mio.  

 kr. og 10 årsværk til besvarelse af henvendelser.
Endvidere skønnes det, at  

 der  

 vil være øgede driftsudgifter på årligt ca. 3,8 mio. kr. til porto og  

 IT-drift.
Det må påregnes, at der i en overgangsperiode vil være  

 borgere, som ikke er fortrolige med elektroniske hjælpemidler, og som følge  

 heraf vil rette henvendelse til myndighederne med henblik på at få en  

 papirudgave af de indberettede oplysninger eller på anden måde søge  

 oplysninger  

 om de indberettede oplysninger.
Det er bl.a. derfor, at der er afsat 10  

 årsværk  

 til besvarelse af henvendelser, jf. ovenfor.
Forslaget indeholder på den anden side den serviceforbedring  

 for borgerne, at de slipper for hvert år at skulle holde styr på breve fra  

 arbejdsgiver, pengeinstitutter og realkreditinstitutter m.v. om indberettede  

 oplysninger til brug for selvangivelsen.
Som følge af forslaget vil Told- og  

 Skattestyrelsen sørge for, at de indberettede oplysninger gøres elektronisk  

 tilgængelige for borgerne allerede fra 1. marts.
Endvidere vil oplysningerne  

 blive tilgængelige i en mere brugervenlig og overskuelig form, end det er  

 tilfældet i dag, hvorved borgernes retssikkerhed styrkes.
Afskaffelsen af kildeskattebøderne skønnes at indebære et  

 provenutab på ca. 4 mio. kr.
I den forbindelse bemærkes, at der i 2003 er  

 blevet afskrevet for ca. 2,3 mio. kr. uerholdelige kildeskattebøder.
Denne  

 del  

 af forslaget indebærer endvidere, at der opnås en systembesparelse på ca.  

 100.000 kr. årligt ved nedlæggelse af bødeberegningssystemet samt en  

 administrativ lettelse på 9-10 årsværk.
 Loven træder i kraft dagen efter offentliggørelsen i  

 Lovtidende.
 Med disse ord skal jeg anbefale forslaget til Folketingets  

 velvillige behandling.
