Landsskatteretskendelse af 21/12 2001 A A.m.b.a. klager for indkomstårene 1996 og 1997 over, at told-  

 og skatteregionen har opgjort selskabets skattepligtige indkomst efter  

 selskabsskattelovens § 1, stk. 1, nr. 6, og ikke efter § 1, stk. 1, nr. 3.
Det fremgår af sagens oplysninger, at  

    

 selskabet er en kontoring, der har indgået  

 samhandelsaftale med over 250 forretninger i X.
Kunden foretager købet af  

 varen  

 i de enkelte detailforretninger.
Købet finansieres og administreres af  

 selskabet.
 Det fremgår af vedtægterne for selskabet:
 "  

  

 §1.
Navn og hjemsted Selskabets navn er A A.m.b.a.
 Dets hjemsted er X Kommune.
 Andelshavernes hæftelse er begrænset.
 § 2.
Formål Selskabets formål er at foretage indkøb af varer og  

 tjenesteydelser hos selskabets andelshavere/leverandører og videresælge disse  

 til selskabs kontohavere.
Disse aktiviteter må ikke indebære direkte  

 konkurrence med selskabets andelshavere/leverandører.
Selskabet skal herved  

 formidle kontosalg og fungere som kontoring.
 Selskabet skal herudover medvirke til at styrke den kollektive  

 markedsføring for andelshaverne/leverandørerne.
 Selskabet kan også forestå ovennævnte aktiviteter for andre end  

 selskabets andelshavere/leverandører.
 § 3.
Selskabets kapital Selskabets kapital består af andelsindskud og eventuelle  

 henlæggelser af overskud.
 Andelsindskud udgør kr. 5.000,00 der erlægges kontant.
 § 4.
Optagelse af andelshavere Enhver fysisk eller juridisk person, der driver detail-,  

 servicevirksomhed eller lignende mod betaling i A A.m.b.a., kan optages som  

 andelshaver i selskabet.
Beslutning om optagelse af nye andelshavere træffes af  

 bestyrelsen, hvilken beslutning skriftligt meddelelse de eksisterende  

 andelshavere.
Et eventuelt afslag kan af den ansøgende indbringes for den  

 første ordinære generalforsamling til dennes afgørelse.
Bestyrelsen  

 fastsætter  

 ligeledes eventuelle betingelser for optagelsen af nye andelshavere.
 Overdragelsen af andelsbeviser kan alene ske med bestyrelsens  

 godkendelse.
 Ved salg, bortforpagtning eller lignende indenfor samme branche,  

 kan selskabets bestyrelse, såfremt det skønnes forsvarligt, på begæring give  

 tilladelse til, at en ny andelshaver overtager en udtrædende andelshavers  

 samtlige forpligtelser og rettigheder, herunder den udtrædende andelshavers  

 tilgodehavende/gæld ved omsætning gennem selskabet.
Bestyrelsen kan optage leverandører til selskabet, uden af disse  

 bliver andelshavere, og fastsætter de nærmere betingelser herfor.
En  

 andelshaver kan opsige sit medlemskab med 6 måneders varsel til udgangen af  

 et  

 regnskabsår . En andelshaver kan opsiges efter truffet beslutning af  

 selskabets  

 bestyrelse med 1 måneds varsel til udgangen af en kalendermåned.
Den opsagte  

 andelshaver kan ved skriftlig meddelelse herom til bestyrelsen inden 8 dage  

 efter modtagelse af meddelelsen om opsigelse, kræve bestyrelsens beslutning  

 forelagt en ekstraordinær generalforsamling til dennes afgørelse.
 § 5.
Forpligtelser Andelshaverne er forpligtet til loyalt af arbejde for selskabets  

 interesser og nøje efterkomme bestyrelsens vejledning, samt de af bestyrelsen  

 trufne beslutninger.
 § 6.
 Kreditgivning, afregning  

 m.v.
Kreditgivningen administreres af selskabet , der samtidig  

 registrerer salget og drager omsorg for kundeindbetalingen.
Selskabet er  

 ansvarlig for afregning af mellemværende med den enkelte andelshaver.
Til  

 opfyldelse af denne forpligtelse er bestyrelsen berettiget til at optage  

 fornøden kredit i et pengeinstitut.
Andelshaverne er forpligtet til at  

 underskrive de dokumenter samt påtage sig de forpligtelser, pengeinstituttet  

 måtte kræve som betingelse for kreditten.
 § 7.
Overskud Ved udlodningen af selskabets overskud efter  

 generalforsamlingens beslutning, skal fordeling ske på grundlag af  

 andelshavernes omsætning med selskabet i det regnskabsår, der danner grundlag  

 for udlodningen.
Hæftelse Selskabets andelshavere har intet personligt ansvar.
 For selskabets forpligtelser hæfter alene selskabets formue.
Selskabets øverste  

 myndighed Selskabets øverste myndighed er generalforsamlingen...." Af kontobetingelser for kontohavere i selskabet fremgår bl.a.,  

 at kortudsteder leverer til kortindehaveren et kundekort, der berettiger  

 denne  

 til at foretage indkøb af varer og tjenesteydelser hos de til kortudsteder  

 tilsluttede forretninger, serviceleverandører m.v.
 Der er mellem A A.m.b.a. og B A.m.b.a. indgået en  

 samhandelsaftale med følgende ordlyd:
"SAMHANDELSAFTALE Leverandøren er forpligtet til at levere de varer og  

 tjenesteydelser, der forhandles fra hans forretning til As kunder mod  

 sidstnævntes benyttelse af et A-kontokort eller anden af A udstedt  

 legitimation.
 A forpligtiger sig til at aftage de under pkt. 1 anførte  

 tjenesteydelser, under forudsætning af, at de af A til enhver tid udarbejdede  

 sikkerhedsbestemmelser overholdes.
Leverandøren er forpligtet til at overholde de af A fastsatte  

 kontobetingelser og alle øvrige af selskabet for benyttelse af Akontokortet  

 og/  

 eller anden af selskabet udstedt legitimation samt de for  

 andelshavere/leverandørerne udover fastsatte regler, som - i det omfang de  

 nævnte bestemmelser  Der er endvidere underskrevet en tegningsformular, hvoraf  

 fremgår bl.a. fremgår, at andelsindskuddet er 5.000 kr., og at der p.t.  

 beregnes 3 % i administrationsafgift af medlemmernes omsætning på konto.
Landsskatteretten afsagde den 25. juli 2000 (TfS 2000.1019)  

 kendelse vedrørende spørgsmålet om, hvorvidt selskabet for de omhandlede år  

 var  

 omfattet af momslovens § 13, stk. 1, nr. 11, om finansielle aktiviteter, idet  

 retten fandt, at selskabet ikke kunne anses at drive momspligtig virksomhed  

 med  

 køb og salg af varer, men derimod måtte anses for omfattet af momslovens §  

 13,  

 stk. 1, nr. 11, om finansielle aktiviteter.
Retten lagde herved vægt på, at  

 det  

 er de til selskabet tilsluttede forretninger, der rent faktisk sælger og  

 leverer varen til kortindehaveren, hvorimod selskabets rolle er at yde kredit  

 til kortindehaveren og at indestå for betaling af varen overfor  

 forretningerne.  

 Retten henviste tillige til EF-domstolens dom, sag C-18/92 (Bally).
Henset til en forudgående korrespondance mellem foreningen C og  

 Direktoratet for Toldvæsenet fandt retten imidlertid, at Direktoratet for  

 Toldvæsenet klart havde tilkendegivet, at de angivne medlemmer, herunder A  

 A.m.b.a., ville blive anset for at drive momspligtig virksomhed med køb og  

 salg  

 af varer, såfremt man fulgte den af advokaten for C foreslåede konstruktion.  

 Ud  

 fra de foreliggende oplysninger fandt retten ikke grundlag for at fastslå, at  

 A  

 A.m.b.a. ikke har fulgt den af direktoratet accepterede ordning.
Idet A  

 A.m.b.a. har indrettet sig overensstemmelse med tilkendegivelsen, og idet  

 selskabet kunne have disponeret anderledes og vil lide et tab, såfremt der  

 sker  

 ændring med tilbagevirkende kraft, fandt retten, at det af regionen stillede  

 krav om momsregulering for årene 1996 og 1997 var uberettiget.
Det  

 tilføjedes,  

 at tilkendegivelsen ikke ses at være klart uoverensstemmende med  

 momslovgivningen.
Told- og skatteregionen har ændret opgørelsen af selskabets  

 skattepligtige indkomst, idet regionen har fundet, at selskabet ikke kan  

 anses  

 for omfattet af selskabsskattelovens § 1, stk. 1, nr. 3, men derimod af  

 selskabsskattelovens § 1, stk. 1, nr. 6, idet omsætningen med ikke-medlemmer  

 såvel længerevarende som væsentligt overstiger 25 % af den samlede  

 omsætning.  

    

 Selskabet er anset alene at  

 fungere som finansieringsselskab i relation til kontokunderne, og det har  

 ikke  

 på nogen måde foretaget indkøb og videresalg af varer og tjenesteydelser.
Det  

 er således lagt til grund, at selskabets indtjening hidrører dels fra renter  

 og  

 gebyrer i forbindelse med kreditgivning til kontokunderne, og dels fra en 3 %  

 provisions- og administrationshonorar betalt af andelshaverne på grundlag af  

 deres omsætning med kontokunderne.
Hertil kommer honorarer fra en avis samt  

 honorarer fra D A/S.
I relation til bedømmelsen af 25 %-reglen i  

 selskabsskattelovens § 1, stk. 1, nr. 3, er det alene 3 % provisions- og  

 administrationshonoraret, der kan karakteriseres som omsætning med medlemmer.  

 Andelshavernes bruttoomsætning med kontokunderne kan ikke karakteriseres som  

 andelsselskabets omsætning med medlemmer.
Omsætningen med medlemmer udgør  

 herefter såvel i 1996 som i 1997 mere end 90 % af den samlede omsætning.
 Selskabets repræsentant har nedlagt principal påstand om, at  

 ansættelserne for indkomstårene 1996 og 1997 nedsættes til 4 % af selskabets  

 ultimoformuer eller til henholdsvis 143.094 kr. og 174.930 kr.
 Han har til støtte herfor bl.a. anført, at selskabets status som  

 kooperationsbeskattet andelsselskab kan opretholdes, idet betingelserne for  

 at  

 være omfattet af reglerne om kooperativ virksomhed bl.a. er, at omsætningen  

 med  

 ikke-andelshavere ikke væsentligt eller længerevarende overstiger 25 % af den  

 samlede omsætning, og selskabet opfylder denne betingelse.
Der er herved bl.a. henvist til, at aftalen vedrørende B  

 kunderne er indgået mellem B A.m.b.a. og det klagende selskab, og ikke mellem  

 de enkelte B forretninger og selskabet.
B A.m.b.a. er efter det oplyste på  

 somme måde som det klagende selskab skattepligtig som kooperationsbeskattet  

 indkøbsforening.
I henhold til selskabsskattelovens § 15, stk. 4, skal  

 omsætning med andre indkøbsforeninger, der ikke er medlemmer, hverken  

 medregnes  

 ved opgørelsen af andelsforeningens omsætning med medlemmer eller  

 ikke-medlemmer.
Der har for de pågældende år ikke været finansiering af  

 ikke-medlemmers kreditsalg ud over finansieringen af kreditsalget i B  

 A.m.b.a.  

 Selskabet har herudover fra august måned 1997 modtaget et  

 administrationshonorar fra en avis.
Dette honorar dækker udelukkende  

 selskabets  

 omkostninger ved at udføre visse salgsfunktioner for avisen, og må efter  

 revisors opfattelse anses som en omkostningsrefusion, der hverken skal  

 medregnes til omsætningen med medlemmer eller ikke medlemmer.
Det er hertil  

 videre anført, at avisen har eget facadeskilt og eget telefonnummer på  

 kontoret, ligesom avisens egne medarbejdere assisterer i  

 spidsbelastningsperioder.
Samarbejdet må således nærmest betragtes som en  

 slags  

 kontorfællesskab, der blev etableret i forbindelse med, at avisen nedlagde  

 sit  

 citykontor.
Kreditgivningen og renteindtægterne er underordnede elementer i  

 forhold til de administrative opgaver, som selskabet påtager sig for de  

 enkelte  

 medlemmer.
De enkelte medlemmer kunne selv påtage sig at sælge på kredit, men  

 dette ville medføre store administrative opgaver for det enkelte medlem.
Det  

 er  

 ved varetagelsen af disse opgaver, at det kooperative formål opfyldes, og  

 dette  

 har tidligere været Told- og Skattestyrelsens opfattelse ifølge en afgørelse  

 omtalt i Selskabsbeskatning af Erna Christensen m.fl. vedrørende  

 et selskab  

 med ganske tilsvarende aktiviteter.
At dette har været administrativ praksis  

 understøttes yderligere af, at den omtalte bog i en årrække har været anvendt  

 til undervisning af skatterevisorer m.fl. på Forvaltningshøjskolen.
Revisor  

 har  

 videre gjort gældende, at selskabet har en retsbeskyttet forventning om at  

 blive beskattet efter reglerne i selskabsskattelovens § 1, stk. 1, nr. 3,  

 idet  

 han dels har henvist til, at selskabet har eksisteret i 20 år med uændret  

 aktivitet, dels til at der 2 gange i denne periode er taget positivt stilling  

 til foreningens status.
Første gang var i forbindelse med selskabets  

 stiftelse  

 og indregistrering, og anden gang i forbindelse med ændringen af  

 selskabsskatteloven i 1995, hvor skattemyndighederne gennemgik samtlige  

 landets  

 andelsselskaber for at undersøge, om de fortsat var omfattet af § 1, stk. 1,  

 nr. 3, efter ændringen.
Selskabets revisor har nedlagt subsidiær påstand om, at  

 selskabet anses for omfattet af selskabsskattelovens § 1, stk. 1, nr. 4. Han  

 har til støtte herfor bl.a. anført, at § 1, stk. 1, nr. 4, er en  

 opsamlingsbestemmelse, der omfatter alle de andelsselskaber, som ikke er  

 omfattet af § 1, stk. 1, nr. 3 eller 3 a, og som driver egentlig  

 erhvervsmæssig  

 virksomhed.
Hensigten med denne bestemmelse var bl.a., at kun egentlige  

 foreninger med ideelle formål, såsom f.eks. sportsforeninger, skulle være  

 omfattet af § 1, stk. 1, nr. 6.
Selskabets revisor har endelig nedlagt en mere subsidiær påstand  

 om, at den foretagne opgørelse af indkomsten efter selskabsskattelovens § 1,  

 stk. 1, nr. 6, er forkert, idet han har gjort gældende, at indtægterne fra  

 kreditkøb hos medlemmerne må anses for omsætning med medlemmerne, og derfor  

 ifølge selskabsskattelovens § 1, stk. 1, nr. 6, ikke skattepligtige.
Han har  

 mere subsidiært gjort gældende, at i hvert fald de indtægter, der stammer  

 direkte fra medlemmerne, ikke er skattepligtige for selskabet.
Han har  

 forklaret, at medlemmerne direkte til selskabet betaler et beløb opgjort som  

 en  

 procentsats af den omsætning, der hidrører fra kundernes indkøb hos det  

 enkelte  

 medlem.
Dette beløb er et vederlag for selskabets administration af  

 kreditgivningen, og i hvert fald denne del af selskabets omsætning må anses  

 for  

 omsætning med medlemmerne og dermed ikke skattepligtig for selskabet.
 Landsskatteretten skal  

 udtale:
 I overensstemmelse med Landsskatterettens kendelse af 25. juli  

 2000 (TfS 2000.1019) vedrørende spørgsmålet om, hvorvidt selskabet for de  

 omhandlede år var omfattet af momslovens § 13, stk. 1, nr. 11, om finansielle  

 aktiviteter, finder retten, at selskabet ikke kan anses at drive virksomhed  

 med  

 køb og salg af varer, men derimod at drive virksomhed med finansiering.  

 Retten  

 har herved lagt vægt på, at det er de til selskabet tilsluttede forretninger,  

 der rent faktisk sælger og leverer varen til kortindehaveren, hvorimod  

 selskabets rolle er at yde kredit til kortindehaveren og at indestå for  

 betaling af varen overfor forretningerne.
 Disse aktiviteter kan ikke anses at være levering af varer eller  

 tjenesteydelser til andelshaverne, som er de enkelte forretningsindehavere,  

 men  

 må derimod anses for levering af tjenesteydelser til andelshavernes kunder.  

 Retten finder på denne baggrund, at selskabet ikke kan anses at være omfattet  

 af selskabsskattelovens § 1, stk. 1, nr. 3 eller nr. 4, men at det er med  

 rette, at selskabet er anset for omfattet af selskabsskattelovens § 1, stk.  

 1,  

 nr. 6.
 Retten finder endvidere ikke, at det kan anses for dokumenteret  

 eller sandsynliggjort, at der har foreligget en administrativ praksis, der er  

 af en sådan karakter, at den er til hinder for den foretagne ansættelse,  

 ligesom det ikke kan anses for dokumenteret eller sandsynliggjort, at  

 skattemyndighedernes undladelse af at anfægte selvangivelserne for de  

 forudgående år på dette punkt er udtryk for en aftale om fremtidig  

 godkendelse  

 af, at selskabet kan anses for omfattet af selskabsskattelovens § 1, stk. 1,  

 nr. 3.
 Retten finder videre, at det er med rette, at told- og  

 skatteregionen har medregnet indtægterne ved omsætningen ved at yde kredit  

 overfor kortindehaverne ved opgørelsen af selskabets skattepligtige indkomst  

 efter selskabsskattelovens § 1, stk. 1, nr. 6, idet retten finder, at der er  

 tale om omsætning med andelshavernes kunder, og ikke andelshaverne selv.
Retten finder dog, at de beløb, som medlemmerne indbetaler til  

 selskabet som direkte vederlag for selskabets ydelse af kredit overfor  

 medlemmernes kunder, må anses for omsætning med medlemmerne, og disse skal  

 dermed ifølge selskabsskattelovens § 1, stk. 1, nr. 6, ikke medregnes ved  

 opgørelsen af selskabets skattepligtige indkomst.
De påklagede ansættelser  

 vil  

 derfor være at nedsætte med disse beløb.
Det overlades til de stedlige  

 skattemyndigheder at foretage den talmæssige opgørelse.
