Beretning afgivet af Miljø- og  

 Planlægningsudvalget den 13. september 2002 Beretning om Hormonforstyrrende stoffer 1. Indledning Med henblik på en styrket indsats i forhold til de  

 hormonforstyrrende stoffer har udvalget besluttet at skrive beretning.
2. Udtalelse fra miljøministeren og indenrigs-  

 og sundhedsministeren A.
Problemstillingen med hormonforstyrrende stoffer   hvad  

 er status? Hormonforstyrrende stoffer er en samlebetegnelse for  

 kemikalier, som kan forstyrre hormon-systemets funktion hos mennesker og dyr  

 og herved medføre skader hos dem eller deres afkom.
Nogle stoffer har  

 samme virkning som det kvindelige kønshormon østrogen   de  

 omfatter naturlige østrogenlignende stoffer, som findes i visse  

 planter og svampe, og kunstige østrogenlignende stoffer som f.eks.  

 p-pille-hormoner, visse ftalater (blødgørere i f.eks. gulv- og  

 vægbeklædninger og undervognsbelægninger ), parabener  

 (konserveringsmiddel i f.eks. kosmetik) m.fl.
 Hormonforstyrrende stoffer kan også forstyrre  

 virkningen af det mandlige kønshormon testosteron (f.eks. nogle  

 chlorerede pesticider) eller skjoldbruskkirtelhormonet thyroxin (f.eks. visse  

 dioxiner og PCBer), som styrer væksten.
Det særlige ved hormonforstyrrende stoffer er, at de  

 indvirker på et fintfølende system, hvor påvirkning med  

 selv meget små koncentrationer fører til effekter.
Fostre og  

 nyfødte børn anses for særligt følsomme over for  

 stofferne.
En række af stofferne har også andre alvorlige  

 effekter (kræftfremkaldende, reproduktionsskadende, ophobning i  

 naturen).
Kilder og effekter på mennesker og  

 miljø Med hensyn til kilder til hormonforstyrrende stoffer  

 kender vi i dag ikke alle de stoffer, der har hormonforstyrrende effekter, og  

 derfor kender vi heller ikke alle kilderne.
Mennesker og miljø bliver  

 udsat for kemikalier, herunder også hormonforstyrrende, fra mange  

 kilder, f.eks. fødevarer, forbrugerprodukter,  

 forbrændingsprocesser og spildevandsudledninger.
Effekter på mennesker, som sættes i relation  

 til hormonforstyrrende stoffer, er kræft, fald i frugtbarhed på  

 grund af dårlig sædkvalitet, deforme kønsorganer hos  

 mænd, manglende nedstigning af testikler hos drengebørn,  

 påvirkning af immunforsvar og skader på nervesystemet.
Vi ved, at  

 en række sygdomme og forstyrrelser med relation til de mandlige  

 kønsorganer er øget væsentligt i løbet af de  

 sidste 50 år, men årsagen kendes ikke.
Rigshospitalets Afdeling  

 for Vækst og Reproduktion har således gennemført en  

 undersøgelse af sædkvaliteten blandt en gruppe unge danske  

 mænd fra den københavnske normale befolkning (sessionsdeltagere)  

 i perioden efteråret 1996 til og med foråret 1998. Resultaterne  

 viste, at det er sandsynligt, at over en tredjedel af københavnske  

 mænd kan have nedsat sædkvalitet med øget ventetid til  

 graviditet eller ligefrem ufrugtbarhed til følge.
 Der findes ingen beviser for, at ovennævnte effekter  

 skyldes udsættelse for hormonforstyrrende stoffer i vores omgivelser.  

 Der er stadig tale om en hypotese.
Testikelkræft, hvor testikelkræft og nedsat  

 sædkvalitet formentlig beror på de samme biologiske  

 årsagsfaktorer, er blevet 3 gange så hyppigt igennem de sidste  

 2-3 generationer.
Sådanne drastiske ændringer i  

 sygdomsmønsteret over kort tid kan kun skyldes  

 miljøændringer i videste forstand og kan  ikke alene forklares  

 ved  udsættelse for kemiske stoffer.
Kræftforekomst skyldes  

 påvirkning fra mange faktorer, hvor f.eks. arv og livsstil også  

 er væsentlige faktorer.
Med hensyn til effekter på miljøet er der  

 påvist en sammenhæng mellem udsættelse for  

 hormonforstyrrende stoffer og kønsforstyrrelser hos dyr.
Der er set  

 kønsforstyrrelser, tvekønnethed, nedsat formeringsevne og  

 immundefekter hos vildtlevende dyr i områder, hvor der er forurening  

 med store koncentrationer af hormonforstyrrende stoffer.
Effekter er blandt  

 andet set hos havsnegle, marsvin, fisk, fugle og pattedyr.
B.
Initiativer.
I 1996 udarbejdede Miljøstyrelsen en status for  

»Kemiske stoffer med  

 østrogen-hormonlignende effekter«.
I perioden 1997-2000 støttede Statens  

 Sundhedsvidenskabelige Forskningsråd 8 projekter under programmet »Hormonlignende stoffer«, og i årene 1996-2000 blev  

 Forskningscenter for Østrogenlignende stoffer etableret under Det  

 Strategiske Miljøforskningsprogram.
Danmark er stadig med fremme i forskningen og udviklingen  

 på dette område, især når det gælder udvikling  

 af nye testmetoder.
Danmark har i mange år arbejdet målrettet i  

 forhold til de problematiske kemikalier, heriblandt flere stoffer med  

 hormonforstyrrende effekter.
EU-Kommissionen fremlagde i 1999 en strategi for  

 hormonforstyrrende stoffer.
Strategien fokuserer på behovet for  

 yderligere forskning, internationalt samarbejde, oplysning af befolkningen og  

 en politisk indsats.
Selve strategien er bygget op med en række tiltag  

 på kort, mellemlang og lang sigt.
 Indsatsen på kort sigt, det vil sige 12-18  

 måneder, drejer sig blandt andet om at udarbejde en prioriteret liste  

 over relevante kemiske stoffer, der skal undersøges yderligere for  

 deres effekter på hormonsystemet.
 Indsatsen på mellemlang sigt (2-5 år) er  

 blandt andet udvikling af nye testmetoder til identifikation af stoffers  

 hormonforstyrrende effekter.
 Indsatsen på lang sigt (5-10 år) fokuserer  

 blandt andet på, at viden om de hormonforstyrrende stoffer skal  

 inddrages i den eksisterende kemikalieregulering og styringsinstrumenter skal  

 vurderes og implementeres i relevante EU-direktiver.
 Den første status for strategien kom i sommeren  

 2001. Der er blevet udarbejdet en kandidatliste på 553 stoffer.  

 Kandidatlisten er dynamisk og giver mulighed for at medtage og udelukke  

 stoffer, efterhånden som der kommer mere viden om stofferne. 118 af  

 disse stoffer er allerede forbudt, begrænsede eller under særlig  

 vurdering af myndighederne, 12 stoffer er hverken begrænsede eller  

 underkastet nærmere undersøgelser, og for 435 af stofferne er  

 data utilstrækkelige til at afgøre stoffernes hormonforstyrrende  

 effekter.
EU-Kommissionen er ved at indsamle data og  

 undersøge stofferne i de sidste 2 grupper nærmere.
Arbejdet  

 forventes færdigt i sommeren 2002.
USA og Japan deltager aktivt i OECDs  

 testmetodeudviklingsprogram.
Begge lande har en strategi om at inddrage hele  

 kemikalieuniverset, og derfor arbejder de med udvikling af avancerede  

 screeningsmodeller, hvor man kan teste et meget stort antal kemikalier for  

 hormonforstyrrende potentiale med henblik på prioritering til  

 yderligere testning.
Arbejdet har vist sig at være noget vanskeligere  

 end forudset.
Der er gensidig informationsudveksling mellem USA, Japan og EU  

 på OECD-niveau.
 På finansloven for 2002 er der afsat 3 mio. kr.  

 årligt over en 3-årig periode til at styrke det videnskabelige  

 grundlag for håndteringen af problemerne med de hormonforstyrrende  

 stoffer.
Midlerne anvendes til at støtte udvikling af  

 testmetoder til at forudsige effekter på menneskers sundhed og  

 miljøet.
Gode testmetoder er en forudsætning for, at der kan  

 udvikles kriterier, som kan identificere hormonforstyrrende stoffer.  

 Metodeudviklingen indgår i OECDs testmetodeudvik-lingsprogram.
De  

 første testsystemer er godt undervejs og forventes internationalt  

 godkendt inden for 1-3 år.
I alt har man siden efteråret 1996 og frem til og  

 med foråret 2001 undersøgt sædkvaliteten hos 1.456 unge  

 mænd.
Resultaterne heraf danner nu baggrund for en fremadrettet  

 årlig overvågning, som med midler fra Miljøstyrelsen er  

 påbegyndt i 2001. De første data fra denne overvågning af  

 sædkvaliteten vil blive analyseret i løbet af 2002 og forventes  

 afrapporteret ultimo 2002.
 Af øvrig forskning på området kan  

 nævnes forskningsmidler i Indenrigs- og Sundhedsministeriets  

 Miljømedicinske Forskningscenter.
Centret er et netværkssamarbejde mellem 9  

 forskningsinstitutioner.
Centret yder tilskud til dansk miljømedicinsk  

 forskning gennem åbne udbud.
Det er således muligt at søge  

 om midler i centret til forskning i hormonforstyrrende stoffer.
I år  

 råder centret over 2,2 mio. kr.
 Der er hidtil ydet tilskud til 3 projekter  

 vedrørende hormonforstyrrende stoffers virkning på hjernens  

 udvikling og funktion i dyremodeller samt til en undersøgelse  

 vedrørende sædkvalitet hos tvillinger.
I 2000 blev der afsat 5 mio. kr. årligt i perioden  

 2000-2002 specifikt til miljømedicinsk forskning på  

 kræftområdet.
Midlerne udmøntes ligeledes af Indenrigs- og  

 Sundhedsministeriets Miljømedicinske Forskningscenter gennem  

 åbne udbud.
 Af disse midler er der ydet tilskud til et projekt om  

 hormonlignende stoffer og testikelkræft i en dyremodel, et projekt om  

 hormonlignende stoffer og brystkræft i en  

 befolkningsundersøgelse samt et projekt vedrørende pesticider  

 og kræftrisiko hos gartneriansatte.
 Temaer vedrørende hormonforstyrrende stoffer  

 indgår også i det projekt, som er benævnt »Center for Miljørelateret  

 Kræft «, der fra  

 kræftpuljen har fået midler til undersøgelser  

 vedrørende miljøfaktorers betydning for udvikling af  

 brystkræft og lungekræft.
 Herudover faciliteres forskningsindsatsen af  

 forskningsrådene under Ministeriet for Videnskab, Teknologi og  

 Udvikling.
Hvad angår EUs langsigtede strategi om, at  

 hormonforstyrrende stoffer skal inddrages i den eksisterende  

 kemikalielovgivning, deltager Danmark aktivt i Kommissionens forberedende  

 arbejde med at fastlægge de nærmere retningslinjer for EUs  

 nye kemikalieregulering, herunder det såkaldte REACH-system.
Nogle af  

 de hormonforstyrrende stoffer vil automatisk blive omfattet af denne  

 autorisationsprocedure, fordi de også har andre alvorlige effekter  

 (CMR-stoffer, POP-stoffer) , men det er  

 vigtigt, at alle andre hormonforstyrrende stoffer på sigt bliver  

 omfattet af autorisationproceduren, når godkendte testsystemer og  

 kriterier for, hvornår et stof er problematisk, er fastlagt.
Herudover  

 er arbejdet med at indarbejde vores viden om de hormonforstyrrende stoffer i  

 de eksisterende direktiver, f.eks. vandrammedirektivet, påbegyndt.
 Danmark er koordinerende lead-country i forhold til  

 arbejdet med reduktion af hormonforstyrrende stoffer i det nordøstlige  

 Atlanterhav (OSPAR-konventionen).
Danmark har endvidere på en række  

 områder igangsat særlige indsatser i forhold til stoffer, som er  

 eller senere hen er blevet mistænkt for at have hormonforstyrrende  

 effekter.
Det drejer sig blandt andet om:
 -	Frivillig aftale mellem Miljøstyrelsen og Brancheforeningen  

 SPT (sæbe, parfume og teknisk-kemiske artikler) indgået i 1987 om  

 udfasning af nonylphenol-etoxylater i vaske- og rengøringsmidler.
-	Handlingsplan for at reducere og afvikle anvendelsen af ftalater i  

 blød plast.
Med handlingsplanen er en række virkemidler taget i  

 brug.
Der er tale om et område, som regeringen følger meget  

 tæt nationalt såvel som i EU.
En status for handlingsplanen  

 forventes at foreligge efter sommerferien 2002.
-	Danmark har gennemført regulering af PCB og PCP.
Begge stoffer  

 er giftige for mennesker og akkumuleres i fugle og fisk og er mistænkt  

 for at have hormonforstyrrende effekter.
 -	Dansk Planteværn har indvilliget i frivilligt at fjerne  

 østrogenlignende hjælpestoffer i  

 bekæmpelsesmidler.
 Hertil kommer reguleringer m.v. i EU-regi, hvor Danmark i  

 flere tilfælde har fremmet og fortsat bidrager til at fremme disse.
 Stockholmkonventionen om udfasning af en række  

 POP-stoffer og IMO-aftalen om udfasning af TBT er andre gode eksempler  

 på, at der også internationalt er fokus på problematiske  

 stofgrupper, og at en dansk indsats har bidraget til væsentlige skridt  

 med hensyn til ophør af brugen af disse.
 Indsatsen er fortsat baseret på  

 forsigtighedsprincippet, og igangsatte initiativer og reguleringer  

 følges løbende op.
I en undersøgelse af fisk fra udvalgte søer  

 og åer i Århus Amt i 2001 er der fundet forandringer i  

 kønsorganerne hos fisk i 2 ud af 8 undersøgte vandløb.  

 Det har ikke været muligt at fastslå, om effekter hos fiskene  

 skyldes spildevandet eller andre kilder.
I flere andre lande i Europa samt i  

 USA og Japan er der fundet ændringer i kønsorganerne hos fisk  

 fanget i nærheden af spildevandsudledninger.
Der er mange faktorer, som er uklare, så forholdene  

 kan ikke umiddelbart sammenlignes i de enkelte lande.
Miljøstyrelsen  

 er ved at gennemgå den nuværende viden på dette  

 område, jf. nedenfor.
C.
National strategi.
 Den danske strategi med hensyn til indsatsen over for  

 hormonforstyrrende stoffer rettes mod 3 områder, nemlig mod  

 handlingsorienterede undersøgelser, herunder indsats i forhold til det  

 ferske vandmiljø, mod yderligere videnopbygning og udvikling samt mod  

 regulering.
Kortlægninger af årsagssammenhænge og  

 effekter samt forebyggende indsats Primo oktober 2002 foreligger resultatet af  

 Miljøstyrelsens syntese af den eksisterende nationale og  

 internationale viden om forekomsten af hormonforstyrrende stoffer i  

 spildevand og deres effekter på fisk i vandløb, herunder om det  

 er muligt at vise en direkte sammenhæng.
Målet er at identificere hypoteser, som gør  

 det muligt at afgøre, hvilke handlinger der bedst kan være med  

 til at løse problemerne med kønsforstyrrelser i  

 vandmiljøet.
Det skal vurderes, om det vil være  

 formålstjenligt at foretage yderligere målinger af f.eks.  

 spildevand fra særlige kilder i form af kortlægninger af  

 rensningsanlæg eller feltundersøgelser i øvrigt i danske  

 vandløb.
Miljøstyrelsen vil også se på, hvilke  

 rensningsmetoder der evt. kan være relevante på  

 renseanlæggene.
 På baggrund af undersøgelsen vil  

 Miljøstyrelsen i løbet efteråret 2002 komme med  

 anbefalinger til den videre indsats i forhold til den konstaterede forekomst  

 af forandringer i kønsorganerne hos fisk i vandløb.
 Endvidere  overvåges sædkvaliteten hos unge  

 danske mænd.
Videnopbygning og udvikling Forstyrrelser af hormonsystemet kan føre til mange  

 forskellige typer af effekter.
I dag har vi ikke etableret testmetoder til  

 påvisning af hormonforstyrrende effekter.
Der skal derfor udvikles  

 mange testmetoder til at kunne forudsige alle de hormonforstyrrende effekter.  

 Der er tale om et meget tids- og ressourcekrævende udviklingsarbejde,  

 som er af afgørende betydning for en fremtidig regulering, og derfor  

 støttes udvikling af egnede og anerkendte testmetoder fra dansk side.
Herudover prioriteres også arbejdet med udvikling af  

 computermodeller   QSAR    til  

 forudsigelse af kemiske stoffers potentielt hormonforstyrrende effekter med  

 henblik på at kunne anvende QSAR som screening for hormonforstyrrende  

 effekter, inden mere tidskrævende og dyre testmetoder tages i  

 anvendelse.
Problemstillingen med hormonforstyrrende stoffer vil indgå  

 i udarbejdelsen af regeringens nye strategi for miljø og sundhed, som  

 fremlægges i efteråret 2002.
Det er vigtigt, at der forskes i hormonforstyrrende  

 stoffers betydning for sundheden, og at der sker en sammenknytning af viden  

 m.v. på miljø- og sundhedsområdet.
Derfor skal indsatsen  

 over for hormonforstyrrende stoffer også ses i sammenhæng med  

 regeringens kommende strategi for miljø og sundhed, som  

 fremlægges i efteråret 2002.
Regulering af hormonforstyrrende stoffer I 2001 vedtog EU-Kommissionen en hvidbog om en strategi  

 for den fremtidige kemikaliepolitik.
Den danske strategi er først og  

 fremmest at sikre, at EUs fremtidige kemikalieregulering, som forventes  

 fremlagt af Kommissionen til efteråret 2002, bliver så god som  

 muligt.
Indsatsen på dette område har derfor høj prioritet  

 under det kommende danske formandskab.
Det er vigtigt at have et godt styringsredskab for alle  

 typer af kemikalier.
Af hvidbogen fremgår det, at nogle  

 hormonforstyrrende stoffer vil være omfattet af reguleringen fra  

 starten, fordi de også har andre alvorlige effekter.
I konklusionerne  

 fra miljørådsmødet i juni 2001, hvor hvidbogen blev  

 behandlet, blev det specifikt nævnt, at hormonforstyrrende stoffer skal  

 med ind under autorisationsordningen under REACH, når der findes egnede  

 testmetoder og kriterier er blevet etableret.
 Danmark vil herudover bidrage med ny viden om stoffer, der  

 har hormonforstyrrende effekter, til EUs dynamiske liste over  

 potentielt hormonforstyrrende stoffer.
D.
Afslutning.
 Den trestrengede danske indsats på området  

 skal ses i tæt sammenhæng med den internationale indsats på  

 området og udgør i sig selv et væsentligt bidrag hertil.  

 Indsatsen skal også ses i lyset af, at der er tale om meget komplekse  

 problemstillinger, hvor vi i vidt omfang arbejder med at udvikle og  

 præcisere hypoteser om sammenhænge, som altså ikke er  

 bevist, mellem forekomsten af hormonforstyrrende stoffer i vores omgivelser  

 og forekomsten af en række sygdomme og forstyrrelser hos mennesker.
 Miljøstyrelsen vil medio 2003 fremlægge en  

 status for arbejdet med den nationale strategi for hormonforstyrrende  

 stoffer.
3. Politiske udtalelser Et flertal i udvalget (V, DF, KF og KRF)  

 støtter det af miljøministeren anførte.
Partierne noterer sig ministerens bidrag og deler  

 ministerens ønske om en styrket indsats over for de stoffer, der har  

 eller er mistænkt for at have en hormonforstyrrende effekt.
Det  

 konstateres samtidig, at der fra den tidligere regerings side ikke er taget  

 initiativ til et generelt forbud mod stoffer med hormonforstyrrende effekter.  

 På baggrund af det af miljøministeren udarbejdede  

 beretningsbidrag er V, DF, KF og KRF enige i, at der her og nu ikke er  

 grundlag for et generelt forbud.
Samtidig har partierne forstået, at  

 Danmark er det land, der er længst med hensyn til en indsats over for  

 hormonforstyrrende stoffer, og som bidrager væsentligt til, at der til  

 stadighed er fokus på indsatsen internationalt, herunder ikke mindst i  

 EU.
EU-Kommissionen har opstillet en kandidatliste med 553  

 stoffer, som skal undersøges nærmere for deres potentielt  

 hormonforstyrrende effekter.
Stofferne er efterfølgende blevet opdelt  

 i forhold til muligheder for eksponering og den viden, der er  

 tilgængelig om stofferne.
Herved er fremkommet en liste med 66 stoffer,  

 hvor man har dokumentation for hormonforstyrrende effekt.
 For at vurdere, om der er behov for   ud fra et  

 forsigtighedsprincip   at gribe ind over for de enkelte stoffer på  

 listen med de 66 stoffer, har miljøministeren givet V, DF, KF og KRF  

 følgende gennemgang af status for de enkelte stoffer, hvilken  

 regulering der allerede findes, og den viden, der er om anvendelser og  

 eksponering:
Det er oplyst, at 22 stoffer ud af de 66 er  

 bekæmpelsesmidler. 10 af disse er forbudt i EU, og 10 er enten forbudt  

 eller ikke godkendt til brug i Danmark.
Af de resterende 2 stoffer er det ene  

 (Maneb) godkendt, men har ikke været på markedet i Danmark siden  

 1998, mens det andet (Thiram) kun er godkendt til visse anvendelser.
Organiske tinforbindelser, som udgør 21 af  

 stofferne på listen, er omfattet af TBT-konventionen om globalt forbud  

 mod anvendelse som biocid i antifoulingsystemer.
Stofferne er i EU forbudt  

 til bundmaling på skibe kortere end 25 meter og må ikke anvendes  

 til behandling af industrivand.
De organiske tinforbindelser er forbudte til  

 anvendelse som biocider, hvilket er den væsentligste kendte  

 anvendelse.
 9 PCB-stoffer er forbudt og omfattet af  

 Stockholmkonventionen.
De 3 dioxiner og furaner er også omfattet af  

 Stockholmkonventionen.
De findes kun som forurening, og der er udarbejdet en  

 national handlingsplan for disse samt fastsat grænseværdier for  

 udledning, affald og indhold i fødevarer.
De 3 ftalater er alle under risikovurdering i EU.
Ved en  

 risikovurdering kortlægges stoffernes anvendelsesmønstre og den  

 samlede udsættelse for mennesker og miljø. Hvis konklusionen  

 på risikovurderingen er, at der er fare for mennesker eller  

 miljø, fremsætter Kommissionen forslag til regulering af  

 stoffernes anvendelse.
De 3 ftalater er klassificerede eller forventes  

 klassificeret for deres effekter på fostre og skader på  

 forplantningsevnen.
Danske producenter er via Renere Produktprojekter i gang  

 med at finde substitutionsmuligheder for de relevante produkter.
Partierne  

 har i øvrigt noteret sig Miljøstyrelsens oplysning om, at det  

 indhold af de 3 ftalater, som er fundet i kosmetik i en amerikansk  

 undersøgelse, ikke giver anledning til bekymring.
De øvrige 8 stoffer er ligeledes omfattet af  

 forskellige EU-direktiver.
Styren, bisphenol A, 3,4-dichloranilin og  

 4-tert-octylphenol er under risikovurdering.
Kommissionen har netop fremlagt  

 et forslag til direktiv om forbud mod nonylphenol.
Polybromerede biphenyler  

 (PBB) er omfattet af et EU-forbud mod markedsføring og anvendelse i  

 tekstiler, og desuden er der indgået en frivillig aftale i OECD om  

 globalt produktionsstop. 2 af stofferne (resorcinol og 4-nitrotoluen) er  

 hverken forbudt eller under risikovurdering.
 Det vil sige, at ud af de 66 stoffer med dokumentation for  

 hormonforstyrrende effekter er 21 forbudte, 40 er regulerede eller delvis  

 forbudte, og direktivforslag om forbud er fremlagt for nonylphenol.
 På den baggrund og i tillæg til  

 miljøministerens beretningsbidrag er V, DF, KF, KRF og ministeren  

 enige om:
 -	At Miljøstyrelsen igangsætter en kortlægning med  

 henblik på at belyse anvendelsesmønstre og eksponeringsforhold  

 for resorcinol og 4-nitrotoluen, som ikke er under risikovurdering i EU, med  

 henblik på at vurdere, om der er behov for at gribe ind over for de 2  

 stoffers anvendelse.
 -	At Miljøstyrelsen udvider listen over uønskede stoffer  

 med de 5 hormonforstyrrende stoffer (styren, bisphenol A, 3,4-dichloranilin,  

 resorcinol og 4-nitrotoluen), som ikke er forbudt og som ikke er  

 bekæmpelsesmidler. 28 af de 66 stoffer er allerede opført  

 på listen over uønskede stoffer.
 -	At alle stoffer, der fremover optages på EUs liste over  

 stoffer med dokumenteret hormonforstyrrende virkning, også bliver  

 opført på Miljøstyrelsens liste over uønskede  

 stoffer.
 -	At Miljøstyrelsen undersøger, om nogle af  

 bekæmpelsesmidlerne evt. bliver brugt til andre anvendelser og derfor  

 også skal opføres på listen over uønskede  

 stoffer.
 -	At Miljøstyrelsen fortsætter indberetningen til EU,  

 når man får kendskab til nye potentielt hormonforstyrrende  

 stoffer, som skal på listen.
 -	At for stoffer, der er opført på listen, hvor man har  

 dokumentation for hormonforstyrrende effekt, og som er under risikovurdering,  

 men hvor denne ikke er afsluttet i 2004, vil et nationalt forbud på  

 baggrund af en gennemgang af anvendelsesmønstre, farlighed og  

 eksponeringsforhold blive overvejet.
 -	At der i øvrigt vil blive taget initiativ til  

 forbudsregulering, såfremt nye oplysninger om anvendelses- eller  

 eksponeringsforhold taler herfor.
 -	At Miljøstyrelsen udarbejder en eller flere pjecer om  

 hormonforstyrrende stoffer, som rettes mod forbrugerne, herunder gravide og  

 forældre med små børn, og som på en  

 lettilgængelig måde skal give information om, hvad  

 hormonforstyrrende stoffer er, hvilke effekter de kan have, samt hvordan og  

 hvor man kan blive udsat for dem.
 Endelig noterer V, DF, KF og KRF med tilfredshed:
-	At Miljøministeriet har givet tilsagn om at støtte to  

 videnskabelige konferencer om hormonforstyrrende stoffer, som skal afholdes i  

 formandskabsperioden i København.
Det drejer sig om en workshop om  

 testikelkræft, idet testikelkræft sættes i forbindelse med  

 udsættelse for hormonforstyrrende stoffer, samt en mere generel  

 videnskabelig workshop, hvor forskere fra hele verden kan præsentere ny  

 viden og udveksle viden og erfaringer om hormonforstyrrende effekter og  

 stoffer med myndighedspersoner.
-	At målet i regeringens nationale bæredygtighedsstrategi  

 i lighed med den tidligere regerings   er, at der i 2020 ikke er produkter og  

 varer på markedet, som indeholder kemikalier med stærkt  

 problematiske sundheds- eller miljøeffekter.
Dette omfatter også  

 stoffer, der medfører effekter, som skyldes hormonforstyrrelser.  

 Partierne ser gerne, at målet nås endnu tidligere for de mest  

 problematiske kemikalier, og er enig med miljøministeren i, at i  

 forhold til de hormonforstyrrende stoffer er det en forudsætning for at  

 nå målet, at der udvikles tilstrækkelige testmetoder og  

 kriterier til at kunne identificere stofferne.
 -	At når data for de resterende stoffer på EUs liste  

 er gennemgået i EU, kan det vurderes, om der er brug for  

 reguleringsmæssige tiltag over for de enkelte stoffer.
V, DF, KF og KRF lægger derfor vægt på,  

 at regeringen også prioriterer det igangværende EU-arbejde,  

 herunder at støtte udvikling af nye testmetoder, ikke mindst i lyset  

 af, at miljøministrene på rådsmødet i juni 2001  

 vedtog, at hormonforstyrrende stoffer skal med ind under det kommende  

 EU-autorisationssystem, når der findes egnede testmetoder og kriterier  

 er blevet etableret.
Autorisationssystemet vil indebære, at de mest  

 problematiske stoffer automatisk bliver forbudt, medmindre myndighederne  

 giver tilladelse til særlig anvendelse.
Egnede testmetoder er endvidere  

 en forudsætning for, at klassificeringskriterier kan udvikles og  

 mærkning i henhold til EU-lovgivning kan gennemføres.
Et mindretal i udvalget (S, SF, RV og EL)  

 anfører, at Danmarks Miljøundersøgelser har påvist  

 tvekønnethed hos 10 danske arter af havsnegle.
Unaturlige  

 kønsændringer i snegle i danske havne er nu reglen snarere end  

 undtagelsen.
Også hos fisk er der kønsforstyrrelser.
En  

 nylig offentliggjort undersøgelse fra Østjylland viste, at op  

 til 26 pct. af skallerne i forskellige spildevandsbelastede vandløb  

 havde tvekønnede træk.
Disse tal bekræftes af forskning  

 fra resten af verden.
Fra de arktiske egne indløber der f.eks.  

 rapporter om stadig flere sterile isbjørne som følge af  

 tvekønnethed.
Forskningen tyder på, at danske mænds  

 sædkvalitet er faldet med ca. 50 pct. i løbet af de sidste 50  

 år.
Undersøgelser af danske rekrutter viser, at næsten  

 halvdelen har så dårlig sædkvalitet, at de vil have  

 problemer med at få børn.
Tilfældene af  

 testikelkræft i Europa er steget de sidste årtier.
Deforme  

 kønsorganer hos drenge forekommer hyppigere og hyppigere.
De sidste 10  

 år har der været en støt stigning i tilfælde af  

 brystkræft i Europa.
 Ingen ved med sikkerhed, hvad disse forstyrrelser skyldes.  

 Meget peger imidlertid i retning af, at der et tale om påvirkninger fra  

 hormonforstyrrende stoffer.
Hormonforstyrrende stoffer er en samlebetegnelse for en  

 gruppe kemikalier   kommercielt fremstillede som naturlige   der kan  

 forstyrre menneskers og dyrs hormonfunktioner.
Vore hormonsystemer forstyrres  

 således af fremmede stoffer, som ligner vore egne hormoner.
Det drejer  

 sig blandt andet om østrogenlignende stoffer, som kan fremme en  

 feminisering af både mennesker og dyr eller f.eks. accelerere  

 udviklingen af kræftceller i brystet.
Andre stoffer ligner det mandlige  

 hormon testosteron og bidrager til en maskulinisering.
Disse hormonlignende  

 stoffer fremmer altså en naturlig proces   blot i det forkerte  

 køn.
Hanner får feminine træk og omvendt.
Senest er  

 forskerne blevet opmærksomme på, at visse stoffer også  

 virker modsat de naturlige kønshormoner og hæmmer udviklingen af  

 disse.
Særlige karakteristika Der er en række særlige karakteristika ved  

 hormonforstyrrende stoffer, man skal holde sig for øje.
1.	Effekterne af hormonforstyrrende stoffer viser sig oftest  

 først i de næste generationer.
Eksempelvis har en ny  

 undersøgelse vist, at børnebørnene til de kvinder, der i  

 1950erne blev behandlet med det hormonforstyrrende stof DES, også  

 oplever effekter af de skadelige kemikalier.
2.	Hormonforstyrrende stoffer har effekter ved uhyre lave  

 koncentrationer og doser.
Det betyder, at det nærmest er umuligt at  

 sætte en grænseværdi for et hormonforstyrrende stof, da  

 effekten i højere grad er afhængig af tidspunkt end af  

 mængde.
3.	Hormonforstyrrende stoffer påvirker i fostertilstand.  

 Eksempelvis har det vist sig, at fostres udsættelse for et  

 hormonforstyrrende stof på en særlig dag eller i en særlig  

 periode under graviditeten kan give irreversible effekter.
Fostre og  

 nyfødte børn anses derfor for særlig følsomme over  

 for stofferne.
 Status for viden om hormonforstyrrende stoffer er, at  

 effekterne i miljøet er omfattende, hvorimod der stadig mangler viden  

 om stoffernes præcise påvirkning af mennesker samt overblik over,  

 præcis hvilke stoffer der er de farligste . Myndigheder er i øjeblikket i gang med  

 at udvikle testmetoder for hormonforstyrrende stoffer, men det vil  

 højst sandsynligt tage mange år, før der er opnået  

 enighed om sikre metoder, med hvilke det kan bestemmes, hvor mange af de  

 cirka 70.000 kemikalier, der er i brug i Europa, der er hormonforstyrrende.  

 Det vil tage endnu længere tid at afgøre, præcis hvilke  

 kemikalier der er skyld i hvilke effekter, og kemikaliernes potentielt  

 kombinerede effekter.
S, SF, RV og EL finder, at den politiske indsats i Danmark  

 såvel som på EU-plan først og fremmest har været  

 fokuseret på behovet for mere forskning.
Der er nu behov for at handle  

 ud fra en erkendelse af, at vi højst sandsynligt aldrig opnår  

 100 pct. sikre beviser for hormonforstyrrende stoffers effekter.
Derfor  

 bør der nu skrides til politisk handling med udgangspunkt i  

 forsigtigheds-princippet.
Politiske Initiativer Problemet med EUs håndtering af  

 hormonforstyrrende stoffer er, at man ikke tager udgangspunkt i  

 forsigtighedsprincippet.
Altså princippet om, at usikkerhed om et stofs  

 virkning skal komme miljø og mennesker til gavn   f.eks. i form af et  

 forbud, indtil det er bevist, at stoffer er sikkert.
Perspektiverne for de skader, som hormonforstyrrende  

 stoffer kan påføre mennesker og miljø, er så  

 omfattende og alvorlige, at der netop bør handles i overensstemmelse  

 med forsigtigheds-princippet på nationalt såvel som på  

 EU-niveau.
Hormonforstyrrende stoffer bør ikke forekomme i  

 forbrugerprodukter og ikke udledes til miljøet.
 På den baggrund finder partierne, at den danske  

 regering bør arbejde målrettet for en langt mere aktiv politik  

 over for hormonforstyrrende stoffer i EU, ligesom der bør  

 iværksættes en række politiske initiativer på  

 nationalt niveau:
Initiativer på EU niveau Kommissionen fremlagde i 1999 en trefaset strategi, der  

 både på kort, medium og lang sigt har til mål at fremme og  

 vurdere forskning og testning af hormonforstyrrende stoffer.
Kommissionens  

 strategi udmærker sig ved udelukkende at identificere behov for og  

 igangsætte mere forskning   snarere end at identificere måder at  

 reducere menneskers og miljøets udsættelse for stofferne  

 på.
Europa-Parlamentet har udtrykt utilfredshed med strategien og har  

 senest i en betænkning fra 1999 krævet, at Kommissionen laver en  

 liste over de hormonforstyrrende stoffer, der bør sættes ind  

 over for med det samme.
Dette er dog ikke sket, og status er i dag, at efter  

 at emnet har været på EUs dagsorden i 7 år, er der  

 produceret tre lister over i alt 553 stoffer, der skal undersøges  

 nærmere.
Af de 553 stoffer er det bevist, at 118 har  

 hormonforstyrrende effekter, og for de øvrige 435 foreligger klare  

 indikationer, men endnu utilstrækkelige beviser for deres  

 hormonforstyrrende effekt.
Stofferne er udvalgt blandt stoffer, som der  

 produceres mere end 1.000 tons af pr. år, og som i forvejen har en  

 eller anden uønsket effekt.
 S, SF, RV og EL foreslår følgende  

 initiativer:
1.	Mange flere stoffer end de 553 er hormonforstyrrende.
Der skal  

 derfor arbejdes på at supplere listen, der således på ingen  

 måde må opfattes som en lukket liste.
2.	I 2004 bør de 553 stoffer på EUs kandidatlister  

 (samt andre under mistanke) være screenet og de relevante testet for  

 hormonforstyrrende effekter.
Til dette formål bør  

 computermodeller, såsom QSAR, tages i anvendelse.
 3.	De 118 stoffer, som er bevist at være hormonforstyrrende,  

 bør uden yderligere undersøgelser og forsinkelser udfases eller  

 forbydes, ligesom de 435 stoffer uden såkaldt » tilstrækkelige beviser« bør udfases ud fra den foreliggende mistanke,  

 medmindre de kan frikendes på grundlag af nye data, der måtte  

 blive fremlagt af industrien.
 Dette forbud vil blandt andet dække stoffer som:
 Nonylphenoler:
Bruges blandt andet i vaske- og rengøringsmidler.
Nonylphenoler  

 og oktylphenoler og deres etoksilater er forbudte til import, eksport og salg  

 i Norge fra oktober 2001. En tysk undersøgelse af 39 dagligdags mad-  

 og drikkevarer viser indhold af nonylphenoler i madvarer i hidtil ukendt og  

 alarmerende omfang.
Undersøgelsen peger på, at madvarer er en  

 vigtig kilde, når man skal vurdere, hvordan mennesker udsættes  

 for hormonforstyrrende stoffer.
 Ftalater:
På listen er typerne DEHP, DBP og BBP.
DEHP er netop  

 klassificeret som kræftfremkaldende og reproduktionsgiftigt.
Der findes  

 dog ikke anvendelsesbegræsninger på EU-plan for nogen af  

 ftalattyperne (bortset fra et midlertidigt forbud mod 6 ftalater i  

 bideringe). Ftalater bruges for 90 pct.s vedkommende som  

 blødgørere i plast.
 Bisphenol A:
Findes blandt andet i lim, inderdækning af dåser til  

 madvarer, f.eks. majs og ærter.
Blev tidligere brugt som  

 plasttandfyldninger.
De engelske fødevaremyndigheder har  

 offentliggjort en undersøgelse af bisphenol A i dåser, hvor mere  

 end 60 pct. indeholder bisphenol A.
Man har vidst siden 1938, at stoffet er  

 østrogenlignende.
Risikovurdering fra EU er netop afsluttet, men med  

 den konklusion, at stoffet skal undersøges yderligere.
Der findes  

 ingen anvendelsesbegrænsninger af bisphenol A, hverken i Danmark eller  

 i EU.
Miljøstyrelsen mener, at anvendelsen af bisphenol A er  

 særligt problematisk i forbrugerprodukter.
 Bromerede flammehæmmere:
PBB (polybromerede biphenyler) er under afvikling.
Gruppen bør  

 udvides til andre bromerede flammehæmmere, hvor flere også har  

 vist tegn på hormonforstyrrende effekter (f.eks. hele gruppen af  

 PBDEer, HBCD, TBBPA).
4.	EUs kemikalieregulering skal udvides til at omfatte  

 hormonforstyrrende effekter.
Det vil sige, at hormonforstyrrende effekter i  

 lighed med andre skadevirkninger skal tages med i betragtning, når  

 stoffer klassificeres og vurderes.
Der skal således også tages  

 højde for hormonforstyrrende effekter i forbindelse med  

 risikovurderinger.
 5.	Hormonforstyrrende stoffer skal optages i den kommende  

 EU-kemikaliestrategis kategori af særlig farlige stoffer, hvor  

 tilladelse til anvendelse kun kan gives helt undtagelsesvis  

 (REACH-systemet).
6.	EUs kemikaliepolitik skal inkludere kemikalier i  

 forbrugerprodukter.
Situationen er i dag, at regler, der gælder for  

 rene kemiske stoffer og blandinger (præparater), ikke gælder for  

 de samme kemikalier, når de er tilsat forbrugerprodukter som f.eks.  

 computere, tekstiler og kosmetik.
Danske initiativer EUs nye kemikaliesystem er tidligst på plads i  

 2004, og derefter går der en række år, før det er  

 implementeret og virker.
S, SF, RV og EL finder det derfor helt  

 nødvendigt, at Danmark tør gå foran på dette  

 område, samtidig med at der presses på for at gøre  

 EU-reglerne så ambitiøse som muligt.
Der er en række  

 tiltag, der kan iværksættes på nationalt plan:
 1.	Der bør foretages en landsomfattende kortlægning af de  

 hormonforstyrrende stoffers (naturlige og menneskeskabte  

 østrogener/østrogenlignende stoffer) forekomster og biologiske  

 effekter i det danske vandmiljø, og ud fra allerede foreliggende  

 indikationer bør en række hormonforstyrrende stoffer snarest  

 inddrages i den rutinemæssige overvågning (NOVA-programmet) af  

 det danske vandmiljø.
2.	Forbrugerprodukter skal mærkes.
Forbrugeren har i dag ingen  

 mulighed for at fravælge produkter, der indeholder skadelig kemi,  

 herunder hormonforstyrrende stoffer.
Forbrugeren bør have den  

 mulighed.
Indtil der er tilfredsstillende lovgivning på plads, kan  

 forbrugere ved hjælp af mærkning være med til at dreje  

 markedet i retning mod mindre brug af uvurderede kemikalier.
Der bør  

 således på produkter, der indeholder stoffer optegnet på  

 Miljøstyrelsens liste over uønskede stoffer, være en  

 advarselspåtegning, hvoraf det fremgår, at produktet risikerer at  

 have hormonforstyrrende effekter (i lighed med mærkningen af  

 cigaretpakker).
3.	Det bør som udgangspunkt ikke være muligt for produkter  

 at opnå et miljømærke, hvis produktet indeholder stoffer  

 fra listen over uønskede stoffer.
Da et miljømærket  

 produkt bør være det bedst mulige miljøvalg, skal det  

 også være frit for skadelig kemi.
I dag findes der ingen  

 eksplicitte krav, der sikrer, at blomst- og svanemærkede produkter ikke  

 indeholder hormonforstyrrende stoffer som ftalater, bromerede  

 flammehæmmere m.v.
4.	Offentlige grønne indkøb skal styrkes.
Offentlige  

 grønne indkøb er et af de bedste midler til at skabe et marked  

 for progressive producenter.
Med en mærkningsordning af  

 »uønskede stoffer« vil det være muligt for offentlige  

 indkøbere at fravælge produkter med skadelig kemi.
 -	Sammenhæng mellem hormonrelaterede kræftformer   som  

 brystkræft   og hormonforstyrrende stoffer.
 -	Sammenhæng mellem deformitet i kønsorganer hos  

 drengebørn og hormonforstyrrende stoffer.
 -	Sammenhæng mellem den kraftige stigning i testikelkræft,  

 faldende sædkvalitet og hormonforstyrrende stoffer.
 -	Sammenhæng mellem tvekønnethed i naturen og  

 hormonforstyrrende stoffer.
 -	De naturligt forekommende østrogene plantestoffer og deres  

 betydning for vores naturlige forsvarsmekanismer, herunder samspillet mellem  

 de østrogene plantestoffer og miljøøstrogenerne (de  

 kunstigt producerede østrogene stoffer).
 6.	Det bør undersøges, om danske rensningsanlæg  

 skal udbygges, så syntetiske østrogener, der blandt andet  

 anvendes i p-piller, ikke slipper ud i miljøet (dvs. tilføjelse  

 af et ekstra trin i rensningsprocessen, f.eks. ultraviolet lys eller  

 filtrering med aktivt kul). Til alle nye rensningsanlæg bør det  

 være et krav.
7.	Overvågningsprogrammerne i de arktiske egne bør  

 udvides.
På nuværende tidspunkt overvåges der kun for et  

 lille antal kemikalier i de arktiske egne.
For at få et overblik over,  

 hvordan blandt andet de hormonforstyrrende stoffer spreder sig i  

 miljøet, bør programmerne udvides til at omfatte flere  

 kemikalier som bromerede flammehæmmere, en række nye pesticider  

 m.v.
8.	Der bør indføres screening af kvinders brystmælk  

 med det erklærede politiske mål for øje, at ophobning af  

 skadelige kemikalier   herunder hormonforstyrrende stoffer   ikke accepteres  

 i menneskers kroppe.
Når stoffer identificeres i kvinders  

 brystmælk, er det en alvorlig alarmklokke, der bør føre  

 til restriktioner/udfasning/forbud mod de fundne kemikalier.
 EL tilføjer, at behovet for nationale initiativer  

 ikke alene kan begrundes i, at en EU-indsats har lange udsigter, men  

 også i, at den danske regering har nogle faktiske muligheder for  

 på kort sigt at reducere danske borgeres og ikke mindst fostres og  

 børns påvirkning fra (mistænke) hormonforstyrrende  

 stoffer, hvis man reelt ønsker en sådan mindskelse.
 Men det forudsætter, at et flertal i det danske  

 Folketing vedkender sig et ansvar for en indsats og ikke nøjes med at  

 henvise til, at det alene kan ske på EU-niveau.
 En række tiltag kræver EU-godkendelser, men  

 skal ikke desto mindre forsøges gennemført alligevel.
 Ud over de ovenfor nævnte nationale tiltag kan  

 følgende tiltag iværksættes:
Synliggørelse: Ud over den foreslåede  

 kortlægning af de hormonforstyrrende stoffers forekomster i  

 vandmiljøet, kan produkter indeholdende mistænkte  

 hormonforstyrrende stoffer synliggøres ved, at regeringen  

 iværksætter en øjeblikkelig kortlægning af alle  

 produktgrupper og konkrete produkter, som indeholder de kemikalier, der  

 mistænkes for at have hormonforstyrrende effekt.
Dette kan ske via  

 Produktregistret, hvor produkter anmeldes.
Offentliggørelse kan f.eks.  

 ske via Grøn Information eller Forbrugerinformationen.
 Positiv mærkning: Regeringen kan  

 indføre en mærkningsordning, hvor producenter kan få  

 tilladelse til positiv mærkning, dvs. »fri for hormonforstyrrende stoffer«, af produkter, der ikke indeholder nogen af kemikalierne fra  

 en af Miljøstyrelsen udarbejdet »mistankeliste «.
 Substitution: Der kan iværksættes et  

 program under Miljøstyrelsen til støtte for danske producenter,  

 som vil substituere de mistænkte kemikalier.
 Behovsdokumentation: Regeringen kan indføre  

 krav om dokumentation for, at de pågældende stoffer er  

 nødvendige (og ikke kan substitueres/undværes) i produkter som  

 forudsætning for markedsføring.
Spildevand/afledning fra landbruget: Før  

 regeringen iværksætter et større udbygningsprogram for  

 renseanlæg i Danmark, bør hormonforstyrrende stoffer i  

 spildevand undersøges nærmere.
Det er p.t. uklart, om og hvor de  

 hormonforstyrrende stoffer bliver nedbrudt.
Der kan være tale om, at  

 stofferne transformeres og derfor ikke opdages, men kan antage deres  

 oprindelige form igen.
Gylle fra landbruget bør også  

 undersøges for indhold af østrogenlignende forbindelser,  

 ligesom disse eventuelle stoffers skæbne i jord og afledningsvand  

 bør undersøges.
P.u.v.  

 Eyvind Vesselbo  

 formand CMR-stoffer: Kræftfremkaldende,  

 mutagene og reproduktionsskadelige stoffer.
POP-stoffer: Svært  

 nedbrydelige organiske forureningsstoffer.
 Modeller der forudsiger stoffers  

 biologiske effekter ud fra deres kemiske struktur.
 UNEP, ILO, WHO, 2002. Global Assessment  

 og the State-of-the-art-science of endocrine disruptors (draft)  

 www.ehp.niehs.nih.gov/who Samt: Consensus Statement: Atlantic Coast Workshop  

 2000.
