 I henhold til kgl. resolution af 5. juli 1982 har Danmark ratificeret en i  

 Bonn den 23. juni 1979 undertegnet konvention om beskyttelse af migrerende  

 arter af vilde dyr.
 Konventionen og to dertil knyttede lister har følgende ordlyd:
KONVENTION OM BESKYTTELSE AF MIGRERENDE ARTER AF VILDE DYR De kontraherende parter som erkender, at vilde dyr i deres utallige former er en  

 uerstattelig del af Jordens naturlige orden, som må beskyttes til gavn for  

 menneskeheden, som er klare over, at hver menneskegeneration har Jordens  

 ressourcer i pant og har en forpligtelse til at sikre, at denne arv bevares  

 til fremtidige generationer, og at udnyttelse og brug sker på fornuftig måde, som er sig bevidste, at vilde dyr ud fra miljømæssige, økologiske,  

 genetiske, videnskabelige, æstetiske, rekreative, kulturelle,  

 undervisningsmæssige, samfundsmæssige og økonomiske synsvinkler har en stedse  

 voksende værdi, som navnlig nærer bekymring for de arter af vilde dyr, der  

 migrerer over eller uden for grænser for national jurisdiktion, som erkender, at staterne er og skal være beskyttere af de  

 migrerede arter af vilde dyr, som lever inden for eller krydser deres grænser  

 for national jurisdiktion, som er overbeviste om, at beskyttelse og effektiv forvaltning af  

 migrerende arter af vilde dyr nødvendiggør en fælles handling i alle de  

 stater, inden for hvis grænser for national jurisdiktion sådanne arter  

 tilbringer nogen som helst del af deres liv, som erindrer sig den 32. rekommandation i den handlingsplan, som  

 blev vedtaget af De forenede Nationers konference om det menneskelige miljø  

 (Stockholm, 1972) og med tilfredshed bemærket ved De forenede Nationers  

 generalforsamlings syvogtyvende samling, er blevet enige om følgende:
Artikel I Fortolkning 1. I denne konvention betyder:
2. I forhold inden for deres kompetence skal de  

 regionale økonomiske samarbejdsorganisationer, som deltager i denne  

 konvention, i eget navn udøve de rettigheder og påtage sig de forpligtelser,  

 som i henhold til denne konvention er pålagt deres medlemsstater.
I sådanne  

 tilfælde skal disse organisationers medlemsstater ikke have adgang til at  

 udøve sådanne rettigheder enkeltvis.
3. Hvis der i henhold til denne konvention skal  

 træffes beslutning enten med to tredjedeles flertal eller enstemmigt af  

 »de tilstedeværende og stemmeafgivende parter«, betyder dette:  

 »de parter, der er til stede, og som stemmer for eller imod«.
De,  

 som afstår fra at stemme, skal ikke medregnes blandt »de tilstedeværende  

 og stemmeafgivende parter« ved udregningen af flertallet.
Artikel II Grundlæggende principper 1.Parterne erkender betydningen af, at migrerende arter beskyttes, og at  

 forekomststater er enige om at træffe foranstaltninger med henblik herpå, når  

 det er muligt og hensigtsmæssigt under særlig hensyntagen til migrerende  

 arter, hvis status er ugunstig, og af at de enkeltvis eller i samarbejde  

 træffer passende og nødvendige foranstaltninger til at beskytte sådanne arter  

 og deres levesteder.
 2. Parterne erkender behovet for, at der træffes  

 foranstaltninger til at undgå, at nogen migrerende art bliver truet.
 3. Parterne skal navnlig:
Artikel III Truede migrerende arter: Liste I 1. Liste I skal omfatte migrerende arter, som er  

 truede.
 2. En migrerende art kan opføres på liste I, hvis der  

 er pålidelige vidnesbyrd, herunder de bedste tilgængelige videnskabelige  

 vidnesbyrd, som tyder på, at arten er truet.
 3. En migrerende art kan fjernes fra liste I, når  

 parternes konference fastslår, at:
 4. Parter, som er forekomststater for en migrerende  

 art, der er omfattet af liste I, skal bestræbe sig på:
5. Parter, som er forekomststater for en migrerende  

 art, der er omfattet af liste I, skal forbyde fangst af dyr tilhørende denne  

 art.
Undtagelser fra dette forbud kan kun ske, hvis:
forudsat sådanne undtagelser er nøjagtige i deres indhold og begrænsede i  

 tid og rum.
Sådan fangst må ikke have en ugunstig virkning for arterne.
 6. Parternes konference kan henstille til de parter,  

 som er forekomststater for en migrerende art på liste I, at de skal træffe  

 yderligere hensigtsmæssige foranstaltninger til gavn for arten.
 7. Parterne skal så snart som muligt give  

 sekretariatet meddelelse om alle undtagelser, der er sket i henhold til stk.  

 5 i denne artikel.
Artikel IV Migrerende arter, om hvilke der skal indgås AFTALER: Liste II 1.
 Liste II skal omfatte migrerende arter, hvis status er ugunstig, og for  

 hvilke der er behov for internationale aftaler vedrørende deres beskyttelse  

 og forvaltning, så vel som de arter, hvis status er af en sådan karakter, at  

 den ville blive væsentligt forbedret gennem det internationale samarbejde,  

 som kunne opnås ved en international aftale.
 2. Hvis forholdene berettiger dertil, kan en  

 migrerende art omfattes af både liste I og liste II.
 3. Parter, som er forekomststater for arter på liste  

 II, skal bestræbe sig på at indgå AFTALER, når de kan være til gavn for  

 arterne, og skal prioritere de arter højest, hvis status er ugunstig.
 4. Parterne opmuntres til at træffe foranstaltninger  

 med henblik på indgåelse af AFTALER for bestande, geografisk adskilte dele af  

 bestande eller lavere systematiske enheder af arter af vilde dyr, hvis  

 individer med mellemrum overskrider en eller flere grænser for national  

 jurisdiktion.
 5. Sekretariatet skal tilstilles en kopi af hver  

 AFTALE, som indgås i henhold til denne artikels bestemmelser.
Artikel V Retningslinier for AFTALER 1. Enhver AFTALES formål skal være at tilbageføre den  

 pågældende migrerende art til en gunstig status eller at bevare en sådan  

 status.
Enhver AFTALE skal omhandle de aspekter i beskyttelsen og  

 forvaltningen af den pågældende migrerende art, som tjener til at nå dette  

 mål.
 2. Enhver AFTALE skal dække hele den pågældende  

 migrerende arts udbredelse og skal være åben for tiltrædelse af alle stater,  

 der er forekomststater for den pågældende art, uanset om de parter i denne  

 konvention.
 3. En AFTALE skal så vidt muligt omhandle mere end en  

 migrerende art.
 4. Enhver AFTALE skal:
hver part angive dennes nationale myndighed, som befatter sig med AFTALENS  

 gennemførelse, 5. I de tilfælde, hvor det er passende og muligt, skal  

 hver AFTALE indeholde bestemmelser om, men ikke begrænses til:
Artikel VI Forekomststater 1. Sekretariatet skal på grundlag af oplysninger, som  

 det modtager fra parterne, ajourføre en fortegnelse over forekomststater for  

 de migrerende arter, der er omfattet af liste I og II.
 2. Parterne skal holde sekretariatet underrettet om  

 hvilke af de af liste I og II omfattede migrerende arter de mener at være  

 forekomststater for, og herunder give oplysning om skibe, som fører deres  

 flag, og som uden for grænser for national jurisdiktion arbejder med fangst  

 af de pågældende migrerende arter, samt om muligt om fremtidige planer  

 vedrørende sådan fangst.
 3. De parter, som er forekomststater for migrerende  

 arter, der er omfattet af liste I eller liste II, skal mindst seks måneder  

 inden hvert ordinært møde i parternes konference gennem sekretariatet  

 underrette konferencen om foranstaltninger, som de træffer for at gennemgå  

 denne konventions bestemmelser vedrørende disse arter.
Artikel VII Parternes konference 1. Parternes konference skal være denne konventions  

 beslutningstagende organ.
 2. Sekretariatet skal indkalde til møde i parternes  

 konference senest to år efter, at denne konvention er trådt i kraft.
 3. Derefter skal sekretariatet sammenkalde til  

 ordinære møder mindst n gang hvert trejde år, medmindre konferencen bestemmer  

 andet, og til ekstraordinære møder når som helst efter skriftlig anmodning  

 fra mindst en tredjedel af parterne.
4. Parternes konference skal fastlægge og efterprøve  

 denne konventions økonomiske vedtægter.
Parternes konference skal på hvert af  

 sine ordinære møder vedtage et budget for den følgende regnskabsperiode.
Hver  

 af parterne skal bidrage til dette budget efter en skala, som skal fastlægges  

 af konferencen.
De økonomiske vedtægter, herunder bestemmelser om budgettet  

 og om bidragsskalaen, så vel som ændringer heri, skal vedtages enstemmigt af  

 de tilstedeværende og stemmeafgivende parter.
 5. På hvert af sine møder skal parternes konference  

 gøre status over gennemførelsen af denne konvention og kan navnlig:
 6. På hvert møde skal parternes konference bestemme  

 tid og sted for næste møde.
7. På ethvert møde skal parternes konference bestemme  

 og vedtage forretningsordenen for det pågældende møde.
Afgørelser på et møde  

 i parternes konference træffes med to tredjedeles flertal af de  

 tilstedeværende og stemmeafgivende parter, medmindre andet er bestemt i  

 henhold til denne konvention.
 8. De forenede Nationer, dets særorganisationer, Den  

 internationale Atomenergiorganisation og enhver stat, som ikke er tilsluttet  

 denne konvention, og, i forbindelse med hver AFTALE, det organ, som af  

 AFTALENS parter er udpeget, kan ved observatører være repræsenteret på møder  

 i parternes konference.
 9. Enhver organisation eller ethvert organ af følgende  

 kategorier, som er teknisk kvalificeret til beskyttelse og forvaltning af  

 migrerende arter, og som over for sekretariatet har anmeldt sit ønske om ved  

 observatører at blive repræsenteret på møderne i parternes konference, skal  

 gives adgang hertil, medmindre mindst en tredjedel af de tilstedeværende  

 parter modsætter sig det:
 Når disse observatører først en gang har fået adgang, skal de have ret til  

 at deltage, men ikke til at stemme.
Artikel VIII Videnskabsrådet 1. Parternes konference skal på sit første møde  

 nedsætte et videnskabsråd, som skal rådgive om videnskabelige spørgsmål.
2. Hver af parterne kan udpege en kvalificeret ekspert  

 som medlem af videnskabsrådet.
Herudover skal videnskabsrådet bestå af  

 kvalificerede eksperter, som er udvalgt og udpeget af parternes konference;  

 antallet af eksperter, kriterierne for deres udvælgelse og deres valgperiode  

 skal være som besluttet af parternes konference.
 3. Videnskabsrådet skal holde møde efter anmodning fra  

 sekretariatet, når parternes konference kræver det.
 4. Med forbehold af godkendelse i parternes konference  

 skal videnskabsrådet selv fastsætte sin forretningsorden.
 5. Parternes konference skal bestemme videnskabsrådets  

 opgaver, som kan omfatte:
Artikel IX Sekretariatet 1. Der skal oprettes et sekretariat med henblik på  

 denne konvention.
2. Når denne konvention træder i kraft, skal  

 sekretariatet stilles til rådighed af eksekutivdirektøren for De forenede  

 Nationers Miljøprogram.
I det omfang og på den måde han finder det passende,  

 kan han bistås af egnede statslige eller ikke-statslige nationale eller  

 internationale organisationer og organer, som er teknisk kvalificerede til  

 beskyttelse og forvaltning af vilde dyr.
 3. Hvis De forenede Nationers Miljøprogram ikke  

 længere kan stille sekretariat til rådighed, skal parternes konference  

 tilvejebringe alternative ordninger for sekretariatet.
 4. Sekretariatet skal have til opgave:
Artikel X Ændring af konventionen 1. Denne konvention kan ændres på ethvert ordinært  

 eller ekstraordinært møde i parternes konference.
 2. Ændringsforslag kan fremsættes af enhver af  

 parterne.
3. Teksten til enhver foreslået ændring og  

 begrundelserne herfor skal videregives til sekretariatet mindst et hundrede  

 og halvtreds dage forud for det møde, på hvilket den skal behandles, og skal  

 af sekretariatet omgående videregives til alle parter.
Kommentarer fra  

 parterne til teksten skal videregives til sekretariatet mindst tres dage  

 forud for mødets begyndelse.
Umiddelbart efter den sidste dag for indgivelse  

 af kommentarer skal sekretariatet til parterne videregive alle kommentarer,  

 som er modtaget indtil da.
 4. Ændringer skal vedtages med to tredjedeles flertal  

 af de tilstedeværende og stemmeafgivende parter.
5. En ændring, som vedtages, skal træde i kraft for  

 alle de parter, som har accepteret den, den første dag i den tredje måned,  

 som følger efter den dato, da to tredjedele af parterne har deponeret et  

 acceptinstrument hos depositaren.
For hver part, som deponerer et  

 acceptinstrument efter den dato, på hvilken to tredjedele af parterne har  

 deponeret et acceptinstrument, træder ændringen i kraft for denne part den  

 første dag i den tredje måned efter deponeringen af dens acceptinstrument.
Artikel XI Ændring af listerne 1. Liste I og II kan ændres på ethvert ordinært eller  

 ekstraordinært møde i parternes konference.
 2. Forslag til ændringer kan fremsættes af enhver  

 part.
3. Teksten til enhver foreslået ændring og  

 begrundelserne herfor, som skal hvile på de bedste videnskabelige vidnesbyrd,  

 der rådes over, skal videregives til sekretariatet mindst et hundrede og  

 halvtreds dage forud for mødet, og skal af sekretariatet omgående  

 viderebringes til alle parter.
Parternes kommentarer til teksten skal  

 fremsendes til sekretariatet mindst tres dage forud for mødets begyndelse.  

 Umiddelbart efter den sidste dag for indgivelse af kommentarer skal  

 sekretariatet til parterne videresende alle kommentarer, som er modtaget  

 indtil da.
 4. Ændringer skal vedtages med to tredjedeles flertal  

 af de tilstedeværende og stemmeafgivende parter.
 5. En ændring af listerne træder i kraft for alle  

 parter halvfems dage efter det møde i parternes konference, på hvilken den  

 blev vedtaget, undtagen for de parter, som tager forbehold i overensstemmelse  

 med stk. 6 i denne artikel.
6. I løbet af den halvfems dages periode, som er nævnt  

 i stk. 5 i denne artikel, kan enhver af parterne ved skriftlig meddelelse til  

 depositaren tage forbehold med hensyn til ændringen.
Et forbehold til en  

 ændring kan tilbagekaldes ved skriftlig meddelelse til depositaren, og  

 ændringen træder derpå i kraft for denne parts vedkommende halvfems dage  

 efter tilbagekaldelsen.
Artikel XII Virkning for internationale konventioner og andre retsforskrifter 1.
 Intet i denne konvention skal præjudicere den kodifikation om udvikling af  

 havretten, der finder sted på De forenede Nationers havretskonference,  

 indkaldt ved De forenede Nationers generalforsamlings resolution nr. 2750 C  

 (XXV), og ej heller nogen stats nuværende eller fremtidige krav eller legale  

 synspunkter vedrørende havret og indholdet og omfanget af kyst- og  

 flagstatsjurisdiktion.
 2. Bestemmelserne i denne konvention skal på ingen  

 måde berøre nogen parts rettigheder eller forpligtelser i henhold til en  

 gældende traktat, konvention eller overenskomst.
 3. Bestemmelserne i denne konvention skal på ingen  

 måde berøre parternes adgang til at vedtage strengere nationale  

 foranstaltninger til beskyttelse af migrerende arter, som er omfattet af  

 liste I og II, eller til at vedtage nationale foranstaltninger vedrørende  

 beskyttelse af arter, som ikke er omfattet af liste I og II.
Artikel XIII Bilæggelse af tvister 1. Enhver tvist, som opstår mellem to eller flere  

 parter med hensyn til fortolkningen eller anvendelsen af bestemmelserne i  

 denne konvention, skal optages til forhandling mellem de i tvisten  

 involverede parter.
 2. Hvis tvisten ikke kan bilægges i overensstemmelse  

 med stk. 1 i denne artikel, kan parterne efter indbyrdes aftale forelægge  

 tvisten for en voldgiftsret, navnlig Den fate Voldgiftsret i Haag, og de  

 parter, som forelægger tvisten, er bundet af voldgiftskendelsen.
Artikel XIV Forbehold 1. Bestemmelserne i denne konvention kan ikke gøres  

 til genstand for generelle forbehold.
Særlige forbehold kan tages i  

 overensstemmelse med bestemmelserne i denne artikel og artikel XI.
 2. Enhver stat eller enhver regional økonomisk  

 samarbejdsorganisation kan ved deponeringen af sit ratifikations-, accept-,  

 godkendelses- eller tiltrædelsesinstrument tage et særligt forbehold med  

 hensyn til opførelsen på liste I eller/og liste II af enhver migrerende art,  

 og skal så ikke betragtes som deltager i denne konvention med hensyn til  

 forbeholdets indhold før halvfems dage efter, at depositaren har underrettet  

 parterne om, at et sådant forbehold er tilbagekaldt.
Artikel XV Undertegnelse Denne konvention skal stå åben for undertegnelse i Bonn af alle stater og  

 enhver regional økonomisk samarbejdsorganisation indtil den toogtyvende juni  

 1980.
Artikel XVI Ratifikation, accept, godkendelse Denne konvention skal ratificeres, accepteres eller godkendes.  

 Ratifikations-, accept- eller godkendelsesinstrumenterne skal deponeres hos  

 Forbundsrepublikken Tysklands regering, som skal være depositar.
Artikel XVII Tiltrædelse Efter den toogtyvende juni 1980 skal denne konvention stå åben for  

 tiltrædelse af alle stater, som ikke har undertegnet den, og af enhver  

 regional økonomisk samarbejdsorganisation.
Tiltrædelsesinstrumenter skal  

 deponeres hos depositaren.
Artikel XVIII Ikrafttræden 1. Denne konvention skal træde i kraft på den første  

 dag i den tredje måned, som følger efter datoen for deponering af det  

 femtende ratifikations-, accept-, godkendelses- eller tiltrædelsesinstrument  

 hos depositaren.
 2. For enhver stat eller enhver regional økonomisk  

 samarbejdsorganisation, som ratificerer, accepterer eller godkender denne  

 konvention eller tiltræder den efter deponeringen af det femtende  

 ratifikations-, accept-, godkendelses- eller tiltrædelsesinstrument, skal  

 denne konvention træde i kraft på den første dag i den tredje måned, som  

 følger efter datoen for vedkommende stats eller organisations deponering af  

 sit ratifikations-, accept-, godkendelses- eller tiltrædelsesinstrument.
Artikel XIX Opsigelse Enhver part kan når som helst opsige denne konvention ved skriftlig  

 meddelelse til depositaren.
Opsigelsen træder i kraft tolv måneder efter, at  

 depositaren har modtaget meddelelsen.
Artikel XX Depositaren 1. Originaleksemplaret af denne konvention på det  

 engelske, franske, tyske, russiske og spanske sprog, som alle har samme  

 gyldighed, skal deponeres hos depositaren.
Depositaren skal fremsende  

 bekræftede kopier af hver af disse versioner til alle stater og alle  

 regionale økonomiske samarbejdsorganisationer, som har undertegnet  

 konventionen eller deponeret tiltrædelsesinstrumenter dertil.
 2. Depositaren skal efter samråd med vedkommende  

 regeringer lade udarbejde officielle versioner af teksten til denne  

 konvention på det arabiske og det kinesiske sprog.
 3. Depositaren skal underrette alle undertegnende og  

 tiltrædende stater og regionale økonomiske samarbejdsorganisationer samt  

 sekretariatet om undertegnelser, deponering af ratifikations-, accept-,  

 godkendelses- eller tiltrædelsesinstrumenter, om ikrafttræden af denne  

 konvention, om ændringer i den, om særlige forbehold og meddelelser om  

 opsigelser.
 4. Så snart denne konvention træder i kraft, skal en  

 bekræftet kopi fremsendes af depositaren til De forenede Nationers  

 sekretariat med henblik på registrering og offentliggørelse i  

 overensstemmelse med artikel 102 i De forenede Nationers pagt.
 Til bekræftelse heraf har undertegnede, der er behørigt bemyndiget dertil,  

 underskrevet denne konvention.
Udfærdiget i Bonn den 23. juni 1979 Forklaring 1. Migrerende arter er optaget på denne liste, enten:
 2. Angivelse af andre højere systematiske enheder end  

 art tjener alene til orientering eller klassificering.
 3. Forkortelsen »(s.l.)» angiver, at det  

 videnskabelige navn anvendes i udvidet betydning.
 4. Minustegnet (-) fulgt af et tal ud for navnet på en  

 systematisk enhed angiver, at bestemte geografisk adskilte bestande af den  

 pågældende art ikke er omfattet af listen, således:
 - 101 peruanske bestande.
 5. Plustegnet (+) fulgt af et tal ud for navnet på en  

 art angiver, at kun bestemte geografisk adskilte bestande af den pågældende  

 art er omfattet af listen, således:
+ 201 nordvestafrikanske bestande + 202 afrikanske bestande + 203 øvre Amazon-bestande.
 6. Symbolet (*) ud for navnet på en art angiver, at  

 arten, en adskilt bestand eller højere systematisk enhed, som omfatter den  

 pågældende art, er omfattet af liste II.
Liste I Truede migrerende arter Forklaring 1. Migrerende arter er optaget på denne liste, enten:
 Medmindre andet er anført, menes der med en henvisning til en systematisk  

 enhed, som er højere end art, at alle migrerende arter inden for denne  

 systematiske enhed ville begunstiges af at være omfattet af en aftale.
 2. Forkortelsen »sp.« efter navnet på en  

 familie eller slægt angiver alle migrerende arter inden for denne familie  

 eller slægt.
 3. Angivelse af andre systematiske enheder højere end  

 art tjener alene til orientering eller klassificering.
 4. Forkortelsen »(s.l.)» angiver, at det  

 videnskabelige navn anvendes i udvidet betydning.
 5. Plustegnet (+) fulgt af et tal ud for navnet på en  

 art eller en højere systematisk enhed angiver, at kun bestemte geografisk  

 adskilte bestande af den pågældende systematiske enhed er omfattet af denne  

 liste, således:
 + 201 asiatiske bestande.
 6. Symbolet (*) ud for navnet på en art eller en  

 højere systematisk enhed angiver, at arten, en adskilt bestand af denne art  

 eller en eller flere arter, som tilhører den pågældende højere systematiske  

 enhed, er omfattet af liste I.
Liste II Migrerende arter, hvorom der skal indgås aftaler Konventionen trådte i medfør af artikel XVIII, stk. 1, i kraft den 1.  

 november 1983.
 Danmarks ratifikation skete med forbehold om, at konventionen, indtil  

 andet måtte blive besluttet, ikke skal gælde for Færøerne og Grønland.
 Foruden Danmark har følgende lande ratificeret eller tiltrådt  

 konventionen:
 Cameroun, Den centralafrikanske Republik, Chile, Egypten, Elfenbenskysten,  

 Frankrig, Grækenland, Indien, Irland, Israel, Italien, Jamaica, Luxembourg,  

 Madagaskar, Marokko, Nederlandene, Niger, Norge, Paraguay, Philippinerne,  

 Portugal, Somalia, Spanien, Sri Lanka, Storbritannien, Sverige, Tchad, Togo,  

 Forbundsrepublikken Tyskland, Uganda og Ungarn.
 De europæiske Fællesskaber har tiltrådt konventionen med beslutning om, at  

 tiltrædelsen ikke omfatter Grønland.
