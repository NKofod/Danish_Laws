Indledning Denne anvisning knytter sig til kapitel 3 i Arbejdstilsynets  

 bekendtgørelse nr. 561 af 24. juni 1994 om indretning af tekniske  

 hjælpemidler.
Bekendtgørelsen indeholder bl.a. krav om, at tekniske  

 hjælpemidler skal konstrueres, udstyres m.v. således, at farer ved  

 hjælpemidlet er imødegået, og at betjening, reparation og rengøring m.v. kan  

 ske sikkerheds- og sundhedsmæssigt fuldt forsvarligt.
 Anvisningen giver nærmere retningslinier for, hvorledes bekendtgørelsens  

 regler om indretning kan opfyldes for mejetærskere.
Anvisningen gælder dog ikke, hvis mejetærskeren omfattes af kapitel 2 i  

 nævnte bekendtgørelse.
I så fald finder alene bestemmelserne i kapitel 2 samt  

 bekendtgørelsens bilag I anvendelse, og mejetærskeren skal være CE-mærket  

 efter reglerne i bilag III.
Afgørende for, om dette er tilfældet, vil normalt  

 være, om mejetærskeren som ny er leveret til brug efter den 31. december  

 1994.
 I At-anvisning nr. 2.2.0.1 om maskiner og maskinanlæg er nærmere redegjort  

 for anvendelsesområdet for kapitel 3 og kapitel 2 i nævnte bekendtgørelse.
Arbejdstilsynet kræver, at mejetærskere, som er leveret efter september  

 1988, og som ikke tidligere har været i brug her i landet, er indrettet fuldt  

 ud i overensstemmelse med anvisningen eller på anden lige så forsvarlig måde.  

 Mejetærskere, der er i overensstemmelse med anvisningen, anses umiddelbart at  

 opfylde bekendtgørelsen.
Hvor særlige omstændigheder gør det nødvendigt, kan  

 Arbejdstilsynet dog stille yderligere krav.
 For mejetærskere der er taget i brug her i landet før 1. oktober 1988, vil  

 anvisningens bestemmelser indtil videre dog kun blive gjort gældende i  

 følgende omfang:
 Mejetærskere taget i brug første gang her i landet i perioden 1. januar  

 1973 - 30. semptember 1988: pkt. 1.1, 1.2, 2.1.1-2.1.6, 2.1.9-2.1.12, 2.2.2,  

 2.2.3, 2.2.5-2.2.9, 2.2.11, 2.2.12 og 2.3.1-2.3.3.
 Mejetærskere leveret inden 1. januar 1973: pkt. 1.1, 1.2, 2.1.2-2.1.6,  

 2.1.12, 2.2.3, 2.2.7, 2.2.8, 2.2.12 og 2.3.1-2.3.3.
 Som ovenfor nævnt er CE-mærkede mejetærskere omfattede af ovennævnte  

 bekendtgørelses bilag I, og detaljer vedrørende indretning kan findes i de  

 relevante harmoniserede europæiske standarder.
 Anvisningen omhandler ikke de krav, der i medfør af anden lovgivning, som  

 fx færdselslovgivningen, måtte stilles til mejetærskere.
 Anvisningen er udarbejdet af Direktoratet for Arbejdstilsynet.
1. Almene retningslinier 1.1 Mejetærskere skal være sikret, så føreren eller andre ikke udsættes  

 for fare.
Dette skal så vidt muligt ske gennem konstruktionen og ellers ved  

 sikkerhedsudstyr.
Sikringen skal udføres i overensstemmelse med At-anvisning  

 nr. 2.2.0.1 om maskiner og maskinanlæg og nedennævnte særlige retningslinier.
 1.2 Skilte med tekst på mejetærskeren vedrørende pasning og  

 sikkerhedsforanstaltninger skal være på dansk.
2. Særlige retningslinier 2.1 Fælles bestemmelser 2.1.1 Skærebordet skal være forsynet med en mekanisk låseanordning eller  

 et støtteben, hvormed det kan understøttes i hævet stilling.
 2.1.2 Fritgående knivender skal være afskærmet.
 2.1.3 Der skal være transportskærme - forsynet med sort/gule  

 advarselsstriber - til afskærmning af knivbjælker og stråskillere under  

 transport af mejetærskeren, og når den ikke er i arbejde.
 2.1.4 Motorventilatorer og renseblæsere skal være forsynet med  

 beskyttelse mod utilsigtet berøring af blæservingerne.
 2.1.5 Halmrystere, soldkasser o.l. og deres forbindelsesarme skal  

 udformes eller afskærmes, så der ikke er klemnings- eller klipningsfare.
 2.1.6 Fordelersnegle og tømmersnegle i korntanke skal være  

 udformet, anbragt eller afskærmet således, at de ikke frembyder ulykkesfare.
 2.1.7 I og uden på korntanke og andre steder, hvor det er  

 nødvendigt at komme op på mejetærskeren, skal der være anbragt nødvendige  

 trin og håndtag til at sikre farefri op- og nedstigning ved inspektion og  

 vedligeholdelse.
 2.1.8 Ved adgangssteder til korntanke skal være anbragt følgende  

 advarselstekst: Gå ikke ned i tanken, når motoren er i gang.
 2.1.9 Ved renselemme til elevatorer, snegletransportører og  

 lignende skal være anbragt følgende advarselstekst: Stik ikke hånden ind i  

 renseåbningen, når motoren er i gang.
2.1.10 Arbejdsplatforme skal være forsynet med 1 meter højt  

 rækværk med knæ- og fodliste (se dog pkt. 2.2.2). Foran lejderen skal ved  

 behov findes en oplukkelig håndliste eller kæde.
Platformens gulv skal være  

 skridsikkert.
 2.1.11 På lejdere, som ikke fører til platforme med rækværk, skal  

 den ene vange være forlænget 1 meter over øverste trin, dersom der ikke  

 findes anden støttemulighed, fx håndtag, oven for lejderen.
 2.1.12 Aftagelige og opklappelige lejdere eller lejderdele skal  

 kunne fastlåses forsvarligt i begge stillinger.
 2.1.13 Alle flader, der betrædes ved inspektion og  

 vedligeholdelse, skal være skridsikre.
 2.1.14 Hvis mejetærskeren er monteret med halmsnitter, skal denne  

 fra førerpladsen kunne til- og frakobles sammen med tærskeværket.
 2.1.15 På halmsnittere skal afstanden fra kant af udblæsningstragt  

 til knivenes arbejdsområde være mindst 550 mm.
(2.1.16 På udblæsningstragten skal være anbragt følgende tekst:  

ADVARSEL.
Pas på de roterende knive .
 2.1.17 Såfremt snitteren kan anbringes, så halmen passerer forbi  

 uden at blive snittet, må knivene i denne stilling ikke kunne være  

 tilkoblede, eller knivene skal være afskærmede mod berøring.
 2.1.18 Hvis mejetærskeren har en lynkobling til skærebordet, skal  

 lynkoblingen være indrettet sådan, at alle skærebordets arbejdsorganer -  

 kniv, vinde, samlesnegl, indføringselevator m.v. - frakobles med samme  

 håndtag eller kontakt.
2.2. Selvkørende mejetærskere 2.2.1 Lejderen til førerplatformen skal have dybe trinflader eller  

 dobbelte rundjernstrin og på bagsiden være forsynet med en plade eller  

 trådnet i ca. 20 cm's afstand fra trinenes forkant.
Desuden skal der være  

 hensigtsmæssigt udførte håndtag og håndlister.
2.2.2 Af hensyn til udsynet kan det i pkt. 2.1.10 nævnte rækværk  

 gøres lavere foran rattet.
Rattet skal sammen med rækværket give tilsvarende  

 beskyttelse som pkt. 2.1.10.
 2.2.3 Et førerhus kan helt eller delvis erstatte rækværket om  

 førerplatformen, hvis førerhuset i styrke og udformning mindst giver samme  

 beskyttelse som pkt. 2.1.10.
 2.2.4 Førerhuset skal have mindst een flugtvej foruden den normale  

 adgangsvej og bør have en anordning, som kan fastholde døren i åben stilling.
2.2.5 Førersædet skal have rygstød og være polstret.
Det skal være  

 affjedret og være vibrationsdæmpet.
Sædet skal kunne indstilles i højde- og  

 længderetning samt efter førerens vægt uden brug af værktøj.
 2.2.6 I umiddelbar nærhed af førersædet skal der være anbragt en  

 effektiv ildslukker - mindst 2 kg's pulverslukker eller tilsvarende.
2.2.7 Fra førerpladsen skal der være frit udsyn i videst muligt  

 omfang.
Udsynet bagud skal om fornødent forbedres med spejle.
 2.2.8 Styretøj og bremser skal opfylde færdselslovgivningens  

 bestemmelser, uanset om mejetærskeren skal anvendes, hvor færdelslovgivningen  

 er gældende eller ej.
 Separate bremsepedaler (uafhængige hjulbremser) skal kunne sammenkobles,  

 hvis der ikke findes en særlig pedal, der aktiverer begge hjulbremser.
2.2.9 Stopanordningen for mejetærskerens motor skal være markeret  

 med: Stop, og den skal kunne betjenes fra førerpladsen.
Stopanordningen skal  

 kunne blive stående i stopstilling.
 2.2.10 På et godt synligt sted ved førerpladsen skal være anbragt  

 følgende advarselstekst: Stands motoren før førerpladsen forlades  .
 2.1.11 Motoren skal være varmeafskærmet mod førerpladsen, så  

 føreren ikke udsættes for generende varme fra motoren.
2.1.12 Udstødningsgassen fra mejetærskerens motor og  

 udblæsningsluften fra mejetærskeren skal bortledes på en sådan måde, at  

 føreren ikke generes.
Udstødningssystemet skal være således udført, at der så  

 vidt muligt ikke foreligger fare for antændelse af halm og lignende.
 2.2.13. Mejetærskere skal indrettes, så støvkoncentrationen i  

 førerens indåndingszone bliver så lav som muligt, og således at  

 støvkoncentrationen holdes under de sundhedsskadelige grænser.
2.3 Bugserede og traktormonterede mejetærskere 2.3.1 Kraftoverføringen mellem traktor og mejetærsker skal indrettes i  

 overensstemmelse med At-anvisning nr. 2.2.02 om afskærmning af  

 kraftoverføringsaksel mellem traktor og maskine, redskab eller vogn.
Nye  

 kraftoverføringsaksler - efter 1. januar 1995 - skal være CE-mærkede.
 2.3.2 Betjeningsgreb, som under kørslen betjenes fra  

 traktorførerens plads, skal kunne tilpasses almindeligt forekommende  

 traktorer med førerværn.
 2.3.3 Tilkoblings- og bespændingsanordninger mellem traktor og  

 mejetærsker skal være udført, så de ikke kan løsne sig under kørslen.
 2.3.4 Bugserede og traktormonterede mejetærskere skal være  

 forsynede med let indstillelige støtteben eller -hjul, så mejetærskeren er  

 sikkert understøttet, når den ikke er koblet til en traktor.
