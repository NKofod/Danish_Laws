Betænkning afgivet af Retsudvalget den 13. marts 2014 Betænkning over Forslag til lov om ændring af lov om offentlighed i forvaltningen (Ophævelse af bestemmelser, som friholder kalenderføring, ministerbetjening og dokumenter udvekslet mellem ministre og folketingsmedlemmer fra at være omfattet af retten til aktindsigt) [af Pernille Skipper (EL) m.fl.]:
1. Ændringsforslag Enhedslistens medlemmer af udvalget har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 20. november 2013 og var til 1. behandling den 3. december 2013. Lovforslaget blev efter 1. behandling henvist til behandling i Retsudvalget.
Møder Udvalget har behandlet lovforslaget i 3 møder.
Høring Lovforslaget har været sendt i høring.
Høringsbrev og høringsoversigt er omdelt på bilag 1.
Skriftlige henvendelser Udvalget har i forbindelse med udvalgsarbejdet modtaget skriftlige henvendelser fra:
Advokatrådet, Danmarks Medie- og Journalisthøjskole, Dansk Journalistforbund, Danske Medier, Datatilsynet, FTF, Institut for Menneskerettigheder, Procesbevillingsnævnet, Statsforvaltningen, Syddansk Universitet, Vestre Landsret og Østre Landsret.
 Justitsministeren har over for udvalget kommenteret de skriftlige henvendelser til udvalget.
Spørgsmål Udvalget har stillet 7 spørgsmål til justitsministeren og 1 til finansministeren til skriftlig besvarelse, som disse har besvaret.
3. Indstillinger og politiske bemærkninger Et flertal udvalget (udvalget med undtagelse af DF, EL og LA) indstiller lovforslaget til forkastelse ved 3. behandling.
Flertallet vil stemme for det stillede ændringsforslag.
 Et mindretal i udvalget (DF, EL og LA) indstiller lovforslaget til vedtagelse med det stillede ændringsforslag.
Dansk Folkepartis medlemmer af udvalget støtter lovforslaget.
Netop §§ 22, 24 og 27, som undtager henholdsvis kalenderførelse, såkaldt ministerbetjening og korrespondance mellem ministre og folketingsmedlemmer fra retten til aktindsigt, er de altafgørende problemer i den nye offentlighedslov, som trådte i kraft den 1. januar 2014.
 DF har derfor den holdning, at disse paragraffer bør udgå, så der er mulighed for at få større aktindsigt.
 Det Konservative Folkepartis medlemmer af udvalget indstiller lovforslaget til forkastelse og bemærker i den forbindelse, at ændringer af offentlighedsloven bør afvente en evaluering, som efter mindretallets opfattelse gerne må ske hurtigere end de bebudede 3 år.
 Inuit Ataqatigiit, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 2 Af et mindretal (EL) tiltrådt af udvalget:
 1) Paragraffen affattes således:
»§ 2 Loven træder i kraft den 1. juni 2014.« [Ændring af ikrafttrædelsestidspunktet] Bemærkninger Til nr. 1 Efter lovforslagets § 2 træder loven i kraft den 1. januar 2014.
 Det foreslås med ændringsforslaget, at lovforslagets § 2 om ikrafttrædelse nyaffattes, således at loven træder i kraft den 1. juni 2014. Baggrunden herfor er, at lovforslaget ikke som oprindelig forventet kunne færdigbehandles inden den 1. januar 2014.
Trine Bramsen (S) Poul Andersen (S) Astrid Krag (S) Mette Reissmann (S) Jeppe Bruus (S) Rasmus Prehn (S) Jeppe Mikkelsen (RV) Zenia Stampe (RV) Camilla Hersom (RV) Karina Lorentzen Dehnhardt (SF) fmd.
Pernille Vigsø Bagge (SF) Pernille Skipper (EL) Johanne Schmidt-Nielsen (EL) Henning Hyllested (EL) Doris Jakobsen (SIU) Kim Andersen (V) Preben Bang Henriksen (V) Inger Støjberg (V) Karen Jespersen (V) Jan E.
Jørgensen (V) Karsten Lauritzen (V) Kristian Pihl Lorentzen (V) Karsten Nonbo (V) Peter Skaarup (DF) Dennis Flydtkjær (DF) Pia Adelsteen (DF) Kim Christiansen (DF) Simon Emil Ammitzbøll (LA) Tom Behnke (KF) nfmd.
 Inuit Ataqatigiit, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 77 Bilagsnr.
