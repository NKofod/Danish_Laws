Nr LSF 200 Forslag til Lov om ændring af lov om etablering og benyttelse af en  

 rørledning til transport af råolie og kondensat Fremsat af miljø- og energiministeren (Svend Auken) den 19. marts 1997 Vedtaget ved tredjebehandling den 16. maj 1997 Lov nr. 432 af 10/06/1997 § 1 I lov nr. 291 af 10. juni 1981 om etablering og benyttelse af en  

 rørledning til transport af råolie og kondensat, som ændret ved § 7 i lov nr.  

 254 af 8. juni 1983, foretages følgende ændring:
 1. I § 2 indsættes efter stk. 3 som nyt stykke:
»Stk. 4. En undtagelse fra pligterne i henhold til stk. 1 er  

 betinget af, at der til staten betales en afgift på 5 pct. af værdien af den  

 produktion af råolie og kondensat, undtagelsen omfatter.
Miljø- og  

 energiministeren kan midlertidigt eller varigt nedsætte denne afgift for  

 enkelte producenter, hvor omstændighederne ved produktionen fra enkelte  

 felter taler herfor.
Miljø- og energiministeren kan fastsætte nærmere regler  

 om beregning og betaling af afgiften.« Stk. 4 bliver herefter stk. 5.
§ 2 Loven træder i kraft dagen efter bekendtgørelsen i Lovtidende og har  

 virkning i alle tilfælde, hvor miljø- og energiministeren ikke inden  

 ikrafttrædelsen har undtaget fra pligterne i henhold til § 2, stk. 1.
Oprindeligt fremsat forslag § 1 I lov nr. 291 af 10. juni 1981 om etablering og benyttelse af en  

 rørledning til transport af råolie og kondensat, som ændret ved § 7 i lov nr.  

 254 af 8. juni 1983, foretages følgende ændring:
 1. I § 2 indsættes efter stk. 3 som nyt stykke:
» Stk. 4. En undtagelse fra pligterne i henhold til stk. 1 er  

 betinget af, at der til staten betales en afgift på 5 % af værdien af den  

 produktion af råolie og kondensat undtagelsen omfatter.
Miljø- og  

 energiministeren kan midlertidigt eller varigt nedsætte denne afgift for  

 enkelte producenter, hvor omstændighederne ved produktionen fra enkelte  

 felter taler herfor.
Miljø- og energiministeren kan fastsætte nærmere regler  

 om beregning og betaling af afgiften.« Stk. 4 bliver herefter stk. 5.
 § 2 Loven træder i kraft dagen efter bekendtgørelsen i Lovtidende  

 og har virkning i alle tilfælde, hvor miljø- og energiministeren ikke inden  

 ikrafttrædelsen har undtaget fra pligterne i henhold til § 2, stk. 1.
Bemærkninger til lovforslaget Almindelige bemærkninger Formålet med lovændringen er at præcisere, at der også ved en undtagelse  

 fra pligten til at tilslutte sig og til at transportere olie i rørledningen  

 fra Nordsøen til Fredericia fastsættes vilkår om, at der skal betales en  

 afgift på 5% af værdien af den omfattede produktion af råolie og kondensat  

 til staten.
Den nuværende lov indeholder ikke en tilstrækkelig klar hjemmel  

 til dette.
Efter at rørledningsloven var vedtaget i 1981 blev rørledningen etableret,  

 således at den kunne tages i brug i 1984. Olieproduktionen var i 1984 på 2,70  

 mio. m3/år.
Som følge af en stadig stigende olieproduktion er rørledningens  

 kapacitet løbende blevet forøget.
I 1991 blev en pumpestation på rørledningen  

 ved Filsø på den jyske vestkyst taget i brug.
I 1995 blev der transporteret  

 10,79 mio. m3/år.
Denne mængde var i 1996 steget til 12,09 mio. m3/år.
Det  

 forventes, at olieproduktionen vil stige yderligere i de nærmeste år, hvor  

 flere nye felter sættes i produktion samtidig med, at de nuværende felter  

 udbygges yderligere.
Siden 1981 er der sket en række ændringer i forudsætningerne for loven.  

 Baggrunden for lovforslaget er således en forventning om, at det i nogle  

 tilfælde fremover ikke vil være hensigtsmæssigt yderligere at forøge  

 kapaciteten i olierørledningen for at kunne transportere olie fra både de  

 nuværende felter og nye felter.
Det kan således i nogle situationer være  

 økonomisk fordelagtigt eller hensigtsmæssigt at vælge andre former for  

 transport af olie fra felter, frem for at udvide den eksisterende  

 olierørledningskapacitet ved investering i øget pumpekapacitet m.v. samt  

 anlæg af stikledninger fra nye felter.
Kapacitetsudvidelsen kan endvidere  

 være uhensigtsmæssig, hvis olien, der transporteres til Fredericia, ikke skal  

 videre til aftagere i Kattegat eller Østersøområdet.
På den baggrund kan  

 miljøhensyn også gøre det mere hensigtsmæssigt at transportere olien direkte  

 fra felterne til aftageren i stedet for først at transportere olien til  

 Fredericia og derefter sejle den nordom Skagen til kontinentet eller UK.
Siden vedtagelsen af rørledningsloven i 1981 erder udviklet bøjelasteanlæg  

 med minimale nedlukningsperioder på grund af vejrlig.
Det betyder, at det  

 idag er økonomisk betydelig mere attraktivt at bøjelaste, fordi udskydelse af  

 produktion, og dermed rettighedshavernes indtægter på grund af nedlukning, er  

 meget beskeden.
En betydelig del af olieproduktionen fra norsk og britisk del  

 af Nordsøen transporteres i dag med skibe, der lastes ved bøjer på felterne.  

 I Norge transporteres ca. 50% af den samlede produktion på ca. 174 mio. m3/år  

 på denne måde.
Forudsætningen ved vedtagelsen af rørledningsloven om gennem etableringen  

 af rørledningen at fremskynde og øge indvindingen af råolie og kondensat fra  

 felter i den danske del af Nordsøen er idag opfyldt, og Danmark er på  

 nuværende tidspunkt selvforsynende med energi.
I dag sejles en del af  

 råolien, som transporteres i rørledningen, videre fra Fredericia til  

 kontinentet nordom Skagen.
Der er således ikke udfra et  

 energiforsyningssynspunkt for tiden behov for at forøge tilførslen af råolie  

 til Danmark.
De økonomiske vilkår for efterforskning og indvinding af olie og gas er  

 siden vedtagelsen af undergrundsloven i 1981 løbende blevet justeret på  

 baggrund af udviklingen i dansk områdes efterforskningsmæssige attraktivitet,  

 oliepriser m.v.
En dispensation fra pligten til at tilslutte sig og til at  

 transportere olie igennem rørledningen med henblik på anden transport af olie  

 fra felterne er ikke en begrundelse for at ændre på statens andel af  

 overskuddet ved indvinding af kulbrinter i den danske undergrund.
Statens  

 andel af overskuddet har siden vedtagelsen af rørledningsloven i 1981  

 omfattet indbetalinger til Dansk Olierør A/S af 5% af værdien af produktionen  

 fra tilslutningspligtige felter.
Lovforslaget præciserer, at der også i  

 tilfælde af dispensation fra tilslutnings- og transportpligten stilles krav  

 om en uændret opretholdelse af denne andel ved, at der betales en afgift på  

 5% af værdien af den produktion, som omfattes af undtagelsen. 5%-elementet  

 har siden 1981 været en fast andel af statens andel af værdien af  

 produktionen og alle rettighedshavere har været bekendt hermed.
Lovforslaget  

 vil således ikke stille dem ringere end hidtil.
Dansk Olierør A/S' afgift til staten, som betales på grundlag af  

 fortjenesteelementet, bliver i 1996 på ca. 390 mio. kr.
Indtægterne kan i de  

 kommende år, afhængigt af produktionens størrelse, udgøre i størrelsesordenen  

 500 mio. kr.
Miljø- og energiministeren kan efter rørledningslovens § 2, stk. 3 undtage  

 fra såvel tilslutnings- som transportpligten i tilfælde, hvor transport  

 gennem rørledningen efter ministerens skøn må anses for uøkonomisk eller  

 uhensigtsmæssig.
Baggrunden herfor er bl.a., at der kan forekomme tilfælde,  

 hvor en samlet økonomisk vurdering af udbygningen af et felt fører til, at  

 udbygningen vil være urentabel p.g.a. de omkostninger til ilandføring af  

 produktionen, som feltet vil blive belastet med ved tilslutning til  

 rørledningen.
Bestemmelsen vil endvidere kunne anvendes i tilfælde, hvor det  

 af hensyn til en hensigtsmæssig indvinding, miljøet eller samfundsøkonomiske  

 hensyn vil være hensigtsmæssigt at transportere olie fra felter på anden måde  

 end gennem olierørledningen.
Såfremt en producent for et konkret felt undtages fra tilslutnings- og  

 transportpligten, er der mulighed for, at olien kan transporteres på anden  

 vis.
I den forbindelse skal det bemærkes, at produktion i henhold til A.P.  

 Møllers eneretsbevilling af 8. juli 1962 er ligestillet med andre  

 rettighedshavere for så vidt angår transport af olie fra felterne, idet det  

 ved aftale med staten af 19. maj 1981 § 8, stk. 2 er fastsat, at  

 bevillingshaverne og deres partnere skal lade råolie og kondensat, der i  

 henhold til bevillingen indvindes fra tilslutningspligtige felter,  

 transportere gennem rørledningen, medmindre energiministeren undtager fra  

 denne pligt, jf. § 2, stk. 3 i olierørledningsloven.
Bevillingshaverne kan  

 derfor som hidtil ansøge om fritagelse fra tilslutnings- og transportpligten,  

 hvis de skønner, at anden transport af olieproduktion er mere hensigtsmæssig.
Ændringen af rørledningsloven bevirker, at en undtagelse fra pligten til  

 at tilslutte sig og til at transportere olie i rørledningen betinges af, at  

 der til staten betales en afgift på 5% af værdien af den produktion af råolie  

 og kondensat undtagelsen omfatter.
Denne betaling kan ikke kræves erlagt i  

 form af råolie eller kondensat.
I den nuværende transporttarif for brug af  

 olierørledningen, som ikke ændres med lovforslaget, indgår et  

 fortjenesteelement på 5% af værdien af produktionen fra de  

 tilslutningspligtige felter.
Transporttariffen betales til Dansk Olierør A/S,  

 som ejer rørledningen.
I henhold til rørledningslovens § 3a kan  

 energiministeren for et år ad gangen med tilslutning fra folketingets  

 finansudvalg indgå aftale om betaling af en afgift til staten for den af  

 loven omfattede virksomhed.
Størrelsen af denne afgift har i de senere år  

 udgjort 95% af fortjenesteelementet.
Lovforslaget bevirker, at  

 rettighedshavere har mulighed for ved udbygning af nye felter og  

 videreudbygning af eksisterende felter, at vælge den mest hensigtsmæssige  

 transportform, uden at det får indflydelse på de samlede indtægter til staten  

 og statens selskab Dansk Olierør A/S.
Det må således forventes, at  

 lovforslaget i praksis vil åbne yderligere op for anvendelse af de mest  

 hensigtsmæssige transportformer.
Under behandlingen af Koncessionsdirektivet (94/22/EF af 30. maj 1994) gav  

 Rådet og Kommissionen i en erklæring til mødeprotokollen for Rådsmødet den  

 10. december 1993 udtryk for, at man havde noteret sig den danske delegations  

 erklæring om, at forpligtelsen i henhold til rørledningsloven er  

 ikke-diskriminerende og kun gælder for flydende kulbrinter, som er bestemt  

 til behandling eller afsætning i Danmark.
Endvidere anføres i erklæringen, at  

 andre kulbrinter derfor ikke behøver at blive transporteret gennem  

 rørledningen, og at denne bestemmelse bl. a. blev indført af hensyn til  

 miljøpolitikken og forvaltningen af ressourcerne; Rådet noterede sig, at  

 Kommissionen er enig i, at den relevante forpligtigelse på grundlag af disse  

 oplysninger er berettiget efter direktivets artikel 7, stk. 1 og 2. I det  

 endelige direktiv er artikel 7 ændret til artikel 6. Ifølge artikel 6 kan  

 medlemsstaterne, ud fra miljøhensyn og hensynet til forvaltningen af  

 kulbrinteressourcerne, fastsætte betingelser og stille krav i forbindelse med  

 produktion af kulbrinter.
Da lovændringen i praksis vil åbne yderligere op  

 for anvendelse af de mest hensigtsmæssige transportformer anses grundlaget  

 for denne erklæring forsat at være tilstede.
 Forslaget har været drøftet med Kommissionen, som i sit svar har  

 tilkendegivet, at Kommissionen fandt, at lovændringen var en klargørelse af  

 situationen i forhold til 1993drøftelserne, og at man på den baggrund ikke  

 havde nogen bemærkninger til lovforslaget.
Ved vurdering af ansøgninger om dispensation vil der blive lagt vægt på,  

 at den valgte transportform er hensigtsmæssig for samfundet og miljøet.  

 Endvidere vil der blive lagt vægt på, at rettighedshaverne ved indbyrdes  

 aftaler sikrer en hensigtsmæssig udnyttelse af infrastrukturen med henblik på  

 den bedst mulige ressourceudnyttelse og mest hensigtsmæssige investering i  

 anlæg til transport af olieproduktion fra Nordsøen.
Miljø- og  

 energiministeren har efter undergrundslovens § 16 mulighed for, efter  

 forhandling med rettighedshaverne, at udstede påbud om samordning af  

 udnyttelsen af forekomster, blandt andet ved at anvende fælles  

 behandlingsfaciliteter m.v.
Denne bestemmelse vil kunne benyttes til at  

 påbyde en rettighedshaver mod betaling at stille blandt andet  

 bøjelastningsanlæg til rådighed for en sådan samordning under forudsætning  

 af, at ejerens planlagte anvendelse ikke hindres eller vanskeliggøres herved.
Miljømæssige konsekvenser Lovforslaget forventes, som følge af reduceret sejlads med råolie i de  

 indre danske farvande, at have positive miljøkonsekvenser.
Administrative og økonomiske konsekvenser Lovforslaget forventes ikke at medføre væsentlige administrative  

 konsekvenser.
Det må forventes, at ansøgning om tilladelse til etablering af  

 bøjelastningsanlæg vil blive udarbejdet og behandlet i forbindelse med  

 ansøgning og behandling af sager om udbygning efter undergrundslovens § 10.  

 Det er ikke på nuværende tidspunkt muligt at vurdere i hvilket omfang, der  

 vil blive givet dispensation fra tilslutnings- og transportpligten med vilkår  

 om betaling af afgift.
 Forslaget har i udkast været forelagt følgende til udtalelse:
Operatører for nuværende rettighedshavere i Danmark: Mærsk Olie og Gas AS,  

 Statoil Efterforskning og Produktion A/S, Amerada Hess A/S, Dansk  

 Operatørselskab I/S og Phillips Petroleum Int.
Corp.
Denmark.
 Endvidere har forslaget været forelagt følgende: DONG A/S, North Sea  

 Operators Commitee - Denmark, Konkurrencerådet, Håndværksrådet, Greenpeace  

 Danmark, Handelskammeret, Dansk Industri, Danmarks Naturfredningsforening,  

 Arbejderbevægelsens Erhvervsråd, Danmarks Fiskeriforening,  

 Justitsministeriet, Finansministeriet, Skatteministeriet,  

 Indenrigsministeriet, Erhvervsministeriet, Forsvarsministeriet,  

 Trafikministeriet, Ministeriet for Fødevarer, Landbrug og Fiskeri,  

 Fiskeridirektoratet, Søfartsstyrelsen, Farvandsvæsenet, Økonomiministeriet,  

 Miljøstyrelsen og Skov- og Naturstyrelsen.
Bemærkninger til lovforslagets enkelte bestemmelser Til § 1 Til nr. 1 Ved ændringen fastsættes, at der som betingelse for undtagelse fra pligten  

 til at tilslutte sig og til at transportere olie i rørledningen kræves, at  

 der betales 5% af værdien af den produktion af råolie og kondensat, som  

 undtagelsen omfatter.
Betalingen skal erlægges til staten og ikke til det  

 statsejede selskab Dansk Olierør A/S, som modtager 5% fortjenesteelementet  

 for den olie og kondensat, der transporteres i olierørledningen.
Afgiften kan  

 ikke kræves erlagt i form af råolie og kondensat.
Ministeren er bemyndiget  

 til at fastsætte nærmere regler om beregningen og betalingen af afgiften.
 Ansøgning om undtagelse fra pligten til at tilslutte sig og til at  

 transportere igennem Dansk Olierør A/S½ olierørledning forudsættes indgivet  

 sammen med ansøgning om godkendelse af en plan for indvindingsvirksomhed,  

 herunder for produktionens tilrettelæggelse samt anlæggene hertil, jfr.  

 undergrundslovens § 10. Ansøgningen skal være bilagt dokumentation for de  

 økonomiske forhold henholdsvis ved transport gennem Dansk Olierør A/S½  

 rørledning og ved den alternative transport, som påtænkes anvendt.
Ved beregning af værdien af produktionen opgøres salgsværdien som ved  

 beregning af produktionsafgiften.
Denne værdi er for så vidt angår A.P.  

 Møllers eneretsbevilling af 8. juli 1962 fastsat i bevillingen.
For så vidt  

 angår efterfølgende tilladelser til efterforskning og indvinding, hvor der  

 ikke indgår produktionafgift i tilladelsens vilkår, opgøres værdien som i §  

 10 i Modeltilladelse til efterforskning og indvinding af kulbrinter, 1.  

 runde, juli 1984.
Ansøgning om tilladelse til transport fra feltet på anden måde, fx. ved  

 anvendelse af bøjelastning, skal indeholde dokumentation for, jf.  

 undergrundslovens § 10, at ressourcemæssige hensyn er tilgodeset ved, at  

 transporten kan finde sted på en forsvarlig og hensigtsmæssig måde og  

 således, at spild af råstoffer undgås.
Endvidere skal de miljømæssige  

 konsekvenser vurderes, jf. undergrundslovens § 28a.
Hvor omstændighederne ved produktionen taler herfor, kan der for enkelte  

 producenter midlertidigt eller varigt fastsættes vilkår om betaling af en  

 nedsat afgift.
Bestemmelsen svarer til den nugældende lovs § 3, stk. 3, 2.  

 punktum, hvorefter ministeren kan nedsætte betalingen af fortjenestelementet  

 for enkelte felter.
En sådan nedsættelse kan f.eks. komme på tale, hvor  

 størrelsen af produktionen fra et enkelt felt eller omkostningerne ved  

 indvindingen, hvorunder produktionen sker, taler herfor.
Bestemmelsen har  

 blandt andet til formål at fremme udbygningen af marginale felter.
Endvidere  

 kan bestemmelsen anvendes i helt særlige situationer, hvor en rettighedshaver  

 ved bøjelast bliver stillet økonomisk ringere end ved en udvidelse af  

 rørledningens kapacitet.
Nedsættelsen kan gøres midlertidig, såfremt det  

 skønnes, at der er usikkerhed om feltets økonomi, fx. på grund af usikkerhed  

 om reservoirforhold eller reservernes størrelse.
Til § 2 Det foreslås, at loven træder i kraft dagen efter bekendtgørelsen i  

 lovtidende, og det præciseres, at loven træder i kraft også med virkning for  

 ansøgninger om undtagelse fra pligterne i henhold til stk. 1, som endnu ikke  

 er afgjort.
Skriftlig fremsættelse (19. marts 1997) Miljø- og energiministeren (Svend Auken):
 Jeg skal herved tillade mig at fremsætte:
 Forslag til lov om ændring af lov om etablering og benyttelse af en  

 rørledning til transport af råolie og kondensat.
(Lovforslag nr.
L 200).
 Lovforslaget har til hovedformål at præcisere, at der fastsættes vilkår om  

 betaling til staten af en afgift på 5% af værdien af den omfattede produktion  

 af råolie og kondensat, også ved undtagelse fra pligten til at tilslutte sig  

 og til at transportere olie i rørledningen fra Nordsøen til Fredericia.
 Som følge af den stadig stigende olieproduktion er rørledningens kapacitet  

 løbende blevet forøget siden idriftsættelsen i 1984. Det forventes, at  

 olieproduktionen vil stige yderligere i de nærmeste år, hvor flere nye felter  

 sættes i produktion samtidig med, at de nuværende felter udbygges yderligere.  

 Det må derfor forventes, at det fremover i nogle tilfælde ikke vil være  

 hensigtsmæssigt at forøge kapaciteten i olierørledningen yderligere for at  

 kunne transportere olien både fra de nuværende felter og nye felter.
Det må forudses, at der kan være tilfælde, hvor det vil være mest  

 hensigtsmæssigt af blandt andet økonomiske grunde at vælge andre former for  

 transport af olien fra felterne frem for yderligere investering i udvidelse  

 af kapaciteten i den eksisterende olierørledning.
En kapacitetsudvidelse kan  

 også være uhensigtsmæssig, hvis olien, der transporteres til Fredericia, ikke  

 skal videre til aftagere i Kattegat eller Østersøområdet.
Miljøhensyn kan  

 derfor også tale for, at olien transporteres direkte fra felterne til  

 aftagerne i stedet for først at blive transporteret til Fredericia og  

 derefter sejlet nordom Skagen til det europæiske kontinent eller UK.
 Lovændringen giver rettighedshaverne i Nordsøen mulighed for ved udbygning  

 af nye felter og videreudbygning af eksisterende felter at vælge den mest  

 hensigsmæssige transportform, uden at dette valg vil få indflydelse på de  

 samlede indtægter til staten og statens selskab Dansk Olierør A/S, og uden at  

 transportform vælges ud fra et ønske om at undgå betaling af 5 % elementet.  

 Retsstillingen for de nuværende brugere forbliver uændret, da de som hidtil  

 kan ansøge om fritagelse fra tilslutnings- og transportpligten, hvis de  

 skønner, at anden transport af olieproduktion er mere hensigtsmæssig.
Forslaget bevirker, at en undtagelse fra pligten til at tilslutte sig og  

 til at transportere olie i rørledningen gøres betinget af, at der til staten  

 betales en afgift på 5% af værdien af den produktion af råolie og kondensat  

 undtagelsen omfatter.
Betalingen sker direkte til staten og ikke til det  

 statsejede selskab Dansk Olierør A/S.
Hvor omstændighederne ved produktionen  

 taler herfor, kan der for enkelte producenter midlertidigt eller varigt  

 fastsættes vilkår om betaling af en nedsat afgift.
 Der er på nuværende tidspunkt modtaget ansøgninger om fritagelse fra  

 pligten til at tilslutte sig og til at transportere olie i rørledningen.
 Lovforslaget fremsættes nu, da forslaget har måttet afvente svar fra EU,  

 efter at forespørgsel om den planlagte ændring af den danske  

 olierørledningslov var rejst på et møde med Kommissionens DG XVII.
 Idet jeg iøvrigt henviser til lovforslaget med ledsagende bemærkninger,  

 skal jeg anbefale lovforslaget til Folketingets velvillige behandling.
