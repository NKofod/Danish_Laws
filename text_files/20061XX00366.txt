Skriftlig fremsættelse (18. april 2007) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om oplysningspligt  

 ved brug af erhvervsbegrænsende aftaler (Lovforslag nr.
L 212).
Formålet med forslaget er at sikre, at lønmodtageren bliver  

 gjort bekendt med evt. erhvervsbegrænsende aftaler, som arbejdsgiveren indgår  

 eller har indgået med andre virksomheder eller anden 3. part, og som  

 begrænser  

 lønmodtagerens mulighed for frit at skifte job.
Oplysninger om evt. aftaler  

 skal gives forud for eller senest samtidig med ansættelsen.
Indgås aftalerne  

 under lønmodtagerens ansættelse, skal lønmodtageren hurtigst muligt og senest  

 8  

 dage efter aftalens indgåelse informeres om aftalen.
I forbindelse med  

 forhandling  

 og forberedelse af virksomhedsoverdragelse kan pligten til at informere om  

 evt.  

 aftaler udskydes til tidspunktet for offentliggørelsen af  

 virksomhedsoverdragelsen.  

 Pligten til at oplyse om evt. aftaler gælder ikke, hvis forhandlingerne om  

 virksomhedsoverdragelse  

 afsluttes uden resultat.
 Overholder arbejdsgiveren ikke oplysningspligten, kan  

 arbejdsgiveren blive pålagt at betale en godtgørelse til lønmodtageren,  

 ligesom  

 manglende overholdelse af oplysningspligten medfører, at den  

 erhvervsbegrænsende  

 aftale ikke kan gøres gældende mellem aftaleparterne i forhold til den  

 konkrete  

 lønmodtager.
 Lovforslaget træder i kraft den 1. august 2007. Pligten til  

 at oplyse om evt. aftaler, som er indgået før den 1. august 2007, og som er  

 relevante for medarbejdere ansat før denne dato, gælder dog først pr. 1.  

 november 2007.
 Idet jeg i øvrigt henviser til lovforslaget og de ledsagende  

 bemærkninger, skal jeg anbefale lovforslaget til Tingets velvillige  

 behandling.
