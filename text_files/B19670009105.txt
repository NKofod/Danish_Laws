 I medfør af § 12, jfr. § 11, i lov nr. 364 af 22. december 1954 om måling  

 af skibe fastsættes herved efter samråd med finansministeriet følgende:
 § 1.  For udfærdigelse af målebrev efter en i medfør  

 af lovens § 6, a, foretaget måling erlægges af skibets rederi en afgift af 2  

 kr. for hver ton af den brutto-tonnage, hvortil skibet måles.
 Stk. 2.  For udfærdigelse af nyt målebrev eller  

 berigtigelse af et målebrev efter en i medfør af lovens § 6, b, foretaget  

 måling erlægges af skibets rederi en afgift af 1 kr. for hver ton af den  

 bruttotonnage, hvortil skibet måles.
 Stk. 3.  For fartøjer, der måles til mindre end 20  

 registertons brutto, erlægges i de i det foregående omhandlede tilfælde en  

 fast afgift af henholdsvis 40 kr. og 20 kr.
 Stk. 4.  Bliver et skib efter at være målt efter regel  

 II, jfr. lovens § 4, målt efter regel I, erlægges i afgift alene det beløb,  

 hvormed afgiften måtte overstige den allerede for målebrevet efter regel II  

 erlagte afgift.
§ 2.  Den for udfærdigelse eller berigtigelse af  

 målebrev efter en i medfør af lovens § 6, c, foretaget kontrolmåling skyldige  

 afgift beregnes efter § 1, stk. 1 eller stk. 2, efter som den måling, der  

 ønskes kontrolleret, er en første-måling eller en ommåling.
Giver  

 kontrolmålingen til resultat, at den tonnage, på grundlag af hvilken afgift i  

 henhold til nærværende bekendtgørelses § 1 allerede er erlagt, kan  

 opretholdes, består ingen yderligere afgiftspligt.
I modsat fald vil  

 differencen mellem det afgiftsbeløb, der beregnes på grundlag af den ved  

 kontrolmålingen udfundne bruttotonnage, og den afgift, som eventuelt allerede  

 måtte være betalt for den kontrollerede måling i medfør af § 1, være at  

 efterbetale henholdsvis tilbagebetale, efter som differencen er i  

 statskassens eller i rederiets favør.
 § 3.  For skibe, som er udstyret med et målebrev  

 indeholdende to sæt tonnager, således at de alternativt kan sejle med øverste  

 mellemdæk indbefattet i eller ikke indbefattet i bruttotonnagen, skal den i §  

 1, stk. 1 og 2 nævnte afgift beregnes på grundlag af den største af de to  

 bruttotonnager, hvortil skibet måles.
 Stk. 2.  For udstedelse af nyt målebrev som følge af, at  

 det øverste mellemdæksrum af rederen begæres indbefattet i, henholdsvis  

 fritaget for indbefatning i, skibets bruttotonnage betales:
 idet skibets tonnage, heri medregnet tonnagen af det øverste  

 mellemdæksrum, i denne henseende lægges til grund.
 § 4.  For udstedelse eller berigtigelse af Suez- og  

 Panamakanalcertifikater erlægges en afgift af 40 øre for hver ton af den  

 bruttotonnage, hvortil skibet i denne henseende måles.
 § 5.  For udfærdigelse af målebrev i stedet for et  

 bortkommet eller makuleret svares i afgift:
 Stk. 2.  Samme afgift vil være at erlægge for  

 udfærdigelse til privat brug af udskrift af målingsakten, jfr. § 10, sidste  

 stk., i bekendtgørelse af 22. december 1954 om skibes måling.
 § 6.  For udfærdigelse af Internationalt Målebrev i  

 andre end de i de foregående paragraffer omhandlede tilfælde erlægges ingen  

 afgift, såfremt udfærdigelsen ikke står i forbindelse med nogen forudgående  

 måling af skibet.
§ 7.  Brøkdele af ton medtages ikke ved afgifternes  

 beregning.
Brøkdel af krone bortkastes af det udregnede afgiftsbeløb.
§ 8.  Afgifterne tilfalder statskassen og kan i mangel  

 af betaling inddrives ved udpantning.
For afgiftskravet haves søpanteret  

 efter sølovens § 267, nr. 1.
 § 9.  Afgiftspligten påhviler skibets ejer.
 Stk. 2.  For afgiftens betaling hæfter tillige den, der  

 har anmeldt skibet til måling, jfr. lovens § 8, for så vidt denne er en fra  

 ejeren forskellig person.
 § 10.  Afgiften opkræves ved foranstaltning af  

 direktoratet for statens skibstilsyn eller på dettes vegne af toldstederne i  

 overensstemmelse med en derom af direktoratet for toldvæsenet nærmere  

 udfærdiget instruks.
 Stk. 2.  Afgiften, der forfalder ved målebrevets,  

 henholdsvis berigtigelsespåtegningens udfærdigelse, opkræves ved målebrevets  

 udlevering.
 Stk. 3.  For et i udenlandsk havn beliggende skibs  

 vedkommende må afgiften være berigtiget, inden målingsdokumentet ad sædvanlig  

 tjenstlig vej tilstilles vedkommende danske udenrigsrepræsentation til  

 udlevering.
 Stk. 4.  Om den skete afgiftsberigtigelse meddeles der  

 målingsdokumentet fornøden dateret påtegning.
 § 11.  Denne bekendtgørelse træder i kraft den 1.  

 april 1967. Samtidig er bekendtgørelse nr. 380 af 29. december 1954 om  

 afgifter for måling af skibe samt bekendtgørelser nr. 124 af 22. april 1955,  

 nr. 189 af 27. juni 1957 og nr. 434 af 21. december 1966 om ændringer i  

 førstnævnte bekendtgørelse bortfaldet.
 Handelsministeriet, den 30. marts 1967.
 Tyge Dahlgaard.
/ E.
Lysgaard.
