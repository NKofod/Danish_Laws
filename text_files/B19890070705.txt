 I medfør af § 3, stk. 2, og § 17, stk. 2, i lov nr. 832 af den 21.
december 1988 om afgift af visse chlorfluorcarboner og haloner fastsættes følgende:
Afgift af kemiske stoffer § 1.  Den, der erhvervsmæssigt fremstiller eller  

 indfører følgende kemiske stoffer, der anvendes til fremstilling m.v. af de i  

 stk. 2 nævnte varer, skal betale en afgift til statskassen:
 Stk. 2.  Afgift betales af disse stoffer, når de  

 anvendes til fremstilling og vedligeholdelse m.v. af følgende varer:
 Stk. 3.  Afgift skal også betales af de i stk. 1 nævnte  

 stoffer, når de findes i blandinger med andre stoffer.
 § 2.  Afgiften udgør 30 kr. pr. kg af stoffernes  

 nettovægt.
Afgift af stoffer i produkter § 3.  Af de i § 1, stk. 2, nævnte varer, der  

 indeholder et eller flere af de i § 1, stk. 1, nævnte stoffer, betales i  

 forbindelse med erhvervsmæssig indførsel en dækningsafgift til statskassen.
Stk. 2.  Dækningsafgiften udgør 30 kr. pr. kg af den  

 afgiftspligtige vægt.
Den afgiftspligtige vægt er den mængde af de i § 1,  

 stk. 1, nævnte stoffer, som er indeholdt i varerne.
 Stk. 3.  Ved fortoldningen skal den afgiftspligtige vægt  

 angives, og en erklæring herom fra fabrikanten skal fremlægges.
 Stk. 4.  Såfremt fabrikanterklæring ikke fremlægges,  

 beregnes den afgiftspligtige vægt efter følgende tabel:
 Stk. 5.  Afgiften afregnes efter reglerne i toldlovens  

 kapitel 8.
Godtgørelse af afgift § 4.  Ved erhvervsmæssig udførsel af de i § 1, stk. 2,  

 nævnte varer, der er fremstillet her i landet ved anvendelse af et eller  

 flere af de i § 1, stk. 1, nævnte stoffer, eller som er afgiftsberigtiget ved  

 indførslen efter reglerne i § 3, stk. 1 og 2, godtgøres afgiften af den  

 godtgørelsesberettigede mængde stoffer, der er indholdt i varen.
Stk. 2.  Den godtgørelsesberettigede vægt er den mængde  

 af de i § 1, stk. 1, nævnte stoffer, som er indeholdt i varen.
Vægten skal  

 dokumenteres ved en erklæring fra fabrikanten.
 Stk. 3.  Ved erhvervsmæssig udførsel af varer, som er  

 afgiftsberigtiget ved indførslen efter tabellen i § 3, stk. 4, beregnes den  

 godtgørelsesberettigede vægt efter denne tabel.
Straffe- og ikrafttrædelsesbestemmelser § 5.  Medmindre højere straf er forskyldt efter den  

 øvrige lovgivning, straffes med bøde den, der forsætligt eller groft uagtsomt  

 afgiver urigtige oplysninger til brug for beregningen af afgiften.  

 Bestemmelserne i lovens § 17, stk. 4, og § 18 finder tilsvarende anvendelse.
 § 6.  Bekendtgørelsen træder i kraft den 1. december  

 1989.
 Stk. 2.  Bekendtgørelse nr. 868 af 21. december 1988  

 ophæves.
