Skriftlig fremsættelse (31. marts 2009) Velfærdsministeren (Karen Jespersen) :
Forslag til lov om ændring af lov om kommunal udligning og generelle tilskud til kommuner (Justering af udligningssystemet og visse tilskudsordninger) (Lovforslag nr.
L 189).
  Afgrænsningen af kommuner uden for hovedstadsområdet, der modtager ekstra udligningstilskud på baggrund af et højt strukturelt under-skud justeres for at sikre en jævn udvikling i ordningen og undgå skævheder i fordelingen af bloktilskudsreguleringer.
  Hovedstadskommunernes bidrag til og størrelsen af puljen for hovedstadskommuner med økonomiske vanskeligheder nedjusteres med omkring 100 mio. kr.
  I udgiftsbehovsopgørelsen justeres afgrænsningen af kriteriet vedrørende handicapområdet, så kommunernes udgiftsbehov vedrørende tilbud til udviklingshæmmede er bedre afspejlet.
  Tilpasning af bestemmelsen om tilskud til kommuner, der medfinansierer EU-støttede projekter, til den nye programperiode for EUs strukturfonde og et udvidet antal kommuner, der modtager et ekstra udligningstilskud efter § 12.
  Udmøntning af aftale med KL fra 2008 om omlægning af en del af særtilskudsmidlerne til ø-kommunerne Ærø, Læsø og Samsø. Omlægningen blev for året 2009 foretaget via en tekstanmærkning til finansloven.
