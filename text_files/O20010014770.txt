Resumé  



  

 En statsadvokat udsatte behandlingen af en politiklagenævnssag indtil en  

 straffesag mod klagerne var afgjort.
Ombudsmanden mente ikke der var grundlag  

 for at kritisere beslutningen om at udsætte behandlingen af  

 politiklagenævnssagen.
 Ombudsmanden mente heller ikke der var tilstrækkeligt grundlag  

 for at antage at forvaltningslovens bestemmelser om begrundelse fandt  

 anvendelse på beslutningen om udsættelse, men udtalte dog at det efter hans  

 opfattelse  

 havde været bedst stemmende med god forvaltningsskik om statsadvokaten over  

 for  

 sagens parter havde givet en begrundelse for sin beslutning efter  

 principperne  

 i forvaltningslovens § 22 og § 24.
Ombudsmanden udtalte endelig at h  

 ensynet til parterne i en  

 sag  

 som den foreliggende tilsiger at statsadvokaten er særligt opmærksom på at  

 den  

 sag hvis udfald afventes, ikke trækker unødigt ud til skade for den udsatte  

 sag.
Hvis straffesagen trækker væsentligt ud, må statsadvokaten løbende  

 overveje sin beslutning om at udsætte klagesagen. (J.nr. 2001-0925-611).
Politiklagenævnssag sat i bero.
Begrundelse Sagen angik en  

 politiklagenævnssag som var rejst på baggrund af nogle anmeldelser mod  

 politipersonale, herunder anmeldelser om vold i forbindelse med en  

 anholdelse.  

 Under sagen traf statsadvokaten som behandlede politiklagenævnssagen,  

 beslutning om at stille sagen i bero indtil en straffesag mod klagerne var  

 afgjort.
Baggrunden herfor var at politiklagenævnssagens hovedpunkter havde  

 hændelsesmæssigt sammenfald med de episoder som havde givet anledning til  

 straffesagen.
Rigsadvokaten som fik statsadvokatens afgørelse forelagt, fandt  

 ikke grundlag for at tilsidesætte statsadvokatens konkrete skøn vedrørende  

 berostillelsen på dette tidspunkt.
En advokat, A, klagede til  

 mig i anledning af berostillelsen.
A klagede for det første (som advokat for  

 Politiforbundet i Danmark) over statsadvokaternes prioritering i forholdet  

 mellem politiklagenævnssager og straffesager i almindelighed.
For det andet  

 klagede A for to politiassistenter over Rigsadvokatens afgørelse af 26. april  

 2000 i den konkrete sag.
 Jeg meddelte A at jeg i  

 første omgang havde besluttet at begrænse min undersøgelse til den konkrete  

 sag  

 vedrørende Rigsadvokatens afgørelse af 26. april 2000. Jeg oplyste videre at  

 jeg, når jeg havde behandlet denne sag, vil tage stilling til om der var  

 grundlag for at indlede en ombudsmandsundersøgelse af statsadvokaternes  

 prioritering i forholdet mellem politiklagenævnssager og straffesager i  

 almindelighed.
 Sagens hændelsesforløb og  

 behandling ved Statsadvokaten for Sjælland og Rigsadvokaten blev gengivet  

 således af Rigsadvokaten:
Det fremgår af sagen, at  

 politiassistenterne (P1) og (P2) den 6. august 1999 blev sendt til Holbæk  

 Station for at yde DSB assistance i forbindelse med, at to personer havde  

 kørt  

 uden billet i regionaltoget mellem København og Holbæk.
Politiassistenterne  

 traf på stedet bl.a. de armenske statsborgere, (K1) og (K2). Episoden  

 udviklede  

 sig og endte med, at de pågældende blev anholdt som sigtet for overtrædelse  

 af  

 jernbaneloven. (K1) blev endvidere sigtet for overtrædelse af straffelovens §  

 119 ved på perronen at have tildelt politiassistent (P2) et knytnæveslag på  

 skulderen.
Ved skrivelse af 15.  

 november 1999 til Justitsministeriet indgav (K1) og (K2) klage over Holbæk  

 politis vold og for ulovlig anholdelse af (K2) den 6. august  

 1999.
I klagen  

 var det blandt andet anført, at politiassistenterne havde optrådt uhøfligt og  

 været meget voldsomme under anholdelsen, ligesom de havde slået klagerne.
Justitsministeriet  

 fremsendte den 22. november 1999 klagen til Statsadvokaten for Sjælland til  

 videre foranstaltning.
Statsadvokaten underrettede den 14. december 1999  

 klagerne om modtagelsen af klagen og anmodede samtidig Politimesteren i  

 Holbæk  

 om at identificere de indklagede polititjenestemænd og fremsende materiale,  

 der  

 belyste klagen.
 Politimesteren fremsendte de  

 ønskede oplysninger til statsadvokaten den 22. december 1999.
Ved skrivelser af 7. januar  

 2000 underrettede statsadvokaten sagens parter og Politiklagenævnet for  

 Statsadvokaten for Sjælland om, at behandlingen af klagesagen var sat i bero  

 indtil straffesagen mod klagerne var afgjort.
Statsadvokaten anmodede  

 samtidig  

 Politimesteren i Holbæk om at fremskynde straffesagen mod klagerne.
 Ved skrivelse af 13. januar  

 2000 anmodede politiklagenævnet statsadvokaten om at modtage sagens akter,  

 idet  

 man ikke umiddelbart var enig i, at hele sagen, der efter det oplyste også  

 vedrørte dispositionsklager og adfærdsklager i forbindelse med løsladelsen,  

 skulle afvente straffesagen.
Ved skrivelse af 26. januar  

 2000 meddelte statsadvokaten politiklagenævnet, at klagens hovedpunkter efter  

 hans opfattelse var klagen over vold og ulovlig anholdelse, og at dette var  

 baggrunden for, at han havde besluttet at afvente straffesagens udfald.
Han  

 anførte endvidere, at klagens fulde omfang i øvrigt ville blive klarlagt ved  

 afhøringerne af klagerne, når straffesagen var afgjort.
 Ved skrivelse af 26. april  

 2000 meddelte jeg de indklagedes advokat (A), at jeg ikke fandt grundlag for  

 at  

 tilsidesætte statsadvokatens konkrete skøn vedrørende prioriteringen af  

 straffesagen mod klagerne og klagesagen mod hans klienter.
Statsadvokaten rejste ved  

 anklageskrift af 18. august 2000 tiltale mod (K1) for blandt andet  

 overtrædelse  

 af straffelovens § 119. ( ) Ved skrivelse af 25. august  

 2000 meddelte jeg advokat (A), at jeg ikke fandt grundlag for at ændre min  

 afgørelse af 26. april 2000. Jeg anmodede samtidig statsadvokaten om at  

 fremskynde straffesagens behandling mest muligt.
(K1) blev ved Retten i  

 Holbæks dom af 30. oktober 2000 idømt 20 dages betinget hæfte for  

 overtrædelse  

 af straffelovens § 119, stk. 1, og våbenloven.
Dommen blev ved en skrivelse  

 af  

 13. november 2000 fra domfældte til Justitsministeriet, hvor den blev  

 modtaget  

 den 14. november 2000, anket til landsretten.
Justitsministeriet  

 videresendte skrivelsen den 22. november 2000 og statsadvokaten udfærdigede  

 ankemeddelelse den 28. november 2000, hvori han principielt nedlagde påstand  

 om  

 afvisning af anken som for sent iværksat.
Statsadvokaten anmodede ved  

 påtegning  

 af 29. november 2000 landsretten om at behandle admitteringsspørgsmålet  

 forlods  

 og særskilt.
 På baggrund af en klage fra  

 (K1) og (K2) over, at statsadvokaten intet havde foretaget sig vedrørende  

 klagen af 15. november 1999, anmodede jeg den 3. november 2000 statsadvokaten  

 om at fremskynde klagesagens behandling.
 Det fremgår endelig, at  

 statsadvokaten ved skrivelse af 22. marts 2001 meddelte advokat (A), at han  

 ville høre nærmere til klagesagen, når ankesagen var afgjort. (K1)s  

 anke af  

 13. november 2000 blev afvist ved Østre Landsrets kendelse af 6. april 2001.
 Statsadvokaten har i  

 udtalelsen af 2. juli 2001 oplyst, at klagesagen blev sat i bero på udfaldet  

 af  

 ankesagen i forventning om, at admitteringsspørgsmålet ville blive afgjort  

 efter ganske kort tid.
 (K1) og (K2) blev udsendt af  

 Danmark den 4. april 2001.
 Det fremgår af klagesagen,  

 at de indklagede politiassistenter og to andre politiassistenter blev  

 indkaldt  

 til afhøring på statsadvokatens kontor den 17. juli 2001. Klagesagen er endnu  

 ikke afgjort.
 I advokat As klage til mig  

 anførte A bl.a. følgende:
 1.  

 Definition af  

 problemstillingen.
Reglerne om straffesager mod  

 politipersonale findes i retsplejelovens kap. 93 c.
Der er ikke i disse  

 regler  

 taget stilling til, hvornår Statsadvokaten skal påbegynde efterforskningen i  

 en  

 politiklagenævnssag, hvor polititjenestemænd bliver anmeldt for strafbart  

 forhold.
 I praksis forekommer det  

 ganske ofte, at det hændelsesforløb, der giver anledning til anmeldelsen,  

 ligeledes har givet anledning til en straffesag imod anmelderen.
Det har efter min opfattelse  

 i praksis vist sig, i hvert fald hos Statsadvokaten for København og hos  

 Statsadvokaten for Sjælland, at når en situation, som ovenfor beskrevet,  

 foreligger, vil Statsadvokaten helt generelt nedprioritere behandlingen af  

 politiklagenævnssagen på bekostning af straffesagen.
Dette indebærer efter  

 min  

 opfattelse, at der helt generelt sker en berostillelse af  

 politiklagenævnssagen, indtil straffesagen er afgjort i hvert fald i 1.  

 instans.
Så vidt jeg kan bedømme, sker dette uanset om straffesagen måtte  

 være  

 en banal politivedtægtsovertrædelse, og politiklagenævnssagen vedrører  

 alvorlige beskyldninger til eksempel grov vold.
 3.  

 Juridisk vurdering af den  

 konkrete sag.
Straffesager mod  

 politipersonale er reguleret i retsplejelovens kap. 93 c.
Spørgsmålet om  

 prioriteringen af en straffesag mod politipersonale, hvor der samtidig er  

 rejst  

 straffesag mod klager, er ikke særskilt behandlet i retsplejelovens kap. 93  

 c,  

 eller andet steds i retsplejeloven, ligesom der ikke i retsplejeloven er  

 fastsat særlige regler om sagsbehandlingstiden for klagesager mod  

 politipersonale.
 Det kan på denne baggrund  

 konstateres, at der som hovedregel gælder de samme krav til sagsbehandlingen  

 som på andre områder, hvor den offentlige forvaltning er involveret, herunder  

 at enhver sag fremmes med den nødvendige hurtighed således, at  

 sagsbehandlingstiden ikke bliver urimelig lang.
Rigsadvokaten har i  

 beretningen om politiklagenævnssager for 1997, afsnit 7.5, behandlet  

 problemstillingen omkring berostillelse af en klagesag som følge af  

 verserende  

 straffesager mod klager.
Rigsadvokaten fastslog her, at Statsadvokaterne bør  

 have et vidt skøn over, om man konkret skal stille en klagesag i bero.
 Denne opfattelse er i og for  

 sig i overensstemmelse med gældende forvaltningsretlige principper, når blot  

 en  

 berostillelse beror på en  

  

 konkret  

 vurdering  

  

 af det foreliggende tilfælde og bygger på en afvejning af  

 konsekvenserne for sagsbehandlingstiden for klagesagen holdt op mod det  

 hensigtsmæssige i at afvente straffesagens udfald.
 Spørgsmålet er herefter om  

 afgørelsen i nærværende sag er udtryk for en konkret vurdering eller derimod  

 er  

 udtryk for, at Statsadvokaten per automatik berostiller klagesager, såfremt  

 der  

 verserer en straffesag mod klager.
 Rigsadvokaten konkluderer i  

 brev af 26. april 2000 (bilag  ), at der ikke er anledning til at  

 tilsidesætte  

 Statsadvokaten for Sjællands konkrete skøn vedrørende prioritering af  

 straffesagen mod klagerne og klagesagen imod mine klienter.
 Som begrundelse herfor  

 anfører Rigsadvokaten følgende:
 Jeg finder således, statsadvokaten i skrivelse af 26. januar 2000  

 sagligt og udførligt har angivet baggrunden for beslutningen om at sætte  

 behandlingen af klagesagen i bero.
Det fremgår blandt andet heraf, at statsadvokatens hensigt er, at få  

 klarlagt klagens fulde omfang, samt hvilke politifolk, der eventuelt  

 yderligere  

 klages over ud over deres klienter. Da Rigsadvokaten som  

 begrundelse for ovennævnte konklusion således i det hele henviser til  

 indholdet  

 af Statsadvokatens skrivelse af 26. januar d.å. til Politiklagenævnet (bilag  

  ), må vurderingen af afgørelsens overensstemmelse med princippet om hurtig  

 og  

 effektiv sagsbehandling derfor bygge på Statsadvokatens argumentation for  

 berostillelse.
 Så vidt det kan ses, beror  

 Statsadvokatens beslutning på at:
 klagen over vold og ulovlig anholdelse er anset for klagens  

 hovedpunkter.
 Det er efter min opfattelse  

 ikke klart, hvorfor den omstændighed, at klagen vedrører vold og ulovlig  

 anholdelse, er afgørende for spørgsmålet om nedprioritering af klagesagen.
 Videre anfører  

 Statsadvokaten at:
det ikke fremgår ganske tydeligt om det er de samme politiassistenter,  

 der igennem hele hændelsesforløbet har haft med klagerne at gøre, eller om  

 klagen, for så vidt angår behandlingen på politistationen og i forbindelse  

 med  

 løsladelsen, eventuelt vedrører andre polititjenestemænd end de på nuværende  

 tidspunkt identificerede. Dette spørgsmål kan  

 klarlægges på fuldstændig samme måde, som Statsadvokaterne i almindelighed  

 gør,  

 når der er tvivl om, hvilke polititjenestemænd der har haft med klageren at  

 gøre.
Man spørger embedet.
I øvrigt skal bemærkes, at klagen er forholdsvis  

 detaljeret, ligesom Statsadvokaten kan spørge klagerne, om de på det  

 foreliggende grundlag ønsker at klage over flere polititjenestemænd end de  

 allerede indklagede.
 Yderligere anføres, at  

 Statsadvokaten agter at få klarlagt klagens fulde omfang:
  ved afhøringer af (K1) og (K2) her ved embedet, når straffesagen mod  

 de pågældende er afgjort.
Så vidt ses, er der derfor  

 ikke tale om et argument for udsættelse af behandling af  

 politiklagenævnssagen  

 på bekostning af straffesagen.
Uanset hvornår Statsadvokaten vælger at  

 behandle  

 klagesagen, skal der naturligvis foretages tilbundsgående undersøgelser, der  

 klarlægger sagens omfang.
Dette er selve fundamentet for Statsadvokatens  

 afgørelse af klagesagen, men har intet med spørgsmålet om berostillelse at  

 gøre.
 På baggrund af ovenstående  

 synes det at kunne konstateres, at det påståede konkrete skøn Statsadvokaten  

 for Sjælland har foretaget i nærværende sag blot dækker over en helt fast  

 rutine gående på, at klagesager stilles i bero indtil straffesagen mod klager  

 er gennemført.
 I den som bilag 13 fremlagte  

 skrivelse af 13. september 2000 fra Statsadvokaten for København til  

 Politiklagenævnet for København [som angår en anden konkret sag; min  

 bemærkning] anfører Statsadvokaten bl.a. følgende:
I overensstemmelse med helt fast praksis bør en undersøgelse i  

 nærværende sag derfor afvente udfaldet af den verserende straffesag, der  

 omhandler helt samme handlingsforløb. Statsadvokaten for København  

 fastslår således i denne skrivelse, at der ikke mere er tale om et konkret  

 skøn, men  

  

 helt fast praksis.
 Det gøres på den baggrund  

 gældende, at denne helt faste praksis savner hjemmel i  

 retsplejeloven, er i  

 strid med god forvaltningsskik og i øvrigt i strid med  

 Menneskerettighedskonventionens artikel 6.
 I den konkrete sag er der nu  

 gået ca. 1 år og 7 måneder siden begivenheden fandt sted (6. august 1999),  

 ligesom der er gået ca. 1 år og 4 måneder siden anmeldelsen blev indgivet  

 (15.  

 november 1999).
 Mine 2 klienter i den  

 konkrete sag har nu gennem næsten 16 måneder måttet leve med en række ganske  

 alvorlige beskyldninger, som kan medføre såvel suspension som straf og  

 afskedigelse, ligesom mine klienter fortsat må leve i fuldstændig uvished om,  

 hvornår deres sag bliver afgjort.
 Såvel den konkrete sag som  

 problemstillingen i almindelighed er efter min opfattelse i  

 retssikkerhedsmæssig henseende dybt betænkelig.
 Polititjenestemænd, der  

 indkaldes til at afgive vidneforklaring i en situation som den foreliggende,  

 kan naturligvis påberåbe sig vidnefritagelse i medfør af retsplejelovens §  

 171,  

 stk. 2, nr. 1.
Tiltalte, der måtte få  

 kendskab til Statsadvokaternes praksis, kan således med held, efter at der er  

 rejst tiltale, indgive en anmeldelse imod de implicerede polititjenestemænd i  

 en række tilfælde med den konsekvens, at Anklagemyndigheden under  

 domsforhandlingen i straffesagen må ændre sin påstand fra domfældelse i  

 overensstemmelse med anklageskriftet til frifindelse, når de implicerede  

 polititjenestemænd (som de eneste vidner) påberåber sig vidnefritagelse.  

 Sådanne uheldige konsekvenser af den praktiserede ordning vil i hvert fald  

 kunne elimineres, såfremt politiklagenævnssagen færdigbehandles inden  

 domsforhandlingen i straffesagen, hvad der efter min opfattelse helt oplagt  

 bør  

 ske, såfremt beskyldningerne imod de implicerede polititjenestemænd er  

 alvorlige, herunder med beskyldninger om vold. Ved brev af 22. marts 2001  

 anmodede jeg Rigsadvokaten og Statsadvokaten for Sjælland om en udtalelse i  

 anledning af klagen og om udlån af sagens akter.
Den 26. april 2001 oplyste  

 Rigsadvokaten telefonisk en af mine medarbejdere om at Rigsadvokaten havde  

 modtaget en udtalelse i sagen fra Statsadvokaten for Sjælland den 11. april  

 2001,  

 men at sagen gav anledning til visse principielle overvejelser.
Der ville  

 derfor gå lidt tid inden Rigsadvokaten havde sin udtalelse parat.
 Da jeg endnu ikke havde  

 modtaget udtalelsen, bad jeg i brev af 22. juni 2001 om nærmere oplysning om  

 sagens behandling og om hvornår jeg kunne vente svar.
 I brev af 27. juni 2001  

 oplyste Rigsadvokaten at statsadvokaten samme dag var blevet bedt om en  

 supplerende udtalelse i sagen, og at Rigsadvokaten ville vende tilbage  

 snarest  

 efter modtagelsen af denne.
Ved brev af 29. august 2001 bad jeg  

 Rigsadvokaten om nærmere oplysning om sagens behandling og om hvornår jeg  

 kunne  

 forvente svar.
Jeg bad om at sagens behandling blev fremskyndet mest muligt.
 Den 4. september 2001 modtog  

 jeg udtalelser fra Statsadvokaten for Sjælland og Rigsadvokaten.
 Ved brev af 7. september  

 2001 sendte jeg kopi af udtalelserne til advokat A med henblik på eventuelle  

 bemærkninger.
 Jeg modtog As bemærkninger  

 ved brev af 8. oktober 2001.
 Statsadvokaten for Sjælland  

 anførte bl.a. følgende i sin udtalelse af 9. april 2001:
Tilbagesendes til  

  

 Rigsadvokaten  

  

 idet jeg fortsat kan  

 henholde mig til mine tidligere udtalelser, senest den 4. juli 2000, idet jeg  

 skal bemærke, at det ikke er korrekt, som anført af advokat (A), at  

 politiklagenævnssager her ved embedet ubetinget sættes i bero på udfaldet af  

 en  

 til grund liggende straffesag mod klageren.
Dette afgøres efter en helt  

 konkret  

 afvejning af de i sagen værende forhold, herunder navnlig, om der er  

 hændelsessammenfald mellem episoden, der begrunder klagen/anmeldelsen mod  

 polititjenestemanden og straffesagen mod klager/anmelder.
 Såfremt der er et  

 hændelsesmæssigt sammenfald er det korrekt, at politiklagesagen som  

 hovedregel  

 afventer afgørelsen af straffesagen mod klager.
Det er således min  

 opfattelse, at det i disse tilfælde er hensigtsmæssigt ved behandlingen af  

 politiklagesagen, at kunne anvende retsbøger med vidneforklaringer mv. fra  

 straffesagen som en procesbesparende foranstaltning.
Denne fremgangsmåde  

 skønnes retssikkerhedsmæsigt fuldt forsvarlig, hvorimod det næppe er  

 tænkeligt,  

 at de tilsvarende afhøringer i politiklagenævnssagen, vil blive tillagt nogen  

 væsentlig bevisvægt ved behandlingen af straffesagen.
Endvidere finder jeg det  

 meget betænkeligt, såfremt de tiltalte klagere kan overtage den styring med  

 straffesagens forløb, der tilkommer domstole og anklagemyndighed ved at  

 indgive  

 klage over polititjenestemændene.
En del klager synes således direkte at  

 udspringe af den omstændighed, at politiet har rejst sag mod de pågældende.
 I sin udtalelse af  

 3. september 2001 anførte Rigsadvokaten, ud  

 over den ovenfor citerede gengivelse af sagens hændelsesforløb og behandling,  

 følgende:
 Som anført i min afgørelse  

 af 26. april 2000 fremgår det af min beretning om behandlingen af klager over  

 politiet i 1997 side 127 f., at jeg i en skrivelse af 11. november 1997 til  

 Justitsministeriet på baggrund af en henvendelse fra Dansk Politiforbund til  

 Justitsministeriet udtalte, at statsadvokaterne havde tilkendegivet, at en  

 straffesag som hovedregel bør afgøres forud for en klagesag, der udspringer  

 af  

 den samme episode.
Jeg bemærkede hertil, at jeg kunne tiltræde det af  

 statsadvokaterne anførte, og at statsadvokaterne efter min opfattelse bør  

 have  

 et vidt skøn over, hvordan en undersøgelse i en politiklagenævnssag  

 tilrettelægges, herunder om det efter en konkret vurdering er hensigtsmæssigt  

 at sætte behandlingen af en klagesag i bero på afgørelsen af en straffesag.
I  

 min beretning for 2000 side 86 anføres det, at det i visse sager kan være  

 indlysende, at en klage skal afvises forlods, og at det i mange sager næppe  

 er  

 nødvendigt at afvente ankebehandlingen af straffesagen mod klager, førend  

 klagesagen behandles.
 Jeg kan henholde mig til  

 mine afgørelser af 26. april og 25. august 2000, hvorefter jeg ikke på det  

 pågældende  

 tidspunkt fandt anledning til at tilsidesætte statsadvokatens skøn om, at det  

 i  

 den konkrete sag  hvor straffesagen vedrørte overtrædelse af  

 straffelovens §  

 119 begået i forbindelse med anholdelsen den 6. august 1999 over for  

 politiassistent mod (K1), og hvor klagesagen bl.a. vedrørte en klage over den  

 samme politiassistents voldelige adfærd under samme anholdelse  var  

 mest  

 hensigtsmæssigt at lade straffesagen afgøre før klagesagen.
Det er imidlertid min  

 opfattelse, at der ikke var fuldt tilstrækkeligt grundlag for tillige at lade  

 klagesagens behandling afvente udfaldet af ankesagen, hvilket jeg har meddelt  

 statsadvokaten.
Jeg har herved blandt andet lagt vægt på, at klagesagen  

 allerede på dette tidspunkt havde afventet straffesagen i næsten 1 år, og at  

 anken efter det alt foreliggende var iværksat for sent, og således måtte  

 forventes afvist.
Den sene besvarelse  

 beklages. I min udtalelse af 23.  

 november 2001 anførte jeg bl.a. følgende:
Ombudsmandens udtalelse Mine undersøgelser i denne sag angår, i overensstemmelse med det der er  

 anført ovenfor, spørgsmålet om Statsadvokaten for Sjællands beslutning om at  

 stille behandlingen af politiklagenævnssagen i bero og Rigsadvokatens  

 tiltrædelse heraf.
Jeg vil i tillæg hertil tage stilling til om der er  

 grundlag for at indlede en ombudsmandsundersøgelse af statsadvokaternes  

 prioritering i forholdet mellem politiklagenævnssager og straffesager i  

 almindelighed.
1. Berostillelsen Der er ikke i forvaltningsloven fastsat generelle bestemmelser om  

 myndighedernes sagsbehandlingstid.
Spørgsmålet om på hvilket tidspunkt en  

 myndigheds sagsbehandlingstid overskrider det acceptable, kan derfor ikke  

 besvares generelt.
Et grundlæggende krav til forvaltningen er at afgørelser  

 skal træffes så hurtigt som det er muligt og forsvarligt.
Ved vurderingen af en  

 myndigheds sagsbehandlingstid må man, ud over den absolutte  

 sagsbehandlingstid,  

 tage andre forhold i betragtning, herunder sagens karakter, omfanget af de  

 undersøgelser myndigheden skal foretage, den sædvanlige sagsbehandlingstid  

 samt  

 de løbende ekspeditioner i sagen.
Myndighedernes berostillelse af en sag  

 adskiller sig fra den situation hvor behandlingen af en sag trækker ud af  

 ovennævnte årsager.
Berostillelse hviler på myndighedens beslutning om ikke  

 at  

 behandle sagen i en vis periode, og en sagligt begrundet berostillelse af en  

 sag kan (og vil ofte) bevirke at en længere samlet sagsbehandlingstid må  

 accepteres.
 Flere forhold kan være  

 afgørende for myndighedernes adgang til at stille en sag i bero, herunder  

 sagens karakter (sagens afhængighed af andre sager, borgernes eventuelle  

 retskrav på en ydelse eller lignende), regelbundne frister og myndighedens  

 ressourcer.
Ombudsmanden har i tidlig  

 ombudsmandspraksis udtalt at uanset det ønskelige i at sagernes afgørelse  

 ikke  

 blev forhalet, kunne ombudsmanden ikke udtale sig imod at myndighederne lod  

 en  

 afgørelse afvente afgørelsen i en anden for retten eller for andre  

 myndigheder  

 verserende sag hvis afgørelse var af betydning for den sag der blev stillet i  

 bero, for så vidt afgørelsen i den anden sag kunne forventes truffet i en  

 nærmere fremtid, jf. f.eks.
Folketingets Ombudsmands beretning for året 1960,  

 s. 47ff*, om en sag i Landsskatteretten.
Afgørelsen af hvorvidt det  

 kan anses for rimeligt at stille en sag i bero mens udfaldet af en anden sag  

 afventes, afhænger i første omgang af en prognose for betydningen af den  

 anden  

 sag.
Statsadvokaten har bl.a. henvist til den procesbesparelse som forventes  

 at  

 kunne opnås ved at afvente udfaldet af straffesagen.
 I en sag som den foreliggende  

 er der på den anden side et klart og vægtigt hensyn at tage til de politifolk  

 som er involveret i klagesagen der kan have alvorlige tjenestelige og/eller  

 strafferetlige konsekvenser, ligesom også hensynet til klagerne naturligvis  

 er  

 af betydning.
Statsadvokaten og  

 Rigsadvokaten bygger i vidt omfang deres afgørelser om prioriteringen af  

 politiklagenævnssager på vurderinger og afvejninger af en række forskellige  

 hensyn og omstændigheder vedrørende forhold som de nævnte.
I det foreliggende  

 tilfælde gælder det altså en afvejning af de forskellige hensyn som er nævnt  

 ovenfor.
Som ombudsmand har jeg ikke særlige forudsætninger for at afveje  

 disse  

 forskellige hensyn og omstændigheder på en anden og bedre måde end  

 statsadvokaten og Rigsadvokaten der beskæftiger sig med det pågældende  

 sagsområde i det daglige.
Normalt kan jeg derfor ikke  

 gå ind i en nærmere efterprøvelse af disse vurderinger og afvejninger.
Kun  

 hvis der er tale om ganske særlige omstændigheder, kan jeg kritisere  

 myndighedernes afgørelse.
Det kan f.eks. være tilfældet hvis myndighederne  

 efter det oplyste har lagt vægt på hensyn som er usaglige, hvis  

 berostillelsen  

 trækker åbenbart urimeligt ud, hvis sagen er mangelfuldt oplyst eller  

 afgørelsen  

 i forhold til andre lignende sager er udtryk for en forskelsbehandling der  

 ikke er sagligt begrundet.
Under min gennemgang af sagen har jeg ikke fundet  

 sådanne omstændigheder.
Jeg har heller ikke fundet  

 grundlag for at iværksætte en nærmere undersøgelse af hvorvidt kravet om  

 rettergang inden en rimelig frist i artikel 6, stk. 1, i den europæiske  

 menneskerettighedskonvention skulle være tilsidesat.
Jeg har herved bl.a.  

 lagt  

 vægt på at fristberegningen efter bestemmelsen normalt ikke begynder at løbe  

 før den pågældende er anklaget, jf. herved Lorenzen mfl., Den  

 Europæiske  

 Menneskerettighedskonvention med kommentarer, 1994, s. 158 f, samt fra dansk  

 retspraksis f.eks. dommene gengivet i Ugeskrift for Retsvæsen 1998, s. 1759 Ø  

 og 2001, s. 253 Ø, hvor fristberegningen løb fra tidspunktet for sigtelsen.
 Jeg kan derfor ikke  

 kritisere Statsadvokaten for Sjællands afgørelse af 7. januar 2000 om at  

 sætte  

 behandlingen af politiklagenævnssagen i bero eller Rigsadvokatens afgørelse  

 af  

 26. april 2000 hvorunder Rigsadvokaten ikke fandt grundlag for at  

 tilsidesætte  

 statsadvokatens konkrete skøn vedrørende prioriteringen af straffesagen mod  

 klagerne og klagesagen mod Deres klienter.
Rigsadvokaten har, som det  

 fremgår ovenfor, udtalt at der efter Rigsadvokatens opfattelse ikke var fuldt  

 tilstrækkeligt grundlag for tillige at lade klagesagens behandling afvente  

 udfaldet af ankesagen.
Jeg har ikke fundet grundlag for at udtale mig herom.
2. Meddelelse af beslutning om berostillelsen  begrundelse Det fremgår af  

 Politimesteren i Holbæks notat af 17. december 1999 at de implicerede  

 politiassistenter af politimesteren på dette tidspunkt var blevet gjort  

 bekendt  

 med klagen mod dem (der som nævnt blev indgivet til Justitsministeriet ved  

 brev  

 af 15. november 1999), og at statsadvokaten ved brev af 7. januar 2000  

 underrettede  

 sagens parter og politiklagenævnet om at behandlingen af klagesagen var sat i  

 bero.
Statsadvokaten gav i sit  

 brev af 7. januar 2000 ikke de indklagede politiassistenter nogen begrundelse  

 for sin beslutning.
Statsadvokatens begrundelse for berostillelsen ses først  

 at  

 fremgå af statsadvokatens brev af 26. januar 2000 til politiklagenævnet.
 Den begrundelsespligt som  

 følger af reglerne i forvaltningslovens §§ 22-24, gælder for afgørelser  

 vedrørende sagens realitet,  

  

 dvs.  

 udtalelser der går ud på at fastslå hvad der er eller skal være ret i det  

 foreliggende tilfælde  

. Beslutninger der træffes som led i selve  

 sagsforberedelsen (procesledende afgørelser), skal efter disse regler som  

 udgangspunkt ikke ledsages af en begrundelse.
 Efter min opfattelse bør fortolkningen  

 af forvaltningsloven i almindelighed tage udgangspunkt i at det skal  

 tilstræbes  

 at lade forvaltningslovens regler finde anvendelse ved myndighedsudøvelse af  

 besluttende karakter dersom beslutningen er af en sådan art at der for de  

 berørte parter normalt vil bestå et væsentligt behov for at få tillagt lovens  

 beføjelser og disse beføjelser i øvrigt vil være egnede til at tilgodese  

 borgernes interesser i henseende til at øve indflydelse på myndighedernes  

 beslutningsprocesser.
Jeg har på denne baggrund  

 overvejet om en beslutning om berostillelse i et tilfælde som det  

 foreliggende  

 kan anses for omfattet af lovens afgørelsesbegreb.
I en sag som denne hvor  

 der  

 er væsentlige hensyn at tage til de implicerede politifolk, og hvor der er  

 udsigt til at berostillelsen vil stå på i længere tid, har sagens parter en  

 klar interesse i at kunne påvirke statsadvokatens beslutningsproces også i  

 denne fase af politiklagenævnssagens behandling.
Forvaltningslovens  

 bestemmelser om begrundelse ville efter min opfattelse kunne medvirke til at  

 opfylde dette behov og til generelt at sikre rigtige afgørelser.
 Jeg har imidlertid ikke  

 fundet tilstrækkeligt grundlag for at antage at forvaltningsloven finder  

 anvendelse i sådanne tilfælde, men det er min opfattelse at det havde været  

 bedst stemmende med god forvaltningsskik om statsadvokaten havde angivet en  

 begrundelse for sin beslutning over for sagens parter i overensstemmelse med  

 principperne i forvaltningslovens § 22 og § 24.
 Jeg har ikke fundet grundlag  

 for at formulere dette som en egentlig kritik af statsadvokaten, men jeg har  

 gjort Statsadvokaten for Sjælland og Rigsadvokaten bekendt med min opfattelse  

 heraf, og jeg har anmodet Rigsadvokaten om at gøre de øvrige statsadvokater  

 bekendt med min opfattelse.
 Jeg har ikke grundlag for at  

 kritisere statsadvokatens og Rigsadvokatens begrundelser som de kommer til  

 udtryk i henholdsvis statsadvokatens brev til politiklagenævnet af 26. januar  

 2000 og Rigsadvokatens brev til Dem af 26. april 2000.
3. Statsadvokatens kontrolprocedurer Hensynet til parterne i en  

 berostillet politiklagenævnssag som den foreliggende tilsiger at  

 statsadvokaten  

 er særligt opmærksom på at den sag hvis udfald afventes, ikke trækker unødigt  

 ud til skade for den udsatte sag.
Såfremt straffesagen trækker væsentligt ud,  

 må statsadvokaten løbende genoverveje sin beslutning om berostillelse.
 Det fremgår af sagens  

 oplysninger at statsadvokaten dels umiddelbart efter modtagelsen af klagen  

 mod  

 politipersonalet anmodede Politimesteren i Holbæk om at fremskynde  

 straffesagen  

 mod klagerne, dels løbende har rykket politimesteren for svar i de perioder  

 hvor sagen afventede politimesteren.
Jeg har ikke grundlag for at  

 kritisere statsadvokatens opfølgning af sagen efter beslutningen om  

 berostillelsen i øvrigt.
Jeg har ikke hermed taget stilling til  

 statsadvokatens  

 beslutning om tillige at lade klagesagens behandling afvente udfaldet af  

 ankesagen, jf. mine bemærkninger under punkt 1.
4. Undersøgelse af prioriteringen af politiklagenævnssager i  

 almindelighed På baggrund af min gennemgang  

 af denne sag, herunder udtalelserne fra statsadvokaten og Rigsadvokaten, har  

 jeg ikke fundet grundlag for at indlede en ombudsmandsundersøgelse af  

 statsadvokaternes prioritering i forholdet mellem politiklagenævnssager og  

 straffesager i almindelighed.
Jeg har herunder lagt vægt på det oplyste om at  

 der sker en konkret vurdering af sagerne (hvilket til dels understøttes af  

 sager som er gennemgået i Rigsadvokatens beretning 1999, s. 128-129 og  

 Rigsadvokatens beretning 2000, s. 86), og at de hensyn som statsadvokaterne  

 og  

 Rigsadvokaten efter det oplyste lægger vægt på ved denne konkrete vurdering,  

 efter min opfattelse er saglige.
 Jeg foretager mig derfor  

 ikke yderligere på det foreliggende grundlag.
 Ved brev af 23. april 2002  

 oplyste Rigsadvokaten mig om at sagen blev taget op på det ordinære  

 statsadvokatmøde i oktober 2001. Rigsadvokaten tilkendegav på mødet at det  

 fortsat er Rigsadvokatens opfattelse at statsadvokaterne bør have et vidt  

 skøn  

 over hvordan en undersøgelse i en politiklagenævnssag skal tilrettelægges,  

 herunder om det efter en konkret vurdering er hensigtsmæssigt at sætte  

 behandlingen af en klagesag i bero på afgørelsen af en straffesag.  

 Rigsadvokaten nævnte desuden på statsadvokatmødet at statsadvokaten i sådanne  

 situationer bør være opmærksom på at der kan være anledning til af egen drift  

 at revurdere afgørelsen efter nogen tid, f.eks. hvis straffesagen trækker ud  

 eller andre særlige forhold gør sig gældende, ligesom spørgsmålet om  

 genoptagelse af behandlingen af klagesagen endvidere kan overvejes efter dom  

 i  

 1. instans i straffesagen selv om denne måtte blive anket.
 Rigsadvokaten oplyste  

 desuden at Rigsadvokaten ved brev af 12. december 2001 havde underrettet  

 statsadvokaterne om min udtalelse i sagen, og at statsadvokaterne behandlede  

 spørgsmålet på et fællesmøde i december 2001. Statsadvokaterne fandt blandt  

 andet at opmærksomheden fortsat bør være henledt på om dele af  

 klagen/anmeldelsen kan behandles forlods.
Endelig oplyste  

 Rigsadvokaten at spørgsmålet har været drøftet på et møde mellem  

 Rigsadvokaten  

 og statsadvokaterne den 3.-4. januar 2002 hvor der var enighed om at der i  

 det  

 omfang det er muligt, skal gives begrundelse for en beslutning om  

 berostillelse.
Rigsadvokaten har på baggrund af min udtalelse ved  

 cirkulæreskrivelse af 23. april 2002 anmodet statsadvokaterne om  i  

 forbindelse med meddelelsen af en beslutning om berostillelse til sagens  

 parter  

  at angive en begrundelse for beslutningen.
 NOTER: (*) FOB 1960, s. 47.
