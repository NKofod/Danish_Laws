Vejledning om tilskud  

 fra den offentlige sygesikring til lægeordinerede ernæringspræparater  

 (sondeernæring m.v.) (Til alle sygehuse,  

 alment praktiserende læger, amtskommuner, kommuner og relevante virksomheder) 1. Indledning Denne vejledning afløser Indenrigs- og  

 Sundhedsministeriets vejledning nr. 73 af 11. maj 1998 om tilskud fra den  

 offentlige sygesikring til lægeordinerede ernæringspræparater (sondeernæring  

 m.v.).
I lov om offentlig sygesikring, jf. lovbekendtgørelse nr. 509 af  

 1. juli 1998, som senest ændret ved lov nr. 378 af 28. maj 2003, er indsat en  

 ny bestemmelse (§ 8 a, stk. 2), hvorefter indenrigs- og  

 sundhedsministeren kan fastsætte regler om opkrævning af gebyr for  

 godkendelse  

 af ernæringspræparater som tilskudsberettigede.
Bestemmelsen træder i kraft  

 den  

 1. juli 2003.
 Denne vejledning indeholder under punkt 2 et nyt afsnit rettet til  

 virksomheder, som ønsker deres produkter godkendt som tilskudsberettigede  

 efter  

 sygesikringsloven.
 Punkterne 3-8 retter sig til sygehuse, alment praktiserende læger,  

 amtskommuner og kommuner, og uddyber de betingelser, der skal være opfyldt,  

 for  

 at patienten kan få tilskud efter sygesikringsloven til ernæringspræparater  

 m.m.
2. Godkendelse af ernæringspræparater som  

 tilskudsberettigede efter sygesikringsloven De producenter, leverandører, virksomheder m.v.,  

 som  

 ønsker, at deres produkter skal være tilskudsberettigede efter  

 sygesikringsloven, indsender et ansøgningsskema til Fødevaredirektoratet og  

 indbetaler et gebyr til Sundhedsstyrelsen.
Gebyret udgør 4.350 kr.
Ved  

 samtidig  

 eller efterfølgende anmeldelse af smagsvarianter og identiske produkter, der  

 forhandles under forskellige navne, betales 1.100 kr.
Herefter fremsender Fødevaredirektoratet kvittering for modtagelse  

 af ansøgningen og vurderer, om de nødvendige oplysninger foreligger.
Hvis der  

 er mangler ved det modtagne materiale, anmodes virksomheden om at indsende  

 supplerende oplysninger. 4 gange årligt gennemgår et godkendelsespanel  

 ansøgningerne og indstiller produkterne til godkendelse i Sundhedsstyrelsen.  

 Herefter modtager virksomheden Sundhedsstyrelsens godkendelse, og præparatet  

 tilføjes Sundhedsstyrelsens liste over godkendte præparater på  

 www.sst.dk  

 . Sundhedsstyrelsens afgørelse er endelig.
En liste over tilskudsberettigede  

 ernæringspræparater pr. 1. juli 2003 er medtaget som bilag 1 til denne  

 vejledning.
3. Hvem kan få tilskud? Så længe patienten er indlagt på sygehus, afholdes  

 udgifterne til ernæringspræparater af sygehusvæsenet.
Ernæringspræparater, der gives i forbindelse med stofskiftelidelser fra John  

 F.
Kennedy Instituttet, omfattes  

  

 ikke  

  

 af loven.
 En betingelse for at opnå tilskud fra sygesikringen er, at det  

 tilskudsberettigede ernæringspræparat er  

  

 ordineret af en læge i forbindelse med sygdom eller alvorlig svækkelse.  

  

 Gennem dette  

 krav sikres, at der alene ydes tilskud til personer, der har et  

 helbredsmæssigt  

 begrundet behov for ernæringspræparater:
1)  

 	  

    

 Personer med  

  

 svær sygdom  

  

 , der medfører, at de ikke  

 kan synke eller optage almindelig kost, kan have behov for  

 ernæringspræparater,  

 der indtages gennem sonde.
Der er typisk tale om personer med kræft i mund,  

 svælg eller hals, kræft i spiserør og mave, endvidere personer med  

 neurologiske  

 lidelser (f.eks. blodprop i hjernen og ALS-patienter (Amyotrofisk Lateral  

 Sklerose)). I enkelte tilfælde kan visse andre patientgrupper (f.eks.  

 AIDS-patienter og andre med kroniske sygdomme med svær anoreksi (madlede)  

 eller  

 nedsat optagefunktion af tarmen) også have behov for ekstra  

 ernæringstilførsel.
2)  

 	  

    

 Ved  

  

 alvorlig svækkelse  

  

 forstås tilstande  

 evt. forudgået af alvorlig sygdom, hvor personen efter lægens vurdering ikke  

 er  

 i stand til at indtage almindelig mad i tilstrækkelig mængde til at dække  

 behovet for næringsstoffer, og hvor indtagelse af et ernæringspræparat gennem  

 mund eller sonde i en periode er indiceret.
Der er typisk tale om personer,  

 som  

 har gennemgået langvarig hospitalsbehandling i forbindelse med belastende  

 kemo-  

 eller stråleterapi, store eller gentagne kirurgiske indgreb eller svære  

 infektioner, der er ledsaget af - eller risikerer at være ledsaget af -  

 sygdomsbetinget vægttab på mere end 10 pct. i løbet af 3-6 måneder.  

 Ernæringspræparater til småtspisende ældre er  

  

 ikke  

  

 omfattet af tilskudsordningen.
Ernæringsrådgivning givet af  

 diætist må her anses for at være et bedre tilbud end ordination af  

 ernæringspræparater.
4. Hvilke ernæringspræparater gives der tilskud til? Ernæringspræparater hører til gruppen af  

 levnedsmidler  

 bestemt til særlig ernæring, specielt levnedsmidler til særlige medicinske  

 formål.
Ved ernæringspræparater forstås præparater, som under lægelig  

 vejledning anvendes til erstatning for eller til supplering af den sædvanlige  

 kost.
Ernæringspræparater kan tilføres via munden eller via sonde.
De fås i  

 flydende tilstand eller som pulvere til oprøring.
De kan opdeles i to  

 hovedgrupper:
 1)  

 	  

    

  

 Standardprodukter  

  

 , som er beregnet til personer, der ikke har behov  

 for en speciel diæt, men på grund af sygdom eller alvorlig svækkelse efter  

 lægeligt skøn ikke er i stand til at indtage almindelig mad i tilstrækkelig  

 mængde til at dække behovet for næringsstoffer.
2)  

 	  

    

  

 Specialprodukter  

  

 , som er beregnet til personer, hvis sygdom kræver  

 en speciel diæt.
Der kan f.eks. være tale om personer, som har en medfødt  

 eller  

 erhvervet stofskiftesygdom, eller som på grund af sygdom har behov for et  

 særligt sammensat produkt.
Der vil blive ydet tilskud til såvel standardprodukter som  

 specialprodukter.
Hovedparten af personkredsen vil have brug for  

 standardprodukter.
Specialprodukter anvendes i forbindelse med en lang række  

 sygdomme, f.eks. stofskiftelidelser (Inborn Errors). Specialprodukter  

 anvendes  

 endvidere f.eks. af lever- og nyrepatienter, der skal have en særlig  

 ernæring.
 For at sikre, at der alene ydes tilskud til ernæringspræparater,  

 der retter sig mod den målgruppe, der er tiltænkt ordningen, er det et vilkår  

 for tilskud efter sygesikringsloven, at ernæringspræparaterne er optaget på  

 en  

 liste over tilskudsberettigede ernæringspræparater, jf. punkt 2.
 Derudover gives der tilskud til MCT-produkter, som er  

 lægeordinerede.
Produkter som f.eks. kulhydratpulvere, proteinpulvere,  

 proteindrikke og kosttilskud, er  

  

 ikke  

  

 tilskudsberettigede.
Eksempler på kosttilskud er vitamin- og  

 mineraltabletter.  

 Endvidere er naturlægemidler, stærke vitaminer, mineraler og andre produkter  

 under lægemiddelloven  

  

 ikke  

  

 omfattet  

 af tilskudsordningen.
5. Tilskud til remedier Patienter, der indtager ernæringspræparater via  

 sonde,  

 skal anvende visse remedier.
Det kan dreje sig om overledningssæt, sonder og  

 dertilhørende sprøjter.
I enkelte tilfælde bruges desuden en ernæringspumpe  

 (på  

 udlejningsbasis). Til patienter, der er i kontakt med hjemmesygeplejen,  

 udleveres disse remedier vederlagsfrit af hjemmesygeplejen.
Det forudsættes,  

 at  

 hjemmesygeplejen vil fortsætte denne vederlagsfrie udlevering i det hidtidige  

 omfang.
For patienter, der ikke er i kontakt med hjemmesygeplejen, omfatter  

 tilskudsordningen  

  

 også  

  

 de nødvendige  

 remedier i forbindelse med sondeernæring.
 6. Tilskuddets størrelse m.m.
 Der ydes et  

  

 tilskud  

 fra den offentlige sygesikring på 60 pct.  

  

 af patientens udgifter til  

 lægeordinerede ernæringspræparater og remedier.
For en del patienter erstatter ernæringspræparater fuldstændigt  

 almindelig ernæring i en periode.
Sygesikringstilskuddet er fastsat til 60  

 pct.  

 af patientens udgifter til ernæringspræparater m.m.
De resterende 40 pct. vil  

 svare til den gennemsnitlige udgift til almindelig ernæring.
Med et tilskud  

 fra  

 den offentlige sygesikring på 60 pct. dækker tilskuddet således  

 gennemsnitligt  

 patientens merudgifter til ernæringspræparater m.m.
 Da en stor andel af patienterne vil købe ernæringspræparaterne  

 direkte fra importør eller producent efter ordination fra lægen, har  

 Sygesikringens Forhandlingsudvalg indgået en nettoafregningsaftale med  

 leverandører af ernæringspræparater, således at patienten kun skal betale  

 egenbetalingsandelen på 40 pct. ved køb af ernæringspræparater.  

 Sygesikringens  

 Forhandlingsudvalg har indgået en tilsvarende aftale med apotekerne.
 Patienter, som køber ernæringspræparater hos leverandører, der  

 ikke har indgået aftale med Sygesikringens Forhandlingsudvalg, skal betale  

 præparatets fulde pris, og kan efterfølgende få refunderet de 60 pct. på  

 bopælskommunens sygesikringskontor mod forevisning af kvitteret regning for  

 præparatet.
7. Lægens ordination Lægens ordination af ernæringspræparater foregår på  

 en  

 særlig blanket.
På ordinationsblanketten anføres patientens navn, adresse,  

 CPR-nummer, bopælsamt samt ordinerende læges ydernummer eller  

 sygehusafdelingsbetegnelse.
Endvidere anføres ernæringspræparattype  

1)  

  og  

 -navn, samt lægens vejledning vedrørende mængde, dosering og anvendelse.  

 Ordinationen er gyldig i indtil 6 måneder fra udstedelsesdatoen og kan  

 benyttes  

 flere gange inden for gyldighedsperioden.
Den udfyldte ordinationsblanket  

 udleveres til patienten, som herefter afleverer eller fremsender blanketten i  

 original eller kopi til den ønskede leverandør af ernæringspræparatet og på  

 baggrund heraf træffer nærmere aftale vedrørende leveringsform, -mængde m.v.  

 af  

 ernæringspræparatet.
Ordinationen kan dog, i tilfælde hvor patienten ikke kan henvende  

 sig personligt til den ordinerende læge, indtelefoneres til den ønskede  

 leverandør af ernæringspræparatet.
Ved telefonisk ordination bør mængde  

 angives.
Såfremt den valgte leverandør har indgået en afregningsaftale med  

 Sygesikringens Forhandlingsudvalg, jf. punkt 6, betaler patienten  

 egenbetalingsandelen på 40 pct. af udgiften ved købet direkte til  

 leverandøren,  

 hvorefter leverandøren modtager sygesikringens andel på 60 pct. af udgiften  

 fra  

 patientens bopælsamt.
Har den valgte leverandør ikke indgået aftale om  

 afregning med Sygesikringens Forhandlingsudvalg, betaler patienten den fulde  

 udgift for ernæringspræparatet direkte til leverandøren ved købet og kan  

 herefter mod forevisning af kvitteret regning få refunderet en andel af  

 udgiften svarende til sygesikringstilskuddet hos bopælskommunen.
De fleste brugere af sondeernæring skal have det som fuldkost i en  

 periode, men overgangen til almindelig kost vil ofte være gradvis.
I  

 forbindelse med sygdom kan der være tale om en livslang indtagelse af  

 ernæringspræparater, men i forbindelse med forbigående alvorlig svækkelse  

 skønnes perioden i gennemsnit at være ca. 3 måneder.
Lægen bør derfor efter 3  

 måneder følge op på ordinationen med henblik på ændringer eller ophør.
Efter  

 lægens skøn kan der udstedes ordination til ernæringspræparater for en  

 længere  

 periode.
Lægen skal ved ordination overveje, om der bør inddrages en klinisk  

 diætist med henblik på gradvis overgang til almindelig kost.
Til patienter med alvorlig svækkelse, der efter sygehusbehandling  

 har behov for ernæringspræparater, bør disse ordineres af sygehusets læger  

 forud for udskrivningen.
Sygehusets læger bør også ordinere  

 ernæringspræparater  

 i forbindelse med ambulant behandling.
Den alment praktiserende læge eller  

 praktiserende speciallæge vil imidlertid også kunne ordinere præparaterne,  

 hvilket særligt vil ske i forbindelse med, at patienten ikke længere har  

 kontakt med sygehuset.
8. Andre støttemuligheder Tilskuddet efter sygesikringsloven suppleres af  

 tilskudsmuligheder i den sociale lovgivning.
 Efter lov om aktiv social politik, § 82, kan der ydes hjælp  

 til udgifter til lægeordinerede ernæringspræparater m.v., hvis personen eller  

 dennes ægtefælle/samlever ikke har økonomisk mulighed for at betale udgiften,  

 og hvis udgiften er nødvendig og helbredsmæssig velbegrundet.
Efter pensionslovens § 17 kan der ydes personligt tillæg til  

 pensionister, hvis økonomiske forhold er særlig vanskelige.
Tillægget gives  

 på  

 baggrund af en konkret, individuel vurdering af pensionistens samlede  

 økonomiske forhold.
Efter servicelovens § 107 kan kommunen yde økonomisk støtte  

 til udgifter til bl.a. ernæringspræparater, som ikke dækkes på anden vis, når  

 en nærtstående passer en døende, og der er etableret en plejeordning efter  

 servicelovens § 104, eller at kommunen varetager plejen helt eller  

 delvis  

 eller yder tilskud efter § 76 til hjælp, som familien selv antager,  

 eller  

 et hospice varetager plejen.
Hjælp efter servicelovens § 107 ydes uden  

 hensyn til personens eller familiens økonomiske forhold.
Herudover kan der efter servicelovens § 28 ydes dækning af  

 nødvendige merudgifter ved forsørgelse i hjemmet af et barn under 18 år med  

 betydelig og varigt nedsat fysisk eller psykisk funktionsevne eller  

 indgribende  

 kronisk eller langvarig lidelse.
Og endelig kan der efter servicelovens  

 § 84 ydes dækning af nødvendige merudgifter ved den daglige livsførelse  

 til personer mellem 18-65 år med varigt nedsat fysisk eller psykisk  

 funktionsevne, når merudgiften til f.eks. ernæringspræparater er en følge af  

 den nedsatte funktionsevne.
Indenrigs- og Sundhedsministeriet, den 24.  

 juni 2003 Lene Christensen Bilag 1 Juli 2003 Sundhedsstyrelsens liste over tilskudsberettigede  

 ernæringspræparater Abbott Laboratories A/S Smakkedalen 6 2820 Gentofte  til voksne:
Carbospare Abbott Enrich med fiber (vanillesmag) Ensure med Aspargessmag Ensure med Kyllingesmag Ensure med Svampesmag Ensure med Vanillesmag Ensure Plus Ensure Plus med Banansmag Ensure Plus med Chokoladesmag Ensure Plus med Hindbærsmag Ensure Plus med Jordbærsmag Ensure Plus med Kaffesmag Ensure Plus med Solbærsmag Jevity FOS Nepro Vanillesmag Osmolite  til børn:
Pediasure med Banansmag Pediasure med Chokoladesmag Pediasure  

 med Vanillesmag Pediasure  

 Plus ALK A/S Bøge Allé 10-12 P.B. 408 2970 Hørsholm  til spæd- og  

 småbørn:
Profylac Fresenius Kabi Bredgade 71 1260 København K  til voksne:
Fresubin 1200 Complete Fresubin HP Energy Fresubin Energy Fresubin Energy Drink Ananassmag Fresubin Energy Drink Jordbærsmag Fresubin Energy Drink Karamelsmag Fresubin Energy Drink Solbærsmag Fresubin Energy Drink Vanillesmag Fresubin Energy Fibre Fresubin Energy Fibre Cappucinosmag Fresubin Energy Fibre Chokoladesmag Fresubin Energy Fibre Jordbærsmag Fresubin Energy Fibre Lemon-Citronsmag Fresubin Original Fresubin Original Drink Chokoladesmag Fresubin Original Drink Ferskensmag Fresubin Original Drink Nøddesmag Fresubin Original Drink Solbærsmag Fresubin Original Drink Vanillesmag Fresubin Original Fibre Survimed OPD  til børn:
Frebini Energy Frebini Original Frebini Original Fibre Mead Johnson P.O.Box 15200 Gustavslundsvägen 145 SE-161 15 Bromma Sverige  til spæd- og  

 småbørn:
Nutramigen Nutramigen 2 med LGG Pregestimil  medicinske  

 diætpræparater til præmature børn Enfamil HMF Mead A/S Marielundvej 46 A, st.
2730 Herlev  til voksne:
Complan ernæringssupplement Novartis Healthcare A/S Lyngbyvej 172 2100 København Ø  til voksne:
Isosource Energi Isosource Fiber Isosource Mix Isosource Protein Isosource Standard Novasource Forte Novasource GI Control Novasource Peptid Novasource Start Resource 2,0 Abrikossmag Resource 2,0 Vanillesmag Ressource Energi Abrikossmag Ressource Energi Chokoladesmag Ressource Energi Vanillesmag Semper  

 Addera Plus Creme-caramelsmag Semper Addera Plus med eksotisk smag Semper Addera Plus Mokkasmag Semper Addera Plus Nektarinsmag Semper Komplet Ernæring Chokolade-, Jordbær- eller  

 Vanillesmag Semper Komplet Ernæring Fersken-, Karamel- eller  

 Solbærsmag  til børn:
Isosource Junior frugt- eller vanillesmag Isosource  

 Junior (neutral) Novasource  

 Junior Nutricia A/S Rørmosevej 2 A 3450 Allerød  til voksne:
Ensini abrikossmag Ensini ananassmag Ensini fersken-orangesmag Ensini lemon-limesmag Ensini skovbærsmag Ensini solbærsmag Ensini æble-pæresmag Fortimel Abrikossmag Fortimel Jordbærsmag Fortimel Kakaosmag Fortimel Mokkasmag Fortimel Skovbærsmag Fortimel Vanillesmag Fortifresh Ananas-, Fersken/orange-, Hindbær-, Solbær-  

 eller Vanille/Citronsmag Nutridrink Banansmag Nutridrink Jordbærsmag Nutridrink Kakaosmag Nutridrink Karamelsmag Nutridrink Orangesmag Nutridrink Tropefrugtsmag Nutridrink Vanillesmag Nutridrink Multi Fibre, Jordbær-, Kakao-, Orange- eller  

 Vanillesmag Nutrison Concentrated Nutrison Energy Nutrison Low  

 Energy Nutrison  

 Low Sodium Nutrison  

 MCT Nutrison  

 MultiFibre Nutrison  

 Powder Nutrison  

 Soya Nutrison  

 Standard Peptisorb Renilon  

 pulver  ikke tilsat  

 vitaminer og mineraler:
Liquigen MCT  

 Duocal MCT Oil  til børn:
Nutrini Nutrini Energy Nutrini Energy Multi Fibre Nutrini MultiFibre Tentrini Energy Tentrini Energy Multi Fibre Tentrini Multi Fibre Tentrini Standard  til spæd- og  

 småbørn:
Infantrini  medicinske  

 diætpræparater til præmature børn Pre-Aptamil SHS International Att.: Inger Frandsen Naverland 2, 8. sal 2600 Glostrup  til voksne:
Elemental 028 Extra Grapefrugt-, Orange/Ananas- eller  

 Sommerfrugtsmag Elemental 028 Extra Neutral Ketocal  

 natural eller vanillesmag Neocate Neocate  

 Advance  ikke tilsat  

 vitaminer og mineraler:
 til børn:
Heparon Junior 1)
  

 Ernæringspræparattyper  

  

 : 1.  

 standardprodukt til indtagelse gennem munden. 2. standardprodukt,  

 hovedsagelig  

 til indtagelse gennem sonde. 3. specialprodukt til indtagelse gennem munden.  

 4.  

 specialprodukt, hovedsagelig til indtagelse gennem sonde. 5. MCT-produkter.  

 6.  

 remedier. 7. ernæringspræparatpumpe.
