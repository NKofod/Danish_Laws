Bekendtgørelse om konvention af 23. marts 2001 om civilretligt ansvar for forureningsskader forårsaget af bunkersolie Efter indhentelse af Folketingets samtykke, jf. lov nr. 599 af 24. juni 2005, Lovtidende A, har Danmark i henhold til kgl. resolution af 16. juli 2008 ratificeret den i London den 23. marts 2001 undertegnede konvention om civilretligt ansvar for forureningsskader forårsaget af bunkersolie.
Med konventionen, der er optrykt i EF-tidende nr.
L 256 af 25. september 2002, s. 009 ff., indføres der krav om, at skibe med en bruttotonnage på 1.000 og derover, uanset anvendelse, skal have et certifikat, der bekræfter, at de har forsikring eller anden garanti til dækning af det ansvar for skader forårsaget af bunkersolie, som følger af konventionen.
Certifikatet erhverves hos Søfartsstyrelsen mod betaling af et omkostningsbestemt gebyr.
Der indføres desuden krav om, at danske skibe ikke må sejle uden de lovpligtige certifikater, og at fremmede skibe ikke må anløbe dansk havn uden certifikaterne.
Danmarks ratifikationsinstrument blev den 23. juli 2008 deponeret hos IMOs generalsekretær.
I forbindelse med ratifikationen har Danmark indtil videre taget forbehold for anvendelsen af konventionens artikel 9 og 10.
 Konventionen trådte i medfør af artikel 14 i kraft den 21. november 2008.
 Konventionen omfatter ikke Færøerne og Grønland.
 Oplysning om andre landes tiltrædelse m.v. kan fås hos IMO på adressen: www.imo.org.
