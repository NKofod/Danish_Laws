GODKENDELSESBETINGELSER 01. Gældende forskrifter Bygningsreglementet, 1977.
 DIF's norm vedrørende afløbsinstallationer, 1974.
 DIF' norm for afløbsledninger af PEL, PEH og stift PVC i jord, 1973.
0.2 Tilsvarende udenlandske bestemmelser Nærværende betingelser for inspektions- og rensebrønde af plast i jord  

 stemmer i overvejende grad overens med den svenske SPF Verksnorm 700.
0.3 Gyldighedsområde Nærværende betingelser vedrører inspektions-og rensebrønde af plast til  

 afløbssystemer for husspildevand og regnvand i jorden.
 Inspektions- og rensebrønde godkendt efter nærværende betingelser kan  

 indgå i afløbssystemer for bortledning af industrispildevand i den  

 udstrækning, systemet er bestandigt over for de temperaturer og kemiske  

 påvirkninger, som forekommer i det aktuelle tilfælde.
 Montering af inspektions- og rensebrønde skal ske i henhold til  

 fabrikantens monteringsforskrifter samt i overensstemmelse med godkendte  

 lægningsbestemmelser (* 1).
 (* 1) Fx DIF's norm for afløbsledninger af PEL, PEH og stift PVC i jord,  

 1973.
1.0 Funktion og udførelse 1.1 Alment Inspektions- og rensebrønde og deres samlinger til afløbsledningerne skal  

 være udført således, at det forekommende spildevand kan bortledes i takt med  

 tilløbet uden unødige store tryktab og således, at der ikke kan forekomme  

 generende aflejringer eller generende overskylninger i andre grene.
 Inspektions- og rensebrønde skal være vand- og lufttætte ved de tryk, som  

 kan forekomme i afløbssystemer.
 Inspektions- og rensebrønde af plast skal være formstabile inden for visse  

 grænser - afhængig af materialet.
 Inspektions- og rensebrønde skal være udført med en sådan bestandighed  

 over for normalt forekommende påvirkninger af mekanisk, kemisk og termisk  

 art, at en tilfredsstillende funktion og hygiejne kan påregnes i et rimeligt  

 udskiftningsinterval.
1.2 Program Inspektions- og rensebrønde leveres med nødvendige samlingsanordninger (fx  

 tætningsringe).
 Kræver systemets opbygning yderligere komponenter eller særlige  

 anordninger (fx værktøj), som ikke kan påregnes at være alment tilgængelige,  

 skal sådanne komponenter og anordninger indgå i programmet eller kunne  

 anvises.
1.3 Udskiftelighed og tilslutningsmuligheder Tilslutninger (fx muffer og spidsender) samt samlingsanordninger skal  

 udføres på en sådan måde og med sådanne mål og tolerancer, at brøndene kan  

 tilsluttes standardiserede plastafløbsrør.
Inspektions- og rensebrønde, der er udført i overensstemmelse med  

 efterstående prøvningsbetingelser VA/DK nr. 1, anses at opfylde ovenstående  

 krav.
Dersom komponenterne ikke opfylder ovenstående krav, skal der i  

 komponentprogrammet indgå komponenter, som giver mulighed for overgang til  

 standardiserede komponentsystemer af samme materiale.
 I komponentprogrammet skal endvidere indgå overgangskomponenter, som  

 muliggør overgang mellem gængse forekommende materialer og dimensioner, med  

 mindre sådanne komponenter i forvejen eksisterer og er alment tilgængelige.
 Ansøgeren skal give oplysning om, til hvilket materiale der findes  

 overgangsmuligheder.
 Brønddæksler skal være således udformet, at de kan optage og fordele  

 trafiklast på en sådan måde, at brønd og opføringsrør ikke belastes direkte.  

 Brønddæksler og opføringsrør skal være dimensioneret således, at de kan  

 optage de kræfter, der fremkommer ved jord- og trafikpåvirkninger.  

 Brøndafdækningen skal være i »børnesikret« udførelse.
1.4 Monteringsvejledning Til hvert program skal høre en monteringsvejledning med alle nødvendige  

 oplysninger for korrekt anvendelse og montering af de enkelte komponenter.
2.0 Definitioner Husspildevand: Ved husspildevand forstås det fra husholdninger  

 fremkommende spildevand, herunder afløb fra vandklosetter.
 Temperaturen på husspildevand kan diskontinuerligt (maks. 2 minutters  

 varighed) nå op på 95-100 grader C.
 Husspildevand kan påregnes at forekomme ved boliger, kontorer,  

 alderdomshjem, skoler, offentlige lokaler og lignende.
3.0 Mærkning Hver enkelt komponent hørende til det typegodkendte program skal være  

 tydeligt og bestandigt mærket med følgende oplysninger:
Inspektions- og rensebrønde 1. Fabrikantmærke eller -navn 2. Dimension/er (for såvel gennemløb som afgreninger) 3. Materiale 4. Vinkel (for afgreninger) 5. Fremstillingstidspunkt (skal kunne bestemmes inden  

 for en måned) i klar tekst eller kode.
 6. Godkendelsesmærke.
Tætningsringe 1. Fabrikantmærke eller -navn.
 2. Dimension.
 3. Evt. klasse eller begrænsning for anvendelsen.
 4. Fremstillingstidspunkt i klar tekst eller kode  

 (inden for højst et kvartal).
 5. Godkendelsesmærke eller registreret standardmærke.
4.0 Prøvning Inspektions- og rensebrønde af plast til afløbssystemer i jord afprøves i  

 henhold til nedenstående prøvningsbetingelser på en af boligministeriets  

 VA-godkendelsesudvalg anerkendt prøvningsinstitution.
Der udføres prøvninger  

 af komponenterne således, som det fremgår af tabel 1. En oversigt over  

 omfanget af nødvendige afprøvninger for typegodkendelse af inspektions- og  

 rensebrønde er angivet i tabel 2.
 Den udarbejdede prøveattest eller prøverapport må ved ansøgningen om  

 godkendelse normalt højst være et år gammel.
Tætningsringe afprøves i henhold til særlige prøvningsbetingelser.
Indtil  

 sådanne betingelser er udarbejdet, skal tætningsringe af gummi opfylde krav  

 til materiale ifølge DS 421.2, SIS 36 76 11 eller SIS 36 76 12.
Prøvningsresultaterne indgår i en samlet vurdering af komponentprogrammets  

 egnethed til godkendelse.
Denne vurdering foretages på grundlag af nærværende  

 godkendelses- og kontrolbetingelser og de under de enkelte prøvninger (VA/DK  

 nr. 1-8) angivne krav eller retningslinier.
VA/DK nr. 1 Dimensioner VA/DK nr. 2 Udseende - snitflader VA/DK nr. 3 Materialer VA/DK nr. 4 Samlingers tæthed VA/DK nr. 5 Kemisk bestandighed VA/DK nr. 6 Deformationsbelastning VA/DK nr. 7 Inspektions- og renseevne VA/DK nr. 8 Tætningsringe Tabel 1. Prøvningsmetoder for inspektions- og rensebrønde af plast til  

 afløbssystemer af plast i jord.
5.0 Kontrol Indehaveren af godkendelsen er forpligtet til at levere komponenter, der  

 er i overensstemmelse med de komponenter, der er afprøvet som grundlag for  

 godkendelsen.
Væsentlige ændringer af fremstillingsmetode eller  

 udgangsmateriale skal omgående meddeles boligministeriets  

 VA-godkendelsessekretariat, som derefter meddeler, om der skal udføres  

 supplerende afprøvninger.
Viser den eksterne fremstillingskontrol, at  

 komponenterne ikke er i overensstemmelse med de godkendte komponenter, kan  

 godkendelsen tilbagekaldes.
 Kontrollen omfatter en intern fremstillingskontrol af den løbende  

 produktion samt en ekstern fremstillingskontrol udført af en af  

 boligministeriet anerkendt prøvningsinstitution.
5.1 Besigtigelse Forinden typegodkendelse kan meddeles, udfører en af boligministeriet  

 anerkendt prøvningsinstitution besigtigelse af fabrikkens produktions- og  

 laboratorieudstyr samt journalføring for bedømmelse af, om fabrikkens  

 tekniske og personalemæssige ressourcer er tilstrækkelige for på eget  

 laboratorium at gennemføre de afprøvninger, som foreskrives under punkt 5.2,  

 Intern fremstillingskontrol.
5.2 Intern fremstillingskontrol (produktionskontrol) Hos producenten skal de i tabel 3 angivne afprøvninger udføres og  

 protokolføres.
Også underkendte prøver skal protokolføres.
 Protokoller skal findes tilgængelige og kontrolleres af  

 prøvningsinstitutionen ved den eksterne fremstillingskontrol ifølge punkt  

 5.3.
5.3 Ekstern fremstillingskontrol (kvalitetskontrol) Forinden typegodkendelse kan meddeles, skal producenten have indgået  

 aftale med en af boligministeriet anerkendt prøvningsinstitution om ekstern  

 fremstillingskontrol.
 Prøvningsinstitutionen udfører normalt en gang årligt kontrol med  

 fabrikkens interne produktionskontrol samt kvalitetskontrol ved udførelse af  

 de i tabel 3 angivne afprøvninger.
 Prøvningsinstitutionen udarbejder prøverapport, som uanset  

 prøvningsresultatet tilsendes såvel VS-godkendelsessekretariatet som  

 producenten.
6.0 Gebyr For udstedelse af godkendelse betaler ansøgeren et gebyr, som fastsættes  

 af boligministeriet.
Betaling for prøvninger og kontrol erlægges særskilt til  

 den pågældende prøvningsinstitution efter regning.
7.0 PRØVNINGSBETINGELSER 7.1 Alment Prøvningsbetingelserne for inspektions- og rensebrønde er angivet i  

 efterstående prøvninger, mærket VA/DK nr. 1 til 8.
 Omfanget af de nødvendige afprøvninger for typegodkendelse af inspektions-  

 og rensebrønde fremgår af tabel 2.
 Omfanget af de nødvendige afprøvninger for kontrol af VA-godkendte  

 inspektions- og rensebrønde fremgår af tabel 3.
 En oversigt over relevante standarder for prøvningerne VA/DK nr. 1 til 8  

 er angivet i tabel 4.
 Tabel 4. Oversigt over relevante standarder for afprøvning af inspektions-  

 og rensebrønde af plast til afløbssystemer af plast i jord.
Inspektions- og Prøvning VA/DK nr. 1 - Dimensioner Prøvningen tager sigte på at fastslå, at mål og tolerancer ligger inden  

 for sådanne grænser, at nødvendig tæthed i samlingerne kan opnås, samt at  

 brønden besidder tilstrækkelig styrke over for indre og ydre  

 trykpåvirkninger.
Relevante standarder ISO 161/1-78 ISO 3126-1974 DS 2125 Målingernes udførelse Målingerne udføres i overensstemmelse med DS 2125 (ISO 3126-1974).
Krav Inspektions- og rensebrønde skal kunne tilsluttes afløbsrør af plast med  

 dimensioner i henhold til ISO 161/1-78.
 Opføringsrørets yderdiameter skal være mindst 315 mm og højst 630 mm.  

 Øvrige dimensioner skal stemme overens med forud fastlagt typetegning.
Prøvning VA/DK nr. 2 - Udførelse, udseende og snitflader Prøvningen tager bl.a. sigte på at fastslå, at brøndenes overflader er af  

 en sådan beskaffenhed, at tætte samlinger kan opnås og sådan, at  

 friktionsmodstanden ikke øges unødigt, og aflejringer ikke kan forekomme i  

 normalt udførte og normalt benyttede afløbssystemer.
Relevante Standarde DS 2125 Krav Ved besigtigelse som foreskrevet i DS 2125 skal inspektions- og  

 rensebrønde indvendigt være jævne, glatte og uden synlige overfladefejl af  

 betydning for anvendelsen.
Snitflader skal være homogene og skal endvidere  

 være renskåret vinkelret på gennemløbets retning.
 Bundløbet i brønden og i brøndtilslutningerne skal indvendigt danne en ret  

 linie.
 Brøndafdækningen skal være i »børnesikret« udførelse, fx med  

 låst dæksel eller dobbeltdæksel.
Prøvning VA/DK nr. 3 - Materiale Prøvningen tilsigter at fastslå, at der anvendes sådanne materialer, at  

 forventede egenskaber og forventet stabilitet hos den færdige brønd kan  

 påregnes.
Relevante standarder For inspektions- og rensebrønde af PVC, PEH, PP eller ABS, se  

 boligministeriets »Godkendelses- og prøvningsbetingelser for  

 afløbssystemer af plast, VA 2.10/DK 007, august 1978«.
Krav Inspektions- og rensebrønde skal være udført af plastmateriale, hvis  

 egenskaber er veldokumenterede for anvendelse til afløbssystemer i plast.
 I de tilfælde, hvor der anvendes andre plastmaterialer, påhviler det  

 producenten af brøndene at bevise plastmaterialets anvendelighed til  

 formålet.
Prøvning VA/DK nr. 4 - Samlingers tæthed Prøvningen tager sigte på at kontrollere, at brøndgennemløbenes samlinger  

 mellem spidsender og muffer er tætte ved visse ydre mekaniske påvirkninger,  

 som medfører deformation af det cirkulære tværsnit ved samtidig afvinkling i  

 samlingen.
Relevante standarder DS 2130 Prøvningens udførelse Prøvningen udføres i overensstemmelse med DS 2130, idet venstre rørelement  

 i prøvningsopstillingen (fig. 1) erstattes af brønden.
Prøvningen udføres ved  

 rumtemperatur.
 Spidsenden, som ved prøvningen skal skydes ind i muffen, skal så vidt  

 muligt have min. middelyderdiameter.
Prøven fyldes med vand.
Vinkeldrejningen i samlingen skal være 2 grader.  

 For afløbsrør til lægning i jord påføres en belastning (P) således, at  

 deformationen bliver følgende:
 Prøvningen udføres med to forskellige vandtryk, henholdsvis 0,5 kPa (0,05  

 mH20) og 50 kPa (5 mH20).
Krav Samlingerne skal tåle de angivne indvendige tryk og de angivne ændringer  

 uden, at der trænger vand ud gennem samlingerne i prøvetiden.
Prøvning VA/DK nr. 5 - Kemisk bestandighed Prøvningsmetoder er ikke udarbejdet.
 Plastrør af PVC, PEH, PEL, PP, ABS og GAB er med hensyn til kemisk  

 bestandighed generelt godkendt for husspildevand og regnvand.
 Termoplasternes kemiske bestandighed over for andet spildevand og særlige  

 stoffer fremgår bl.a. af nedennævnte standarder og af en rapport:  

 »Plastmaterialernes kemikaliebestandighed«, udgivet januar 1976 af  

 Teknologisk Institut, afd. for plastteknologi.
 Oplysninger om den kemiske bestandighed kan endvidere fremgå af  

 firmalister.
Prøvning VA/DK nr. 6 - Deformationsbelastning (BLT-prøvning) Prøvningen tilsigter at fastslå, om brønden og dens samlinger til  

 stadighed kan tåle at blive udsat for gennemstrømninger af skiftevis koldt og  

 varmt vand, uden at lækage i samlinger, betydelige formændringer eller andre  

 skader opstår.
Relevante standarder SPF's Verksnorm 100.2-77, appendix 4, metode B.
Prøvningens udførelse Prøvningsopstillingen er vist på bilag A.
 Ved belastningsprøvning af brønde gælder pkt. 5.1, 5.2 og 7 i  

 SPF-verksnorm 100, udgave 2, med følgende korrektioner:
Pakningsmaterialet påfyldes op til en højde af 600 mm over det største  

 tilslutningsrørs øverste punkt.
Belastningsanordningen placeres centrisk over  

 brøndens dæksel eller direkte på betonrammen og påføres en kraft på 50 kN.
Tilslutningsrørets vertikale diameter opmåles i gummiringstætningernes  

 vertikale plan.
Indtrykningen i brøndens bund opmåles i punktet beliggende i  

 centrum af opføringsrørets akse.
Krav Ved tæthedsprøvning med vand med trykket 35 kPa må der ikke forekomme  

 lækage.
 Sprækkedybder må ikke overstige 20% af godstykkelsen.
 Størst tilladelige indbuling i brøndens bund andrager 8% af  

 tilslutningsrørets udvendige diameter.
Bilag A.
Deformationsbelastning, prøvningsopstilling 1 Kasse 2 Trykplade 3 Fyldningsmateriale 4 Prøveemne 5 Koldtvandssprinkler 6 Koldtvandsindløb 7 Trykluftforbindelse 8 Varmtvandsindløb 9 Øverste føler 10 Nederste føler 11 Varmtvandsføler 12 Temperaturskriver 13 Betonplade 14 Dæksel 15 Opføringsrør Prøvning VA/DK nr. 7 - Inspektions- og renseevne Prøvningen tilsigter at fastslå, at afløbssystemet gennem brønden kan  

 inspiceres fra jordoverfladen ved hjælp af på markedet forekommende  

 deformationsmålere og inspektionskameraer (TV-inspektion), samt at  

 afløbssystemet gennem brønden kan renses og spules fra jordoverfladen ved  

 hjælp af på markedet forekommende rense- og spuleudstyr (slamsugere,  

 højtryksspulere etc.).
Relevante standarder Svenska Vatten- och Avloppsverksføreningens publikation VAV P 17.
Målingernes udførelse Som angivet i VAV P 17.
Krav Inspektions- og rensebrønde skal være således udformet, at de samt de  

 tilhørende tilslutningsledninger kan renses og inspiceres efter anvisningerne  

 i VAV's anvisning P 17.
Prøvning VA/DK nr. 8 - Tætningsringe Særlige prøvningsbetingelser er endnu ikke udarbejdet.
Indtil sådanne betingelser er udarbejdet, skal tætningsringe af gummi  

 opfylde krav til materiale iflg.
DS 421.2 eller SIS 36 76 11. Oliebestandige  

 tætningsringe af gummi skal indtil videre opfylde kravene iflg.
SIS 36 76 12.
