Indledning Mekanisk kraftoverføring mellem traktorer og maskiner, redskaber eller  

 vogne er omfattet af bekendtgørelse nr. 43 af 22. januar 1981 om tekniske  

 hjælpemidlers indretning og anvendelse.
 Denne anvisning giver nærmere retningslinier for, hvorledes  

 bekendtgørelsens regler om indretning kan opfyldes for afskærmningen af  

 kraftoverføringsakslen mellem traktor og maskine, redskab eller vogn.
Arbejdstilsynet kræver, at afskærmningen skal være indrettet i  

 overensstemmelse med denne anvisning eller på anden måde, der er mindst lige  

 så forsvarlig.
Afskærmninger, der er i overensstemmelse med anvisningen,  

 anses umiddelbart at opfylde bekendtgørelsen.
For maskiner, redskaber og vogne, der er taget i brug her i landet før den  

 1. maj 1988 vil pkt. 2.8 dog indtil videre ikke blive krævet opfyldt.
Desuden  

 vil arbejdstilsynet acceptere, at der til sådanne maskiner, redskaber og  

 vogne anvendes u-formede skærme i stedet for de i pkt. 2.9, 2.10 og 2.13  

 angivne rørskærme, såfremt skærmene er af type, der er accepteret af  

 arbejdstilsynet.
 Anvisningen er udarbejdet af Direktoratet for Arbejdtilsynet.
1. Almene retningslinier 1.1 Afskærmningen skal være forsvarligt indrettet, så traktorføreren eller  

 andre ikke udsættes for fare.
De enkelte dele skal være udført af egnet  

 materiale og dimensioneret, så den for sikkerheden nødvendige styrke og  

 holbarhed er opnået.
 1.2 Afskærmning af kraftoverføringsaksel mellem traktor og maskine,  

 redskab eller vogn skal udføres efter retningslinierne i punkt 2. Tilsvarende  

 retningslinier gælder for kardanaksler, der overfører effekt mellem to dele  

 af en maskine, et redskab eller en vogn.
 2. Særlige retningslinier Traktorens kraftudtag,  

 kraftoverføringsakslen og kraftindtaget på maskinen, redskabet eller vognen  

 skal være afskærmet, som figur 1.
2.1 Over  kraftudtaget  skal traktoren være forsynet med en fast skærm.
Skærmen må ikke have spidser eller skarpe kanter; den må ikke have andre  

 åbninger med diameter eller sidelængde på over 8 mm end den, der er nødvendig  

 til fastgørelse af kæden til kraftoverføringsakslens rørskærm, og den skal  

 kunne bære 120 kg, medmindre den er udformet således, at den ikke kan bruges  

 som trinbræt Udformning og dimensioner af skærmen over kraftudtag med akseldiameter på  

 35 og 45 mm, findes i DS 6009, 2. udg. februar 1980, og fremgår af figur 2.
 2.2 På traktorer med to kraftudtag, anbragt ved siden af hinanden, kan  

 skærmens form og dimensioner afvige fra målene i fig. 2, og skærmen kan  

 eventuelt anbringes i to forskellige positioner på traktoren alt efter  

 hvilket udtag, der benyttes.
 2.3 Til afskærmning af kraftudtagets akseltap (-tappe) skal endvidere  

 findes hætte eller rørbøsning, der ikke roterer sammen med akseltappen (e),  

 og som kan sættes på, når kraftudtaget ikke benyttes.
2.4 Ved  kraftindtaget  skal maskinen, redskabet eller vognen være  

 forsynet med en skærm (som beskrevet i pkt. 2.1) eller med en plasttragt, der  

 helt omslutter kraftindtaget.
På skærmens eller tragtens øverste del skal der  

 være et hul til fastgørelse af kæden til kraftoverføringsakslens rørskærm.
 2.5 Der skal være monteret en trædeplade eller lignende over plasttragten,  

 såfremt den ellers kan blive betrådt ved op- og nedstigning.
 2.6 Skærmen ved kraftindtaget skal udformes hensigtsmæssigt, så på- og  

 afmontering af kraftoverføringsakslen kan ske uhindret, og rørskærmens krave  

 ikke deformeres.
 2.7 Skærmen skal altid nå mindst 20 mm ud over midten af nærmeste  

 kardankryds, også når der er monteret overlastsikring, friløb eller lignende  

 på kraftoverføringsakslen, se figur 3.
 2.8 I umiddelbar nærhed af kraftindtaget skal der på maskinen, redskabet  

 eller vognen være en anordning, hvori kraftoverføringsakslen kan anbringes,  

 når den ikke benyttes.
 2.9  Kraftoverføringsakslen  skal være forsynet med en solidt  

 udført skærm, der helt omslutter akslen, en såkaldt rørskærm.
 Rørskærmen skal bestå af to kraver, der afskærmer kardanleddene i begge  

 ender af akslen, samt en teleskopisk rørafskærmning mellem kraverne.  

 Kravernes kant skal mindst nå ud til midten af kardankrydsene.
 2.10 Rørskærmen skal være sikret mod at rotere sammen med akslen.
 Teleskopskærme, der kan rotere i forhold til hinanden, skal i begge ender  

 være forsynet med en holdekæde med karabinhage til fastgørelse på de faste  

 skærme over kraftudtag og kraftindtag.
 Hvis teleskopskærmene ikke kan rotere i forhold til hinanden, er det  

 tilstrækkeligt med een kæde.
 2.11 Kraftoverføringsaksler skal være afskærmet som beskrevet, uanset om  

 de er tilkoblet front- eller bagmonterede kraftudtag eller driver en  

 sidemonteret eller bugseret maskine gennem et vinkelgear.
2.12 Monteres der overlastsikring, friløb eller lignende på  

 kraftoverføringsakslen, skal det ske i den ende, der tilkobles maskinen,  

 redskabet eller vognen.
Se også punkt 2.7.
 2.13 Rørskærmen skal sammen med skærmene over kraftudtag og kraftindtag  

 helt afskærme alle roterende dele ved alle vinkler, der kan forekomme under  

 kørslen.
