 I henhold til § 2, stk. 7, og § 18, stk. 2, i lov nr. 508 af 30. juni 1993  

 om åben uddannelse (erhvervsrettet voksenuddannelse) mv. fastsættes:
Ejendomsmægleruddannelsen § 1.  Formålet med ejendomsmægleruddannelsen er at  

 give deltagerne teoretisk undervisning, der i forbindelse med praktisk  

 kendskab til ejendomsformidling, opfylder de uddannelsesmæssige krav for at  

 blive optaget i registret over ejendomsmæglere i henhold til lov om omsætning  

 af fast ejendom.
Stk. 2.  Deltageren kan vælge at gennemføre en samlet  

 uddannelse til ejendomsmægler eller at gennemføre et enkelt fag.
Tilmelding  

 og optagelse finder sted for hvert fag.
 § 2.  Skolen optager ansøgere i overensstemmelse med  

 reglerne om adgangsbetingelser i bekendtgørelse om adgang, indskrivning og  

 orlov m.v. ved videregående uddannelser.
 § 3.  Ejendomsmægleruddannelsen omfatter  

 undervisningsfagene ejendomsjura og ejendomshandel.
Stk. 2.  Undervisningen i ejendomshandel forudsætter, at  

 deltageren har bestået prøven i ejendomsjura, eller har tilsvarende  

 forkundskaber.
For deltagere, der gennemfører en samlet uddannelse, skal  

 prøven i ejendomsjura være bestået højst 5 år før prøven i ejendomshandel.
 Stk. 3.  Der er knyttet studiekredsarbejde til faget  

 ejendomshandel, jf. §§ 4 - 6.
 Stk. 4.  Hvert fag har normalt et omfang svarende til en  

 normeret arbejdstid for deltageren på 25 pct. af et arbejdsår.
 Stk. 5.  Undervisningen tilrettelægges på grundlag af en  

 forudsætning om, at deltageren har eller under uddannelsen erhverver de  

 nødvendige praktiske forudsætninger for optagelse i Ejendomsmæglerregistret,  

 jf. § 1, stk. 1.
§ 4.  I studiekredsarbejdet i ejendomshandel udføres  

 et selvstændigt arbejde af den enkelte deltager.
Deltageren udfærdiger en  

 rapport på baggrund af studiekredsarbejdet.
Stk. 2.  Formålet med studiekredsarbejdet er at sikre  

 dybere indlæring af væsentlige dele af fagets stofområde samt at træne  

 deltagerne i § 5.  Studiekredsarbejdet udføres som gruppearbejde  

 eller individuelt efter skolens bestemmelse.
Studiekredsemner tildeles af  

 læreren i samråd med deltagerne.
Det skal fremgå, hvilken del af en  

 grupperapport den enkelte er ansvarlig for.
 Stk. 2.  Skolen afgør, hvornår i undervisningsåret  

 studiekredsarbejdet skal finde sted, og hvornår rapporten skal afleveres.
 Stk. 3.  Inden læreren træffer den endelige afgørelse  

 af, om rapporten kan godkendes, skal den forelægges for de øvrige deltagere i  

 undervisningen.
Stk. 4.  Efter forelæggelsen afgiver læreren sin  

 begrundede bedømmelse af de individuelle præstationer i rapporten i formen  

 »godkendes« eller »indstilles ikke godkendt«.
Afgørelsen  

 »ikke godkendt« træffes af skolens ledelse.
 § 6.  Skolen kan fritage for studiekredsarbejde, når  

 deltageren har udført et arbejde, som efter skolens vurdering kan sidestilles  

 med studiekredsarbejdet.
 § 7.  Undervisningen afsluttes med følgende prøver:
 1 skriftlig prøve, der varer 6,5 timer.
 1 skriftlig prøve, der varer 6,5 timer, og en mundtlig prøve, der varer  

 ca. 20 minutter.
 Stk. 2.  Det er en betingelse for at deltage i prøverne  

 i ejendomshandel, at studiekredsarbejdet er godkendt, jf. dog § 6 og § 8.
 Stk. 3.  Studiekredsarbejdet kan efter eksaminandens  

 valg inddrages i den mundtlige eksamination.
 § 8.  I ejendomshandel har selvstuderende adgang til  

 eksamen, når de inden en af skolen fastsat frist afleverer et arbejde, som  

 efter skolens vurdering kan sidestilles med studiekredsarbejde i faget.
 § 9.  Eksamensbevis for den teoretiske del af  

 uddannelsen udstedes, når prøverne i ejendomsjura og ejendomshandel er  

 bestået, jf. § 20.
Kursus i ejendomsvurdering § 10.  Formålet med kursus i ejendomsvurdering er, at  

 deltagerne gennem teoretisk undervisning får detaljeret viden om enhver form  

 for vurdering og syns- og skønsforretninger inden for ejendomsområdet.
 Stk. 2.  Kursus har normalt et omfang svarende til en  

 normeret arbejdstid for deltageren på 25 pct. af et arbejdsår.
 § 11.  Skolen optager ansøgere i overensstemmelse med  

 reglerne om adgangsbetingelser i bekendtgørelse om adgang, indskrivning og  

 orlov m.v. ved videregående uddannelser.
 § 12.  Undervisningen i ejendomsvurdering afsluttes  

 med en skriftlig prøve, der varer 6,5 timer.
 § 13.  Eksamensbevis udstedes, når prøven er bestået,  

 jf. § 20.
Fælles regler om undervisningen § 14.  Skolen skal gennemføre undervisningen efter  

 bekendtgørelsens regler om de enkelte fag og de fagplaner, der er optaget som  

 bilag til bekendtgørelsen.
 § 15.  Skolerne påser, at lærerne har de fornødne  

 faglige og pædagogiske kvalifikationer for at varetage undervisningen,  

 herunder relevant og aktuel erhvervserfaring.
Fælles regler om eksamen § 16.  Prøverne afholdes normalt to gange årligt.
For  

 så vidt angår prøvernes afvikling gælder reglerne i bilag 5.
 Stk. 2.  For eksamen gælder i øvrigt bekendtgørelsen om  

 eksamensordningen ved handelsskolernes eksaminer.
 § 17.  Skolen kan fritage for prøve, hvis deltageren  

 kan dokumentere tilsvarende viden og færdighed inden for faget.
§ 18.  Undervisningsministeriet fastsætter tidspunktet  

 for afholdelse af de skriftlige prøver.
Skolen fastsætter tidspunktet for den  

 mundtlige prøve.
Stk. 2.  Når en deltager godtgør at være forhindret i at  

 møde til eller i at fuldføre en prøve på grund af sygdom eller af anden  

 tvingende grund, tillader skolen den pågældende at aflægge prøven på et  

 senere tidspunkt, sygeeksamen.
Tidspunktet for sygeeksamen fastsættes som  

 anført i stk. 1. Under tilsvarende betingelser kan skolen fastsætte ny frist  

 for aflevering af studiekredsrapport, jf. § 5, stk. 2.
 § 19.  Bedømmelsen foretages af vedkommende lærer og  

 en censor.
 Stk. 2.  Ved bedømmelsen af deltagernes præstationer  

 anvendes 13-skalaen, jf. bekendtgørelsen om karaktergivning.
 Stk. 3.  For at bestå en prøve kræves mindst karakteren  

 6.
 Stk. 4.  Deltageren kan højst 3 gange deltage i samme  

 prøve, jf. dog § 24. Prøver, hvori der er opnået karakteren 6 eller derover,  

 kan ikke tages om.
 Stk. 5.  Karakteren for hver præstation fastsættes  

 således:
Censor og lærer giver hver en karakter.
Hvis karaktererne er forskellige,  

 og censor og lærer ikke bliver enige om eksamenskarakteren ved forhandling,  

 fastsættes karakteren som gennemsnitstallet mellem de to karakterer.
Svarer  

 gennemsnitstallet ikke til et tal på karakterskalaen, afrundes til den  

 nærmeste karakter.
Ligger gennemsnitstallet midt mellem to karakterer,  

 afrundes der opad, hvis censor har givet den højeste karakter, og nedad, hvis  

 censor har givet den laveste karakter.
Karaktererne 00 og 13 kan ikke gives  

 ved afrunding.
 Stk. 6.  Censors og eksaminators notater, drøftelser  

 m.v. til brug for bedømmelsen er hemmelige.
 § 20.  Skolen udsteder beviser for beståede prøver og  

 bevis for den samlede uddannelse.
§ 21.  Undervisningsministeriet nedsætter et antal  

 opgavekommissioner med en formand udpeget af ministeriet.
Kommissionernes  

 medlemmer beskikkes normalt for 3 år.
Ingen kan beskikkes ud over det fyldte  

 70. år.
 Stk. 2.  Opgavekommissionerne sørger for, at der  

 udarbejdes skriftlige opgaver til eksamen.
§ 22.  Censorer beskikkes af Undervisningsministeriet  

 eller udpeges af skolen efter meddelelse herom fra ministeriet.
Censorer  

 udpeget af skolen skal godkendes af ministeriet.
 Stk. 2.  Ingen kan virke som censor efter det fyldte 70.  

 år.
Stk. 3.  Censorerne skal Stk. 4.  Finder censor, at kravene efter stk. 3 ikke er  

 opfyldt, afgiver censor indberetning herom til skolen.
Skolen videresender  

 indberetningen til ministeriet med sine eventuelle bemærkninger.
Desuden  

 afgiver censor på opfordring fra skolen eller fra ministeriet indberetning om  

 eksamensafvikling og eksamensresultater.
 Klageadgang m.v.
 § 23.  Klager over skolens afgørelser efter denne  

 bekendtgørelse kan indbringes for Undervisningsministeriet for så vidt angår  

 retlige spørgsmål.
Stk. 2.  Klagen indgives til skolen senest 4 uger fra  

 den dag, afgørelsen er meddelt klageren.
Hvis klagen ikke tages til følge af  

 skolen, og klageren fastholder klagen, videresender skolen klagen til  

 ministeriet ledsaget af skolens udtalelse.
Skolen skal give ministeriet de  

 nødvendige oplysninger til behandling af sagen.
 § 24.  Ministeriet kan dispensere fra bekendtgørelsens  

 regler, når det findes begrundet i usædvanlige forhold.
§ 25.  Ministeriet kan tillade fravigelse af  

 bekendtgørelsen som led i forsøg.
Tilladelse gives for en begrænset tid på  

 grundlag af en forsøgsplan.
 § 26.  For uddannelsen og kurset gælder i øvrigt  

 reglerne i bekendtgørelse om åben uddannelse.
Ikrafttrædelses- og overgangsregler § 27.  Bekendtgørelsen træder i kraft den 1. august  

 1995.
 Stk. 2.  Samtidig ophæves bekendtgørelse nr. 548 af 20.  

 juli 1990 om ejendomsmæglerkursus og kursus i ejendomsvurdering.
 Stk. 3.  Endvidere ophæves følgende skrivelser m.v.:
 § 28.  Personer, der har påbegyndt uddannelsen efter  

 de hidtidige regler, fortsætter uddannelsen efter nærværende bekendtgørelse.
 Stk. 2.  Personer, der har bestået merkonomfaget  

 virksomhedsorganisation senest i 1991, har adgang til uddannelsen på lige fod  

 med personer, der har bestået nationaløkonomi, jf. § 2.
 Stk. 3.  Personer, der inden den 1. november 1991 har  

 bestået prøverne i fagene lovgivning om fast ejendom og ejendomsomsætningens  

 retsregler efter de hidtidige regler, har adgang til undervisningen i faget  

 ejendomshandel på lige fod med personer, der har bestået ejendomsjura, jf. §  

 3, stk. 2.
Undervisningsministeriet, den 3. maj  

 1995 Ole Vig Jensen / Gunvor Kiil Bilag 1 Bekendtgørelse om uddannelsen til ejendomsmægler og kursus i  

 ejendomsvurdering3. maj 1995 BILAGSFORTEGNELSE Fagplan af 7. august 1990 for EJENDOMSJURA ved ejendomsmægleruddannelsen Bilag 2 Fagplan af 24. maj 1988 for EJENDOMSHANDEL ved ejendomsmægleruddannelsen Bilag 3 Fagplan af januar 1980 for kursus i EJENDOMSVURDERING Bilag 4 Regler om tilladte hjælpemidler ved prøverne Bilag 5 Bilag 2 Bekendtgørelse om uddannelsen til ejendomsmægler og kursus i  

 ejendomsvurdering3. maj 1995 Fagplan for faget EJENDOMSJURA ved ejendomsmægleruddannelsen.
Omfang Svarende til en normeret arbejdstid for den studerende på 25 % af et  

 arbejdsår.
Formål Det er fagets formål at give deltagerne et grundlæggende kendskab til  

 centrale juridiske problemstillinger vedrørende de retsregler, der har  

 betydning for fast ejendom.
Indlæringsdybder A.
Deltageren skal være orienteret om emnet.
B.
Deltageren skal have opnået forståelse af og kendskab til emnet.
C.
Deltageren skal have opnået indsigt i og dybere kendskab til  

 emnet og kunne anvende sin viden i afvigende kombinationer.
Indhold Undervisningen indledes med en gennemgang af erhvervelse af fast ejendom  

 og tinglysning.
Herefter fortsætter undervisningen i områderne  

 boliglovgivning, beskatningslovgivning, reguleringslovgivning,  

 landbrugslovgivning, tvangsauktioner, gældsbreve og løsøre.
Lovstoffet  

 belyses ved brug af praktiske eksempler og ved gennemgang af enkelte domme og  

 afgørelser.
Hjemmeopgaver Der stilles 16 hjemmeopgaver, hver af et omfang som et halvt  

 eksamensopgavesæt.
Bilag 3 Bekendtgørelse om uddannelsen til ejendomsmægler og kursus i  

 ejendomsvurdering3. maj 1995 Fagplan for faget EJENDOMSHANDEL ved ejendomsmægleruddannelsen.
Omfang Svarende til en normeret arbejdstid for den studerende på 25% af et  

 arbejdsår.
Formål Faget tilsigter at bibringe deltagerne et detaljeret kendskab til handel  

 med og udlejning af fast ejendom, virksomheder og lignende, samt til  

 prioriteringsformer og de skattemæssige konsekvenser ved overdragelse af fast  

 ejendom.
Hjemmeopgaver Der stilles 24 hjemmeopgaver, hver af et omfang som et halvt  

 eksamensopgavesæt.
Bilag 4 Bekendtgørelse om uddannelsen til ejendomsmægler og kursus i  

 ejendomsvurdering 3. maj 1995 Fagplan for kursus i EJENDOMSVURDERING Omfang Svarende til en normeret arbejdstid for den studerende på 25 % af et  

 arbejdsår.
 Formål:
 Formålet med undervisningen er at bibringe deltagerne et detaljeret  

 kendskab til - og baggrund for - enhver art og form af vurderinger samt syns-  

 og skønsforretninger inden for området fast ejendom.
Indlærinsdybde A.
Deltagerne er blevet orienteret bredt om og har fået kendskab til  

 teoretiske emner.
B.
Deltagerne har fået indlært teoretisk viden gennem lektioner og  

 selvstændigt arbejde med stoffet, og har opnået forståelse af og kendskab til  

 de pågældende emner.
C.
Deltagerne har gennem lektioner og selvstændigt arbejde med stoffet  

 opnået en god forståelse af og dybere kendskab til de pågældende emner og kan  

 anvende stoffet i afvigende kombinationer.
Hjemmeopgaver Der stilles i alt 24 hjemmeopgaver, hver af et omfang som et halvt  

 eksamensopgavesæt.
Bilag 5 Bekendtgørelse om uddannelsen til ejendomsmægler og kursus i  

 ejendomsvurdering3. maj 1995 Regler om tilladte hjælpemidler ved prøverne Til samtlige skriftlige prøver må anvendes:
 Retskrivningsordbog (ordbog uden forklaringer).
 Lommeregnere, regnestok, skabeloner og symboloversigt.
 Hvis regnestok benyttes, skal det bemærkes i besvarelsen.
 Herudover må der til skriftlige prøver eller forberedelse til den  

 mundtlige prøve medbringes hjælpemidler i overensstemmelse med følgende  

 oversigt:
Afvikling af den mundtlige prøve i ejendomshandel Der stilles et spørgsmål, som skal vise eksaminandens evne til at  

 fremstille en sag mundtligt og evne til at kommunikere med en kunde.  

 Spørgsmålet kan være indeholdt i en case.
Eksaminanden kan vælge at inddrage  

 studiekredsarbejdet.
Prøven varer 20 minutter inklusive vurdering.
Der gives  

 forberedelsestid af samme varighed.
