Cirkulære om aflønning af  

 bisygdomsinspektører og tilsynsmænd Efter §1, stk. 3, i lov om biavl, jf. lovbekendtgørelse nr. 585 af  

 6. juli 1995 og efter Finansministeriets tiltrædelse fastsættes  

 følgende:
 § 1. Bisygdomsinspektører og  

 tilsynsmænd ansat af Danmarks JordbrugsForskning aflønnes med en  

 timeløn, der fastsættes svarende til tjenestemændenes  

 skalatrin 21, stedtillægssats III.
 Stk. 2. Der ydes 12,5 pct. feriegodtgørelse af  

 lønnen i optjeningsåret.
 Stk. 3. Lønnen reguleres i henhold til den til  

 enhver tid gældende aftale om justering af  

 tjenestemandslønninger.
 Stk. 4. For arbejde mellem kl. 17 og 06, samt på  

 lørdage efter kl. 14, søn- og helligdage, ydes  

 godtgørelse i henhold til Finansministeriets cirkulære nr. 32 af  

 26. februar 1998 om natpenge m.v.
§ 2. Bisygdomsinspektørers og  

 tilsynsmænds kørselsudgifter dækkes efter de til enhver  

 tid gældende regler for ansatte i staten jf.
Finansministereiets  

 cirkulære nr. 21 af 8. marts 1999om tjenesterejseaftalen.
 Stk. 2. Danmarks Jordbrugsforskning kan udstede  

 bemyndigelse til kørsel i egen bil.
 § 3. Cirkulæret træder i kraft den 20.  

 august 2002, og  har virkning fra den 1. januar 2002.
 Stk. 2. Cirkulære nr. 22 af 10. februar 1993 om  

 aflønning af bisygdomsinspektører og tilsynsmænd  

 ophæves.
