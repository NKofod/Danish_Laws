 Landbrugsministeriet har den 6. maj 1982 meddelt autorisation til Skare  

 Beef Production ApS, 6600 Vejen, til under nr. 835 at foretage opskæring og  

 udbening af udenlandsk kød til forhandling på hjemmemarkedet og til eksport.
Det er endvidere meddelt, at det ved opskæringen fremkomne kød skal  

 forsynes med fersk kød sundhedsmærket (nr. 835), jf. bilag I, kap.
IX, pkt.  

 2, i landbrugsministeriets bekendtgørelse af 22. maj 1975 om udførsel af kød  

 m.m., i stedet for det i § 13, stk. 2, i bekendtgørelse af 20. juni 1975 om  

 udenlandsk kød m.m. foreskrevne mærke.
 Det skal i denne anledning understreges, at det ikke er tilladt at modtage  

 udenlandsk kød på de eksportautoriserede kødvirksomheder med undtagelse af de  

 autoriserede frysehuse.
 Kød, hidrørende fra en virksomhed autoriseret til opskæring m.v. af  

 udenlandsk kød, skal derfor enten eksporteres direkte, eventuelt via  

 autoriseret frysehus, eller afsættes på hjemmemarkedet til  

 ikke-eksportautoriserede kødvirksomheder.
 I øvrigt kan oplyses, at virksomheder, der autoriseres til at foretage  

 opskæring m.v. af udenlandsk kød, vil blive tildelt autorisationsnumre i  

 området 800-899.
 P.V.V.
