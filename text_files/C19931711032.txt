 I Detailforskrifter for Køretøjer 1993 er der visse ændringer i  

 bestemmelserne om bremser, der blandt andet har indvirkning på  

 afprøvningsproceduren ved syn hos Statens Bilinspektion.
 Ved syn hos Statens Bilinspektion anvendes følgende afprøvning af  

 bremsepræstation på køretøjer med trykluft-mekaniske bremser, idet  

 ændringerne er markeret med en lodret streg i margenen:
 1. I bremseprøvestandarden måles for alle aksler  

 største sammenhørende værdier af membrantryk og bremsekræfter uden  

 hjulblokade.
 2. Bremsepræstationen ved tilladt totalvægt (evt.  

 nedsat i forhold til typegodkendt totalvægt) beregnes ud fra målingerne på  

 følgende måde:
 - Der antages at være et »spildtryk« på 0,4 bar, dvs. de første  

 0,4 bar antages alene at benyttes til overvindelse af returfjedre, friktion  

 m.v.
 - Er der ved målingen ikke opnået et membrantryk på mindst 2,5 bar, anses  

 den målte, største bremsekraft alligevel som værende målt ved 2,5 bar.
- Som fuldt udstyret tryk anvendes laveste arbejdstryk minus 0,2 bar på  

 grund af trykfaldet ved udvidelsen fra beholdervolumen til samlet volumen af  

 beholder, rør og membraner.
Såfremt ALB-ventilen reducerer trykket ved  

 tilladt totalvægt, skal det reducerede tryk dog anvendes.
 - For påhængs-/sættevogn med 2-leder trykluftbremser benyttes et laveste  

 arbejdstryk på 6,5 bar, uanset det af typegodkendelse/godkendelseserklæring  

 fremgår, at trykket på 6,1 bar.
 3. Godkendelseskriterier for bremsepræstation: Kravene  

 i Detailforskrifter for Køretøjer, afhængigt af køretøjsart og 1.  

 registreringsdato.
 4. Er et køretøj ikke forsynet med prøvetilslutninger  

 for måling af membrantryk, forlanges omstilling, hvor køretøjet enten er  

 forsynet med de nødvendige prøvetilslutninger eller fremstilles med  

 tilnærmelsesvis fuldt læs (vejeseddel medbringes) med henblik på afprøvning  

 ved hjælp af skrivende decelerationsmåler.
 5. Fremstilleren kan, såfremt der ved afprøvningen på  

 een eller flere aksler ikke kunne opnås et membrantryk på mindts 2,5 bar,  

 forlange adgang til omstilling (evt. som en tredie fremstilling), hvor  

 køretøjet er tilstrækkeligt belæsset til, at et membrantryk på 2,5 bar kan  

 opnås.
6. Fremstilleren kan i øvrigt forlange, at køretøjet  

 afprøves ved hjælp af skrivende decelerationsmåler.
Dette kan ske, enten  

 inden bremseafprøvningen påbegyndes eller i forbindelse med omstilling (evt.  

 som en tredie fremstilling). Køretøjet skal da være tilnærmelsesvis fuldt  

 læsset (vejeseddel medbringes).
 7. Ved afprøvning på vej med skrivende  

 decelerationsmåler udstyres i styreledningen et tryk på 6,5 bar under  

 afprøvning af påhængs-/sættevogn, der er registreret 1. gang den 1. april  

 1993 eller senere.
 Meddelelsen træder i kraft straks.
 Meddelelse nr. 1557 af 27. juli 1989 ophæves hermed.
