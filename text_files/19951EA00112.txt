Nr BRB 112 Beretning over Forslag til folketingsbeslutning om liberalisering af  

 adoptionslovgivningen   

 Nr B 112 1995-96, 1. samling Afgivet af Retsudvalget Afgivet: 19960530 Udvalget har behandlet beslutningsforslaget i nogle møder.
 Udvalget bemærker, at man er enig i intentionerne bag  

 beslutningsforslaget, nemlig at få foretaget en revision af adoptionsloven og  

 de administrative regler og procedurer på området.
Udvalget har noteret sig, at justitsministeren har nedsat et  

 adoptionsudvalg, som skal gennemgå den såkaldte Haagkonvention om  

 internationale adoptioner og se på, hvilke ændringer der er nødvendige for,  

 at Danmark kan ratificere denne konvention.
Justitsministeren har i den  

 forbindelse tilkendegivet, at dette arbejde forventes færdiggjort inden den  

 1. september 1996.
 Derudover har justitsministeren oplyst, at det er hensigten at lade  

 udvalget fortsætte arbejdet med henblik på også at kunne fremsætte forslag  

 til andre ændringer af adoptionsloven og de administrative regler på området.
 I den forbindelse skal udvalget opfordre justitsministeren til at anmode  

 adoptionsudvalget om at fremskynde dette arbejde.
 Samtidig ønsker udvalget, at justitsministeren anmoder adoptionsudvalget  

 om at belyse og overveje følgende problemstillinger:
- reglerne om aldersforskel mellem adoptanter og adoptivbarn, - reglerne om, hvor mange børn der kan adopteres af samme familie, - adoptivforældrenes indflydelse i forbindelse med godkendelse af  

 adoptivbarn, - bedre forberedelse af de kommende adoptivforældre, - eventuelle forskelligheder i de amtslige samråds behandling af  

 adoptionsansøgninger for at sikre en større ensartethed, - omkostningerne ved adoption og formidling af adoptioner.
 P.u.v.
