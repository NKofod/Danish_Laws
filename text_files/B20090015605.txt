Bekendtgørelse om ændring af bekendtgørelse om ferie § 1 I bekendtgørelse nr. 1285 af 14. december 2004 om ferie, som ændret ved bekendtgørelse nr. 1283 af 8. december 2006, ved bekendtgørelse nr. 1140 af 1. oktober 2007, ved bekendtgørelse nr. 34 af 24. januar 2008 og ved bekendtgørelse nr. 103 af 21. februar 2008, foretages følgende ændringer:
 1. § 20 affattes således:
 »§ 20. En lønmodtager, en selvstændig erhvervsdrivende eller en værnepligtig skal attestere sit feriekontobevis for antallet af feriedage og datoen for feriens begyndelse, jf. dog stk. 2-4.
 Stk. 2. Hvis den pågældende modtager en ydelse fra en a-kasse, skal a-kassen også attestere feriekontobeviset.
 Stk. 3. I andre tilfælde skal den kommunale forvaltning attestere feriekontobeviset.
Stk. 4. A-kassen eller den kommunale forvaltning skal attestere på feriekontobeviset for antallet af feriedage og datoen for feriens begyndelse.
A-kassens eller den kommunale forvaltnings identitet skal fremgå af det attesterede feriekontobevis.« 2. § 22 ophæves.
 3. I § 24, stk. 5, ændres »godtgjort« til: »erklæret«.
§ 2 Bekendtgørelsen træder i kraft den 2. marts 2009.
