 I medfør af § 11 i lov nr. 72 af 14. marts 1934 om udøvelse af  

 lægegerning, jævnfør lovbekendtgørelse nr. 426 af 19. august 1976 fastsættes:
 § 1.  Det påhviler læger at foretage anmeldelse til  

 Cancerregisteret efter reglerne i denne bekendtgørelse.
 Stk. 2.  For Cancerregisteret er der ved  

 indenrigsministeriets bekendtgørelse af 15. januar 1987 fastsat  

 registerforskrifter i medfør af lov nr. 294 af 8. juni 1978 om offentlige  

 myndigheders registre.
 § 2.  Pligten til at foretage anmeldelse omfatter de i  

 bilag 1 anførte sygdomme m.v. samt mistænkte tilfælde heraf.
Stk. 2.  De i bilag 1 anførte diagnoser og diagnosenumre  

 svarer til sundhedsstyrelsens klassifikation af sygdomme af 1976, der bygger  

 på Verdenssundhedsorganisationens sygdomsklassifikation.
Ved revision heraf  

 kan Cancerregisteret foretage tilsvarende ændringer af bilag 1.
 Stk. 3.  Anmeldelse skal foretages uanset eventuel  

 anmeldelse til andre centrale registre.
 Stk. 4.  Anmeldelse skal foretages ved:
1. alle nydiagnosticerede tilfælde af tumorsygdom, 2. tilfælde af multiple tumorer hos samme person, med  

 separat anmeldelse på hver tumorsygdom, som opfattes som en ny primær tumor, 3. revision af tidligere diagnose omfattet af  

 anmeldelsespligten, 4. konstatering af, at en tidligere anmeldt tumor ikke  

 har været tilstede, 5. progression af prækankrøse forandringer eller  

 carcinoma in situ, herunder overgang til invasiv tumor.
 Stk. 5.  Anmeldelse foretages senest i forbindelse med  

 patientens udskrivelse fra hospital.
 § 3.  Pligten til at foretage anmeldelse påhviler:
1. overlæger ved hospitalsafdelinger, der for første  

 gang diagnosticerer, kontrollerer eller behandler klinisk og/ eller  

 mikroskopisk diagnosticerede, anmeldelsespligtige sygdomstilfælde, uanset om  

 tilfældet er anmeldt tidligere, 2. praktiserende speciallæger og alment praktiserende  

 læger, som iværksætter behandling eller kontrol af anmeldelsespligtige  

 tilfælde uden henvisning til behandling på hospital, 3. tilsynsførende læger ved institutioner som f.eks.  

 plejehjem og lignende, som diagnosticerer anmeldelsespligtige tilfælde uden  

 henvisning til behandling på hospital, 4. overlæger ved patologiske hospitalsafdelinger eller  

 institutter samt prosektorer ved de retsmedicinske institutter, når der ved  

 obduktion påvises anmeldelsespligtig sygdom samt når sådan sygdom tidligere  

 har været påvist eller mistænkt, men ikke påvises ved obduktion.
 Stk. 2.  Anmeldelse til Cancerregisteret skal  

 underskrives af den pågældende læge eller af den læge, som overlægen  

 bemyndiger hertil.
 § 4.  Anmeldelse foretages på særlig blanket for  

 kliniske tilfælde som bilag 2 og ved obduktion som bilag 3.
 Stk. 2.  Anmeldelsesblanketter og specialkuverter til  

 indsendelse kan rekvireres vederlagsfrit fra Cancerregisteret.
 Stk. 3.  Cancerregisteret udarbejder vejledning om  

 anmeldelse.
 § 5.  Cancerregisteret kan træffe aftale med  

 anmeldelsespligtige hospitalsafdelinger om anmeldelse på datamedium i stedet  

 for blanketanmeldelse.
 § 6.  Bekendtgørelsen træder i kraft den 1. marts  

 1987.
SUNDHEDSSTYRELSEN, DEN 15. JANUAR 1987 SØREN K.
SØRENSEN /Øhlenschlæger Bilag 1 Anmeldelsespligtige tumorsygdomme 140-149 Ondartet svulst i mundhule og svælg 150-159 Ondartet svulst i fordøjelsesorganer og bughule 160-163 Ondartet svulst i åndedrætsorganerne 170-174 Ondartet svulst i knogle, bindevæv, hud og brystkirtel 180-189 Ondartet svulst i urin- og kønsorganer 190-199 Ondartet svulst med anden (øje, hjerne, nervesystem, thyroidea,  

 endocrine kirtler) eller ikke nærmere angivet lokalisation 200-207 Svulster i lymfatisk og bloddannende væv undtaget 208 polycytæmi  

 og 209 myelofibrose 223 Godartet svulst i nyre-bækken, blære og urinveje 225 Godartet svulst i hjerne og andre dele af nervesystemet 230-239 Svulster uden angivelse af om de er af godartet eller ondartet  

 natur, herunder carcinoma in situ og dysplasi af cervix uteri.
