Opfølgning til 2013-5. Overgang til efterløn  ophør af det personlige arbejde mere end midlertidigt Den 11. april 2013 meddelte Ankestyrelsens Beskæftigelsesudvalg mig, at beskæftigelsesudvalget havde besluttet at genoptage behandlingen af As sag, og den 17. juli 2013 traf Ankestyrelsens Beskæftigelsesudvalg fornyet afgørelse om As ret til efterløn.
I afgørelsen konkluderede beskæftigelsesudvalget efter en samlet konkret vurdering af omstændighederne i As sag, at han den 2. februar 2009 kunne anes for ophørt mere end midlertidigt med den selvstændige virksomhed som tandlæge, og at han tidligst kunne overgå til efterløn fra denne dato.
 Jeg meddelte herefter Ankestyrelsens Beskæftigelsesudvalg, at jeg på det foreliggende grundlag ikke foretog mig videre i den konkrete sag, men at jeg ikke havde taget nærmere stilling til beskæftigelsesudvalgets afgørelse af 17. juli 2013.
