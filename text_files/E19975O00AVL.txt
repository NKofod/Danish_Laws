Forord Forkortelser Begreber Indholdsfortegnelse Bilagshenvisninger Bemyndigelser Forord Told- og Skattestyrelsen udgiver nu for første gang Vejledning om  

 indeholdelse af A-skat og arbejdsmarkedsbidrag.
Vejledningen vil fremover  

 blive revideret på baggrund af indhøstede erfaringer, og den vil blive  

 udgivet en gang om året.
 Vejledningen har til formål at være en hjælp i told- og skatteregionernes  

 arbejde med vejledning og kontrol vedrørende indeholdelse, opkrævning mv. af  

 A-skat og arbejdsmarkedsbidrag hos arbejdsgivere m.fl.
 Vejledningen indeholder en gennemgang af de regler og den praksis, der fra  

 1. januar 1997 gælder for indeholdelse af A-skat og arbejdsmarkedsbidrag.
 Teksten er forsynet med henvisninger til retsgrundlag og afgørelser.
Reglerne om opgørelse af den skattepligtige indkomst samt andre  

 ligningsmæssige spørgsmål er beskrevet i Ligningsvejledningen.
Ved  

 udarbejdelsen af nærværende vejledning er tekstmæssige gentagelser af  

 Ligningsvejledningen så vidt muligt søgt undgået.
Der er derfor i stedet -  

 hvor det har været aktuelt - henvist til de relevante afsnit i  

 Ligningsvejledningen.
Henvisningerne vedrører, hvor intet andet er angivet,  

 den gældene udgave, dvs.
Ligningsvejledningen 1996.
 Afgørelser mv., der har betydning for vejlednings- og kontrolarbejdet, vil  

 løbende blive offentliggjort i TfS.
Skatteministeren har den 27. februar 1997 fremsat forslag til lov (L 180)  

 om ændring af ligningsloven (justering af personalegodebeskatningen).  

 Lovforslaget skal have virkning fra og med indkomståret 1997, men var ved  

 redaktionens afslutning ikke vedtaget.
Vejledningen beskriver derfor kun de  

 regler om indeholdelse af A-skat og arbejdsmarkedsbidrag i personalegoder,  

 der var gældende ved redaktionens afslutning.
Der vil blive orienteret om  

 vedtagelsen af lovforslaget i TfS.
 Redaktionen er afsluttet ved udgangen af februar 1997.
Told- og Skattestyrelsen Forkortelser Andre forkortelser Begreber  (ingen i denne vejledning) Indholdsfortegnelse 

Afsnit A Bilagshenvisninger Told- og Skattestyrelsens 
cirkulære nr. 1996-31 af 20. december 1996 om  

 skattefri godtgørelse til dækning af merudgifter ved rejse og befordring samt  

 fradrag for arbejde i udlandet, gældende fra 1. januar 1997.
 Told- og Skattestyrelsens 
cirkulære nr. 1996-32 af 27. december 1996 om  

 værdiansættelse for 1997 af visse personalegoder.
