Et rederi R underskrev 24/9-1988 en tiltrædelsesoverenskomst med  

 Sømændenes Forbund i Danmark S og sendte den via den pågældende  

 rederiforening til S.
Den 19/1-1989 skrev R til S, at man ikke fandt, at  

 tiltrædelsesoverenskomsten var trådt i kraft, da S ikke havde sendt  

 overenskomsten til R underskrevet af S.
S hævdede, at man havde returneret  

 tiltrædelsesoverenskomsten i underskrevet stand, men Arbejdsretten lagde til  

 grund, at R ikke havde modtaget den.
 R fandtes alligevel bundet af tiltrædelsesoverenskomsten, da det efter  

 bevisførelsen lagdes til grund, at R måtte være klar over, at S gik ud fra,  

 at der var indgået overenskomst helt i overensstemmelse med sædvanlig praksis  

 ved indgåelse af overenskomster på et område som det foreliggende.
Under denne sag har Sømændenes Forbund i Danmark indklaget Partrederiet  

 Finlith v/J.C.
Jespergaard for Arbejdsretten med endelig påstand om, at  

 tiltrædelsesaftale af 7. september 1988 (sagens bilag 2) er gældende mellem  

 parterne.
Det pågældende bilag, der i sagen foreligger som fotokopi, er underskrevet  

 af J.C.
Jespergaard, men ikke af Sømændenes Forbund i Danmark.
Bilaget er  

 dateret den 7. september 1988, og efter bilaget, der betegner sig som  

 tiltrædelsesaftale, tiltræder rederiet med virkning fra den 7. september 1988  

 den til enhver tid gældende DIS-Hovedoverenskomst samt andre aftaler og  

 overenskomster af generel karakter mellem Danmarks Rederiforening og  

 Sømændenes Forbund i Danmark.
I aftalen indeholdes der nærmere specificerede  

 ændringer i forhold til den nævnte hovedaftale, ligesom aftalen indeholder  

 opsigelsesbestemmelser, der dog kun delvis er udfyldt.
 Indklagede har påstået frifindelse.
 Den 7. september 1988 blev indklagedes skib M/S Finlith registreret i  

 Dansk Internationalt Skibsregister (DIS). Herefter kunne den tidligere  

 overenskomst mellem parterne af 31. august 1972 ikke længere gælde, og mellem  

 Rederiforeningen af 1895 og Sømændenes Forbund i Danmark blev der i september  

 måned 1988 ført en række forhandlinger om en ny overenskomst.  

 Rederiforeningen af 1895 kunne som en brancheorganisation ikke afslutte  

 bindende kollektive aftaler for medlemmerne, men hensigten var at forhandle  

 sig til et resultat, der kunne tiltrædes af foreningens medlemmer.  

 Forhandlingerne afsluttedes den 21. september 1988, og samme dag fremsendte  

 Sømændenes Forbund i Danmark forhandlingsresultatet til Rederiforeningen af  

 1895, der den 23. september 1988 sendte dette videre til medlemmerne med et  

 brev, hvori det bl.a. siges:
 »Det skal bemærkes, at Sømændenes Forbund som betingelse for at  

 underskrive tiltrædelsesaftalen forudsætter at en bred kreds af foreningens  

 medlemmer tilslutter sig overenskomsten.
 Det er på denne baggrund Sømændenes Forbund har meddelt, at  

 tiltrædelsesaftalerne skal returneres hertil i underskreven stand og  

 fremsendes til forbundet, hvorefter forbundet vil underskrive aftalerne og  

 returnere disse til rederierne.
Vi vil imidlertid løbende fremsende eventuelle tiltrædelsesaftaler til  

 forbundet, da vi mener, det enkelte medlem ikke kan være tjent med at skulle  

 vente på den sidste tiltrædelse.
Hvorvidt Sømændenes Forbund vil acceptere  

 dette er uvist.« Sideløbende med forhandlingerne med Sømændenes Forbund i Danmark førtes  

 der forhandlinger om en DIS-overenskomst for ubefarne og befarne  

 skibsassistenter med Metal Søfart.
Skibsreder J.C.
Jespergaard underskrev som korresponderende reder for  

 Partrederiet Finlith den 24. september 1988 såvel tiltrædelsesaftalen med  

 Sømændenes Forbund i Danmark som overenskomsten med Metal Søfart.
Han  

 tilbagedaterede overenskomsterne til den 7. september 1988 - datoen for  

 skibets registrering i DIS.
Begge de underskrevne aftaler blev den 24.  

 september 1988 fremsendt til Rederiforeningen af 1895, der videresendte dem  

 til de respektive organisationer.
Metal Søfart tilbagesendte et underskrevet  

 eksemplar af overenskomsten til indklagede.
Sømændenes Forbund i Danmark har under sagen anført, at man kort efter  

 modtagelsen af den af indklagede underskrevne tiltrædelsesoverenskomst  

 tilbagesendte overenskomsten underskrevet af forbundet.
Indklagede har  

 anført, at han ikke har modtaget et sådant eksemplar fra klagerne.
Allerede den 19. september 1988 blev matroserne Tom Lindholm og Hans  

 Rasmus Mortensen anvist arbejde om bord i Finlith som ubefarne matroser med  

 mødetid ca. den 23. september og påmønstring antagelig i Panamakanalzonen.  

 Det blev oplyst, at Finlith var registreret under DIS.
De afrejste fra  

 Danmark den 12. oktober og blev forhyret om bord i skibet den 13. oktober.
Den 14. oktober 1988 afgav Sømændenes Forbund i Danmark varsel om blokade  

 med omgående virkning med henblik på opnåelse af overenskomst for skibe, der  

 er eller kan registreres i DIS.
Der blev ikke givet blokadevarsel til  

 indklagede.
Det er oplyst, at baggrunden for denne blokade var, at alene 3 af  

 medlemmerne af Rederiforeningen af 1895 havde underskrevet  

 tiltrædelsesoverenskomst med forbundet.
Den 19. januar 1989 skrev skibsreder J.C.
Jespergaard til klagerne, at han  

 var af den opfattelse, at der ikke bestod og aldrig havde bestået nogen  

 DIS-overenskomst mellem forbundet og partrederiet, da der nu var gået mere  

 end 4 måneder, siden tiltrædelsesaftalen af ham var sendt til klagerne, uden  

 at de havde bekræftet dette med deres underskrift.
Den 20. januar 1989  

 fastholdt forbundet, at der forelå en gyldig aftale, idet man tidligere havde  

 fremsendt aftalen til indklagede.
 Parterne har herefter fastholdt deres standpunkter i den efterfølgende  

 skriftveksling, og den 19. juni 1989 har Sømændenes Forbund i Danmark  

 indklaget partrederiet for Arbejdsretten.
 Under sagen er der afgivet forklaring af matros Hans Rasmus Mortensen og  

 skibsreder Johannes Christensen Jespergaard.
Hans Rasmus Mortensen har forklaret, at han, dagen efter at han den 19.  

 september 1988 havde fået anvist arbejde om bord i Finlith, rettede  

 henvendelse til Sømændenes Forbunds afdelingskontor i Svendborg og der fik at  

 vide, at han ikke måtte rejse ud, før der var indgået overenskomst.
Den 11.  

 oktober gav forbundssekretær Kurt Frederiksen ham grønt lys for at rejse.  

 Dagen efter rejste han sammen med Tom Lindholm, og de blev begge forhyret den  

 13. oktober.
Han er sikker på, at de blev forhyret som ubefarne matroser i  

 overensstemmelse med en kommende overenskomst mellem rederiet og Sømændenes  

 Forbund i Danmark.
Han har ikke haft nogen kontakt med rederiet.
Kontrakten  

 blev nærmere drøftet med skibets kaptajn, der var indforstået med den anførte  

 formulering.
Ved juletid 1988 opstod der problemer omkring  

 organisationsforholdene, idet der blev lagt et vist pres på ham og Tom  

 Lindholm med henblik på, at de skulle organisere sig i Metal Søfart.
Johannes Christensen Jespergaard har forklaret, at der i Rederiforeningen  

 af 1895 var medlemsmøder den 31. august og 21. september 1988, hvor vilkårene  

 for en overenskomst med Sømændenes Forbund i Danmark nærmere blev drøftet.
I  

 foreningen tog man det som noget positivt, at man i den nye overenskomst ikke  

 skulle have eksklusivaftale med forbundet.
Det blev oplyst under møderne, at  

 det var en forudsætning for Sømændenes Forbund i Danmark, at en væsentlig del  

 af foreningens medlemmer tilsluttede sig overenskomsten, idet man ellers  

 kunne forvente en blokade.
Om forhyringen af de 2 matroser har han forklaret,  

 at han ringede til Søformidlingen i Svendborg og gjorde opmærksom på, at der  

 skulle ske forhyring om bord i Finlith, der var registreret i DIS.
Han har  

 ikke haft nogen forbindelse med Sømændenes Forbund i Danmark.
Han underskrev  

 tiltrædelsesoverenskomsten med dette forbund, fordi Finlith ved  

 registreringen i DIS var bemandet med matroser, der var medlemmer af  

 forbundet, og der kunne opstå problemer med bemandingen efter registreringen  

 i DIS.
Han aflønnede matroserne og skibsassistenterne i overensstemmelse med  

 overenskomsten med Metal Søfart.
Klagerne har til støtte for påstanden anført, at det var i indklagedes  

 interesse at tiltræde overenskomsten for at sikre den fortsatte sejlads med  

 Finlith.
Det må lægges til grund, at klagerne har tilbagesendt overenskomsten  

 i underskrevet stand, uanset at det af indklagede bestrides, at den er  

 modtaget.
Klagerne har i øvrigt under hele forløbet handlet, som om der  

 forelå en overenskomst, og indklagede har ikke kunnet være i tvivl om dette.  

 Hyrekontrakten blev således indgået med henvisning til den kommende  

 overenskomst med klagerne, og indklagede blev ikke omfattet af blokaden af  

 14. oktober 1988. Det forhold, at de 2 matroser ved juletid 1988 blev udsat  

 for pression fra rederiets side for at indmelde sig i Metal Søfart, tyder  

 også på, at indklagede var af den opfattelse, at overenskomsten var gældende.
Indklagede har anført, at sagen i første række bør afgøres efter  

 almindelige aftaleregler.
Indklagede har afgivet tilbud og har ikke modtaget  

 nogen accept.
Rederiforeningen af 1895 kunne som organisation ikke indgå  

 kollektive aftaler, og det var nødvendigt med individuelle aftaler med de  

 enkelte rederier.
Klagerne havde derfor al mulig grund til at sikre sig bevis  

 for afsendelse af accepten.
Under de foreliggende omstændigheder kunne der  

 alene være tale om en meget kort acceptfrist, og denne frist var i hvert fald  

 udløbet i midten af oktober 1988, da klagerne gav grønt lys for forhyringen  

 af de 2 matroser, og da der blev varslet blokade over for andre rederier end  

 indklagede.
Det forhold, at blokaden ikke omfattede indklagede, kan ikke  

 tages til indtægt af klagerne, idet indklagede jo netop havde underskrevet  

 tiltrædelsesaftalen med klagerne.
 Arbejdsretten skal udtale:
Efter at der den 21. september 1988 var opnået enighed mellem  

 Rederiforeningen af 1895 og Sømændenes Forbund i Danmark om vilkårene for en  

 overenskomst for foreningens medlemmer, tiltrådte indklagede den 24.  

 september 1988 denne overenskomst og sendte tiltrædelseserklæringen gennem  

 foreningen til klagerne.
Rederiforeningen var opmærksom på, at klagerne som  

 betingelse for at underskrive tiltrædelsesaftalen forudsatte, at en bred  

 kreds af foreningens medlemmer tilsluttede sig overenskomsten.
Det må lægges  

 til grund, at klagernes tiltrædelseserklæring ikke er modtaget hverken af  

 indklagede eller af Rederiforeningen af 1895.
Den 11. oktober 1988 tiltrådte klagerne, at 2 matroser, der var medlemmer  

 af Sømændenes Forbund i Danmark, tog hyre hos indklagede, og det må lægges  

 til grund, at de den 13. oktober 1988 blev forhyret i henhold til en kommende  

 overenskomst mellem klagerne og indklagede.
Den 14. oktober 1988 varslede  

 klagerne blokade over for de medlemmer af Rederiforeningen af 1895, der ikke  

 havde afgivet tiltrædelseserklæring.
Det må det herefter lægges til grund, at indklagede måtte være klar over,  

 at klagerne gik ud fra, at der var indgået en overenskomst helt i  

 overensstemmelse med sædvanlig praksis ved indgåelse af overenskomster på et  

 område som det foreliggende.
Under hensyn hertil finder Arbejdsretten, at  

 indklagede ikke har haft grundlag for så sent som i januar 1989 at bestride,  

 at der var indgået en overenskomst mellem parterne.
Arbejdsretten tager  

 herefter klagernes påstand til følge.
 T h i k e n d e s f o r r e t :
Indklagede, Partrederiet Finlith v/J.C.
Jespergaard, bør anerkende, at  

 tiltrædelsesaftale af 7. september 1988 er gældende mellem klagerne,  

 Sømændenes Forbund i Danmark, og indklagede.
 I sagsomkostninger til Arbejdsretten skal indklagede inden 14 dage betale  

 2.000 kr.
