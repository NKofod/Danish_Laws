Bekendtgørelse om ændring af bekendtgørelse om slagtepræmie for kvier, tyre og stude § 1 I bekendtgørelse nr. 906 af 25. juli 2014 om slagtepræmie for kvier, tyre og stude foretages følgende ændringer:
 1. Indledningen affattes således:
»I medfør af § 1, stk. 2, 4 og 5, § 1 a, stk. 1 og 2, § 4, stk. 1 og 5, og § 24 i lov om administration af Det Europæiske Fællesskabs forordninger om ordninger under Den Fælles Landbrugspolitik finansieret af Den Europæiske Garantifond for Landbruget m.v. (landbrugsstøtteloven), jf. lovbekendtgørelse nr. 244 af 28. februar 2013, fastsættes efter bemyndigelse i henhold til § 5, stk. 1, nr. 1, i bekendtgørelse nr. 512 af 23. april 2015 om NaturErhvervstyrelsens opgaver og beføjelser:« 2. § 2, nr. 11, affattes således:
»11) Potentielt støtteberettigede dyr: Alle kvier, tyre og stude på bedriften, der vil kunne opfylde kravet til holdeperiode og opnå en alder på mindst 8 måneder i ansøgningsåret, samt for kviers vedkommende er under 16 måneder, og for tyre og studes vedkommende er under 30 måneder på kontroltidspunktet.« 3. § 4, stk. 2, 2. pkt., affattes således:
»Tilmelding, der modtages efter denne frist, afvises.« 4. I § 4, stk. 4, 2. pkt., ændres »eksporteres« til: »udføres«.
§ 2 Bekendtgørelsen træder i kraft den 18. maj 2015.
