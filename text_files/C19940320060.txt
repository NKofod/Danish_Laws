Indledning Denne anvisning knytter sig til Arbejdsministeriets bekendtgørelse nr. 323  

 af 19. maj 1993 om bedriftssundhedstjeneste.
Bekendtgørelsen indeholder  

 bestemmelser om, at den BST-pligtige virksomhed skal udarbejde retningslinjer  

 for samarbejdet med BST.
 Disse retningslinjer danner grundlag for de opgaver, der skal samarbejdes  

 om mellem BST og den enkelte virksomhed.
 Anvisningen gengiver med kursiv de bestemmelser, der udgør grundlaget for  

 retningslinjerne, og giver nærmere vejledning om indholdet af  

 retningslinjerne, som virksomheden, efter drøftelse med  

 bedriftssundhedstjenesten, skal fastlægge for bedriftssundhedstjenestens  

 opgaver.
En At-anvisnings vejledende retningslinjer er således ikke retsregler på  

 samme måde som en bekendtgørelse.
Anvisningen beskriver, hvorledes en eller  

 flere bekendtgørelser efter Arbejdstilsynets bedste skøn kan opfyldes og  

 efterleves.
Virksomheder, der følger en At-anvisnings råd og vejledninger,  

 vil derfor normalt ikke blive stillet over for yderligere krav fra  

 Arbejdstilsynet.
Virksomhederne kan frit vælge deres egne løsningsmodeller, hvis  

 omstændighederne efter virksomhedens eget skøn viser, at det er muligt at  

 opfylde bekendtgørelsernes retskrav på en måde, der er beskrevet i  

 anvisningen.
Det afgørende er, at loven og bekendtgørelserne overholdes og  

 efterleves, og ikke hvilken metode der vælges for at nå målet.
 Anvisningen er udarbejdet af Direktoratet for Arbejdstilsynet.
1. Kravene efter bekendtgørelsen 1.1 Rammerne for retningslinjerne Bedriftssundhedstjenestens opgaver er oplistet i bekendtgørelsens § 4,  

 stk. 1-3. Opgaverne på den enkelte virksomhed tilrettelægges efter en  

 vurdering af virksomhedens eller branchens arbejdsmiljømæssige problemer.
 »Der skal på den enkelte virksomhed efter drøftelse med  

 bedriftssundhedstjenesten fastlægges nærmere retningslinjer for  

 bedriftssundhedstjenestens opgaver, jf. § 5, stk. 2. Sådanne retningslinjer  

 skal falde inden for de rammer, der er angivet i stk. 1-3, og indsendes til  

 Arbejdstilsynet.« (§ 4, stk. 4).
1.1.1 Bedriftssundhedstjenestens opgaver tilrettelægges og aftales  

 således inden for de rammer for BST's virke, der er angivet i  

 bekendtgørelsen, og på grundlag af en vurdering af virksomhedens  

 arbejdsmiljømæssige behov.
På denne baggrund fastlægges, efter drøftelse med  

 bedriftssundhedstjenesten, de nærmere retningslinjer for de opgaver, der skal  

 samarbejdes om mellem bedriftssundhedstjenesten og virksomheden.
 1.1.2 Retningslinjerne, der udarbejdes i forbindelse med  

 virksomhedens tiltrædelse til bedriftssundhedstjenesten, skal indsendes til  

 Arbejdstilsynet.
1.2 Inddragelse af ansatte og sikkerhedsorganisationen »Ved udformningen af tjenestens opgaver på den enkelte virksomhed  

 skal virksomheden inddrage arbejdslederne og øvrige ansatte.
Hvor der i  

 henhold til reglerne om virksomhedernes sikkerheds- og sundhedsarbejde skal  

 være etableret sikkerhedsorganisation, skal sikkerhedsorganisationen afgive  

 indstilling.« (§ 5, stk. 2).
1.2.1 Bedriftssundhedstjenesten udgør et led i virksomhedens  

 interne sikkerheds- og sundhedsarbejde.
Fastlæggelsen af dens opgaver i  

 virksomheden skal derfor ske i sammenhæng med og være i forlængelse af  

 virksomhedens eget sikkerheds- og sundhedsarbejde.
I virksomheder, hvor der  

 er pligt til at etablere sikkerhedsorganisation, skal denne inddrages og  

 afgive indstilling.
I virksomheder, hvor der ikke er pligt til at oprette  

 sikkerhedsorganisation, skal arbejdsledere og ansatte inddrages.
 1.2.2 Det skal fremgå af de indsendte retningslinjer, jf. pkt.  

 1.1.2, at de ansatte eller sikkerhedsorganisationen har været inddraget i  

 forbindelse med fastlæggelsen af retningslinjerne.
2. Hovedelementer i retningslinjerne 2.1 Kontakt mellem bedriftssundhedstjenesten og virksomheden Det skal fremgå af retningslinjerne, hvorledes kontakten mellem  

 bedriftssundhedstjenesten og virksomheden etableres og opretholdes, herunder  

 på hvilken måde samarbejdet og informationsudvekslingen mellem de ansatte  

 eller sikkerhedsorganisationen og bedriftssundhedstjenesten skal finde sted.  

 Kontakten til BST kan fx opretholdes gennem BST's årlige deltagelse i et  

 sikkerhedsudvalgsmøde, gennem jævnlige møder med daglig leder af sikkerheds-  

 og sundhedsarbejdet e.l.
 Det skal ligeledes fremgå, hvorledes der sikres en opdatering og  

 ajourføring af retningslinjerne, efterhånden som samarbejdet mellem  

 virksomheden og bedriftssundhedstjenesten udvikler sig, samt når der sker  

 ændringer i arbejdet, arbejdsmetoder og -processer m.v., og disse ændringer  

 har særlig betydning for sikkerheden og sundheden på de berørte  

 arbejdspladser.
 2.2 Tilrettelæggelse af bedriftssundhedstjenestens opgaver.
 Det er vigtigt for udviklingen i samarbejdsrelationerne, at det fra  

 begyndelsen præciseres, hvilke ydelser BST'en kan tilbyde virksomheden, og at  

 der i retningslinjerne angives nogle aktiviteter, som samarbejdet kan udvikle  

 sig fra, fx uddannelse af sikkerhedsgruppemedlemmer og/eller  

 sikkerhedsudvalgsmedlemmer, systematisk registrering af arbejdsmiljøet, hjælp  

 til løsning af aktuelle, konkrete arbejdsmiljøproblemer o.l.
 For at sikre brugbare løsninger, der tager hensyn til eventuelle specielle  

 vilkår på en arbejdsplads, bør der i udformningen af retningslinjerne lægges  

 vægt på, at der samarbejdes om hele forløbet af opgaven, dvs. fra problemet  

 identificeres, og til løsningen er implementeret og evalueret.
 Det skal fremgå af retningslinjerne, hvilke former for ydelser den enkelte  

 virksomhed især har behov for, og inden for hvilke områder der er behov for  

 ydelser fra bedriftssundhedstjenesten, herunder ydelsens karakter og form.
 Det kan fx være som proceskonsulent, hvor bedriftssundhedstjenesten som et  

 integreret element i virksomhedens sikkerheds- og sundhedsarbejde medvirker  

 til helhedsorienterede og virksomhedsspecifikke løsninger bl.a. i forbindelse  

 med planlægning af nye arbejdsprocesser, det kan være bistand inden for et  

 eller flere mere afgrænsede arbejdsmiljøområder, eller det kan være medvirken  

 ved undervisning eller anden rådgivning i sikkerheds- og sundhedsmæssige  

 spørgsmål.
2.3 Bistand ved en vurdering af sikkerheds- og sundhedsforholdene på  

 arbejdspladserne (arbejdspladsvurdering) I At-anvisning nr. 4.0.0.1 og At-meddelelse nr. 4.00.1 om vurdering af  

 sikkerheds- og sundhedsforholdene på arbejdspladserne (arbejdspladsvurdering)  

 er der givet nærmere retningslinjer for den vurdering, arbejdsgiveren skal  

 foretage af de sikkerheds- og sundhedsmæssige forhold på arbejdspladsen i  

 medfør af § 4 i Arbejdsministeriets bekendtgørelse nr. 1182 af 18. december  

 1992 om arbejdets udførelse.
 Den foretagne vurdering af sikkerheds- sundhedsforholdene på  

 arbejdspladserne (arbejdspladsvurdering) bør indgå i grundlaget for  

 fastlæggelsen af retningslinjerne for bedriftssundhedstjenestens opgaver.
Det skal fremgå af retningslinjerne, om bedriftssundhedstjenesten skal  

 bistå virksomheden ved vurderingen af sikkerheds- og sundhedsforholdene på  

 arbejdspladserne (arbejdspladsvurderingen). Tjenesten kan fx yde sagkyndig  

 bistand ved kortlægning af mulige farer og påvirkninger.
Tjenesten kan  

 ligeledes yde bistand ved vurderingen af de risici og belastninger, der kan  

 være i denne forbindelse.
Endelig kan bedriftssundhedstjenesten bistå ved  

 vurdering af de nødvendige løsninger og foranstaltninger til imødegåelse af  

 eventuelle risici og belastninger.
 3. Indsendelse af retningslinjerne.
Virksomheden skal indsende de udarbejdede retningslinjer til  

 Arbejdstilsynets stedlige kreds.
Dette bør ske senest 4 måneder efter  

 virksomhedens tilmelding til bedriftssundhedstjeneste.
Retningslinjerne skal  

 løbende ajourføres, når der sker ændringer i arbejdet, arbejdsmetoder og  

 -processer m.v., og disse ændringer har særlig betydning for sikkerheden og  

 sundheden på de berørte arbejdspladser.
