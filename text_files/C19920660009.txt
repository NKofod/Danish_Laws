INDHOLD CIRKULÆRE ORGANISATIONSAFTALE Organisationsaftalens område Antagelse Løn Lønanciennitet ved stillingsskift Midlertidig tjeneste i højere stilling Klassificering af nyoprettede stillinger/kvalifikationstillæg uden for  

 pulje Omklassificering til højere stilling/kvalifikationstillæg inden for pulje Arbejdstid Rejsetid Pauser Overarbejde Fridage Sygdom under ferie Opsigelsesvarsel Timelønnede medarbejdere Organisationsaftalens varighed Bilag 1. Friliste CIRKULÆRE OM ORGANISATIONSAFTALE FOR KORRESPONDENTER (EsF) I STATENS TJENESTE Finansministeriet og Erhvervssprogligt Forbund har den 10. juli 1992  

 indgået medfølgende organisationsaftale for korrespondenter (EsF) i staten.
Organisationsaftalen udgør sammen med OC/fællesoverenskomsten af 23. april  

 1992 det samlede overenskomstgrundlag. (* 2) Organisationsaftalen, der har virkning fra 1. april 1991, afløser  

 overenskomst af 30. november 1990 (cirkulære af 7. december 1990, APD.nr.  

 135/90).
 Til organisationsaftalens enkelte bestemmelser bemærkes følgende:
Til § 1 1. Uddannelsen anses for en nødvendig forudsætning for  

 væsentlige arbejdsopgaver fx. i tilfælde, hvor korrespondenten permanent er  

 beskæftiget med oversættelse, tolkning og anden kommunikation på fremmedsprog  

 eller sagsbehandling på basis af fremmedsprogligt materiale i en væsentlig  

 del af arbejdstiden.
 2. Parterne kan ved forhandling godkende andre  

 uddannelsesformer som værende berettiget til ansættelse efter  

 organisationsaftalen.
Til § 2 3. Opmærksomheden henledes på, at i alle tilfælde,  

 hvor der averteres efter arbejdskraft til stillinger, hvor fremmedsprogligt  

 arbejde optager en overvejende del af arbejdstiden, eller hvor en  

 erhvervssproglig uddannelse er en nødvendig forudsætning for væsentlige  

 arbejdsopgaver, skal der ske henvisning til organisationsaftalen for  

 korrespondenter (EsF) i statens tjeneste, da stillingen vil kunne besættes i  

 henhold hertil.
 4. Det henstilles, at der gives meddelelse om  

 ansættelsen til vedkommende tillidsrepræsentant.
Til § 3 5. Slutlønnen for korrespondenter, der lønnes efter  

 skala I, er hævet fra skalatrin 20 + et særligt tillæg på 1.045,00 kr. årlig  

 til skalatrin 21 + et særligt tillæg på 1.000,00 kr. årlig.
Til § 10 6. For så vidt angår pauser, der medregnes i  

 arbejdstiden, præciseres:
at den ansatte ikke kan forlade arbejdsstedet i sådanne pauser, at den ansatte i pausen er til rådighed for arbejdsgiveren, samt at der ikke sker ændring i gældende regler om pausernes omfang.
Til § 11 7. Opmærksomheden henledes på, at der er adgang til at  

 yde godtgørelse af afholdte udgifter til transport til og fra tjenestestedet  

 i tilfælde, hvor en korrespondent i forbindelse med tilkaldelse til  

 henholdsvis ophør af overarbejde er afskåret fra at benytte offentligt  

 transportmiddel.
 8. Ved eksamen i forbindelse med godkendt undervisning  

 ydes tjenestefrihed uden lønafkortning på eksamensdagen og den forudgående  

 arbejdsdag.
Til § 14 9. Det forhold, at en korrespondent ved direkte  

 overgang til ansættelse i en anden statsinstitution bevarer et oparbejdet  

 opsigelsesvarsel, hindrer ikke det nye ansættelsessted i med korrespondenten  

 at indgå sædvanlig kontrakt om, at vedkommende i de første 3 måneder er ansat  

 på prøve, og at opsigelsesvarslet i dette tidsrum er 14 dage fra  

 institutionens side.
------ 10. Det henstilles, at planer om gennemførelse af  

 rationaliseringsforanstaltninger og virksomhedsomlægninger forinden  

 iværksættelse tages op til drøftelse med de berørte faglige organisationer.
 11. Opmærksomheden henledes på, at i tilfælde, hvor  

 der efter hovedaftale, fællesoverenskomst eller organisationsaftale skal  

 gives meddelelse til organisationen, skal henvendelsen rettes til  

 Erhvervssprogligt Forbunds hovedkontor, Skindergade 45-47, postboks 2246,  

 1019 København K). Erhvervssprogligt Forbund anmoder om, at også andre  

 henvendelser om overenskomstmæssige forhold må blive sendt til forbundets  

 hovedkontor.
Finansministeriet, Administrations- og Personaledepartementet Den 7. august 1992 P.
M.
V.
E.
B.
Dorte Sølling ORGANISATIONSAFTALE FOR KORRESPONDENTER (EsF) I STATENS TJENESTE Organisationsaftale mellem Finansministeriet og Erhvervssprogligt Forbund.
 De følgende bestemmelser supplerer og/eller fraviger fællesoverenskomsten  

 med Overenskomstansattes Centralorganisation.
Organisationsaftalens område § 1. Organisationsaftalen omfatter medlemmer af Erhvervssprogligt  

 Forbund med korrespondentuddannelse fra handelshøjskolerne, hvor  

 fremmedsprogligt arbejde udgør en overvejende del af den enkeltes arbejdstid,  

 eller når uddannelsen er en nødvendig forudsætning for væsentlige  

 arbejdsopgaver.
Antagelse § 2. Ved annoncering skal organisationsaftalens overskrift  

 fremgå.
Løn § 3. Korrespondenter aflønnes efter følgende for  

 statstjenestemænd gældende skalatrin:
 Stk. 2. Til korrespondenter på skala I's sluttrin, skalatrin 21, ydes et  

 særligt tillæg på 1.000 kr. årligt (1/10 1984-niveau).
Lønanciennitet ved stillingsskift § 4. Finansministeriet afgør efter forhandling med  

 Erhvervssprogligt Forbund om en korrespondent, der i sin hidtidige stilling  

 var lønnet efter skala II eller III eller oppebar kvalifikationstillæg, ved  

 direkte overgang til ansættelse i en anden stilling med lavere charge,  

 bevarer den hidtidige charge/kvalifikationstillæg.
Midlertidig tjeneste i højere stilling § 5. En korrespondent, der efter anmodning gør midlertidig  

 tjeneste i en højere stilling under denne organisationsaftale eller i en  

 tjenestemandsstilling, er berettiget til betaling efter de for tjenestemænd  

 gældende regler, jf. cirkulære af 24. august 1979 om aftale om betaling til  

 tjenestemænd i staten, folkeskolen og folkekirken under midlertidig tjeneste  

 i højere stilling, under forudsætning af, at korrespondenten overtager de  

 opgaver, der er forbundet med den højere stilling.
 Stk. 2. Tilsvarende gælder for korrespondenter, der efter anmodning, gør  

 midlertidig tjeneste i stillinger under denne organisationsaftale, hvortil  

 der er knyttet kvalifikationstillæg.
Klassificering af nyoprettede stillinger/kvalifikationstillæg -uden for pulje § 6. Nyoprettede stillingers klassificering med aflønning efter  

 skala II og III og/eller med kvalifikationstillæg kan kun ske efter  

 forudgående godkendelse af Finansministeriet.
Endelig afgørelse træffes efter  

 forhandling med forbundet.
Stk. 2. Undtaget herfra er nyoprettede stillinger, der er optaget på en  

 friliste (bilag 1), og hvor stillingsbetegnelse og funktionsbeskrivelse  

 svarer til det i frilisten anførte.
I så fald er den nyoprettede stilling på  

 forhånd klassificeret.
Stk. 3. Frilisten kan ikke benyttes til omklassificering af bestående  

 stillinger.
Med hensyn til sondringen mellem nyoprettede stillinger og  

 omklassificeringer henvises til Finansministeriets cirkulære LP.nr. 016/85 af  

 21. marts 1985, punkt 8.
Omklassificering til højere stilling/kvalifikationstillæg - inden for  

 pulje § 7. Oprykning til aflønning efter skala II, i ganske særlige  

 tilfælde skala III, eller ydelse af kvalifikations- tillæg kan kun finde sted  

 efter reglerne om det nye puljesystem i Finansministeriets cirkulære af 18.  

 april 1991 om lokalløn og chefløn (APD.nr. 25/91).
Stk. 2. Ved ledighed i stillinger, som aflønnes efter skala II eller  

 skala III, kan der ske genbesættelse af stillingen.
Det forudsættes, at den  

 pågældende overtager det med den ledige stilling forbundne arbejde, og at  

 dette fortsat har den fornødne kvalitet.
Stk. 3. Ved oprykning efter § 7, stk. 1, sker indplacering på det  

 skalatrin, der ligger nærmest over den nuværende skalaløn med evt.  

 kvalifikationstillæg, som samtidig bortfalder.
Såfremt funktionæren i sin  

 hidtidige stilling ved anciennitetstillæg ville have opnået en løn med evt.  

 kvalifikationstillæg, der svarer til eller er højere end lønnen efter  

 indplacering i den højere stilling, opnår den pågældende fra samme tidspunkt  

 nyt anciennitetstillæg.
Arbejdstid § 8. De i § 3 omhandlede lønninger er beregnet for fuld  

 arbejdstid, der er 37 timer ugentlig inklusive spisepause af indtil 1/2 times  

 varighed pr. arbejdsdag.
Stk. 2. I særlige tilfælde kan den ugentlige arbejdstid, hvis der er  

 enighed mellem institutionen og tillidsrepræsentanten herom, tilrettelægges  

 med varierende tider således, at den over en periode (max. 8 uger) i  

 gennemsnit udgør 37 timer.
Hvis der mellem institutionen og  

 tillidsrepræsentanten er enighed herom, kan det fastsættes, at  

 arbejdstidsnedsættelsen opspares til hele fridage til senere afvikling.
 Stk. 3. Hvor det er muligt, tilrettelægges arbejdstiden efter lokal  

 forhandling på ugens 5 første hverdage.
 Stk. 4. Nedsat arbejdstid kan bevilges, når tjenesten tillader det, og i  

 så fald reduceres lønnen og eventuelt kvalifikationstillæg tilsvarende.  

 Såfremt et andragende om nedsat arbejdstid afslås, skal afslaget efter  

 anmodning begrundes skriftligt.
 Stk. 5. I øvrigt følges reglerne om arbejdstid i §§ 5, 8, 12, 13, 14 og  

 15 i aftale af 1. oktober 1990 mellem Finansministeriet og tjenestemændenes  

 centralorganisationer om de for statens tjenestemænd gældende  

 arbejdstidsregler.
Rejsetid § 9. Den tid uden for tjenestestedets normale kontortid, som  

 medgår til rejsetid i forbindelse med tjenesterejser, afspadseres.
Såfremt  

 afspadsering ikke har været mulig i den måned, som følger efter den måned,  

 hvori tjenesterejsen har fundet sted, ydes der betaling med 1/1924 af  

 årslønnen pr. time med tillæg af 50 pct.
 Stk. 2. Rejsetiden opgøres efter de for tjenestemænd gældende regler,  

 ligesom der ydes natpenge, lørdags- og søndagsgodtgørelse efter de for  

 tjenestemænd gældende regler.
Pauser § 10. Korrespondenter med nedsat arbejdstid har ret til følgende  

 betalt spisepause:
under 1/2 arbejdstid ................ ingen spisepause fra 1/2 til 2/3 arbejdstid .......... 15 min.
 2/3 arbejdstid og derover ........... indtil 1/2 t.
Stk. 2. Ved overarbejde af indtil 2 timers varighed ydes en betalt  

 spisepause på 1/4 time.
Varer overarbejdet ud over 2 timer, udvides  

 spisepausen til 1/2 time.
Overarbejde § 11. Overarbejde bør så vidt muligt undgås.
Stk. 2. For beordret og kontrollabelt arbejde på tjenestestedet, der  

 strækker sig ud over den for fuldtidsansatte fastsatte daglige arbejdstid, ydes, når der ikke er tale om forskudttids-  

 eller turnustjeneste, som overtidsbetaling et tillæg til timelønnen, der  

 udgør følgende:
 For 1., 2. og 3. overtime.................. 50 pct.
For 4. og følgende overtime samt for overarbejde på søn- og helligdage.......... 100 pct.
 Til deltidsansatte ydes overarbejdsbetaling efter ovenstå-ende  

 bestemmelser, når arbejdet strækker sig ud over normal kontortids ophør.
Overtidsbetalingen ydes pr. påbegyndt halve time.
Arbejde på frilørdage  

 beregnes som almindeligt overarbejde.
 Stk. 3. Timelønnen beregnes som 1/1924 af den for korrespondenten i  

 henhold til § 3 fastsatte årsløn.
 Stk. 4. Overarbejde skal så vidt muligt godtgøres med fritid af samme  

 varighed som det præsterede overarbejde med tillæg i fritid svarende til de i  

 stk. 2 nævnte procentsatser.
 Stk. 5. Såfremt overarbejdet ikke er varslet dagen før, skal der tages  

 hensyn til ønsker om fritagelse for overarbejde.
 Stk. 6. Såfremt en korrespondent tilkaldes til overarbejde efter at have  

 forladt arbejdspladsen ved normal arbejdstids ophør, og tilkaldet ikke sker  

 under pålagt rådighedstjeneste, ydes der for tilkaldet en timeløn med tillæg  

 af 50 pct.
Ved tjeneste, som udføres efter, at korrespondenten er tilkaldt, og hvor  

 tjenesten ikke er et led i rådighedstjeneste, ydes afspadsering for mindst 3  

 timer.
Såfremt afspadsering ikke kan finde sted, ydes betaling efter stk. 2.
Fridage § 12. Der tilkommer de efter organisationsaftalen ansatte  

 korrespondenter fridage efter de for tjenestemænd gældende regler.
 Stk. 2. Tjeneste på mistede fridage behandles som overtid i henhold til §  

 11.
Sygdom under ferie § 13. Såfremt en korrespondent i løbet af sin ferie bliver syg,  

 kan suspension og ydelse af erstatningsferie finde sted, når særlige  

 omstændigheder taler herfor.
Det bør herved tages i betragtning, om sygdommen  

 er af længere varighed, om den er af alvorligere karakter, om den hindrer den  

 pågældende i at benytte tjenestefriheden på rimelig måde som ferie, og om den  

 skyldes tjenstlig tilskadekomst.
Opsigelsesvarsel § 14. Ved direkte overgang til ansættelse i en anden  

 statsinstitution bevarer korrespondenten det opsigelsesvarsel, der tilkommer  

 den pågældende fra statens side.
Længden af opsigelsesvarslet beregnes på  

 grundlag af den tid, i hvilken den pågældende umiddelbart forud for  

 afskedigelsestidspunktet har haft uafbrudt ansættelse i statens tjeneste.
Timelønnede medarbejdere § 15. Korrespondenter, der antages til arbejde, som skønnes at  

 være midlertidigt på grund af arbejdets art (fx vikariat, sæsonarbejde eller  

 tidsbestemt arbejde) eller med en arbejdstid på under 15 timer ugentligt,  

 aflønnes med en timeløn.
 Korrespondenter, der er beskæftiget 15 timer ugentlig og derover, overgår  

 dog til aflønning på månedsløn senest 3 måneder efter ansættelsen.
Der kan i særlige tilfælde, fx hvor der er tale om uensartet  

 beskæftigelse, anvendes timeløn også for beskæftigelse ud over de første 3  

 måneders ansættelse.
Tilsvarende gælder ved en kortvarig forlængelse på  

 indtil 2 måneder af ansættelsesforholdet.
 Stk. 2. Lønmæssig placering samt vederlæggelse for overarbejde og for  

 arbejde i forskudt tid sker efter de for månedslønnede korrespondenter  

 gældende regler.
Stk. 3. Timelønnen beregnes som 1/1924 af den til den pågældendes  

 anciennitet svarende årsløn ifølge § 3, skala I.
Med hensyn til optjening af  

 lønanciennitet henvises til fællesoverenskomstens regler om lønanciennitet.
Organisationsaftalens varighed § 16. Denne organisationsaftale gælder fra 1. april 1991 og kan  

 af enhver af parterne opsiges med 3 måneders varsel til en 31. marts, dog  

 tidligst til den 31. marts 1993.
 Stk. 2. Enhver regulering - bortset fra alderstillæg - af aflønningen  

 stilles i bero fra den 31. marts, da en eventuel opsigelse får virkning, og  

 indtil ny organisationsaftale indgås.
København, den 10. juli 1992 Erhvervssprogligt Forbund  

 Finansministeriet P.
M.
V.
Jeannette Ørsted/Jan Ankler E.
B.
Dorte Sølling Bilag 1.
FRILISTE Friliste for nyoprettede korrespondentstillinger, der opfylder de  

 uddannelses- og arbejdsmæssige forudsætninger som nævnt i  

 organisationsaftalens § 1, og som anses for klassificeret, hvis  

 funktionsbeskrivelsen svarer til det nedenfor anførte.
----------------------- Korrespondentstillinger, der oprettes med henblik på varetagelse af  

 kvalificeret arbejde, og hvor en statsanerkendt korrespondentuddannelse er en  

 påkrævet forudsætning for udførelsen af mindst 50 pct. af stillingens  

 arbejdsindhold, aflønnes efter skala II uden forelæggelse for  

 Finansministeriet PROTOKOLLAT Parterne er enige om, at der i overenskomstperioden kan optages  

 forhandling om ændring og udvidelse af frilisten.
København, den 10. juli 1992 Erhvervssprogligt Forbund  

 Finansministeriet P.
M.
V.
