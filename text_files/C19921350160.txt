Indhold Indledning Kapitel 1 Kapitel 2 Specielt vedr. kød Kapitel 3 Specielt vedr. mælk og mælkeprodukter Kapitel 4 Specielt vedr. æg og ægprodukter Kapitel 5 Specielt vedr. akvakulturprodukter bilag bilag 1 Grænsekontrolsteder og dokumentkontrolsteder Bilag 2 Udformning af sundhedsmærke for kød og kødvarer Indledning Med udstedelse af Veterinærdirektoratets bekendtgørelse om  

 veterinærkontrol ved indførsel af animalske levnedsmidler m.v. iværksættes  

 nye regler for import af animalske levnedsmidler.
Bekendtgørelsen regulerer både import af animalske levnedsmidler fra andre  

 EF-lande og fra lande, der ikke er medlem af det europæiske fællesskab  

 (tredjelande). Denne vejledning omhandler imidlertid alene regler for  

 produkter produceret på virksomheder i EF-landene.
Produkter med oprindelse  

 fra tredjelande, derunder sådanne der importeres via andre EF-lande, er  

 omfattet af særlige regler, og sådanne produkter skal kontrolleres på særlige  

 steder.
Oplysninger vedr. kontrol med import af animalske levnedsmidler m.v.  

 fra tredjelande kan fås ved henvendelse til Veterinærdirektoratet.
 Det er vejledningens formål nærmere at oplyse om bestemmelserne i  

 forbindelse med import af produkter fra andre EF-lande og redegørelse for de  

 kontrolforanstaltninger m.v., der er fastsat i forbindelse med en sådan  

 import.
 Vejledningen henvender sig således såvel til virksomheder, der importerer,  

 som de statslige og kommunale myndigheder, der har tilsyn med virksomheder,  

 hvor importerede produkter opbevares og forhandles.
GENERELT VEDR.
INDFØRSEL AF ANOMALSKE  

 LEVNEDSMIDLER FRA ANDRE Baggrund.
 Veterinærdirektoratets bekendtgørelse nr. 625 af 14. juli 1992 om  

 veterinærkontrol ved indførsel af animalske levnedsmidler m.v. (i det  

 følgende benævnt »veterinærkontrolbekendtgørelsen«) træde ri  

 kraft den 20. juli 1992.
Veterinærkontrolbekendtgørelsen indeholder bl.a. bestemmelser, der  

 gennemfører Rådets direktiv 89/662/EØF af 11. december 1989 om  

 veterinærkontrol i samhandelen i Fællesskabet med henblik på gennemførelse af  

 Det Indre Marked.
Direktiv 89/662/EØF er optrykt i EF-Tidende L 395 af 30.  

 december 1989, side 13-22.
 Veterinærkontrolbekendtgørelsen indeholder bl.a. regler om de formularer,  

 der skal anvendes ved registrering før indførsel, samt ved forhåndsanmeldelse  

 af visse leverance rog de månedlige indberetninger om modtagne leverancer.  

 Disse formularer kan fås ved henvendelse til tilsynsmyndigheden eller  

 Veterinærdirektoratet.
 Herudover indeholder veterinærkontrolbekendtgørelsen bl.a. regler om de  

 sundheds- og hygiejnecertifikater og andre dokumenter, der skal ledsage  

 forsendelser af animalske levnedsmidler m..v fra andre EF-lande.  

 Veterinærkontrolbekendtgørelsen kan købes i boghandelen ved opgivelse af  

 ovennævnte nummer og dato.
 Vejledningens omfang.
 Hvilke levnedsmidler.
 Denne vejledning omfatter kontrollen med animalske levnedsmidler m.v., som  

 er produceret i et andet EF-land, og som afsendes fra et andet EF-land til en  

 modtager i Danmark.
I bilag 1 i veterinærkontrolbekendtgørelsen er opregnet de animalske  

 levnedsmidler m.v., der er omfattet af de nye veterinærkontrolbestemmelser  

 ved indførsel til Danmark.
En mere udførlig omtale af de enkelte  

 levnedsmidler findes i de enkelte produktkapitler (kapitel 2-5) i denne  

 vejledning.
 Generelt kan det siges, at ethvert levnedsmiddel, som indeholder en råvare  

 af animalsk oprindelse, er omfattet af bestemmelserne.
 En råvare af animalsk oprindelse stammer fra et dyr (kød, mælk, æg).
Fisk og fiskevarer er ikke omfattet af veterinærkontrolbekendtgørelsen,  

 men omfattet af regler udstedt af Fiskeriministeriet.
Dog er  

 akvakulturprodukter omfattet af veterinærkontrolbekendtgørelsen, jf. nærmere  

 omtale i det særlige kapitel om akvakulturprodukter (kapitel 5).
 Hvilke virksomheder.
 Samtlige produktions-, en gros- og detailforhandlingsvirksomheder, der til  

 eget lage rmodtager animalske levnedsmidler m.v. direkte fra andre EF-lande,  

 og samtlige firmaer, der indfører, men som ikke selv modtager de animalske  

 levnedsmidler m.v., f.eks. firmaer, der formidler handel med animalske  

 levnedsmidler m.v., men som ikke råder over eget lager, er omfattet af denne  

 vejledning.
 I henhold til § 2 i veterinærkontrolbekendtgørelsen skal den der direkte  

 modtager (lageret), og den der foranlediger animalske levnedsmidler  

 m.v. modtaget (importøren) fra andre EF-lande, registreres i  

 Veterinærdirektoratet.
 Hvilke tilsynsmyndigheder.
 Tilsynsmyndigheden er den offentlige myndighed, der i henhold til  

 levnedsmiddellovgivningen i øvrigt fører tilsybn med det aktuelle lager.  

 Tilsynsmyndigheden kan være den lokale levnedsmiddelkontrolenhed, en  

 embedsdyrlæge ansat af Veterinærdirektoratet med normalt tjenestested på  

 lageret, eller et af Veterinærdireketoratets distriktskontorer eller  

 Veterinærdirektoratets hovedkontor.
 Før indførsel af animalske levnedsmidler m.v. kan påbegyndes.
 Registrering som importør/lager.
Hvadenten man indfører animalske levnedsmidler m.v. til eget lager eller  

 til et andet lager, skal man registreres i Veterinærdirektoratet som  

 importør.
Hver importør tildeles et registreringsnummer.
Det lager, der direkte modtager animalske levnedsmidler m.v. fra et andet  

 EF-land, skal registreres i Veterinærdirektoratet som lager, hvadenten  

 lageret tilhører importøren eller blot stiller sine faciliteter til rådighed  

 for omportøren.
Hvert lager tildeles et kontrolnummer.
Hvordan bliver man registreret? Registreringen sker ved,a t den, der ønsker at blive registreret som  

 importør, udfylder og indsender den i bilag 3 i  

 veterinærkontrolbekendtgørelsen nævnte registeringsformuler (gul  

 formular) til den lokale myndighed, der fører eller skal føre tilsyn med  

 det lager, importøren ønsker at anvende.
Den tilsynsførende myndighed skal  

 herefter undersøge, om det ønskede lager og lagerfaciliteterne kan godkendes  

 til oplagring af det produkt, der ønskes indført, f.eks. om der er de  

 nødvendige kølefaciliteter.
Såfremt lageret kan godkendes, fremsender den  

 tilsynsførende myndighed registreringsanmodningen til Veterinærdirektoratet,  

 der foretager registreringen.
Herefter tildeler Veterinærdirektoratet hver  

 importør et registreringsnummer og hvert lager et kontrolnummer.
Kun  

 virksomheder, der er eller bliver godkendt eller autoriseret i henhold til  

 levnedsmiddellovgivningen i øvrigt, kan registreres som lagre, f.eks.  

 detailbutikker, en gros lagre og produktionsvirksomheder.
For hver lager vil der på registreringsformularen være angivet de  

 produktkategorier, som det enkelte lager kan modtage.
For en nærmere omtale  

 af de forskellige produktkategorier, se de særlige kapitler om de enkelte  

 hovedgrupper af varetyper (kapitel 2-5). Produktkategorierne anvendes del i  

 forbindelse med godkendelse af lagrene, dels i forbindelse med  

 forhåndsanmeldelse af visse produkter, og endelig ved de månedlige  

 indberetninger om modtagne leverancer (se senere).
 Den enkelte importør kan kun indføre de produktkategorier, som kan  

 modtages på det eller de lagre, importøren er registreret til at kunne bruge.  

 Veterinærdirektoratet vil tilsende importøren oplysning om de  

 produktkategorier, der enkelte lagre kan modtage.
Det enkelte lager må kun modtage varer for de importører, som er  

 registreret som brugere af lageret.
Veterinærdirektoratet vil tilsende  

 lageret oplysning om, hvilke importører, der er registreret som brugere af  

 lageret.
Hvilke pligter har importører? Importører skal sikre sig, at der sker forhåndsanmeldelse af de produkter,  

 der skal forhåndsanmeldes (se senere), samt at der kun indføres de typer af  

 produkter, som kan modtages på de lagre, importøren er registreret til at  

 bruge.
Hvilke pligter har lagre? Registrering af modtagne varer.
 For hvert lager skal der føres en fortegnelse over modtagne leverancer.
 Indberetning.
Hvert lager skal månedsvis indberette til tilsynsmyndigheden om modtagne  

 leverancer fordelt på afsenderlande med angivelse af produktkategori, antal  

 partier og varemængde.
En vare, der f.eks. er produceret i Spanien, men er  

 indført til Tyskland til omsætning der, og derefter bliver sendt til Danmark,  

 har Tyskland som afsenderland (»oprindelsesland«). Indberetningerne  

 anvendes af Veterinærdirektoratet ved planlægning af den veterinære  

 stikprøvekontrol, som tilsynsmyndigheden skal foretage ud over den kontrol,  

 der udføres ved modtagelsen af de enkelte varepartier.
 Indberetningen skal ske på det i bilag 4 i veterinærkontrolbekendtgørelsen  

 nævnte skema (blå formular). Der skal fremsendes en indberetning for hvert  

 EF-land, som lageret har modtaget leverancer fra i perioden.
Indberetningen skal være den tilsynsførende myndighed i hænde senest den  

 10. i den efterfølgende måned.
Lageret kan vælge at opgøre måneden på hele  

 uger.
 Lageret skal indsende indberetning selv om der i en måned ikke er modtaget  

 varer.
 Den første indberetning skal omfatte en lidt forlænget periode, nemlig  

 perioden 20. juli 1992 til 31. august 1992. Denne indberetning skal således  

 være den tilsynsførende myndighed i hænde senest den 10. september 19092.
 Opbevaring af de certifikater, der ledsager de modtagne varer.
 Lageret skal i minst 1 år opbevare de sundheds- og hygiejnecertifikater og  

 andre dokumenter, der i henhold til gældende veterinærbestemmelser skal  

 ledsage de modtagne leverancer, og skal på tilsynsmyndighedens anmodning  

 forevise disse certifikater og dokumenter.
 Kontrol.
 Det enkelte vareparti skal inden anvendelse eller forhandling underkastes  

 kontrol af ledsagedokumenter kombineret med en besigtigelse af varepartiet.  

 Det skal kontrolleres, at varerne er ledsaget af de foreskrevne dokumenter,  

 at der er overensstemmelse mellem dokumenterne og produkterne, at eventuelle  

 etiketter på varerne er korrekte, og at mærker og stempler er korrekt anført  

 på produkterne i henhold til gældende regler herom, f.eks. sundhedsmærker og  

 mærkning i øvrigt af levnedsmidler m.v., der er færdigpakket bestemt til den  

 endelige forbruger.
 For færdigpakkede levnedsmidler skal oplysninger om indhold enten være  

 angivet på de enkelte pakninger eller i handelsdokumentet.
På lagre, der til dagligt er underkastet offentligt tilsyn, dvs. lagre,  

 hvor tilsynet dagligt varetages af en af Veterinærdirektoratet ansat  

 embedsdyrlæge, foretages kontrollen af denne.
Dette kan f.eks. være  

 eksportautoriserede frysehuse.
 På lagre, som ikke er underkastet dagligt offentligt tilsyn, udføres  

 kontrollen af virksomheden, dvs. lagerets ansvarlige leder eller dennes  

 stedfortræder.
Forhåndsanmeldelse Til den tilsynsførende myndighed.
Såfremt kød, kødvarer, slagteaffald og ikke-varmebehandlet mælk direkte  

 modtages på et lager, der ikke til dagligt er underkastet offentligt tilsyn  

 ved en af Veterinærdirektoratet ansat embedsdyrlæge, skal der forud for  

 indførslen ske anmeldelse til den tilsynsførende myndighed.
Dette skal ske  

 ved udfyldelse og indsendelse til den tilsynsførende myndighed af den blanket  

 (rød  formular), der er indsat som bilag 5 i veterinærkontrolbekendtgørelsen.
 Det er importørens ansvar, at der sker forhåndsanmeldelse, men det kan  

 aftales mellem importør og lager, at lageret fremsender forhåndsanmeldelsen.
 Der kræves dog ikke forhåndsanmeldelse for kødprodukter, som er i  

 hermetisk lukkede beholdere, og som er holdbare ved almindelig  

 omgivelsestemperatur, og for frølår.
 Til dokumentkontrolsted.
Indtil 31. december 1992 skal fersk kød og kødvarer, der ikke er holdbare  

 ved almindelig omgivelsestemperatur, samt ikke-varmebehandlet mælk, der  

 indføres fra et andet EF-land, underkastes dokumentkontrol under transporten.  

 Dokumentkontrollen kan foretages enten på et grænsekontrolsted eller på et  

 dokumentkontrolsted, jf. bilag 1. Dokumentkontrollen skal foregå på det  

 første kontrolsted, leverancen naturligt kommer til under transporten.
Dvs.  

 såfremt transporten foregår med lastbil over den dansk-tyske grænse i  

 Sønderjylland, skal kontrollen foregå på dokumentkontrolstedet i Padborg.  

 Kommer en leverance derimod med skib til Århus, skal kontrollen foregå på  

 grænsekontrolstedet i Århus.
Derfor skal der senest 24 timer i forvejen gives  

 meddelelse til veterinærkontrollen ved kontrolstedet om levnedsmidlernes  

 forventede ankomsttidspunkt.
 Det er importørens ansvar, at der skser forhåndsanmeldelse, men importøren  

 kan aftale med lager eller speditør, at lageret eller speditøren foretager  

 forhåndsanmeldelsen.
Hvilke pligter har lageret, hvis der konstateres fejl ved dokumenter  

  eller ved varen? Hvis der ved kontrollen konstateres fejl eller mangler ved  

 ledsagedokumenterne, skal dette straks indberetttes til tilsynsmyndigheden.  

 Er der ikke overensstemmelse mellem dokumenterne og de leverede varer, eller  

 er etiketter, mærker eller stempler ikke korrekte, skal dette ligeledes  

 straks indberettes til tilsynsmyndigheden.
 Varen må i så fald først anvendes eller videreforsendes, når  

 tilsynsmyndigheden har meddelt tilladelse dertil.
Tilsynsmyndigheden Tilsynsmyndigheden og personer, som af denne er særlig bemyndiget hertil,  

 har til enhver tid adgang til offentlige og private ejendomme, lokaliteter,  

 transportmidler, forretningsbøger og papirer m.v. for at tilvejebringe  

 oplysninger til brug for beslutninger i forbindelse med veterinærkontrollen.  

 De skal dog efter anmodning fremvise fornøden legitimation.
Der kan ikke  

 stilles krav om retskendelse.
Såfremt det konstateres, at levnedsmidlet ikke opfylder gældende  

 bestemmelser, dvs. betingelser i EF-direktiver eller i nationale bestemmelser  

 for levnedsmidlet, kan tilsynsmyndigheden påbyde importøren, Tilsynsmyndigheden kan dog meddele importøren en frist til at få bragt  

 certifikater eller dokumenter, der ledsager varen, i orden, såfremt der er  

 ordensmæssige fejl og mangler ved disse certifikater eller dokumenter, f.eks.
Veterinærdirektoratet Veterinærdirektoratet har instruktionsbeføjelser over for de kommunale  

 levnedsmiddelkontrolenheder vedrørende import af animalske levnedsmidler m.v.
Veterinærdirektoratet kan påbyde destruktion af et importeret produkt,  

 hvis Klage Virksomheden kan indtil 4 uger fra det tidspunkt, hvor  

 levnedsmiddelkontrolenheden har meddelt en afgørelse på grundlag af  

 veterinærkontrolbekendtgørelsen, klage til Veterinærdirektoratet over  

 levnedsmiddelkontrolenhedens afgørelse.
 Virksomhedens klage over levnedsmiddelkontrolenhedens afgørelse har  

 opsætætende virkning, indtil Veterinærdirektoratets afgørelse foreligger,  

 medmindre Veterinærdirektoratet bestemmer andet.
 Opsættende virkning betyder, at afgørelsen ikke skal efterkommes, før  

 klagen er blevet behandlet.
 Veterinærdirektoratets afgørelse i første instans, herunder afgørelse  

 truffet af en embedsdyrlæge ansat af Veterinærdirektoratet, kan inden 4 uger  

 påklages til Landbrugsministeriet.
 Veterinærdirektoratets afgørelse i sager vedrøende klage over en  

 levnedsmiddelkontrolenheds afgørelse kan ikke påklages til anden  

 administrativ myndighed.
Kapitel 2 SPECIELT VEDR.
KØD Alle typer af kød og kødvarer af alle dyrearter er omfattet af  

 veterinærkontrolbekendtgørelsen.
Dog er fisk og fiskeprodukter i stedet  

 omfattet af bestemmelser fastsat af Fiskeriministeriet.
 For en nærmere specifikation af de omfattede typer af kød og kødvarer, se  

 bilag 1 i veterinærkontrolbekendtgørelsen.
 Kodenr.
 A1-A5 Ved kød og slagteaffald forstås fersk (kølet eller frosset) kød og  

 slagteaffald (f.eks. hjerter og lever).
B1-B2 Kødvarer, der er behandlet, så de er holdbare ved almindelig  

  omgivelsestemperatur, må ikke være mærket med en særlig  

 opbevaringstemperatur.
Det kan dreje sig om konserves eller f.eks.  

 spege-varer (spegepølser eller »parma-skinker«). Andre kødvarer,  

 som ikke er holdbare ved almindelig omgivelsestemperatur, skal være mærket  

 med opbevaringstemperatur.
»Hermetisk lukkede beholdere« er beholdere, som beskytter  

 indholdet mod mikroorganismer under og efter varmebehandlingen, og som er  

 lufttæt.
KLødvarer i hermetisk lukkede beholdere kan være konserves eller  

 produkter i f.eks. alu-folier eller glas.
Alle typer af kød og kødvarer skal på produktet, på indpakningen eller på  

 en etiket være forsynet med et veterinært sundhedsmærke.
Udformningen af  

 dette sundhedsmærke fremgår af bilag 2 til denne vejledning.
Kapitel 3 SPECIELT VEDR.
MÆLK OG MÆLKEPRODUKTER Inden ikke-varmebehandlet mælk indføres, skal virksomheden foretage  

 anmeldelse til den respektive tilsynsmyndighed.
 For øvrige produkter skal anmeldelse af importen ske på anmodning af  

 tilsynsmyndigheden.
 Ved dokumentkontrol skal virksomheden sikre sig, at et af 3 nedennævnte  

 certifikater, der er bilag til veterinærkontrolbekendtgørelsen, foreligger i  

 korrekt ufyldt stand:
 Certifikater kan være:
 Der kræves ikke certifikat for ost og smør.
 For mælk og mælkeprodukter kræves der ikke sundhedsstempler.
 Herudover skal virksomheden sikre sig, at produktet anvendes i  

 overrensstemmelse med bestemmelser herom, dvs.
 Definitioner:
 D1 Ikke-varmebehandlet mælk: Mælk der giver positive fosfataseprøver.  

 Ikke-varmebehandlet mælk kan være a) mælk, der efter udmalkningen ikke har  

 været udsat for anden temperaturbehandling end nedkøling, eller b) mælk, der  

 efter udmalkningen er blevet ermiseret, dvs. opvarmet i højst 15 sekunder ved  

 en temperatur på mellem 57 grader C og 68 grader C.
 Ikke-varmebehandlet mælk kan f.eks. være rå mælk til anvendelse til videre  

 forarbejdning i levnedsmiddelindustrien.
 D2 Varmebehandlet mælk: Pasteuriseret mælk i tank eller i endelig  

 forbrugeremballage, UHT-behandlet eller steriliseret mælk i endelig  

 forbrugeremballage og pasteuriseret, kondenseret mælk i tank.
 Varmebehandlet mælk kan være standardiseret for så vidt angår  

 fedtindholdet og benævnes: Sødmælk, letmælk eller skummetmælk, alt efter  

 fedtindholdet i produktet.
 Produkter omfattet af Frådets Direktiv (85/397/EØF) af 5. august 1985 om  

 sundhedsmæssige og veterinærpolitimæssige problemer i forbindelse med  

 handelen inden for Fællesskabet med varmebehandlet mælk hører til denne  

 gruppe.
 Ved pasteurisering forstås opvarmning til mindst 72 grader C i mindst 15  

 sekunder eller tilsvarende temperatur/tidkombination, således at mælkens  

 fosfataseenzym inaktiveres.
 Ved UHT-behandling forstås opvarmning til mindst 135 grader C i mindst 1  

 sekund kombineret med aseptisk aftapning i kimtæt og ugennemsigtig emballage.  

 UHT-behandlede produkter skal være holdbare og uforanderlige efter opbevaring  

 i 15 dage ved 30 grader C.
Ved sterilisering forstås opvarmning efter aftapning i kimtæt emballage,  

 hvis lukkeanordning er ubrudt.
Steriliserede produkter skal være holdbare og  

 uforanderlige efter opbevaring i 15 dage ved 30 grader C.
 Ved kondenseret mælk forstås mælk, der er delvist inddampet, dvs.  

 produkter i flydende form, som er fremkommet umiddelbart ved delvis fjernelse  

 af vandet fra mælken.
E1 Konsummælkprodukter kan f.eks. være: Fløde, kærnemælk, yoghurt,  

 acidophilus tykmælk, acidophilus-fifido tykmælk, tykmælk, kefir, creme  

 fraiche, yder, ylette, kakaomælk, drikkeyoghurt, samt dessert, fromage,  

 creme, dressing, sauce, eller drik på basis af mælk eller fløde.
Produkterne  

 kan være standardiserede for så vidt angår fedt-, protein- og tørstofindhold,  

 og produkterne kan være tilsat andre levnedsmidler m.m.
 E2 Ost kan f.eks. være: Flødeost, kvarg, knapost, rygeost, myseost,  

 Emmenthaler, Gouda, Edam, Fontina, Camenbert, Brie, Roquefort, Parmesan,  

 Gorgonzola, Feta, smelteost og ostepulver.
 E3 Smør kan f.eks. være: Smørolie, koncentreret smør og smør med  

 krydderier.
 E4 Mælkekonserves kan f.eks. være: Sødmælkspulver, skummetmælkspulver,  

 kondenseret sødmælk, sukret kondenseret sødmælk, vallepulver, kasein og  

 kaseinat.
 E5 Konsumis kan f.eks. være: Flødeis, mælkeis, og sheretis.
 F1 Blandingsprodukter og andre produkter, hvori mælk eller  mælkeprodukter  

 udgør et væsentligt element: Produkter, hvori såvel mælkefedt som fedt af  

 anden oprindelse indgår.
 I produkterne kan såvel mælk som konsummælkprodukter, ost, smør,  

 mælkekonserves og konsumis indgå.
 Ved »udgør et væsentligt element« forstås enten mængdemæssigt  

 eller i kraft af de kendetegn, som mælk eller mælkeprodukter giver produktet.  

 Chokolade og bagværk er af den grund ikke omfattet af reglerne om mælk og  

 mælkeprodukter.
Kapitel 4 SPECIELT VEDR. ÆG OG ÆGPRODUKTER Vedr. æg.
 Ved indførsel skal medfølge sundhedscetifikat, som vist i bilag 30 i  

 veterinærkontrolbekendtgørelsen.
 Partiet skal være mærket med afsenderland, afsendervirksomhedens navn og  

 adresse samt vareart.
 Forhandling af æg på det danske marked skal ske i overensstemmelse med  

 bestemmelserne i:
 Vedr. ægprodukter.
 Ved indførsel skal partiet ledsages af et hygiejne- og sundhedscertifikat,  

 som angivet i bilag 31, i veterinærkontrolbekendtgørelsen.
 Certifikatet skal bl.a. angive:
 1. Produkterne skal være forsynet med et sundhedsmærke  

 med følgende oplysninger:
 2. Transportdokumenterne skal bl.a. angive:
 3. Disse oplysninger samt oplysningerne i  

 sundhedsmærket skal være udfærdiget på det eller de officielle sprog i  

 bestemmelseslandet.
 Forhandling af ægprodukter skal iøvrigt ske i overensstemmelse med  

 Veterinærdirektoratets bkg. nr. 626 af 14. juli 1992, der gennemfører  

 bestemmelser i Rådets direktiv 89/437/EØF af 20. juni 1989 om hygiejne- og  

 sundhedsproblemer i forbindelse med produktion og markedsføring af  

 ægprodukter.
 Definitioner:
 Kodenr.
 G1 Ved æg forstås æg i skal af høns, ænder, gæs, kalkuner,  

 perlehøns eller vagtler, som er egnet til konsum i uforandret stand eller til  

 anvendelse i levnedsmiddelindustrien bortset fra knuste æg, rugede æg og  

 kogte æg.
 G2-G3 Ved ægprodukter forstås produkter fremstillet af æg, deres  

 forskellige bestanddele eller blandinger deraf efter fjernelse af skal og  

 hinder, bestemt til konsum; de kan delvis suppleres med andre levnedsmidler  

 eller tilsætningsstoffer; de kan være i flydende, koncentreret, tørret,  

 krystalliseret, frossen, dybfrossen eller koaguleret form med udelukkelse af  

 blandinger af forskellige arter.
Kapitel 5 SPECIELT VEDR.
AKVAKULTURPRODUKTER Ved akvakulturdyr forstås levende fisk, krebsdyr og bløddyr fra  

 akvakulturbrug.
 Ved akvakulturprodukter forstås produkter fra akvakulturdyr, beregnet til  

 opdræt, som æg og mælke.
 Kodenr.
 H1 Akvakulturprodukter skal ved indførsel til Danmark ledsages af et  

 transportdokument som vist i bilag 26-29 i veterinærkontrolbekendtgørelsen.
Bilag 1 Grænsekontrolsteder og dokumentkontrolsteder.
 Grænsekontrolsteder.
 Grænskonstrolstederne foretager dokumentkontrol af animalske levnedsmidler  

 m.v. fra andre EF-lande.
 Oplysninger om grænsekontrolsteder, grænseovergangssteder samt de på disse  

 værende grænsedyrlæger og/eller embedsdyrlæger:
 Dokumentkontrolsteder.
 Dokumentkontrolstederne foretager dokumentkontrol af animalske  

 levnedsmidler m.v. fra andre EF-lande.
 Oplysninger om dokumentkontrolsteder samt de på disse værende  

 grænsedyrlæger og/eller embedsdyrlæger:
Bilag 2 Udformning af sundhedsmærke.
Kød og kødvarer Fersk (kølet og frosset) kød og slagteaffald af svin, kvæg, får, geder og  

 hovdyr holdt som husdyr skal være forsynet med følgende sundhedsmærke:
1. i den øverste del afsenderlandets  

 identifikationsbogstaver med versaler, dvs. en af følgende angivelser: B, D,  

 DK, F, GR, IRL, I, L, NL, UK, ESP eller P, efterfulgt af virksomhedens  

 veterinære autorisationsnummer, og 2. i den nederste del en af følgende forkortelser:  

 CEE, EEG, EWG, EØF, EEC eller EOK, 1. i den øverste del afsenderlandets navn med  

 versaler, 2. i midten virksomhedens veterinære  

 autorisationsnummer, og 33. i den nederste del en af følgende forkortelser:  

 CEE, EEG, EWG, EØF, EEC eller EOK.
 I begge tilfælde skal bogstaverne være mindst 0,8 cm og tallene mindst 1  

 cm høje.
 Fersk (kølet eller frosset) kød af fjerkræ holdt som husdyr skal være  

 forsynet med sundhedsmærke med følgende oplysninger:
1. på den øverste del de to første bogstaver (med  

 versaler) af afsenderlandets navn, 2. i midten virksomhedens veterinære kontrolnummer, og 3. på den nederste del en af følgende forkortelser:  

 CEE, EEG, EWG, EØF, EEC eller EOK.
 Kødvarer fremstillet af kød og slagteaffald af svin, kvæg, får, geder,  

 hovdyr eller fjerkræ holdt som husdyr skal være forsynet med sundhedsmærke  

 med følgende oplysninger i en oval ramme:
1. i den øverste del afsenderlandets  

 identifikationsbogstaver med versaler, dvs. en af følgende angivelser: B, D,  

 DK, F, GR, IRL, I, L, NL, UK, ESP eller P, efterfulgt af virksomhedens  

 veterinære autorisationsnummer, og 2. i den nederste del en af følgende forkortelser:  

 CEE, EEG, EWG, EØF, EEC eller EOK, 1. i den øverste del afsenderlandets navn med  

 versaler, 2. i midten virksomhedens veterinære  

 autorisationsnummer, og 3. i den nederste del en af følgende forkortelser:  

 CEE, EEG, EWG, EØF, EEC eller EOK.
 For kød, slagteaffald og kødvarer af kaniner, vildt eller opdrættet vildt  

 er der ikke aftalt fælles EF-regler for sundhedsmærkning, så varen kan  

 identificeres i forhold til det medfølgende certifikat eller andet dokument.
