A.11.1 Toldlempelse på grund af varers art A.11.2 Toldlempelse for visse varer, for hvilke der er  

 foreskrevet et særligt anvendelsesformål, end-use Formål Ved ordningen for toldlempelse kan der indrømmes hel eller delvis  

 toldfritagelse for varer som følge af deres art eller særlige  

 anvendelsesformål.
Toldlempelsen tager udelukkende sigte på varer importeret  

 fra lande uden for EU.
For varer til særlig anvendelse, herefter benævnt  

 end-use, kan overførsel fra en medlemsstat til en anden med henblik på  

 forarbejdning, eventuelt videreforarbejdning også finde sted.
 Formålet med denne toldlempelse er:
- at sikre producenter i EU hel eller delvis toldfritagelse, eventuelt  

 inden for et toldkontingent, se A.10, ved indførsel af varer, der ikke  

 produceres i tilstrækkeligt omfang i EU - at modvirke negativ toldbeskyttelse - dvs. at det toldbeløb, der hviler  

 på råvarer eller halvfabrikater, overstiger tolden på den vare, der  

 forarbejdes af råvarer eller halvfabrikater, - at indrømme toldpræference for varer til særlig anvendelse, eventuelt  

 inden for et toldkontingent.
 Ordningen omfatter herefter:
- varer udskilt i underpositioner angivet med 7. - 8. ciffer i Den Kombinerede Nomenklatur eller Toldtariffen.
Disse underpositioner er  

 forsynet med en end-use-note, der for Toldtariffens vedkommende henviser til  

 det særlige notebilag.
Heri er anført de nærmere betingelser for anvendelse  

 af underpositionen, - varer til fremstilling, reparation og vedligeholdelse af skibe,  

 boreplatforme og civile luftfartøjer; se Toldtariffen, Særlige bestemmelser, afsnit A og B, - visse fly- og helikopterdele omfattet af særlige rådsforordninger om  

 toldsuspensioner, se A.9. Disse varer er anført i underpositioner i TARIC -  

 9. - 10. ciffer i Toldtariffen.
Det legale grundlag Reglerne for toldlempelse findes i artikel 21 og 82 i toldkodeksen og  

 artiklerne 16-34 og 291-308 i gennemførelsesbestemmelserne A.11.1 Toldlempelse på grund af varers art GB art. 16-34 Det drejer sig om visse denaturerede varer, produkter til plantning eller  

 udsæd, sigteflor, varer omfattet af ordninger med ægthedscertifikater o.l.
Henførsel under underpositionerne for disse varegrupper kan ske uden  

 bevilling fra Told*Skat.
Importøren skal i stedet afgive en erklæring eller fremlægge et certifikat, der godtgør, at der er tale om varer af den  

 pågældende art.
A.11.1.1 Varer undergivet denatureringsforpligtelse Toldlempelsen omfatter udelukkende fugleæg uden skal, æggeblommer,  

 sagomel, salt og albumin, som ved denaturering gøres uegnede til anvendelse  

 som næringsmidler - de bliver med andre ord alene egnede til en teknisk eller  

 lignende anvendelse.
GB art. 16 I en oversigt knyttet til artikel 16 i gennemførelsesbestemmelserne er de  

 pågældende varer specificeret med tilføjelse af de godkendte  

 denatureringsmidler.
A.11.1.2 Varer til plantning eller udsæd Toldlempelsen omfatter læggekartofler, sukkermajs, spelt, hybridmajs, ris  

 og sorghum samt en lang række olieholdige frø og frugter.
GB art. 21-24 Varerne - til udsæd - kan kun henføres under Toldtariffens  

 underpositioner, hvis de opfylder betingelserne i forskellige direktiver, som  

 er nævnt i artikel 21-24 i gennemførelsesbestemmelserne.
A.11.1.3 Sigteflor, ikke konfektioneret Sigteflor er åbne lærreds- eller drejervævede stoffer, der almindeligvis  

 er fremstillet af natursilke eller syntetiske kemofibre.
 Det anvendes især til sigtning, filtrering eller trykning.
 Konfektioneret sigteflor, dvs. varer tildannet til brug i bestemte  

 maskiner, kan umiddelbart henføres under Toldtariffens position 5911.20.00  

 som varer til teknisk brug.
GB art. 25 For metervarer er andre anvendelser mulig.
Derfor er henførsel af  

 metervarer under denne position betinget af, at varerne er påtrykt rektangler  

 i et nærmere beskrevet mønster; se artikel 25 i gennemførelsesbestemmelserne.
A.11.1.4 Varer for hvilke der skal fremlægges et certifikat Ordningen omfatter visse druer med oprindelse i USA, ostefondue fra  

 Schweiz, tokayervin fra Ungarn, Bourbon whisky fra USA, råtobak fra en række  

 lande samt salpeter og visse blandinger heraf fra Chile.
GB art. 26 I en oversigt knyttet til artikel 26 i gennemførelsesbestemmelserne er de  

 pågældende varer specificeret med tilføjelse af det certifikat, der skal  

 fremlægges, og den myndighed/det organ i udførselslandet, der er bemyndiget  

 til at udstede de nævnte certifikater.
 Certifikaterne er vist i gennemførelsesbestemmelsernes bilagsfortegnelse.
GB art. 27-34 Certifikaterne skal fremlægges for toldmyndighederne i  

 indførselsmedlemsstaten inden udløbet af nærmere angivne tidsfrister, som er  

 foreskrevet for de enkelte varegrupper.
A.11.1.5 Visse landbrugsvarer GB bilag 41 For visse landbrugsvarer gælder, at de kan indføres til en nedsat toldsats  

 eller 0-sats mod fremlæggelse af et nærmere angivet certifikat.
Disse varer  

 er nævnt i gennemførelsesbestemmelserne til toldkodeksen, bilag 41. De er i  

 Den Kombinerede Nomenklatur og Toldtariffen omfattet af underpositioner  

 angivet med 7. - 8. ciffer tilføjet en end-use-notehenvisning.
De nærmere  

 regler for indførsel af disse varer fremgår af Toldtariffens bilag 3.
A.11.2 Toldlempelse for visse varer, for hvilke der er foreskrevet et  

 særligt anvendelsesformål, end-use GB art. 291-307 Varer, som kan omfattes af denne ordning, er af en sådan art, at de også  

 umiddelbart kan anvendes til et almindeligt formål.
 Eksempelvis er talg af hornkvæg, som anvendes til fremstilling af  

 næringsmidler p.t. toldpligtig med 4,4%, men skal man anvende den samme vare  

 til anden industriel brug, er der mulighed for toldfri indførsel under  

 ordningen for særligt anvendelsesformål, end-use.
Varernes overgang til fri omsætning under end-use-ordningen er derfor  

 betinget af, at der ved fortoldningen fremlægges en skriftlig bevilling.
Den  

 udstedes her i landet af toldcentret efter skriftlig ansøgning.
Anvendelse i egen virksomhed Bevillingshaveren skal anvende varerne til det foreskrevne formål og skal  

 føre et regnskab, der giver Told*Skat mulighed for at foretage kontrol.
Som hovedregel skal varerne være anvendt til det foreskrevne formål inden  

 1 år efter fortoldningsdatoen.
Denne frist kan efter anmodning forlænges,  

 hvis særlige forhold taler derfor, f.eks. force majeure.
 Der er særlige bestemmelser i gennemførelsesbestemmelsernes artikel 295  

 til angivelse af, hvornår en vare kan anses for anvendt til det foreskrevne  

 særlige formål.
Overdragelse, GB art. 297 Varer under end-use-ordningen kan overdrages til en anden virksomhed inden  

 for EU.
Det er dog en forudsætning, at erhververen også har en bevilling til  

 end-use.
Afsendelse, GB art. 298-299 Afsendelse af overdragne varer til en modtager i en anden medlemsstat skal  

 ske ved anvendelse af et kontroleksemplar T5 med 5 kopier; der kan anvendes  

 fotokopier af den side i T5-blanketten, der betegnes kontroleksemplarkopi.  

 Der er endvidere foreskrevet særlige regnskabsbestemmelser, som skal opfyldes  

 af hensyn til kontrollen med, at de overdragne varer anvendes til det særlige  

 formål.
 Anvendelse af kontroleksemplar T5 kan på visse betingelser erstattes af et  

 luftfragtbrev ved transport af varer, der - med henblik på vedligeholdelse  

 eller reparation af fly - transporteres af luftfartsselskaber i international  

 trafik.
GB art. 300 For overdragelse af varer mellem bevillingshavere i Danmark fastsætter  

 toldcentret de nærmere betingelser.
Heste til slagtning GB art. 305-308 Heste til slagtning er ikke omfattet af bevillingssystemet, men af særlige  

 mærkningsregler mv.
Anvendelse til andet formål eller udførsel GB art. 302 Tilladelse til anvendelse af varer til andet formål end det foreskrevne  

 eller til udførsel kan gives af toldcentret.
Det er en forudsætning, at  

 bevillingshaveren på tilfredsstillende måde kan godtgøre, at varen ikke har  

 kunnet anvendes til det foreskrevne formål af årsager, der ligger uden for  

 bevillingshaverens kontrol, eller som har forbindelse med selve varen.
Gives  

 der tilladelse til anvendelse til andet formål, skal der betales told af  

 varen.
