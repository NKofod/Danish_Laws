Vejledning om kombineret  

 udlejning i alment byggeri og ændrede regler om kommunal anvisningsret til  

 private udlejningsboliger Indledning I denne vejledning gives en beskrivelse af reglerne om  

 kombineret udlejning i almene familieboliger og de samtidigt gennemførte  

 ændringer i lov om kommunal anvisningsret.
 Ved kombineret udlejning forstås muligheden for afvisning af  

 modtagere af kontanthjælp, starthjælp og introduktionsydelse ved udlejning af  

 almene familieboliger i afdelinger beliggende i områder med en høj andel af  

 personer udenfor arbejdsmarkedet mod anvisning af anden passende bolig.  

 Afvisningen og anvisningen af anden passende bolig sker efter de nedenfor  

 beskrevne regler.
Reglerne blev indført i almenboligloven med lov nr. 328 af 18.  

 maj 2005 om indsats mod ghettoisering, der trådte i kraft den 1. juni 2005.  

 Med  

 loven er der sket en ændring af almenboligloven og lov om kommunal  

 anvisningsret.
Reglerne om kombineret udlejning findes i almenboliglovens  

 § 51 b, og § 59, stk. 4 og 5. Der er desuden fastsat nærmere regler  

 i  

 kapitel 7 i bekendtgørelse nr. 625 af 23. juni 2005 om udlejning af almene  

 boliger m.v.
Kombineret udlejning kan anvendes i almene boligområder, hvor en  

 høj andel af beboerne er udenfor arbejdsmarkedet.
I disse boligområder kan  

 kommunalbestyrelsen beslutte, at boligsøgende, der har været på kontanthjælp,  

 starthjælp eller introduktionsydelse i en længere periode og står på  

 ventelisten, skal afvises fra at få en bolig i området.
I stedet skal  

 kommunen  

 anvise den boligsøgende en anden passende bolig i kommunen.
Omfattede boligområder 1.  

  

 Kombineret udlejning kan  

 anvendes i områder, der opfylder betingelserne i pkt. 1 eller pkt. 2:
 1.  

 	  

 Fysisk  

 sammenhængende almene afdelinger, hvor:
a.  

 	  

 mindst 50 pct.  

 af beboerne på 18 år og derover i mindst én af afdelingerne i området er uden  

 for arbejdsmarkedet, b.  

 	  

 der bor mindst  

 1.200 beboere i afdelingerne tilsammen, og c.  

 	  

 mindst 40 pct.  

 af beboerne på 18 år og derover i afdelingerne tilsammen er uden for  

 arbejdsmarkedet.
 Socialministeriet kan efter  

 ansøgning fra kommunalbestyrelsen og boligorganisationen godkende, at  

 afdelinger med indbyrdes geografisk tilknytning betragtes som et område,  

 selvom  

 afdelingerne ikke er fysisk sammenhængende, når de samme betingelser er  

 opfyldt.  

 Dermed kan områder, der normalt betragtes som sammenhængende, men som f.eks.  

 adskilles af privat udlejningsbyggeri, også omfattes af muligheden for at  

 anvende kombineret udlejning.
 2.  

 	  

 Fysisk  

 sammenhængende almene afdelinger, hvor der bor mindst 5.000 beboere i  

 afdelingerne tilsammen, og hvor mindst 30 pct. af beboerne på 18 år og  

 derover  

 i afdelingerne tilsammen er uden for arbejdsmarkedet.
 Socialministeriet beregner, hvilke områder der opfylder  

 betingelserne for at anvende kombineret udlejning.
 Ved beregningen lægger ministeriet følgende forudsætninger til  

 grund:
Ved beregningen af antallet af personer på 18 år og derover, der  

 er uden for arbejdsmarkedet, medregnes personer, der den 1. januar i det  

 forudgående kalenderår boede i afdelinger i området, og som i det kalenderår,  

 der påbegyndtes 2 år før denne dato, modtog førtidspension, kontanthjælp,  

 introduktionsydelse, starthjælp, aktiveringsydelse, revalideringsydelse,  

 arbejdsløshedsunderstøttelse eller sygedagpenge, som i alt udgjorde mere end  

 30  

 pct. af bruttoindkomsten.
Ved beregningen af hvor mange beboere, der bor i  

 afdelingerne tilsammen, medregnes alle beboere uanset alder, der boede i  

 afdelingerne den 1. januar i det forudgående kalenderår.
 En liste med resultatet af beregningerne offentliggøres og  

 ajourføres hvert år den 1. marts på Socialministeriets hjemmeside,  

 www.social.dk, sammen med oplysninger om, hvilke afdelinger med indbyrdes  

 geografisk tilknytning, som Socialministeriet har godkendt, der kan betragtes  

 som et område, selvom området ikke er fysisk sammenhængende, jf. ovenfor.
Ved ajourføring af listen over områder, kan nye områder komme  

 til, ligesom tidligere omfattede områder kan udgå fra listen.
Hvis  

 kommunalbestyrelsen har truffet beslutning om anvendelse af kombineret  

 udlejning, mens det pågældende boligområde opfyldte betingelserne og var  

 optaget på listen, kan kombineret udlejning fortsat anvendes, så længe  

 kommunalbestyrelsen vurderer, at der er behov for det, jf. pkt. 9 om  

 evaluering  

 af ordningen hvert 5. år.
 2.  

  

 I kommuner, hvor  

 kommunalbestyrelsen har truffet beslutning om anvendelse af kombineret  

 udlejning i ét eller flere områder, skal det indberettes til  

 Socialministeriet.  

 Der er ikke formkrav til indberetningen.
 Der offentliggøres årligt på Socialministeriets hjemmeside en  

 oversigt over, hvilke kommuner der har truffet beslutning om anvendelse af  

 kombineret udlejning.
Afvisning af boligsøgende på venteliste 3.  

  

 For de almene  

 boligafdelinger, der er omfattet af kombineret udlejning, kan  

 kommunalbestyrelsen beslutte, at boligorganisationen ved udlejning af almene  

 familieboliger skal afvise boligsøgende, når den boligsøgende og den  

 boligsøgendes eventuelle ægtefælle eller registrerede partner har modtaget  

 kontanthjælp, starthjælp eller introduktionsydelse i mindst 6 sammenhængende  

 kalendermåneder.
Med ægtefælle sidestilles andre personer, som i mindst 2 år  

 har været samlevende med den boligsøgende.
Når afvisning er besluttet, skal  

 alle boligsøgende, der opfylder disse betingelser, afvises ved udlejning i de  

 pågældende afdelinger.
Der sker altså ikke nogen individuel vurdering af den  

 enkelte boligsøgendes øvrige situation.
Afvisningen gælder ikke for boligsøgende kontanthjælpsmodtagere  

 på oprykningsventelisten, som har en bolig i samme afdeling.
Det bemærkes, at  

 kommune og boligorganisation efter reglerne om fleksibel udlejning har  

 mulighed  

 for at indgå aftale om fravigelse af reglerne om fortrinsret til  

 boligsøgende,  

 der har en bolig i boligorganisationen.
Der henvises til vejledning om  

 fleksible udlejningsregler og beboermaksimum, 2001, udgivet af det daværende  

 By- og Boligministerium.
 Har en boligsøgende kontanthjælpsmodtager m.v. en ægtefælle  

 eller samlever, kan den boligsøgende kun afvises, hvis begge har modtaget  

 kontanthjælp m.v. i mindst 6 sammenhængende måneder.
Beregningen af 6-måneders perioden i stk. 1 sker efter reglerne  

 i § 25 og § 25 b i lov om aktiv socialpolitik, dog således at  

 6-måneders-perioden beregnes individuelt for både den boligsøgende og dennes  

 ægtefælle eller samlever. 6-måneders-perioden beregnes fra første hele  

 kalendermåned, hvorfra den boligsøgende og den boligsøgendes ægtefælle eller  

 samlever er berettiget til at modtage kontanthjælp m.v.
Perioden afbrydes,  

 hvis  

 personen i en hel kalendermåned ikke har modtaget kontanthjælp, starthjælp  

 eller introduktionsydelse.
 Hvis boligen ikke kan lejes ud til andre boligsøgende på  

 ventelisten, skal den dog lejes ud til den boligsøgende kontanthjælpsmodtager  

 m.v.  også selvom vedkommende er omfattet af kriterierne for afvisning.
4.  

  

 Kombineret udlejning er  

 udformet som en kommunal godkendelsesordning.
Træffer kommunalbestyrelsen  

 beslutning om anvendelse af ordningen, skal kommunen godkende udlejning af  

 ledige almene familieboliger i den pågældende afdeling i hvert enkelt  

 tilfælde,  

 undtagen når det drejer sig om udlejning via den interne  

 oprykningsventeliste.
 Proceduren vil normalt være følgende:
Boligorganisationen skriver som sædvanligt ud til et passende  

 antal af de boligsøgende, der står øverst på ventelisten, og tilbyder den  

 ledige bolig.
Boligorganisationen oplyser samtidig, at kontanthjælpsmodtagere  

 m.v. ikke kan komme i betragtning til udlejning, men at en afvist  

 kontanthjælpsmodtager m.v.  som var opnoteret på boligorganisationens  

 venteliste på det tidspunkt, hvor kommunen traf beslutning om kombineret  

 udlejning  i stedet kan komme i betragtning til at få anvist en anden  

 passende  

 bolig af kommunen.
Boligorganisationen orienterer i brevet desuden om, at  

 boligorganisationen vil indhente oplysninger fra kommunen, om den  

 boligsøgende  

 er kontanthjælpsmodtager m.v. eller ej, og om, at kommunen i fornødent omfang  

 vil indhente oplysninger fra fraflytningskommunen.
 Interesserede boligsøgende melder herefter deres interesse til  

 boligorganisationen.
Boligorganisationen beder kommunen om at kontrollere, om de  

 interesserede boligsøgende og deres eventuelle ægtefælle eller samlever i  

 mindst to år opfylder kriterierne for afvisning.
Hvor det er nødvendigt,  

 indhenter kommunen oplysninger fra den boligsøgendes fraflytningskommune.  

 Dermed konstateres det både, hvem der opfylder betingelserne for at leje  

 boligen, og hvem der som øverste kontanthjælpsmodtager m.v. på ventelisten  

 eventuelt springes over og dermed skal have anvist en erstatningsbolig.  

 Indhentning af oplysninger, om den boligsøgende er kontanthjælpsmodtager  

 eller  

 ej, er efter Socialministeriets opfattelse ikke-følsomme oplysninger, som er  

 omfattet af § 6 i lov om behandling af personoplysninger.
Erstatningsbolig og kommunal anvisning 5.  

  

 Afviste  

 boligsøgende skal af kommunen tilbydes en anden passende bolig.
Boligen skal så vidt muligt anvises senest 6 måneder efter den  

 dato, hvor den boligsøgende har fået meddelelse om afvisningen.
En passende  

 bolig har enten et rum mere end antallet af husstandsmedlemmer eller samme  

 rumantal, som den bolig, den boligsøgende blev afvist fra.
Hvis den søgte  

 bolig  

 ville være blevet beboet af mere end 2 personer pr. beboelsesrum, skal  

 kommunen  

 dog anvise en bolig, som har så mange beboelsesrum, at den ikke vil blive  

 beboet af flere end 2 personer pr. beboelsesrum, jf. dog nedenfor om den  

 generelle afvisningsmulighed efter udlejningsbekendtgørelsens § 22.  

 Kommunen har kun pligt til at anvise én anden passende bolig.
Afviser  

 kontanthjælpsmodtageren m.v. kommunens tilbud om anden passende bolig, har  

 kommunen ikke pligt til at give den pågældende yderligere tilbud.
Hvis kommunen ikke har haft mulighed for at anvise en passende  

 bolig indenfor 6 måneder  enten fordi den ikke har haft passende  

 boliger til  

 rådighed for kommunal anvisning eller på grund af dens varetagelse af  

 påtrængende boligsociale opgaver overfor boligsøgende med akut boligbehov  

   

 anvises en passende bolig hurtigst muligt herefter.
Eftersom kommuner, der  

 har  

 boligområder, hvor der anvendes kombineret udlejning, får mulighed for ekstra  

 anvisning til de almene boligafdelinger i kommunen, forudsættes det, at  

 kommunerne som hovedregel vil være i stand til at løse både deres  

 eksisterende  

 opgaver i forhold til akut boligsøgende og anvisningen af boliger til afviste  

 boligsøgende indenfor de 6 måneder.
 Det bemærkes, at boligorganisationen som hidtil på udlejningstidspunktet  

 kan afvise en boligsøgende, hvis boligen vil blive beboet af mere end to  

 personer pr. beboelsesrum, jf. udlejningsbekendtgørelsens § 22. I så  

 fald  

 bevarer den boligsøgende sin plads på ventelisten, og der tilbydes ikke en  

 erstatningsbolig ved afvisning efter denne bestemmelse.
6.  

  

 Anvisning af anden  

 passende bolig til afviste boligsøgende vil som udgangspunkt give kommunen et  

 ekstra behov for boliger til anvisning i de af de almene boligafdelinger, der  

 ikke er omfattet af kombineret udlejning, i kommunen.
Kommunen og de lokale  

 boligorganisationer kan aftale sig frem til en forhøjelse af den eksisterende  

 anvisningsret i disse afdelinger.
Hvis det ikke kan lade sig gøre at indgå en  

 sådan aftale, kan kommunalbestyrelsen ansøge Socialministeriet om forhøjet  

 anvisningsret til afdelingerne.
Socialministeriet kan således godkende en  

 forhøjelse på et antal boliger, der svarer til 1/3 af antallet af udlejninger  

 i  

 de boligafdelinger, hvor kommunalbestyrelsen har besluttet, at der skal  

 anvendes kombineret udlejning.
Socialministeriet vil i den forbindelse lægge  

 vægt på antallet af udlejninger i de seneste 12 måneder før  

 ansøgningstidspunktet.
 Ved godkendelsen af den forhøjede anvisningsret vil der blive  

 lagt vægt på kommunens indstilling om, hvordan anvisningsretten skal fordeles  

 på de øvrige afdelinger i kommunen  under hensyntagen til eksisterende  

 anvisningsaftaler, beboersammensætningen i de øvrige afdelinger og andre  

 lokale  

 forhold.
 7.  

  

 Kommunalbestyrelsen kan vælge selv at stå for anvisningen af alle eller en  

 del  

 af boligerne i de afdelinger, hvor der kan anvendes kombineret udlejning.  

 Kommunalbestyrelsen kan således kræve, at boligorganisationen stiller op til  

 100 pct. af de ledige boliger i afdelingerne til rådighed for  

 kommunalbestyrelsen med henblik på styrkelse af beboersammensætningen.  

 Kommunalbestyrelsen kan således beslutte enten at anvende kombineret  

 udlejning,  

 forhøjet kommunal anvisning eller evt. en kombination heraf med henblik på at  

 forbedre beboersammensætningen i afdelingen.
 Kommunalbestyrelsens beslutning om at kræve ekstra anvisningsret  

 i afdelingerne skal indberettes til Socialministeriet.
8.  

  

 Kommunal anvisning  

 kan i øvrigt efter de generelle regler i § 59, stk. 1 og 2, ske efter en  

 afvejning af både den boligsøgendes behov og beboersammensætningen i den  

 afdeling, der anvises til, eller hvor den boligsøgende bor på  

 anvisningstidspunktet.
Det gælder også i kommuner uden boligområder, hvor der  

 kan anvendes kombineret udlejning.
Det betyder, at den boligsøgendes behov og  

 beboersammensætningen i den pågældende afdeling vejes op mod hinanden, så der  

 ved vurderingen af, hvilke boligsøgende der skal anvises til hvilke  

 afdelinger,  

 ikke alene kan lægges vægt på den boligsøgendes behov men også på  

 beboersammensætningen i boligafdelingerne.
Hermed kan kommunalbestyrelsen  

 f.eks. anvise mere ressourcestærke boligsøgende med et mindre akut boligbehov  

 til problemramte områder.
Kommunen kan desuden bruge den almindelige  

 anvisningsret til at tilbyde beboere i en afdeling en bolig et andet sted i  

 kommunen,  

 med henblik på at styrke beboersammensætningen i den afdeling, den pågældende  

 bor i på anvisningstidspunktet.
Det bemærkes, at kommunalbestyrelsen ikke skal tilbyde en  

 erstatningsbolig ved anvendelse af kommunal anvisning.
Det skyldes, at  

 ventelisten slet ikke aktiveres i forbindelse med kommunal anvisning.
 Varighed, evaluering m.v.
9.  

  

 Der er ikke nogen  

 regler for, hvor længe kombineret udlejning kan anvendes, når  

 kommunalbestyrelsen har truffet beslutning om anvendelse af ordningen.  

 Kommunalbestyrelsens beslutning skal træffes, mens det pågældende område er  

 på  

 Socialministeriets liste over områder, der opfylder betingelserne, jf. pkt. 1  

 Med henblik på at vurdere om kombineret udlejning fortsat skal anvendes, skal  

 kommunalbestyrelsen hver 5. år evaluere beboersammensætningen i de områder,  

 hvor kombineret udlejning anvendes.
Evalueringen indsendes til  

 Socialministeriet.
 Socialministeriet kan dog kræve kombineret udlejning standset,  

 hvis der sker en væsentlig forbedring af beboersammensætningen, og kommunen  

 ikke selv tager initiativ til at standse ordningen.
 10.  

  

 Kommuner, der har  

 truffet beslutning om anvendelse af kombineret udlejning, foretager en årlig  

 indberetning af nøgletal, herunder antallet af afviste kontanthjælpsmodtagere  

 m.v., vedrørende anvendelse af den kombinerede anvisning til  

 Socialministeriet.  

 Skemaet indsendes hvert år til Socialministeriet senest den 1. september og  

 omfatter opgørelsesperioden 1. juni året før til 31. maj i indeværende år,  

 jf.  

 bilag 1. Skemaet findes endvidere på Socialministeriets hjemmeside  

 www.social.dk.
Ændrede  

 regler om kommunal anvisningsret til private udlejningsboliger 11.  

  

 Lov om kommunal  

 anvisningsret kan fremover kun anvendes i kommuner, hvor kommunalbestyrelsen  

 har truffet beslutning om anvendelse af kombineret udlejning i ét eller flere  

 områder som angivet i vejledningens punkt 1 og 2.
Der gælder fortsat samme regler om, at kommunalbestyrelsen skal  

 opfordre samtlige ejere af private udlejningsejendomme i kommunen til at give  

 bindende tilsagn om, på hvilke vilkår og i hvilket omfang de vil stille  

 lejligheder til rådighed for kommunal anvisning.
Opfordringen skal  

 gennemføres,  

 inden der indgås aftale om anvisningsret med den enkelte udlejer.
Hvis kommunalbestyrelsen får pålæg om at tilbagekalde en  

 beslutning om kombineret udlejning efter almenboliglovens § 51 b eller  

 § 59, stk. 4, efter at samtlige ejere af udlejningsejendomme i kommunen  

 er  

 opfordret til at give tilbud om anvisningsret, bevarer kommunalbestyrelsen  

 sine  

 muligheder for at indgå aftaler med ejere af udlejningsejendomme i kommunen  

 på  

 grundlag af opfordringen.
Ligeledes bevarer allerede indgåede aftaler deres  

 gyldighed i den resterende del af den aftalte 6 års-periode, jf. lovens  

 § 3, stk. 1.
12  


.  

  

 Lovens formål er ikke ændret, selv om loven kun kan anvendes i  

 kommuner, hvor kommunalbestyrelsen har besluttet at anvende reglerne om  

 kombineret udlejning af almene boliger.
Kommunalbestyrelsen skal fortsat  

 anvende loven til at løse boligsociale opgaver i kommunen, herunder at opnå  

 en  

 mere afbalanceret beboersammensætning i enkelte ejendomme i kommunen.  

 Kommunalbestyrelsen kan vælge, om man vil benytte anvisningsmulighederne til  

 at  

 anvise borgere, der afvises fra ventelisten til et alment boligbyggeri, eller  

 til at løse andre boligsociale anvisningsbehov i kommunen.
 13.  

  

 Der kan fortsat indgås aftaler med ejere af udlejningsejendomme om  

 anvisningsret til højst hver 4. lejlighed, der bliver ledig i en ejendom.
 Herudover kan det som alternativ aftales, at kommunen erhverver  

 anvisningsret til et bestemt antal lejligheder i den private  

 udlejningsejendom.  

 Der kan højst aftales anvisningsret til hver 4. lejlighed i ejendommen.  

 Herved  

 får kommunen mulighed for at aftale, hvilke typer lejligheder der bedst  

 dækker  

 kommunens boligsociale anvisningsbehov, mens ejeren af udlejningsejendommen  

 tilsvarende får mulighed for at bestemme, hvilke konkrete lejligheder i  

 ejendommen der skal være omfattet af aftalen.
Hvis anvisningsretten omfatter et antal bestemte lejligheder,  

 skal den vedrøre mindst 2 lejligheder, der skal stilles til rådighed, når de  

 bliver ledige.
Da anvisningsretten højst kan omfatte hver 4. lejlighed i  

 ejendommen, kan der kun indgås aftaler om anvisning til bestemte lejligheder  

 i  

 ejendomme med mindst 8 lejligheder.
14.  

  

 Den statslige maksimale  

 refusion pr. lejlighed, som kommunen kan råde over, er forhøjet til 30.000  

 kr.  

 uanset lejlighedens størrelse.
Der er ikke herved ændret i den enkelte  

 kommunes  

 muligheder for at aftale med ejere af private udlejningsejendomme i kommunen,  

 at der ydes en højere godtgørelse.
Kommunen må i givet fald selv udrede det  

 beløb, der overstiger 30.000 kr. pr lejlighed, herunder i forbindelse med  

 ydelse af engangsbeløb efter lovens § 4, stk. 3.
 15.  

  

 Der henvises i øvrigt  

 til vejledning nr. 151 af 8. august 1994 om kommunal anvisningsret i private  

 udlejningsejendomme, der er udgivet af den daværende Bygge- og Boligstyrelse  

 i  

 august 1994.
Socialministeriet, den 7. februar  

 2006 Eva Kjer Hansen /Pia Mørch Bilag 1 Indberetningsskema vedr. nøgletal om kombineret  

 udlejning Kommune: ______________________ Kontaktperson: __________________ Telefonnummer: _________________  

 E-mail: ___________________ Afsendt dato: _________  

 Underskrift: _______________________________ Indsendes af kommuner, der har  

 besluttet anvendelse af kombineret udlejning, hvert år den 1. september.  

 Opgørelsesperioden gælder fra 1. juni til 31. maj.
