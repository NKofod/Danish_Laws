Skriftlig fremsættelse (13. oktober 1999) Udenrigsministeren (Niels Helveg Petersen):
 Herved tillader jeg mig for Folketinget at  

 fremsætte:
 Forslag til folketingsbeslutning om tiltrædelse  

 af  partnerskabs- og  samarbejdsaftalen om oprettelse af et partnerskab  

 mellem De Europæiske Fællesskaber og deres medlemsstater på  

 den ene side og Turkmenistan på den anden side af 25. maj 1998.
(Beslutningsforslag nr.
B 11).
Formålet med aftalen er at styrke såvel det  

 økonomiske som det politiske samarbejde mellem EU og Turkmenistan.  

 Fremme af respekten for de demokratiske principper og menneskerettighederne  

 er et væsentligt element i aftalen.
Såfremt en af parterne  

 misligholder aftalens forpligtelser   herunder forpligtelsen til at  

 respektere menneskerettighederne   giver aftalen den anden part mulighed for  

 at træffe passende foranstaltninger.
Partnerskabs- og samarbejdsaftalen er mindre  

 vidtgående end EU s associeringsaftaler med en række øst-  

 og centraleuropæiske lande - også kaldet Europa-aftaler.  

 Associeringsaftalerne giver mulighed for at blive medlem af Den  

 Europæiske Union på lidt længere sigt.
Dette perspektiv er  

 ikke indeholdt i partnerskabs- og samarbejdsaftalen.
 Aftalen følger nøje mønstret fra  

 andre partnerskabs- og samarbejdsaftaler, som er indgået bl.a. med  

 centralasiatiske lande (Kazakstan, Kirgizistan og Uzbekistan) og med landene  

 i Kaukasus (Armenien, Azerbajdjan og Georgien).
Den politiske del af aftalen etablerer faste rammer for en  

 politisk dialog mellem parterne.
Den politiske dialog har til formål at  

 styrke forbindelserne mellem Turkmenistan og Den Europæiske Union,  

 befordre en større overensstemmelse i holdningerne til internationale  

 spørgsmål af fælles interesse og således øge  

 sikkerheden og stabiliteten samt fremme den demokratiske udvikling og  

 respekten for menneskerettigheder i overensstemmelse med folkeretten og  

 OSCE-principperne.
Aftalens økonomiske og handelsmæssige del  

 giver mulighed for en tilnærmelse af Turkmenistans økonomiske,  

 finansielle og handelsrelaterede politik til europæisk politik på  

 disse områder.
 Kommissionen har indgået en interimsaftale med  

 Turkmenistan, som sætter de handelsrelaterede dele af partnerskabs- og  

 samarbejdsaftalen i kraft indtil de nationale ratifikationer af denne er  

 afsluttede.
Når de nationale tiltrædelser i EU-landene er  

 gennemført, og Europa-Parlamentet har afgivet en samstemmende  

 udtalelse, vil medlemslandene skulle bekræfte, at EU kan foretage den  

 samlede tiltrædelse af partnerskabs- og samarbejdsaftalen.
Dette vil  

 ske i forbindelse med en beslutning i Rådet, der skal træffes med  

 enstemmighed.
 Idet jeg i øvrigt henviser til bemærkningerne  

 i forslaget, og idet jeg kan tilføje, at tiltrædelse ikke vil  

 medføre udgifter, skal jeg tillade mig at anbefale det til det  

 høje Tings velvillige behandling.
