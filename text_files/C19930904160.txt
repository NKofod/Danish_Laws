Indledning Lov om en aktiv arbejdsmarkedspolitik og lov om kommunal aktivering har  

 afløst formidlingsdelen i lov om arbejdsformidling og  

 arbejdsløshedsforsikring, lov om arbejdstilbud til ledige samt lov om  

 kommunal beskæftigelsesindsats.
 Ved disse love er der skabt en klarere ansvarsfordeling i fht.  

 tilvejebringelse af tilbud mellem arbejdsformidlingen og (amts)kommunerne,  

 (jf. § 37 i lov om en aktiv arbejdsmarkedspolitik).
 Lov om en aktiv arbejdsmarkedspolitik er nærmere udmøntet i  

 bekendtgørelsen om en aktiv arbejdsmarkedsindsats.
 Efter lov om en aktiv arbejdsmarkedspolitik har Arbejdsformidlingen  

 ansvaret for at tilvejebringe tilbud til dagpengemodtagere, mens kommunerne  

 har ansvaret for at tilvejebringe tilbud til kontanthjælpsmodtagere.  

 Arbejdsformidlingen har ansvaret for både dagpengemodtagere og  

 kontanthjælpsmodtagere i fht. formidling af arbejde.
 I flg. lov om en aktiv arbejdsmarkedspolitik kan Arbejdsformidlingen og  

 (amts)kommunerne enten selv gennemføre tilbudene, eller de kan vælge at  

 overlade gennemførelsen af tilbud helt eller delvist til andre, herunder til  

 hinanden (jf. § 38).
 Arbejdsdelingen, de fælles redskaber samt (amts)kommunernes mulighed for  

 at overtage formidlingen af kontanthjælpsmodtagere betyder, at der vil der  

 være koordinerings- og samarbejdsbehov mellem Arbejdsformidlingen og  

 (amts)kommunerne.
 Arbejdsmarkedsrådet har den koordinerende rolle på det regionale  

 arbejdsmarked efter lov om en aktiv arbejdsmarkedspolitik, jf. § 60.
Denne vejledning forudsætter, at Arbejdsmarkedsrådet samordner  

 Arbejdsformidlingens og (amts)kommunernes varetagelse af  

 arbejdsmarkedsindsatsen.
Det indebærer, at parterne i Arbejdsmarkedsrådet er  

 forpligtet til at drøfte de koordineringsområder, der nævnes i denne  

 vejledning, i Arbejdsmarkedsrådet samt at finde en løsning i  

 Arbejdsmarkedsrådets regi.
De nævnte områder er:
 - Formidling og tilmelding, herunder det virksomhedsopsøgende arbejde.
 - De arbejdsmarkedspolitiske redskaber, herunder specielt handlingsplan og  

 jobtræning.
Formidling og tilmelding Efter lov om en aktiv arbejdsmarkedspolitik gives der adgang til at  

 (amts)kommunerne kan formidle arbejde til kontanthjælpsmodtagere, jf. § 38,  

 stk. 3.
Arbejdsformidlingen har ansvaret for formidling af arbejde til både  

 dagpengemodtagere og kontanthjælpsmodtagere, og Arbejdsformidlingen har som  

 udgangspunkt ansvaretfor indberetning af kontanthjælpsmodtageretil  

 CRAM-statistikken.
Indberetningsansvaret følger dog formidlingsopgaven,  

 således at i de tilfælde, hvor (amts)kommunen overtager/har overtaget  

 formidlingen af kontanthjælpsmodtagere følger også registreringsansvaret i  

 forhold til CRAM-statistikken. (Amts)kommunen skal orientere  

 Arbejdsformidlingen, såfremt den overtager formidlingen af  

 kontanthjælpsmodtagere.
Har (amts)kommunen overtaget formidlingen af  

 kontanthjælpsmodtagere, skal den orientere Arbejdsformidlingen, såfremt den  

 ikke længere ønsker at varetage denne opgave.
 Arbejdsformidlingens ansvar for kontanthjælpsmodtagere er dog betinget af,  

 at Arbejdsformidlingen har kendskab til denne gruppe af ledige, hvilket  

 Arbejdsformidlingen kun kan have, hvis kontanthjælpsmodtagere er tilmeldt  

 Arbejdsformidlingen (jf. bekendtgørelse om en aktiv arbejdsmarkedsindsats §  

 2). Kontanthjælpsmodtagere bør således tilmeldes Arbejdsformidlingen.
 Arbejdsformidlingen skal for kontanthjælpsmodtagere underrette kommunen  

 ved henvisning og evt. negativt formidlingsudfald (jf. bekendtgørelse om en  

 aktiv arbejdsmarkedsindsats § 26 stk. 4 og § 26 stk. 5.).
Ved skriftlig og personlig indkaldelse fra Arbejdsformidlingen skal  

 kontanthjælpsmodtagere endvidere deltage i aktiviteter fra  

 Arbejdsformidlingen, som direkte knytter sig til formidling, og som ikke er  

 indeholdt i handlingsplanen.
Udeblivelsen herfra medfører underretning af  

 kommunen (jf. bekendtgørelse om en aktiv arbejdsmarkedsindsats § 17 stk. 2.).
 I de tilfælde hvor (amts)kommunerne formidler arbejde skal dette ske efter  

 de principper for formidling, der er nævnt i bekendtgørelsens § 26 og som  

 også gælder for Arbejdsformidlingen. (Amts)kommunernes formidling skal  

 endvidere følge principperne om formidlingsstop ved strejke og lockout, jf.  

 bekendtgørelsens § 30.
Det virksomhedsopsøgende arbejde Arbejdsmarkedsrådet skal koordinere Arbejdsformidlingens og kommunernes  

 virksomhedsopsøgende arbejde (jf. lov om en aktiv arbejdsmarkedspolitik § 60,  

 stk. 2). Der skal i Arbejdsmarkedsrådet ske en drøftelse og fastlæggelse af  

 samarbejdsrelationerne omkring det virksomhedsopsøgende arbejde, blandt andet  

 med henblik på at sikre arbejdsmarkedets funktion, således at virksomheden  

 får den ønskede arbejdskraft.
De arbejdsmarkedspolitiske redskaber I lov om en aktiv arbejdsmarkedspolitik stilles de samme  

 arbejdsmarkedspolitiske redskaber til rådighed for Arbejdsformidlingen og for  

 (amts)kommunerne.
 Der er i loven tillagt Arbejdsmarkedsrådet en væsentlig rolle ved  

 samordningen af Arbejdsformidlingens og (amts)kommunernes varetagelse af  

 arbejdsmarkedsindsatsen, herunder anvendelse af jobtræning og særligt  

 tilrettelagte jobtræningsforløb.
 På den baggrund er der flere samarbejdsflader imellem Arbejdsformidlingen  

 og (amts)kommunerne vedrørende de arbejdsmarkedspolitiske redskaber.
Handlingsplaner Handlingsplaner er et centralt redskab i lov om en aktiv  

 arbejdsmarkedspolitik og et væsentligt redskab i lov om kommunal aktivering.
Indhold/kvalitet Af bekendtgørelse om en aktiv arbejdsmarkedsindsats fremgår det, at  

 handlingsplanen skal indeholde oplysninger om mål og plan, aftalte tilbud,  

 ansvaret for tilmelding til aktiviteter, tidspunkt for påbegyndelse af tilbud  

 samt opfølgningskontakt (jf. bekendtgørelse om en aktiv arbejdsmarkedsindsats  

 § 38 stk. 2).
Arbejdsmarkedsstyrelsen udsender til Arbejdsformidlingen m.fl. materiale,  

 der udarbejdes på baggrund af Arbejdsmarkedsstyrelsens udviklingsarbejde  

 vedr.
Arbejdsformidlingens redskaber:
I arbejdsmarkedsrådet bør der mellem Arbejdsformidlingen og kommunerne  

 udveksles erfaringer og ideer omkring handlingsplaner, der lægges af  

 henholdsvis Arbejdsformidlingen og kommunerne.
Med henblik på at sikre et  

 vist samspil mellem handlingsplaner udarbejdet i henholdsvis  

 Arbejdsformidlingen og kommunen kan det ligeledes være hensigtsmæssigt at  

 etablere fælles uddannelse for vejledere i de to systemer.
 Der vil herudover være et særligt informationsbehov i de tilfælde, hvor en  

 ledig overgår fra a-kassesystemet til bistandsloven eller omvendt, bl.a. af  

 hensyn til den lediges mulighed for at se en sammenhæng i  

 Arbejdsformidlingens og kommunernes tiltag.
 Der kan eventuelt ske udveksling af handlingsplaner/oplysninger fra  

 handlingsplanen, hvis dette er en forudsætning for, at den »nye«  

 myndighed kan revurdere handlingsplanen.
Overholdelse af handlingsplanen Arbejdsformidlingen har ansvaret for udarbejdelse af en realistisk  

 handlingsplan for ledige dagpengemodtagere, herunder fastlæggelse af  

 mulighederne for at kunne placere i jobtræningspladser.
Det skal derfor sikres, at Arbejdsformidlingen ved hvilke kommunale  

 jobtræningspladser, der er til rådighed.
Arbejdsformidlingen må sikres en  

 beskrivelse af jobtræningspladsernes indhold dvs. jobfunktion, arbejdstider  

 mv.
 Det er således en klar forudsætning, at parterne i Arbejdsmarkedsrådet  

 nærmere drøfter spørgsmål vedrørende indsatsen på dette område, som fx  

 spørgsmålet om etablering af kommunale jobbanker, således at de forskellige  

 hensyn kan tilpasses hinanden samtidig med, at de regionale forskelle bevares  

 ligesom i dag.
Jobtræning/særlige jobtræningsforløb Af lov om en aktiv arbejdsmarkedspolitik fremgår det, at løntilskud i  

 jobtræning og særligt tilrettelagte jobtræningsforløb kun kan udbetales, hvis  

 tilskuddet ikke virker konkurrenceforvridende.
Klager over  

 Arbejdsformidlingens og (amts)kommunernes afgørelser om udbetaling af  

 løntilskud kan indbringes for Arbejdsmarkedsrådet af den, som afgørelsen  

 vedrører.
Det fremgår også af loven, at særligt tilrettelagte jobtræningsforløb kun  

 må omfatte arbejde, der ellers ikke ville blive udført.
Klager over dette i  

 forbindelse med Arbejdsformidlingens og (amts)kommunernes afgørelser om  

 udbetaling af løntilskud kan også indbringes for Arbejdsmarkedsrådet.
 På baggrund af de centrale retningslinier om konkurrenceforvridning m.v.,  

 fastlægger Arbejdsmarkedsrådet de nærmere retningslinier for behandlingen af  

 klagesager og problemer, der iøvrigt skal behandles i rådet, bl.a. under  

 hensyn til rådets kendskab til regionale arbejdsmarkedsforhold.
 Af lov om en aktiv arbejdsmarkedspolitik fremgår det også, at ansættelse  

 af ledige i jobtræning med tilskud skal medføre en nettoudvidelse af  

 antallet af ansatte i den pågældende virksomhed.
Ved ansættelse med løntilskud i private virksomheder, påses  

 betingelsen om merbeskæftigelse af virksomheden og de ansatte i fællesskab.  

 På private ansættelsesområder, hvor der er kollektiv overenskomst, afgøres  

 uenighed om betingelsen om merbeskæftigelse efter de gældende fagretlige  

 regler om mægling og evt. voldgift.
I tilfælde, hvor der ikke er en kollektiv  

 overenskomst, afgør arbejdsmarkedsrådet endeligt, om betingelsen er opfyldt.
Ved ansættelse med løntilskud i offentlige virksomheder, påses  

 betingelsen om merbeskæftigelse af ansættelsesmyndigheden og de ansatte i  

 fællesskab.
Uenighed afgøres ved mægling mellem de forhandlingsberettigede  

 personaleorganisationer og ansættelsesmyndigheden og eventuelt ved voldgift.
(Amts)kommunerne er forpligtet til at fremskaffe en given kvote  

jobtræningspladser.
Pladserne skal anvendes til ansættelse af ledige  

 dagpengemodtagere i jobtræning eller særligt tilrettelagte jobtræningsforløb.  

 Ansættelsen kan ske inden for eget forvaltningsområde eller i anden offentlig  

 eller offentlig støttet institution.
De særligt tilrettelagte jobtræningsforløb skal så vidt muligt have en  

 varighed på gennemsnitligt 20 timer om ugen.
Der må tilstræbes en varighed af  

 forløbene, der muliggør etablering af et reelt job.
Der må herved tilstræbes  

 et overskueligt og begrænset forskellige timetal pr. uge, og at der bliver  

 mulighed for, at en andel kan arbejde på fuld tid.
 (Amts)kommunens ansættelse af dagpengeberettigede ledige i jobtræning  

 eller særligt tilrettelagte jobtræningsforløb udover den givne kvote  

 forudsætter en særskilt aftale mellem Arbejdsformidlingen og den enkelte  

 (amts)kommune.
 Hvis (amts)kommunerne vil bytte jobtræningspladser indbyrdes forudsætter  

 det Arbejdsformidlingens accept.
 (Amts)kommunen videregiver sine tilbud om jobtræning og særligt  

 tilrettelagte jobtræningsforløb til Arbejdsformidlingen.
Regeringen indgik den 13. juni 1993 en aftale med Kommunernes  

 Landsforening om den kommunale økonomi 1994 og 1995. Af et bilag til aftalen  

 fremgår det bl.a, at der ikke med loven er tilstræbt nogen ændring af de  

 forskellige arbejdsdelinger mellem AF og kommunerne, der i dag findes  

 med hensyn til visitation.
I visitationen skal hensynet til den enkelte  

 ledige og hensynet til arbejdspladsen forenes.
Hvis der er enighed mellem  

 Arbejdsformidlingen og (amts)kommunen, kan der aftales forskellige  

 arbejdsdelinger, som man lokalt finder hensigtsmæssige, jvf. lov om en aktiv  

 arbejdsmarkedspolitik § 38 stk. 2 samt bekendtgørelse om en aktiv  

 arbejdsmarkedsindsats § 7. Dette kan fx være i forbindelse med  

 visitationsopgaven.
Såfremt der allerede i dag er etableret en arbejdsdeling,  

 som fungerer tilfredsstillende, er der således intet til hinder for, at denne  

 arbejdsdeling fortsætter.
En eventuel aftale om en arbejdsdeling mellem  

 Arbejdsformidlingen og (amts)kommunerne ændrer dog ikke på det forhold, at  

 Arbejdsformidlingen har ansvaret for visitationen.
Der vil også være behov for fastlæggelse af krav til anvendelsen og  

 kvaliteten af jobtræningspladser og særligt tilrettelagt jobtræningsforløb i  

 (amts)kommunerne og i den private sektor.
Arbejdsformidlingen og  

 (amts)kommunerne fastlægger indenfor overordnede rammer fastlagt af de  

 regionale arbejdsmarkedsråd indholdet i jobtræningspladser, f.eks.  

 vedrørende arbejdstider, funktioner, brancher/sektorer m.v. under hensyn til  

 spørgsmålet om konkurrenceforvridning.
Indenfor disse overordnede rammer skal det generelt tilstræbes, at  

 samarbejdet mellem Arbejdsformidlingen og (amts)kommunerne tilrettelægges ved  

 en stadig og ligeværdig dialog mellem de to myndigheder.
I forlængelse heraf  

 skal Arbejdsformidlingen og (amts)kommunerne i en dialog tilstræbe, at  

 indeholdet i de kommunnale jobtræningspladser og særligt tilrettelagte  

 jobtræningsforløb samlet set bedst muligt matcher de lediges kvalifikationer,  

 faglige profil og behov for jobtræning.
Ligesom (amts)kommunen har brug for at drøfte sammensætningen af den  

 gruppe ledige, der visiteres fra Arbejdsformidlingen, har også  

 Arbejdsformidlingen brug for en nærmere beskrivelse af de enkelte tilbud,  

 herunder en angivelse af det faglige indhold og eventuelle  

 kvalifikationskrav.
Det forudsættes derfor, at (amts)kommunen leverer en  

 sådan beskrivelse.
 Af lov om en aktiv arbejdsmarkedspolitik § 60, stk. 2 fremgår det bl.a.,  

 at Arbejdsmarkedsrådet tilrettelægger arbejdsmarkedsindsatsen ved samordning  

 af Arbejdsformidlingens og (amts)kommunernes varetagelse af  

 arbejdsmarkedsindsatsen, herunder anvendelse af jobtræning og særligt  

 tilrettelagte jobtræningsforløb.
 Arbejdsmarkedsrådet kan fastlægge nærmere retningslinier for  

 tilrettelæggelsen af arbejdsmarkedsindsatsen, jvf. bekendtgørelse om en aktiv  

 arbejdsmarkedsindsats § 5, stk. 3: Arbejdsmarkedsrådet fastsætter mål og  

 retningslinier for arbejdsmarkedsindsatsen, jvf. stk. 2, herunder for  

 prioritering og dimensionering af Arbejdsformidlingens ordinære aktiviteter.
 Der kan endvidere henvises til § 50, stk. 2, hvorefter Arbejdsmarkedsrådet  

 kan fastsætte generelle retningslinier for, hvilke krav, der kan stilles til  

 en jobtræningsplads, for at den kan leve op til kravet om genoptræning af den  

 ledige.
Endeligt kan der henvises til § 148, stk. 2, hvorefter Arbejdsformidlingen  

 har ansvaret for at visitere ledige medlemmer af en arbejdsløshedskasse til  

 de tilbud, som (amts)kommunen og staten har afgivet.
I samme bestemmelses  

 stk. 3 anføres det: (Amts)kommunen og staten har som arbejdsgiver mulighed  

 for at afgøre, om den ledige skal ansættes i det pågældende tilbud.  

 (Amts)kommunen eller staten er dog inden for kvoten generelt forpligtet til  

 at ansætte de ledige, som Arbejdsformidlingen visiterer til ansættelse i  

 (amts)kommunen eller stat.
I samme bestemmelses stk. 4 hedder det videre, at  

 Arbejdsmarkedsrådet kan fastsætte nærmere retningslinier om visitation og  

 ansættelse af ledige i jobtræning og særligt tilrettelagt jobtræningsforløb i  

 (amts)kommunen og staten.
Uddannelse Arbejdsformidlingen og (amts)kommunerne kan indgå i et samarbejde om  

 indkøb og udnyttelse af uddannelsespladser.
Eventuelt kan der regionalt  

 aftales en fælles prispolitik over for uddannelsesinstitutionerne.
Den  

 nærmere fastsættelse af samarbejdsrelationer i denne forbindelse kan  

 hensigtsmæssigt ske i Arbejdsmarkedsrådet.
 Samarbejdet omkring uddannelsespladserne kan ligeledes ske ved fx at dele  

 finansieringen af diverse uddannelser med henblik på at sikre et så bredt  

 spektrum af uddannelser som muligt.
Etableringsydelse Der kan være behov for samarbejde om og koordinering af vejlednings- og  

 informationsindsatsen over for de ledige, der ønsker at starte selvstændig  

 virksomhed.
 Arbejdsmarkedsrådet fastlægger rammerne for et eventuelt samarbejde mellem  

 kommunerne og Arbejdsformidlingen om information, vejledning og rådgivning  

 til personer, der ønsker at starte egen virksomhed på  

 etableringsydelse/igangsætningsydelse, herunder også koordineringen til de  

 under Industriministeriet fungerende etableringsvejledere.
Udvikling og forsøg I arbejdsmarkedsrådet kan det aftales at gennemføre forsøgs- og  

 udviklingsaktiviteter i regionen.
Dette kan fx være konkrete forsøg med  

 særligt tilrettelagte uddannelsesprogrammer eller andre særligt tilrettelagte  

 eller kombinerede forløb.
