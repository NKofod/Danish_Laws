 (Til de skattelignende myndigheder).
 Hermed følger eksemplarer af lovbekendtgørelse nr. 604 af 23. december  

 1969 om skattemæssige afskrivninger m.v. (afskrivningsloven).  

 Lovbekendtgørelsen afløser lovbekendtgørelse nr. 260 af 26. juni 1968.
 I lovbekendtgørelsen har man indarbejdet de ændringer i afskrivningsloven,  

 der er gennemført ved lov nr. 39 af 20. februar 1969, lov nr. 122 af 29.  

 marts 1969 og lov nr. 517 af 28. november 1969.
 Med hensyn til lov nr. 39 af 20. februar 1969 henvises til  

 skattedepartementets cirkulære af samme dato.
Lov nr. 122 af 29. marts 1969 omhandler afskrivninger på bygninger og  

 installationer under og efter dødsbobehandling og vil blive nærmere omtalt i  

 den vejledning, der udsendes om beskatningen af dødsboer under  

 kildeskatteordningen.
Bestemmelsen i § 2, stk. 2, i loven af 28. november  

 1969, der ligeledes skal ses i sammenhæng med de gennemførte ændringer i  

 reglerne om dødsbobeskatning, vil også blive nærmere omtalt i den nævnte  

 vejledning.
Ved de øvrige bestemmelser i loven af 28. november 1969 er reglerne om  

 forskudsafskrivninger på visse særlig kostbare anskaffelser af maskiner m.v.  

 og bygninger indarbejdet i afskrivningsloven som nyt afsnit IV A.
Disse  

 bestemmelser blev tidligere givet med hjemmel i en tekstanmærkning til  

 finansloven og er senest fastsat ved finansministeriets bekendtgørelse nr.  

 150 af 10. april 1969. Med enkelte ændringer og tilføjelser, der omtales  

 nedenfor, er reglerne overført uændrede til afskrivningsloven, og der kan  

 derfor henvises til skattedepartementets vejledning nr. 69 af 10. april 1969  

 om forskudsafskrivninger.
Med de afvigelser, der er omtalt nedenfor, anvendes  

 de ved loven af 28. november 1969 gennemførte ændringer på anskaffelser, der  

 bestilles eller planlægges i indkomståret 1970 eller senere indkomstår.
Med  

 hensyn til anvendelsen af bekendtgørelse nr. 150 af 10. april 1969 skal  

 opmærksomheden henledes på, at det i § 2, stk. 1 angivne årstal 1973 rettelig  

 skal være 1972.
--------- Følgende bemærkninger skal gøres til lovændringerne:
1. I § 29P., stk. 8, er indføjet en ny bestemmelse  

 vedrørende renteberegning af de tilbagebetalingsbeløb, der kan blive en følge  

 af regulering af skatteansættelserne i tilfælde, hvor forudsætningerne for  

 forskudsafskrivninger ikke opfyldes.
Disse tilføjelser er nødvendiggjort af  

 kildeskattens ikrafttræden og ændringerne gælder derfor alene for personer.  

 De nye regler går ud på, at der skal svares renter af de efterkrævede  

 skattebeløb for de enkelte år med 1 pct. månedlig for hver påbegyndt måned,  

 regnet fra den 1. juli i det kalenderår, hvori der er betalt foreløbig skat  

 for det pågældende indkomstår.
Denne renteberegning anvendes også, når en  

 skattepligtig persons skatteansættelser for indkomståret 1970 eller senere  

 indkomstår reguleres efter de hidtil gældende regler om forskudsafskrivning  

 på visse anskaffelser af maskiner m.v. og bygninger.
For andre skattepligtige  

 er den hidtidige forrentningsregel bibeholdt, det vil sige, det yderligere  

 skattebeløb forrentes med 1 pct. månedlig for hver påbegyndt måned regnet fra  

 de tidspunkter, til hvilke skatterne ville være forfaldne, såfremt  

 forskudsafskrivning ikke var foretaget.
2. I den nye bestemmelse i § 29Q gives der  

 ligningsrådet bemyndigelse til at fritage for den regulering, der skal finde  

 sted, såfremt levering eller fuldførelse ikke er sket inden udløbet af det 4.  

 indkomstår efter bestillings- eller planlægningsårets udløb.
Ligningsrådet  

 skal betinge fritagelsen af, at aktiverne leveres eller fuldføres inden en af  

 rådet fastsat frist.
Rådet kan højst fastsætte fristen til 3 år, regnet fra  

 udløbet af det fjerde indkomstår efter bestillings- eller planlægningsåret.  

 Fritagelsen medfører ikke nogen forlængelse af det antal år, hvori  

 forskudsafskrivning kan foretages.
Ligningsrådets beføjelse efter denne  

 bestemmelse gælder også ved forsinket levering eller fuldførelse af aktiver,  

 hvorpå der er forskudsafskrevet efter finansministeriets bekendtgørelse nr.  

 112 af 1. april 1965, nr. 128 af 5. april 1966, nr. 103 af 3. april 1967, nr.  

 115 af 5. april 1968 og nr. 150 af 10.april 1969.
3. § 29R, stk. 2, der ligeledes er ny i forhold til  

 bekendtgørelsens bestemmelser, indeholder en regel om, at finansministeren  

 eller den, han bemyndiger dertil, under visse nærmere betingelser kan tillade  

 en ægtefælle, der sidder i uskiftet bo, eller - hvis boet skiftes - en  

 enearving at indtræde i afdødes stilling med hensyn til påbegyndte  

 forskudsafskrivninger.
Denne beføjelse for finansministeren svarer til, hvad  

 der ved indførelsen af de nye regler om beskatning ved død er blevet bestemt  

 i investeringsfondsloven med hensyn til ægtefællens og en enearvings adgang  

 til at overtage afdødes investeringsfondshenlæggelser.
Tilladelse efter §  

 29R, stk. 2, kan også gives med hensyn til forskudsafskrivning på maskiner  

 m.v. og bygninger efter de hidtil gældende regler, såfremt dødsfaldet er sket  

 den 1. januar 1970 eller senere.
 Skattedepartementet, den 2. januar 1970.
Hans P.
Gøtrik.
