Klage over vurdering af selvmordsfare og  

 efterfølgende observation Patientklagenævnet fandt, at overlægen ikke havde udvist  

 manglende omhu og samvittighedsfuldhed.
Patientklagenævnet fandt dog,  

 at det havde været hensigtsmæssigt, om overlægen havde  

 journalført en konkret stillingtagen til selvmordsfaren og  

 observationsbehovet.
Nævnet lagde blandt andet vægt på, at overlægen  

 havde fundet patienten venlig og imødekommende, men med en  

 ejendommelig kontakt, samt en kaotisk og usammenhængende  

 tænkning.
Tankegangen blev ikke fundet depressiv, og der blev taget  

 aktivt afstand fra selvmordstanker.
Patientklagenævnet fandt endvidere, at plejepersonalet ikke havde  

 udvist manglende omhu og samvittighedsfuldhed ved observationen af  

 patienten Nævnet lagde blandt andet vægt på, at patienten fra  

 ankomsten til afdelingen og til kl. ca. 19 konstant var i samvær enten  

 med pårørende eller plejepersonale.
Videre lagde nævnet  

 vægt på, at overlægen havde vurderet, at patienten ikke var  

 til fare for sig selv.
