 1. Ved aftale- og overenskomstforhandlingerne i 1987  

 er der åbnet mulighed for, at lønfastsættelsen i den offentlige sektor i  

 større omfang end hidtil bliver en integreret del af den lokale  

 personalepolitik.
Det er aftalt med tjenestemændenes 4 centralorganisationer samt, på  

 overenskomstområdet, med CO-STAT og AC, at der pr. 1. april 1987 afsættes 0,1  

 pct. af lønsummen og pr. 1 april 1988 yderligere 0,1 pct. til fleksibel  

 lønfastsættelse.
Flexlønsordningen omfatter ansatte under de 6  

 organisationers forhandlingsområde.
Puljemidlernes fordeling 2. Puljemidlerne er fordelt med 1/5 til rekruttering  

 og fastholdelse, 2/5 til honorering af særlig indsats og 2/5 til individuel  

 omklassificering/individuelt tillæg.
 Ministerier og styrelser har fået delegeret puljen til honorering af  

 særlig indsats, medens puljerne til rekruttering og fastholdelse og til  

 individuel omklassificering/individuelt tillæg er samlet i centrale puljer.  

 DSB, Post- og Telegrafvæsenet, Toldvæsenet, Kriminalforsorgen, Politiet og  

 Forsvarsministeriet har fået delegeret alle 3 puljer.
Flexlønscirkulærerne 3. Flexlønsordningen er nærmere beskrevet i cirkulærer  

 om retningslinier vedrørende fleksibilitet i lønfastsættelsen for ministerier  

 og styrelser og for DSB, Post- og Telegrafvæsenet, Toldvæsenet,  

 Kriminalforsorgen og Forsvarsministeriet.
Endvidere er der indgået en  

 rammeaftale med tjenestemændenes 4 centralorganisationer om udmøntning af  

 puljer til fremme af øget fleksibilitet i lønfastsættelsen.
Rekruttering og fastholdelse 4. Puljen til rekruttering og fastholdelse, der er  

 opdelt på de 6 nævnte centralorganisationsområder, skal anvendes til løsning  

 af  væsentlige og  akutte rekrutterings- og  

 fastholdelsesproblemer for enkeltpersoner/-stillinger.
Da puljen indeholder  

 begrænsede midler, er der kun mulighed for at imødekomme de mest påtrængende  

 behov.
Det er derfor en forudsætning, at der foreligger et  

markedslønsproblem, særlig i forhold til den private sektor, og at  

 den pågældende varetager en nøglefunktion i institutionen.
Endvidere  

 skal der være tale om et konkret og presserende rekrutterings- eller  

 fastholdelsesproblem.
Lønforbedringen sker enten som en personlig  

 omklassificering/oprykning eller i form af et personligt tillæg.
Honorering af særlig indsats 5. Puljen til honorering af særlig indsats skal  

 anvendes til engangsbeløb til medarbejdere, der ud fra objektive kriterier  

 yder en særligt kvalificeret indsats.
Puljen er ikke opdelt på  

 centralorganisationer.
Lønydelsen bør minimum udgøre 5.000 kr. og gives i  

 form af et ikke-pensionsgivende engangsbeløb.
Der er udsendt meddelelse om de  

 enkelte ministeriers m.v. andel af denne pulje.
Individule omklassificering 6. På tjenestemands- og CO-STAT-området er der til  

 løsning af lønmæssige problemer i aftaleperioden, som ikke har rekrutterings-  

 og fastholdelseskarakter, afsat centrale puljer til omklassificering/ydelse  

 af tillæg med mere individuel begrundelse.
Puljerne består af  

 centralorganisationernes andel af flexlønspuljerne pr. 1. april 1987 og 1.  

 april 1988 og - for så vidt angår tjenestemændenes centralorganisationer og  

 HK - af de midler, der er afsat til individuel omklassificering m.v. i  

 perioden 1987-1989.
Finansministeriets vejledning 7. Flexlønsordningen er nærmere beskrevet i den af  

 Finansministeriet udgivne vejledning »Flexløn - i  

 personalepolitikken«.
I vejledningen gives der en beskrivelse af,  

 hvordan ledelse og medarbejdere i departementer, styrelser og institutioner  

 sammen kan tilrettelægge diskussioner om anvendelse af fleksmidlerne i de  

 enkelte institutioner, således at fleksmidlerne kan medvirke til at fremme  

 institutionens mål og til at skabe gode arbejdspladser for medarbejderne.  

 Vejledningen kan købes i Direktoratet for Statens Indkøb.
Særlig ordning for overenskomstansatte akademikere 8. For overenskomstansatte akademikere er der  

 etableret en særlig ordning, der omfatter dels de tillægspuljer, der er afsat  

 til ydelse eller forhøjelse af individuelt tillæg i perioden 1987-1989, dels  

 overenskomstområdets andel af flekspuljen til individuel  

 omklassificering/individuelt tillæg.
Den del, der hidrører fra flekspuljen er  

 ikke organisationsadskilt.
 Puljerne fordeles decentralt eller centralt.
De decentrale puljer fordeles ved aftale mellem vedkommende ministerium  

 m.v. og den forhandlingsberettigede organisation.
På enkelte ministerområder  

 er der afsat tværgående puljer, det vil sige, at de dækker flere  

 organisationers område, mens puljerne på de øvrige områder er opdelt på de  

 forskellige organisationer.
De centrale puljer fordeles ved aftale mellem Finansministeriet og  

 vedkommende organisation.
Disse puljer er som hidtil ikke opdelt på  

 ministerområder.
Øvrige organisationsområder Finansministeriet søger at etablere flexlønsordninger for ansatte uden for  

 de 6 centralorganisationers forhandlingsområde.
Der vil senere blive udsendt  

 meddelelse herom.
Bilags- og henvisningsoversigt Bilag til kap. 15 Bilag 15.1 Rammeaftale 19/8 1987 om udmøntning af puljer til fremme af øget  

 fleksibilitet i lønfastsættelsen.
Bilag 15.2 Fmst. cirk. 29/7 1987 om retningslinier for ministerier og styrelser  

 vedrørende fleksibilitet i lønfastsættelsen (LP. nr. 96/87).
Bilag 15.3 Fmst. cirk 29/7 1987 om retningslinier for DSB, Post- og Telegrafvæsenet,  

 Toldvæsenet, Kriminalforsorgen, Politiet og Forsvarsministeriet vedrørende  

 fleksibilitet i lønfastsættelsen (LP. nr. 97/87).
Bilag 15.4 Flexlønsskemaer M.1., M.2., M.3. med vejledning.
