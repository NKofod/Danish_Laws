Skriftlig fremsættelse (27. marts 2003) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov om forbud  

 mod erhvervsmæssig indførsel og produktion af samt handel med skind og  

 skindprodukter fra hunde og katte (Lovforslag nr.
L 201).
Der har bl.a. i tv været bragt beretninger om anvendelse af  

 hunde og katte i forbindelse med pelsproduktion i visse asiatiske lande.  

 Ifølge  

 beretningerne holdes og aflives dyrene under særdeles kritisable  

 dyreværnsmæssige  

 forhold.
Det er blevet anført, at skindene fra denne produktion afsættes i  

 bl.a.
Danmark og andre europæiske lande ofte uden eller under vildledende  

 artsbetegnelser.
Jeg har flere gange tilkendegivet, at dette problem bedst  

 imødegås ved et generelt importforbud på fælleseuropæisk plan.
Et sådant  

 forbud  

 synes imidlertid ikke at være på vej.
Jeg har derfor besluttet at tage  

 initiativ til et nationalt forbud herom.
Efter lovforslaget forbydes erhvervsmæssig indførsel og  

 produktion af samt handel med hunde- og katteskind og produkter, hvori  

 sådanne  

 skind indgår.
Formålet hermed er at hindre, at der i Danmark fremstilles  

 hunde-  

 og katteskind og produkter, hvori hunde- og katteskind indgår.
Det er  

 ligeledes  

 formålet at hindre, at en sådan produktion i udlandet understøttes ved, at  

 varer herfra erhvervsmæssigt indføres og handles på det danske marked.
 Idet jeg i øvrigt henviser til lovforslaget og de ledsagende  

 bemærkninger, skal jeg herved anbefale forslaget til Det Høje Tings  

 velvillige  

 behandling.
