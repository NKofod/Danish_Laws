 I henhold til § 2, stk. 3, nr. 2, i lov nr. 362 af 13. juni 1973 om  

 styrelse af højere uddannelsesinstitutioner fastsættes:
 § 1.  På Odense Universitet afholdes følgende  

 naturvidenskabelige eksaminer:
 § 2.  Den, der har bestået naturvidenskabelig  

 kandidateksamen, har ret til at betegne sig candidatus(a) scientiarum  

 (cand. scient.).
 § 3.  Første led i studiet til den naturvidenskabelige  

 afgangseksamen og den naturvidenskabelige kandidateksamen er normalt den  

 naturfaglige basisuddannelse på Odense Universitet.
 Stk. 2.  Universitetet kan dog, jfr. § 14, tillade, at  

 andre forkundskaber end den naturfaglige basisuddannelse indgår som første  

 led i studierne.
 § 4.  Naturvidenskabelig kandidateksamen, der er  

 normeret til 5 1/2 år, inclusive den naturfaglige basisuddannelse, kan  

 aflægges i forskellige studieretninger.
 Stk. 2.  Hver studieretning består af et antal  

 studiemoduler, jfr. § 7, der opdeles i følgende hovedkategorier: 1)  

 Studieretningsobligatoriske moduler. 2) Specialeobligatoriske moduler. 3)  

 Valgfrie studiemoduler. 4) Specialearbejde.
 Stk. 3.  De studieretningsobligatoriske moduler omfatter  

 den del af studiet, som er fælles for alle studerende på den valgte  

 studieretning.
 Stk. 4.  De specialeobligatoriske moduler omfatter den  

 del af studiet, som er obligatorisk med henblik på specialearbejdet.
 Stk. 5.  De valgfrie studiemoduler kan udgøres af de i  

 stk. 3 og 4 omhandlede moduler samt andre af universitetet godkendte  

 studieaktiviteter.
Stk. 6.  Specialearbejdet omfatter et eller flere større  

 selvstændige eksperimentelle eller teoretiske projekter, som afsluttes med  

 udarbejdelsen af en rapport.
Offentliggjorte afhandlinger, prisopgaver eller  

 lignende kan træde i stedet for specialerapporten.
§ 5.  I naturvidenskabelig kandidateksamen kan indgå  

 bifagseksamen eller anden eksamen af tilsvarende omfang, som er aflagt uden  

 for det naturvidenskabelige hovedområde ved Odense Universitet.
Universitetet  

 kan fastsætte retningslinjer om de almindeligt forekommende tilfælde og  

 træffer individuel afgørelse i særlige tilfælde.
 § 6.  Naturvidenskabelig afgangseksamen kan aflægges i  

 forskellige studieretninger.
 Stk. 2.  Hver studieretning består af et antal  

 studiemoduler, jfr. § 7.
§ 7.  Et studiemodul er den mindste studiemæssige  

 enhed.
Et studiemodul kan bestå af en forelæsningsrække, eventuelt med  

 tilhørende øvelser, et kursus, en øvelsesrække, et projekt, jfr. stk 2,  

 seminarer eller praktisk laboratorietræning.
 Stk. 2.  Et projekt er en individuelt tilrettelagt  

 eksperimentel eller teoretisk uddannelsesaktivitet, som kræver en selvstændig  

 indsats af en studerende i relation til de emnekredse, der er behandlet i  

 studiemodulerne.
 § 8.  Eksaminernes faglige sammensætning m.v.  

 fastsættes i en eksamensordning, der godkendes af undervisningsministeriet og  

 offentliggøres ved universitetets foranstaltning.
 Stk. 2.  Eksamensordningerne for kandidateksamen skal  

 indeholde bestemmelser om:
 Stk. 3.  Eksamensordningerne for afgangseksamen skal  

 indeholde bestemmelser om:
 § 9.  Universitetet kan i enkelttilfælde godkende en  

 anden faglig sammensætning af eksamen end den i eksamensordningen fastsatte,  

 herunder at kurser, studiemoduler og lignende fra videregående  

 uddannelsesinstitutioner uden for det naturvidenskabelige hovedområde på  

 Odense Universitet kan indgå i eksamen.
 § 10.  Studiemodulernes faglige indhold beskrives i  

 overensstemmelse med eksamensordningen i en af universitetet udarbejdet og  

 til enhver tid ajourført studievejledning.
 § 11.  I hvert studiemodul, herunder også  

 specialearbejdet, skal der ske en bedømmelse.
 Stk. 2.  Bedømmelsen kan efter universitetets nærmere  

 bestemmelse ske på grundlag af:
 Stk. 3.  Bedømmelser i henhold til stk. 2, nr. 1 og 2  

 skal tilgodese sådanne væsentlige områder, problemstillinger og arbejdsformer  

 i studiet, som udadtil godtgør, at eksamen er bestået.
 Stk. 4.  Universitetet fastsætter, hvilke øvelser der er  

 obligatoriske, således at de forudsættes gennemført, før den studerende kan  

 indstille sig til prøve eller anden afsluttende bedømmelse i studiemodulet.
 Stk. 5.  Universitetet fastsætter bestemmelser om  

 kursernes, øvelsernes og prøvernes indbyrdes rækkefølge samt om eventuelle  

 bundne forudsætninger i studieforløbet.
 Stk. 6.  Universitetet kan bestemme, at kombinationer af  

 studiemoduler gøres til genstand for en samlet bedømmelse.
 § 12.  Ved bedømmelsen anvendes 13-skalaen efter de  

 derom ved de højere uddannelsesinstitutioner gældende bestemmelser, jfr. dog  

 § 8, stk. 2, nr. 3 og §8, stk. 3, nr. 5.
 § 13.  Det samlede eksamensresultat udtrykkes ved de  

 enkelte karakterer.
Stk. 2.  På eksamensbeviset anføres karaktererne for de  

 enkelte studiemoduler.
Ved kandidateksamen anføres desuden emnet for  

 specialearbejdet.
 Stk. 3.  Hvert studiemodul skal bestås for sig, jfr. dog  

 § 11, stk. 6.
 Stk. 4.  Hvor bedømmelsen af flere studiemoduler sker  

 under eet, jfr. § 11, stk. 6, gives kun een karakter, som påføres  

 eksamensbeviset.
 Stk. 5.  Hvor en karakter fremkommer som gennemsnit af  

 flere delkarakterer, fastsætter universitetet eventuelle regler om vægtning  

 af delkaraktererne.
§ 14.  Universitetet kan godkende, at prøver m.v., der  

 er aflagt i forbindelse med danske eller udenlandske videregående  

 uddannelser, helt eller delvist træder i stedet for tilsvarende prøver m.v.  

 ved de naturvidenskabelige eksaminer efter denne bekendtgørelse.  

 Eksamensbeviset påføres bemærkning om sådanne godkendelser.
Hvor de godkendte  

 prøver er bedømt efter 13-skalaen, overføres karakteren, i andre tilfælde  

 anføres blot »bestået«.
Stk. 2.  Universitetet kan bestemme, at studiemoduler,  

 der er gennemført som tilvalg under den naturfaglige basisuddannelse, kan  

 indgå i eksamen med bedømmelsen »bestået«.
Hvad angår  

 kandidateksamen, er betingelsen herfor, at disse studiemoduler erstattes af  

 andre tilvalg efter den studerendes eget valg.
§ 15.  Studerende, der har suppleret deres uddannelse  

 ved aflæggelse af prøver ved tilfredsstillende deltagelse i undervisning i  

 emner, som ikke hører med til den enkeltes eksamenspensum, har ret til at få  

 dette påført sit eksamensbevis.
Dette gælder også i tilfælde af supplering af  

 uddannelsen efter udstedelse af eksamensbeviset.
 § 16.  Ved de i § 11, stk. 2, nr. 1 og 2, nævnte  

 bedømmelser medvirker censorer efter de derom gældende regler.
 § 17.  Undervisningsministeriet kan efter indstilling  

 fra universitetet dispensere fra bestemmelserne i bekendtgørelsen og i de  

 godkendte eksamensordninger.
 § 18.  Bekendtgørelsen træder i kraft den 1. oktober  

 1974. Bekendtgørelsen får virkning for de enkelte eksaminer på de forskellige  

 studieretninger, når der foreligger en godkendt eksamensordning i henhold til  

 § 8, stk. 2 og 3.
 Undervisningsministeriet, den 24.  

 september 1974.
 Tove Nielsen.
 /Jørgen Ebbe Hansen.
