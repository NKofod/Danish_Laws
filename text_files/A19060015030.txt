 VI FREDERIK DEN OTTENDE, af Guds Naade Konge til Danmark,  

 de Venders og Goters, Hertug til Slesvig, Holsten, Stormarn , Ditmarsken,  

 Lauenborg og Oldenborg, Gøre Vitterligt: Rigsdagen har vedtaget og Vi ved  

 Vort samtykke stadfæstet følgende lov:
§ 1 Under den kgl.
Veterinær- og Landbohøjskole oprettes der et Laboratorium  

 til Fremstilling af Serum, Vakcine og andre bakteriologiske Præparater til  

 Bekæmpelse af Husdyrsygdomme.
§ 2 Til opførelse af de for Laboratoriet nødvendige Bygninger på den kgl.  

 Veterinær- og landbohøjskoles Grund bevilges et beløb af indtil 324,000 Kr.
§ 3 Ved Laboratoriet ansættes en af Kongen udnævnt Forstander, der leder de  

 ved Laboratoriet forefaldende videnskabelige Arbejder og undersøgelser.
Der  

 tillægges ham Embedsbolig paa Laboratoriet og en aarlig Lønning af 3,200 Kr.,  

 hvorhos der for hver 5 Aaars Tjeneste tilstaaes ham et Tillæg af 600 Kr.  

 aarlig, dog at Lønningen ikke kan overstige 5,600 Kr. aarlig.
Såfremt en af  

 de fast ansatte Lærere ved den kgl. veterinær- og Landbohøjskole udnævnes til  

 laboratorieforstander, beregnes Lønningen efter den Tid, i hvilken  

 vedkommende har været fast ansat ved Højskolen.
 Til fast Medhjælp, der antages af Landbrugsministeren efter stilling af  

 Direktøren for den kgl. veterinær- og landbohøjskole, kan anvendes indtil  

 3,600 Kr. aarlig.
 De til Laboratoriet i øvrigt medgaaende udgifter fastsættes ved de aarlige  

 Finanslove.
§ 4 Landbrugsministeren bemyndiges til at fastsætte det Tidspunkt,  

 Laboratoriet træder i Virksomhed, samt Prisen for de Præparater, der sælges  

 fra Laboratoriet.
 Hvorefter alle vedkommende sig have at rette.
 Givet paa Amalienborg, den 18de Maj  

 1906.
 Under Vor Kongelige Haand og Segl.
 Frederik R.
