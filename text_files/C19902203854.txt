De vigtigste ændringer er Ændringer i forhold til håndbogen 1989/90 1.2. Uddannelsesinstitutionens opgaver 2.1. Ansøgningsprocedure 2.2. Ansøgningsfrister 2.3. Indkomstkontrol 3. Støtteformer 3.1. Stipendium 3.2. Studielån 4.1.2. Godkendte ungdomsuddannelser 4.1.3. Godkendte videregående uddannelser 4.1.4. Løn under uddannelsen 4.1.5. Enkeltfagsundervisning 4.1.6. Uddannelser i udlandet 4.2.1.7. Andre statsborgere 4.2.2. Anden offentlig støttte 4.2.3. Studieaktivitet 4.2.3.7. Ungdomsuddannelser 4.3.1. Støttetiden 4.3.6. Der kan vælges indtil 4 klip fra 4.3.7. Dobbeltklip 4.4. Betingelser, der angår ansøgers økonomiske forhold 4.4.2. Formueforhold Kursustabel for 1989 4.4.3. Indkomstkontrol 4.5.2. Nyt indkomstgrundlag (for forældre) 5.2. Oplysningspligt for støttemodtagere 5.5. Uddannelsesinstitutionernes oplysningspligt Nyt støttesystem fra den 1. januar 1991 Bilag:
Bilag 1: Lovbekendtgørelse nr. 416 af 14. juni 1989 Bilag 2: Lovbekendtgørelse nr. 917 af 22. december 1989 Bilag 3: Beløbssatser 1/8 1990-31/12 1990 Bilag 4: Stipendietabel Bilag 5: Oversigt over støtteberettigende uddannelser Efteråret 1990 fra 1. august til 31. december 1990 er et selvstændigt  

 støtteår. Årsagen til, at støtteåret kun er på fem måneder, er, at støtteåret  

 pr. 1. januar 1991 følger kalenderåret.
 Der vil ikke blive udsendt ny håndbog for efteråret 1990.
 Håndbog om statens uddannelsesstøtte 1989/90 vil fortsat kunne bruges med  

 de ændringer, der fremgår af dette tilllæg.
 Med enkelte undtagelser vil der i perioden august-december 1990 blive  

 tildelt uddannelsesstøtte efter samme retningslinier som i støtteåret  

 1989/90.
 De vigtigste ændringer er:
1. Støtteåret 1990 er kun på 5 måneder.
Det  

 SU-kvartal, der begynder 1. november bliver kun på 2 måneder.  

 Støttetildelingen pr. 1. august 1990 sker længst til udløbet af december  

 1990. De uddannelsessøgende indkomstkontrolleres for perioden  

 august/september - december 1990.
2. Aftrapningsreglen ændres.
Det betyder, at hvis  

 egenindkomsten er højere end det tilladte fribeløb, sker nedsættelsen af  

 støtten først fuldt ud krone for krone i stipendiet og dernæst i studielånet.
 For 18-årige, hvis stipendium nedsættes eller helt falder væk på grund af  

 forældrenes indkomster, sker aftrapningen dog først i det supplerende  

 studielån, derefter i stipendiet og endelig i basislånet.
3. De nye regler om studieaktivitet gælder også for  

 ungdomsuddannelser.
Det betyder, at uddannelsesssøgende i ungdomsuddannelser  

 skal deltage i sommereksamen 1990 for fortsat at få støtte fra 1. august  

 1990.
4. Fra 1. oktober 1990 er bistandsloven ændret.  

 Uddannelsesssøgende, der modtager fast revalideringsydelse, vil ikke kunne få  

 uddannelsesstøtte.
Muligheden for at få stipendium og samtidig få støtte  

 efter § 42 i bistandsloven bortfalder senest 1. januar 1991.
 5. Fristen for at indsende ansøgning om  

 uddannelsesstøtte og for ansøgning om at få ændret uddannelsesstøtten er 1.  

 oktober 1990. Lånebeviser skal normalt være returneret inden 1. november.
6. For uddannelser, hvori indgår perioder med lønnet  

 praktik, medregnes sådanne perioder ikke i den støtteberettigende normerede  

 uddannelsestid.
Uddannelsessøgende, som i særlige tilfælde ikke kan opnå løn  

 i praktikperioder, kan efter ansøgning oppebære støtte, hvis betingelserne  

 herfor i øvrigt er opfyldt.
Lønnede praktikperioder på 1 måned og derover  

 indgår ikke i støtteperioden.
 I enkelte tilfælde fremgår de retningslinier, der er anvendt allerede i  

 1989/90 (og som vil blive videreført i perioden august - december 1990) ikke  

 af håndbogen for 1989/90:
 1. Reglerne om støtte til studier i udlandet er  

 ændret, således at den uddannelsessøgende i visse tilfælde skal indsende en  

 erklæring fra rette uddannelsesinstitution i Danmark, før der kan ydes  

 støtte.
2. Der gives ikke støtte i august måned, hvis  

 uddannelsen begynder i september.
Det gælder kun i det år, hvor den  

 uddannelsessøgende starter på en uddannelse.
 3. Der gives ikke støtte i juli måned, hvis  

 uddannelsen afsluttes eller afbrydes i juni måned.
4. De normerede studietider er konverteret til  

 månedsklip.
Der er herved taget hensyn til de ændringer, der fremgår af pkt.  

 2 og 3.
 Tillægget til håndbog om statens uddannelsesstøtte, der gælder for  

 perioden august - december 1990, består af tre dele:
 Først en oversigt over ændringerne i forhold til håndbogen for 1989/90.
 Dernæst en kort oversigt over de nye regler, der vil komme til at gælde  

 fra 1. januar 1991.
 Der er følgende bilag:
Loven om statens uddannelsesstøtte (lovbekendtgørelse nr. 416 af 14. juni  

 1989 og lovbekendtgørelse nr. 917 af 22. december 1989) Oversigt over beløbssatser Stipendietabel afhængig af forældreindkomster Oversigt over støtteberettigende uddannelser.
 Ændringer i forhold til håndbogen for 1989/90.
Beløbssatser.
De beløbssatser m.v., der gælder for perioden august -  

 december 1990, fremgår af bilag 3. Satserne er angivet for 5 måneder.
 I det følgende er der for hver enkelt punkt i håndbogen for 1989/90 anført  

 de ændringer m.v., der kommer til at gælde fra 1. august 1990:
 1.2. Uddannelsesinstitutionens opgaver, side 11.
 Bestemmelserne om stipendienævn er ophævet.
 2.1. Ansøgningsprocedure, side 12.
 Støtteåret 1990 omfatter perioden august - december 1990.
 2.2. Ansøgningsfrister, side 12.
 En ansøgning for perioden august/september - december 1990 skal for at  

 blive behandlet være uddannelsesinstitutionen i hænde senest den 1. oktober  

 1990. En ændringsansøgning skal for at blive behandlet være  

 uddannelsesinstitutionen i hænde senest 1. oktober 1990.
 Ansøgning om fravalg af klip og om udbetaling af og stop for dobbeltklip  

 skal være styrelsen i hænde senest 1 måned forud for den måned, fra hvilken  

 ændringerne ønskes gennemført, dog senest den 1. oktober 1990.
 2.3. Indkomstkontrol, side 13.
 Efter støtteårets udløb 31. december 1990 sender styrelsen et  

 indkomstkontrolskema til alle, som har fået uddannelsesstøtte i støtteåret  

 1990 (1. august - 31. december 1990).
 3. Støtteformer, side 14.
 Det er den uddannelsessøgendes bopælsstatus den 1. i den måned,  

 støtteperioden begynder, som er afgørende for, om der tildeles støtte som  

 hjemmeboende eller udeboende.
 Den uddannelsessøgende skal på ansøgningstidspunktet opgive, om han/hun  

 ved støtteperiodens begyndelse forventer at bo på samme adresse som sine  

 forældre eller en af dem.
 Støtteperioden er den del eller de dele af støtteåret, hvori den  

 uddannelsessøgende er støtteberettiget, jf. lovens § 7.
Den uddannelsessøgende bekræfter under strafansvar med sin underskrift  

 rigtigheden af den oplyste bopælsstatus på det ovennævnte tidspunkt og skal  

 være i stand til at dokumentere, at oplysningerne er rigtige.
Ved ændring af  

 bopælsstatus til hjemmeboende skal der straks gives meddelelse herom, se  

 punkt 5.2 i håndbogen.
 3.1. Stipendium, side 14.
 Stipendiebeløb på under 500 kr. for hele perioden 1. august - 31. december  

 1990 bortfalder.
Der skal betales skat af stipendium i 1990 (B-skat). Der er ikke trukket  

 skat af stipendiet, når det udbetales.
Først fra den 1. januar 1991, trækkes  

 der skat i udbetalte månedsrater for 1991. (A-skat).
 3.2. Studielån, side 14.
Studielån (lån 5) på under 500 kr. for hele perioden bortfalder.
Første  

 udbetaling af studielån vil ske 2-3 uger efter, at gældsbrevet (lånebeviset)  

 er modtaget i styrelsen og underskrevet af låntager.
 Lånetilsagnet bortfalder normalt, hvis gældsbreveet ikke er tilbagesendt  

 senest den 1. november 1990.
 4.1.2. Godkendte ungdomsuddannelser, side 16.
 Se bilag 5.
 4.1.3. Godkendte videregående uddannelser, side 17.
 Se bilag 5.
 4.1.4. Løn under uddannelsen, side 19.
 Perioder, hvori den uddannelsessøgende er i lønnet praktik på 1 måned  

 eller derover, indgår ikke i støtteperioden, jfr. punkt 4.3.1.
 4.1.5. Enkeltfagsundervisning, side 19.
 For almen voksenuddannelse stilles krav om, at de uddannelseessøgende skal  

 deltage i mindst 20 ugentlige undervisningstimer.
 4.1.6. Uddannelser i udlandet, side 20.
Der kan ydes støtte til studier i udlandet i indtil 2 år, hvis de ville  

 give adgang til uddannelsesstøtte, hvis de foregik i Danmark.
Ansøgning om  

 støttetildeling indsendes til styrelsen.
Det er en betingelse, at en  

 uddannelsesinstitution i Danmark på forhånd har bekræftet, at studietiden i  

 udlandet kan indgå i den pågældende uddannelse i Danmark og herved medføre en  

 tilsvarende eller overvejende tilsvarende nedsættelse af uddannelsestiden i  

 Danmark.
Formular til afgivelse af bekræftelse kan fås hos styrelsen.
Kan hele uddannelsen tages i udlandet inden for 2 år, er uddannelsen  

 støtteberettigende, hvis den giver en erhvervskompetence, der kan finde  

 almindelig anvendelse, og hvis de betingelser, der gælder for godkendelse af  

 uddannelser i Danmark som støtteberettigende, i øvrigt er opfyldt.
Erklæring  

 fra en uddannelsesinstitution i Danmark er ikke nødvendig.
Endelig kan en  

 uddannelse, der træder i stedet for en dansk studentereksamen, godkendes som  

 støtteberettigende inden for de 2 sidste år af uddannelsen.
 4.2.1.7. Andre statsborgere, side 22.
 Det er en betingelse, at perioden med ophold og arbejde i Danmark i 2 år  

 umiddelbart før ansøgningstidspunktet, har været sammenhængende.
 4.2.2. Anden offentlig støtte, side 23.
Fra 1. oktober 1990 er der gennemført regler om en fast  

 revalideringsydelse.
Uddannelsessøgende, der får den faste  

 revalideringsydelse, kan ikke samtidig få uddannelsesstøtte.
I en  

 overgangsperiode indtil 31. december 1990 vil der fortsat kunne gives støtte  

 efter de hidtil gældende regler i § 42, stk. 1 i bistandsloven samtidig med,  

 at der ydes stipendium efter reglerne om statens uddannelsesstøtte.
 4.2.3. Studieaktivitet, side 23.
En detaljeret bskrivelse af studieaktivitetsreglerne findes i styrelsens  

 vejledning af 31. maj 1989 til uddannelsesinstitutionerne.
Hvis man søger  

 uddannelsesstøtte til et studieophold i udlandet gennem en dansk  

 uddannelsesinstitution, er det den danske uddannelsesinstitution, der skal  

 føre kontrol med studieaktiviteten.
 4.2.3.7. Ungdomsuddannelser, side 25.
Fra 1. august 1990 gælder de nye studieaktivitetsregler også for  

 uddannelsessøgende i ungdomsuddannelser.
De uddannelsessøgende skal derfor  

 deltage i prøver til sommereksamen 1990 for at kunne bevare retten til støtte  

 pr. 1. august 1990.
 4.3.1. Støttetiden, side 26.
Der er sket en konvertering af de normerede studietider til månedsklip.  

 Ved konverteringen er der taget hensyn til, at der ikke udbetales støtte i  

 august måned, hvis uddannelsen begynder i september, og at der ikke udbetales  

 støtte for juli måned, hvis uddannelsen afsluttes eller afbrydes i juni  

 måned.
Perioder med lønnet praktik medregnes ikke i den støtteberettigende  

 normerede uddannelsestid.
Uddannelsessøgende, som i særlige tilfælde ikke kan  

 opnå løn i praktikperioden, kan efter ansøgning oppebære støtte, hvis  

 betingelserne herfor i øvrigt er opfyldt.
 Hvis den uddannelsessøgende betaler hele den modtagne støtte tilbage inden  

 1. oktober 1990, dog senest ved støtteperiodens ophør, medregnes den  

 udbetalte støtte ikke i den forbrugte støttetid.
Der kan højst gives støtte i 35 måneder til gennemførelse af almen  

 voksenuddannelse og prøveforberedende enkeltfagsundervisning på  

 folkeskoleniveau.
Der kan også gives op til 35 klip til gennemførelse af  

 enkeltfagsundervisning på HF-niveau.
 4.3.6. Der kan vælges indtil 4 klip fra, side 28.
 Ansøgning om fravalg af klip for tiden 1. august - 31. december 1990 skal  

 være styrelsen i hænde senest 1 måned før udbetalingsmåneden, og senest den  

 1. oktober 1990.
 4.3.7. Dobbeltklip, side 28.
Det er kun klip, som er opsparet efter den 1. august 1989, som kan bruges  

 til dobbeltklip.
Der kan spares klip op på følgende måde:
 Fravalg af indtil 4 måneders støtte i et støtteår.
 Undladelse af at søge støtte i et støtteår efter indplaceringen (herunder  

 orlovsperioder og perioder med inaktivitet).
 Tilbagebetaling inden for de gældende frister (for 1989/90 var det 2.  

 april 1990 og for efteråret 1990 er det 1. oktober 1990) af hele den modtagne  

 støtte, der er tildelt for den pågældende støtteperiode.
 Gennemførelse af uddannelsen på kortere tid end den normerede studietid.  

 Opsparingen svarer til det antal måneder, som den normerede studietid er  

 konstateret afkortet i støtteåret 1989/90.
 For studerende, der har påbegyndt den første støtteberettigende uddannelse  

 før 15. marts 1988 gælder, at støtte i forbindelse med dispensationer, der  

 vedrører tiden efter 1. august 1989 ikke kan tages med ved opgørelsen af, om  

 der kan udbetales dobbeltklip.
 For studerende, der har påbegyndt den første støtteberettigende uddannelse  

 efter 15. marts 1988, gælder, at der kun kan gives dobbeltklip, hvis det  

 samlede antal forbrugte månedsklip incl. dobbeltklip til den igangværende  

 uddannelse ikke derved overstiger det antal månedsklip, som den for  

 uddannelsen normerede støtteberettigende studietid er konverteret til.
 Anmodning om dobbeltklip og om standsning af udbetalingen af dobbeltklip  

 skal være styrelsen i hænde senest 1 måned forud for udbetalingsmåneden, dog  

 senest den 1. oktober 1990.
 4.4. Betingelser, der angår ansøgers økonomiske forhold, side 31.
Ansøgers egenindkomst kan i perioden 1. august - 31. december 1990  

 maksimalt udgøre 14.658 kr., uden at der sker nedsættelse af stipendium eller  

 studielån.
Eventuelt formuetillæg, som indgår i egenindkomsten, beregnes som  

 maksimalt 5/12 af 75 pct. af den del af nettoformuen, som overstiger 103.470  

 kr.
Formuen opgøres pr. 31. december 1989.
Overstiger egenindkomsten i støtteåret 1990 (1. august - 31. december  

 1990) 14.658 kr., nedsættes stipendium og studielån.
Først nedsættes  

 stipendium krone for krone med det overskydende beløb.
Er stipendiet ikke  

 dækkende, nedsættes dernæst studielånet.
Nedsættelsen sker altid, som om der  

 er søgt højest muligt studielån.
Er der givet supplerende studielån på grund  

 af for høj forældreindkomst, nedsættes dog først det supplerende studielån  

 krone for krone med det overskydende beløb.
Derefter sker nedsættelsen, hvis  

 det supplerende lån ikke er dækkende, efter de almindelige regler.
 4.4.2. Formueforhold, side 33.
 Den skattepligtige nettoformue fremgår eventuelt af skattevæsenets  

 årsopgørelse for 1989. Opgørelse af fast ejendom sker på grundlag af  

 ejendomsværdien ifølge den årsregulering/årsomvurdering, der forelå ved  

 udgangen af 1989.
 Andelslejlighed medregnes med den regulerede nettoværdi af andelsbeviset  

 ifølge foreningens årsregnskab opgjort pr. 31. december 1989.
 Ved fastsættelse af kursværdi af pantebreve henvises til Told- og  

 Skattestyrelsens vejledning til udfyldelse af selvangivelsen 1989 pkt. 93 i  

 »sådan udfyldes selvangivelsen 1989«.
 Er en ansøger blevet separeret eller skilt, er det også ansøgers  

 nettoformue pr. 31. december 1989, der lægges til grund.
 Om kursfastsættelse af pantebreve henvises til Told- og Skattestyrelsens  

 vejledning til udfyldelse af selvangivelsen 1989 og kurstabel for 1989, der  

 kan benyttes som vejledende for fastsættelse af værdien.
Kurstabel for 1989 Restbeløb år Fra 4 Fra 7 Fra 10 Fra 15 20 år til til til til og under  

 under under under derover rentefod p.a.: 7 år 10 år 15 år 20 år under 6% 75- 90 70- 85 60- 75 55- 70 50- 65 Fra 6 til under 8% 80- 90 75- 90 70- 85 65- 80 60- 75 Fra 8 til under 10% 85- 95 85- 95 75- 90 75- 90 70- 85 Fra 10 til under 12% 95-100 90-100 90-100 85-100 85-100 Fra 12 til under 14% 100-105 100-105 100-110 95-110 95-110 Fra 14 til under 16% 105-110 105-110 110-115 110-120 110-125 Fra 16 til under 18% 110-115 115-120 120-125 125-135 125-140 Fra 18 til under 20% 115-120 120-125 130-135 140-145 140-150 Fra 20% og derover 120-125 130-135 140-145 150-155 155-165 Om opgørelse af gældsposterne (passiverne) i fast ejendom henvises der i  

 forbindelse med kursfastsættelse af restgælden til Told- og Skattestyrelsens  

 vejledning pkt. 84 i »sådan udfyldes selvangivelsen 1989«.
 4.4.3. Indkomstkontrol, side 34.
Styrelsen sender efter støtteårets udløb 31. december 1990 hver  

 støttemodtager et indkomstkontrolskema, som skal udfyldes med den faktiske  

 egenindkomst i støtteperioden.
Derefter sendes skemaet retur til styrelsen i  

 underskrevet stand.
Har egenindkomsten overskredet fribeløbet, der for alle 5  

 måneder i støtteåret 1990 er på 14.658 kr., skal det overskydende stipendium  

 og studielån straks tilbagebetales.
Betales gælden ikke, eller betales der for sent, kan gælden sendes til  

 inddrivelse gennem advokat (retslig inkasso) eller styrelsen kan give en evt.  

 arbejdsgiver pålæg om lønindeholdelse i den uddannelsessøgendes løn m.v.  

 Endvidere kan vi gennem Det Centrale Fordringsregister modregne gælden i fx  

 overskydende skat.
Der pålægges gebyr på 35 kr. for rykkergiro og 100 kr. for  

 opsigelse af gælden.
 4.5.2. Nyt indkomstgrundlag (for forældre), side 36.
 For perioden 1. august - 331. december 1990 bruges indkomstgrundlaget for  

 1991. Indkomstgrundlaget for 1991 opgøres på grundlag af de økonomiske  

 forhold i 1989, dvs. som hovedregel på grundlag af årsopgørelsen for 1989.  

 Formueafkastet beregnes med en afkastsats på 10%.
 5.2. Oplysningspligt for støttemodtagere, side 38.
 Uddannelsessøgende, der får fast revalideringsydelse efter bistandsloven,  

 skal straks give uddannelsesinstitutionen meddelelse herom.
 5.5. Uddannelsesinstitutionernes oplysningspligt, side 39.
 Uddannelsessituationen skal straks underrette styrelsen, hvis den bliver  

 bekendt med, at en uddannelsessøgende får fast revalideringsydelse efter  

 bistandsloven.
 Nyt støttesystem fra den 1. januar 1991.
 1. Fra og med den 1. januar 1991 vil støtteåret svare  

 til kalenderåret (1. januar til 31. december).
 2. Støttesatser m.v. fastsættes som månedsbeløb.  

 Månedsbeløbet kan højst udgøre følgende beløb (grundsatser):
 1. Stipendium Beløb pr. måned a) hjemmeboende 1.800  

 kr. eller hvis den uddannelsessøgende har godtgjort at være b) udeboende  

 3.000 kr.
 2. Studielån 1.350 kr.
3. Der skal ikke søges støtte hvert år.
Den ansøgning,  

 der er indsendt for perioden august-december 1990, vil normalt også danne  

 udgangspunkt for støttetildelingen fra 1. januar 1991.
Støtte kan ikke søges med tilbagevirkende kraft.
Det vil sige, at hvis man  

 sender ansøgningen i løbet af efteråret, får man tidligst støtte fra  

 ansøgningstidspunktet og ikke bagud.
4. Hver den 1. januar vil SUstyrelsen lave en  

 støtteberegning.
Der udsendes ny støttemeddelelse til alle pr. denne dato.  

 Den uddannelsessøgende og uddannelsesinstitutionerne skal selv melde tilbage  

 om eventuelle fejl eller ændringer i de anførte oplysninger.
 5. I løbet af støtteåret kan den uddannelsessøgende  

 søge om ændring af beregningsgrundlaget og kan frit fravælge støtte (klip).
 Sidste frist for ændringer og støtteansøgninger bliver formentlig 1.  

 oktober.
6. Forventet indkomst og formue indgår ikke i  

 beregningsgrundlaget for den løbende støtte.
Den uddannelsessøgende skal selv  

 kontrollere, at der ikke udbetales for meget i støtte i forhold til  

 egenindkomsten.
Den uddannelsessøgende kan afpasse forholdet mellem  

 egenindkomst og forbrug af klip og støtte ved at få stoppet udbetalingerne.  

 SUstyrelsen giver oplysning om de gældende indkomst- og formuegrænser.
 Egenindkomsten er enhver positiv personlig indkomst eller kapitalindkomst  

 uden fradrag (bruttoindkomst). I egenindkomsten indgår endvidere et  

 formuetillæg på 75% af det beløb, som overstiger 103.470 kr. i den  

 skattepligtige formue ved udgangen af kalenderåret. (31.12.1991).
 Stipendium i henhold til SU-loven og renter af beløb opsparet i henhold  

 til loven om uddannelsesopsparing medregnes ikke i indkomsten, og i formuen  

 fragår beløb opsparet i henhold til loven om uddannelsesopsparing medregnes  

 ikke i indkomsten, og i formuen fragår beløb opsparet i henhold til loven om  

 uddannelsesopsparing.
 I øvrigt medregnes alle indkomster, som er skattepligtige.
 7. Når støtteåret er gået, indhentes oplysninger fra  

 Told- og Skattestyrelsen om støttemodtagers faktiske indkomst og formue i  

 støtteåret, og eventuelt for meget udbetalt støtte kræves tilbagebetalt, hvis  

 den fastsatte egenindkomstgrænse (=fribeløbet) er overskredet.
8. Det er egenindkomsten i hele kalenderåret, uanset  

 støtteperiodens længde, der er afgørende.
Det vil sige fx også i perioder,  

 hvor den pågældende ikke er under uddannelse eller ikke får støtte.
Fribeløbet er det beløb inkl. evt. formuetillæg, som man må tjene ved  

 siden af støtten, uden at den kræves tilbagebetalt helt eller delvist efter  

 støtteårets slutning.
Fribeløbet fastsættes ud fra et månedligt beløb, som  

 varierer efter den uddannelsessøgendes situation.
Den enkelte støttemodtagers  

 fribeløb pr. måned opsummeres til et samlet fribeløb for hele støtteåret.
Er  

 en uddannelsessøgende fx i uddannelse med støtte hele året, kan fribeløbet  

 højst udgøre 12 x 3.000 kr. = 36.000 kr.
Ud fra det samlede fribeløb  

 foretages den endelige støttetildeling.
Fribeløbet sammensættes således  

 (grundsatser): Beløb pr. måned Mdr. med støtte 3.000 kr.
mdr. uden støtte, men i uddannelse og støtteberettiget (fravalgt klip efter eget valg) 3.000 kr.
 dog op til 4 klip i videregående uddannelse 9.000 kr.
mdr. uden støtte og ikke støtteberettiget som følge af orlov fra uddannelsen 9.000 kr.
 ikke-støtteberettigende praktik 9.000 kr.
 studieinaktivitet 9.000 kr.
 ikke under uddannelse 15.000 kr.
 ikke dansk statsborger eller sidestillet m. disse 15.000 kr.
 anden offentlig støtte 15.000 kr.
 under uddannelse, men mangler klip 15.000 kr.
 Dog:
 Mdr. indtil kvartalet efter at være fyldt 19 år 3.000 kr.
 Mdr. med dobbeltklip 0 kr.
9. Er egenindkomsten for høj, sker nedsættelsen krone  

 for krone først i stipendiet, dernæst i studielånet.
For 18-årige gælder som  

 hidtil særlige regler.
 10. Det forventes, at der fra den 1. januar 1991  

 trækkes skat af stipendiebeløb, når de udbetales (A-skat).
11. Beløb, som skal tilbagebetales som for meget  

 udbetalt støtte (FM-gæld), tillægges 7%, uanset om beløbet er tilbagebetalt  

 helt eller delvist.
Beløbet, incl. 7%-tillægget, skal tilbagebetales efter  

 påkrav eller i afdrag over maksimalt 12 måneder.
Beløb, der ikke straks  

 betales, tillægges en rente på for tiden 13% i tilbagebetalingsperioden.  

 Gælden forrentes fra den 1. i måneden 2 måneder efter kravets fremsættelse.  

 Der beregnes rentes-rente.
For meget udbetalt støtte indebærer forbrug af  

 klip, selv om beløbet tilbagebetales.
12. Fra støtteåret 1991 (1.1.-31.12.1991) indføres ny  

 forrentning af studielån (lån 6) efter uddannelsens ophør.
Lånet (låntype 6)  

 forrentes fra den 1. i måneden efter udbetalingstidspunktet.
I  

 uddannelsestiden forrentes gælden årligt med 4%. Derefter forrentes gælden  

 med en årlig rente svarende til nationalbankdiskontoen plus et procenttillæg,  

 der fastsættes på finansloven for det pågældende år.
Der beregnes  

 rentes-rente.
13. Der fastsættes en øvre tidsgrænse for den periode,  

 man kan bruge klip i.
Klippene skal bruges inden for normeret studietid + 2  

 år.
Bilag 1 udeladt her.
Der henvises til Z LBK nr. 416 af 14/06/1989.
Bilag 2 udeladt.
Der henvises til Z LBK nr. 917 af 22/12/1989.
Bilag 3. Beløbssatser 1/8 1990 - 31/12 1990 Stipendium og studielån (højeste beløb) 12 mdr. 5 mdr.
 Stipendium, hjemmeboende 9.485 kr.
 Stipendium, udeboende 15.520 kr.
 Studielån 6.898 kr.
Egenindkomst Fribeløb (egenindkomstgrænse) 14.658 kr.
 Egenformuegrænse 103.470 kr.
 Tillæg pr. barn 6.079 kr.
Uddannelsessøgende i en videregående uddannelse, som fravælger støttetid, kan øge egenindkomsten pr. fravalgt støttemåned med 5.898 kr.
Forældreindkomst (kun 18-årige) Nedre grænse for maksimalt stipendium 173.519 kr.
 Øvre grænse for stipendium 294.232 kr.
 Fradrag pr. søskende 18.418 kr.
 Fradrag for kost og logi 5.875 kr.
 Fradrag for kost alene 2.625 kr.
Stipendium til hjælp til dækning af undervisnings- afgifter (maksimalt) 6.251 kr.
Overgangsordninger (påbegyndt videregående uddannelse før 15. marts 1988) Studielån (udeboende 22 år før 15. marts 1988) 8.493 kr.
Statsgaranteret lån (over- skredet tiden for stipendium) 20.435 kr.
 Bilag 4.
Stipendietabel (afhængig af forældreindkomster) Bilag 5.
Oversigt over støtteberettigende uddannelser Ungdomsuddannelser almen voksenuddannelse (* 1) beskæftigelsesvejleder blomsterbinderkursus (Beder Gartnerskole) edb-assistent (på handelsskoler) enkeltfagsundervisning (heltidskursus til anerkendte eksaminer på  

 folkeskole- og HF-niveau) (* 1) erhvervsfaglige grunduddannelser (basisåret) farveriassistent fodterapeut folkeskole gartnerfagets driftslederkursus (Beder Gartnerskole) grundskolekursus (private) gymnasiale suppleringskursus (* 2) gymnasium (studentereksamen) højere forberedelseseksamen (HF-kursus) højere handelseksamen højere teknisk eksamen industrilaborant klinikassistent (tandlægehøjskoler) konfektionsassistent levnedsmiddelassistent plejehjemsassistent skibsassistent skibskok skipperskoleuddannelser (kyst-, sætte- og fiskeskipper (3. grad) studenterkursus sygeplejerske (forskole) teknikumuddannelsens adgangsprøve teknisk assistent teknisk tegner tekstilassistent vildtforvalter, Vildtforvaltningens Skole, Kalø værkstedsskoler/værkstedskurser Videregående uddannelser afspændingspædagog akademiingeniør arkitekt bevægelsespædagog bibliotekar billedkunst ved kunstakademierne byggetekniker byggeteknisk mesterskole bygningskonstruktør børnehave- og fritidspædagog civilingeniør datamatiker design (Skolen for Brugskunst, Frederiksberg Tekniske Skole, Kolding  

 Tekniske Skole og Københavns Tekniske Skole) dyrlæge (veterinær) eksportskoleuddannelsen eksporttekniker elektroniktekniker elektroinstallatør/stærkstrømstekniker ergoterapeut erhvervsanalytiker erhvervspilot (Skolen for Luftfartsuddannelserne) erhvervssproglig/administrativ uddannelse erhvervssproglige dagstudier (erhvervssproglig korrespondenteksamen/prøve  

 med mindst 2 sprog, cand.ling. merc.~ og cand.interpret.-studiet) erhvervsøkonomiske dagstudier (HA- og cand.merc.-studiet,  

 erhvervsøkonomoi/datalogi, erhvervsøkonomi/jura og erhvervsøkonomi/matematik,  

 erhvervsøkonomi/sprog) eurytmist farmaceut filmskoleuddannelsen fiskeriteknolog fiskeskipper af 1. grad fysioterapeut gastekniker grafonom (Grafisk Højskole) GVS-mesterkursus havebrugskandidat (hortonom) hotel- og restaurationsuddannelsen husholdningslærer husholdningsvidenskab, Nordisk Højskole håndarbejdslærer idrætslærer (Paul-Petersens institut) jordemoder journalist kemotekniker kirkemusikskoler (Vestervig og Løgumkloster) klinisk tandtekniker konservator (Kunstakademiets Konservatorskole) konserveringstekniker (Kunstakademiets Konservatorskole) kunstpædagog laboratorietekniker landbrugskandidat (agronom) landinspektør landmålingstekniker ledende/instruerende hospitalslaborant ledende/undervisende ergo- og fysioterapeut levnedsmiddeltekniker levnedsmiddelvidenskab lærer malerfagets svende- og diplomskole maskinmester maskintekniker mejeriingeniør mejeritekniker mikroinstruktør miljøtekniker musikkonservatorieuddannelserne måletetkniker pastoralseminariet produktionstekniker produktudvikler revisorkandidat rytmikpædagog sceneinstruktør/scenograf (Statens Teaterskole) skibsfører skovbrug (forstkandidat) skovtekniker skuespiller socialpædagog socialrådgiver specialkursus i husholdning (Århus Universitet) sygeplejerske sygeplejerskehøjskole, Danmarks tandlæge tandplejer tegnsprogstolk (Handelshøjskolen i København) teknikumingeniør trætekniker universiteternes kandidat- og magisteruddannelser VVS-tekniker (* 1) Der kræves mindst 20 ugentlige undervisningstimer.
Du kan kombinere  

 enkeltfag på forskellige trin.
(* 2) Der kræves mindst 16 ugentlige undervisningstimer.
Hvis du har  

 mindre end 16 timer, men samtidig er tilmeldt enkeltfagsundervisning på  

 folkeskole- eller HF-niveau, kræves der mindst 20-ugentlige  

 undervisningstimer.
