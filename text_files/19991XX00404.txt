Skriftlig fremsættelse (30. marts  

 2000) Socialministeren (Henrik Dam Kristensen):
 Jeg tillader mig herved for Folketinget at  

 fremsætte:
Forslag til lov om ændring af lov om social  

 service (Tilskud til høreapparater) (Lovforslag nr.
L 231).
 Lovforslaget indebærer ændringer i  

 ydelsesstrukturen vedrørende høreapparater.
Forslaget medfører, at personer, der henvises til  

 høreapparatbehandling af en speciallæge i øre-,  

 næse- og halssygdomme, kan vælge at lade  

 høreapparatbehandlingen foregå i det offentlige uden  

 egenbetaling, eller vælge at gå til en godkendt, privat  

 høreapparatleverandør og dermed opnå et tilskud på  

 kr. 3.000 pr. høreapparat.
Tilskuddet kan ikke udgøre mere end  

 de faktiske udgifter.
Tilskuddet omfatter høreprøve,  

 høreapparat, tilpasning, service, garanti.
 Som følge af forslaget vil der blive opstillet  

 retningslinier for god høreapparattilpasning af Sundhedsstyrelsen og  

 fastsat regler af Sundhedsministeren for at sikre en forsvarlig faglig  

 kvalitet i høreapparatbehandlingen.
 Idet jeg i øvrigt henviser til lovforslaget og  

 bemærkningerne hertil, skal jeg på regeringens vegne anbefale  

 lovforslaget til Tingets hurtige og velvillige behandling.
