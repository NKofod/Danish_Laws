Nr BSF 47 Folketingsbeslutning om at etablere en togforbindelse fra København til  

 Berlin via Gedser Fremsat af Svend Erik Hovmand (V) Svend Heiselberg (V) Kaj Ikast (KF) Ole  

 Donner (DF) Ole M.
Nielsen (KRF) den 7. maj 1998 Vedtaget ved anden (sidste) behandling den 26. juni 1998 Folketinget pålægger regeringen snarest muligt at etablere en  

 togforbindelse fra København via Gedser til Berlin med henblik på at  

 genetablere en hurtig forbindelse mellem de to hovedstæder.
Oprindelig fremsat forslag Folketinget pålægger regeringen snarest muligt at etablere en  

 togforbindelse fra København via Gedser til Berlin med henblik på at  

 genetablere en hurtig forbindelse mellem de to hovedstæder.
Bemærkninger til forslaget Udviklingen efter Berlinmurens fald og perspektiverne for den europæiske  

 udvikling med stigende behov for samkvem med de central og østeuropæiske  

 lande øger behovet for bedre trafikforbindelser.
Forslagsstillerne lægger sig ikke fast på, hvilken konkret teknisk løsning  

 der bør foretrækkes.
Det må dels bero på ressourcemæssige overvejelser, dels  

 på forhandlinger med den tyske side af forbindelsen.
 Det afgørende er imidlertid, at der nu igangsættes realistiske  

 forhandlinger med henblik på en snarlig løsning.
Da den 100 år gamle forbindelse blev nedlagt for fem år siden, besluttede  

 tyskerne og svenskerne at satse kraftigt på en direkte forbindelse fra  

 Rostock til Sydsverige parallelt med den linje, Danmark nedlagde.
Siden har  

 man kunnet se en stigende trafik gå uden om Danmark.
Efter forslagsstillernes opfattelse er det uacceptabelt, at Danmark på den  

 måde køres ud på et sidespor i det europæiske trafikbillede.
Derfor haster  

 det med at få etableret en forbindelse.
Skriftlig fremsættelse Svend Erik Hovmand (V):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om at etablere en togforbindelse fra  

 København til Berlin via Gedser.
(Beslutningsforslag nr.
B 47).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
