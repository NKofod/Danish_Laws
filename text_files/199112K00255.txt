Nr LSF 255 Forslag til Lov om ændring af lov om frikommuner Fremsat af indenrigsministeren (Thor Pedersen) den 25. marts 1992 Vedtaget ved tredjebehandling den 7. maj 1992 Lov nr. 334 af 14/05/1992 § 1 I lov om frikommuner, jf. lovbekendtgørelse nr. 644 af 12. september  

 1991, som ændret ved lov nr. 940 af 27. december 1991 og § 95 i lov nr. 9 af  

 31. januar 1992, foretages følgende ændringer:
 1. Efter § 12 a indsættes i kapitel 4 som ny paragraf:
»§ 12 b.
Boligministeren kan godkende regler for  

 frikommuneforsøg, hvorefter skorstensfejeren på kommunalbestyrelsens vegne i  

 forbindelse med brandsyn og skorstensfejning kan påbyde ulovlige forhold i  

 henhold til bygningsreglement 1982, kapitel 10, og bygningsreglement for  

 småhuse 1985, afsnit 9, lovliggjort.
 Stk. 2. Skorstensfejerens påbud skal, efter at kommunalbestyrelsen  

 har påset dets overensstemmelse med byggeloven, kunne gennemtvinges af  

 kommunalbestyrelsen i medfør af byggelovens § 17.
Stk. 3. Skorstensfejerens påbud kan påklages til  

 kommunalbestyrelsen.« 2. Efter § 16 indsættes i kapitel 7:
»  § 18 d.
Indenrigsministeren kan godkende regler for  

 frikommuneforsøg, der fraviger bestemmelserne om, hvilken myndighed der  

 varetager ledelsen af civilforsvaret, jf. § 16, stk. 2-4, i  

 civilforsvarsloven, jf. lovbekendtgørelse nr. 517 af 28. juli 1987, som  

 ændret ved lov nr. 385 af 6. juni 1991.« 3. Efter § 23 a indsættes:
» § 23 b.
Landbrugsministeren kan godkende regler for  

 frikommuneforsøg, der fraviger bestemmelserne i § 30 a, stk. 1, i lov om  

 statens fremskaffelse af jord og udlån til jordbrugsmæssige formål m.m., jf.  

 lovbekendtgørelse nr. 470 af 22. juni 1990, som ændret ved § 14 i lov nr. 380  

 af 6. juni 1991, således at beføjelserne i lovens §§ 18, 27 og 28 på nærmere  

 vilkår kan udøves af Den Sønderjyske Jordfond.
Sønderjyllands Amtskommune kan  

 i samarbejde med kommuner i amtskommunen, herunder med kommuner, der ikke er  

 frikommuner, oprette Den Sønderjyske Jordfond.
Amtskommunen og kommunerne kan  

 yde tilskud til fonden.
Reglerne for forsøget skal vedtages af Sønderjyllands  

 Amtsråd.
 Stk. 2 . Landbrugsministeren kan bemyndige Jordbrugsdirektoratet  

 til at forestå sekretariatsvirksomheden for Den Sønderjyske Jordfond.
Stk. 3 . Miljøministeren kan godkende, at Sønderjyllands  

 Amtskommune i tilknytning til forsøg godkendt efter stk. 1 kan anvende midler  

 fra frigørelses- og afståelsesafgiftsfonden som lån og tilskud til Den  

 Sønderjyske Jordfond, jf. § 10 i lov nr. 388 af 6. juni 1991 om planlægning,  

 som ændret ved § 99 i lov nr. 9 af 31. januar 1992.« 4. § 45 a, stk. 1, affattes således:
»Sundhedsministeren kan godkende regler for frikommuneforsøg,  

 hvorefter en kommunalbestyrelse kan tilbyde vederlagsfri tandpleje, herunder  

 protetisk behandling, til ældre eller personer, der på grund af nedsat  

 førlighed eller vidtgående psykisk eller fysisk handicap kun vanskeligt kan  

 udnytte de almindelige tandplejetilbud.
Kommunalbestyrelsen kan beslutte, om  

 der skal være hel eller delvis patientmedbetaling til  

 laboratorietandteknikudgifter, der afholdes af kommunen i forbindelse med  

 ydelser, der ikke er sygesikringsdækkede.« 5. I § 45 b indsættes som stk. 2 :
» Stk. 2. Sundhedsministeren kan godkende regler for  

 frikommuneforsøg, hvorefter tillige amtskommuner, der ikke er frikommuner,  

 får mulighed for at gennemføre forsøg som nævnt i stk. 1.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om frikommuner, jf. lovbekendtgørelse nr. 644 af 12. september  

 1991, som ændret ved lov nr. 940 af 27. december 1991, foretages følgende  

 ændringer:
 1. Efter § 16 indsættes i kapitel 7:
» § 18 d.
Indenrigsministeren kan godkende regler for  

 frikommuneforsøg, der fraviger bestemmelserne om, hvilken myndighed der  

 varetager ledelsen af civilforsvaret, jf. § 16, stk. 2-4, i  

 civilforsvarsloven, jf. lovbekendtgørelse nr. 517 af 28. juli 1987, som  

 ændret ved lov nr. 385 af 6. juni 1991.« 2. Efter § 23 a indsættes:
» § 23 b.
Landbrugsministeren kan godkende regler for  

 frikommuneforsøg, der fraviger bestemmelserne i § 30 a, stk. 1, i lov om  

 statens fremskaffelse af jord og udlån til jordbrugsmæssige formål m.m., jf.  

 lovbekendtgørelse nr. 470 af 22. juni 1990, således at beføjelserne i lovens  

 §§ 18, 27 og 28 på nærmere vilkår kan udøves af Den Sønderjyske Jordfond.  

 Sønderjyllands Amtskommune kan i samarbejde med kommuner i amtskommunen,  

 herunder med kommuner, der ikke er frikommuner, oprette Den Sønderjyske  

 Jordfond.
Amtskommunen og kommunerne kan yde tilskud til fonden.
Reglerne for  

 forsøget skal vedtages af Sønderjyllands Amtsråd.
 Stk. 2 . Landbrugsministeren kan bemyndige Jordbrugsdirektoratet  

 til at forestå sekretariatsvirksomheden for Den Sønderjyske Jordfond.
Stk. 3 . Miljøministeren kan godkende, at Sønderjyllands  

 Amtskommune i tilknytning til forsøg godkendt efter stk. 1 kan anvende midler  

 fra frigørelses- og afståelsesafgiftsfonden som lån og tilskud til Den  

 Sønderjyske Jordfond, jf. § 10 i lov nr. 388 af 6. juni 1991 om  

 planlægning.« 3. § 45 a, stk. 1, affattes således:
»Sundhedsministeren kan godkende regler for frikommuneforsøg,  

 hvorefter en kommunalbestyrelse kan tilbyde hel eller delvis vederlagsfri  

 tandpleje, herunder protetisk behandling, til ældre eller personer, der på  

 grund af nedsat førlighed eller vidtgående psykisk eller fysisk handicap kun  

 vanskeligt kan udnytte de almindelige tandplejetilbud.« 4. I § 45 b indsættes som stk. 2 :
» Stk. 2. Sundhedsministeren kan godkende regler for  

 frikommuneforsøg, hvorefter tillige amtskommuner, der ikke er frikommuner,  

 får mulighed for at gennemføre forsøg som nævnt i stk. 1.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger 1. Frikommuneprojektet blev iværksat i 1985 og udløber ved  

 udgangen af 1993. I forbindelse med projektet har 30 kommuner og 6  

 amtskommuner fået status som frikommuner.
 Frikommunerne får gennem deltagelsen i projektet mulighed for at  

 gennemføre forsøg med ændrede styreformer og opgaveløsningsmodeller med  

 henblik på øget selvstyre og tilpasning til lokale forhold samt forbedring af  

 den kommunale service og ressourceudnyttelse.
Dette lovforslag indeholder hjemmel til nye forsøg, som frikommunerne  

 ønsker mulighed for at iværksætte.
Desuden indeholder lovforslaget hjemmel  

 til, at amtskommuner, som ikke er frikommuner, kan iværksætte et  

 frikommuneforsøg.
Den gældende frikommunelov (lov nr. 309 af 4. juni 1986) blev vedtaget af  

 Folketinget den 30. maj 1986, jf.
Folketingets Forhandlinger 1985-86, spalte  

 3534, spalte 11724 og spalte 12488, tillæg A, spalte 2249, tillæg B, spalte  

 1891 og spalte 2231, og tillæg C, spalte 1007. Frikommuneloven er ændret ved  

 lov nr. 266 af 13. maj 1987, jf.
Folketingets Forhandlinger 1986-87 spalte  

 2751, spalte 11190 og spalte 11488, tillæg A, spalte 1557, tillæg B, spalte  

 1479 og spalte 1605, og tillæg C, spalte 513, lov nr. 239 af 20. april 1988,  

 jf.
Folketingets Forhandlinger 1987-88 spalte 2402, spalte 9485 og spalte  

 9742, tillæg A, spalte 1809, tillæg B, spalte 667, og tillæg C, spalte 457,  

 og bekendtgjort ved lovbekendtgørelse nr. 316 af 15. juni 1988, lov nr. 141  

 af 8. marts 1989, jf.
Folketingets Forhandlinger 1988-89, spalte 1704, spalte  

 6270 og spalte 6541, tillæg A, spalte 2141, tillæg B, spalte 675, og tillæg  

 C, spalte 541, lov nr. 323 af 24. maj 1989, jf.
Folketingets Forhandlinger  

 1988-89, spalte 6871, spalte 9881 og spalte 9902, tillæg A, spalte 5031,  

 tillæg B, spalte 1311, og tillæg C, spalte 955, og bekendtgjort ved  

 lovbekendtgørelse nr. 583 af 31. august 1989, lov nr. 58 af 7. februar 1990,  

 jf.
Folketingets Forhandlinger 1989-90, spalte 77, spalte 369, spalte 4518 og  

 spalte 5461, tillæg A, spalte 661, tillæg B, spalte 503 og spalte 525, og  

 tillæg C, spalte 301, og lov nr. 390 af 13. juni 1990, jf.
Folketingets  

 Forhandlinger 1989-90, spalte 7590, spalte 8299, spalte 10187 og spalte  

 10779, tillæg A, spalte 5277, tillæg B, spalte 1473 og tillæg C, spalte 881  

 og bekendtgjort ved lovbekendtgørelse nr. 571 af 8. august 1990, lov nr. 338  

 af 6. juni 1991, jf.
Folketingets Forhandlinger 1990-91, spalte 2360-2362,  

 spalte 3152-3164, spalte 6575-6577 og spalte 6688-6689, og bekendtgjort ved  

 lovbekendtgørelse nr. 644 af 12. september 1991, og lov nr. 940 af 27.  

 december 1991, jf.
Folketingets Forhandlinger 1991-92, spalte 1177, spalte  

 1775-1784, spalte 4149-4162 og spalte 4231.
2. Frikommunerne har på nuværende tidspunkt fået godkendt eller  

 forhåndsgodkendt ca. 390 forsøg.
Med dette lovforslag får frikommunerne  

 mulighed for at gennemføre nye forsøg på indenrigsministerens,  

 landbrugsministerens, miljøministerens og sundhedsministerens område.
Desuden  

 får amtskommuner, som ikke er frikommuner, adgang til at gennemføre et  

 frikommuneforsøg på sundhedsministerens område.
3. Vedrørende forslagets økonomiske konsekvenser gælder, at  

 frikommuneforsøg skal være udgiftsneutrale i forholdet mellem staten og  

 kommunerne.
Besparelser, som kommunen opnår ved en mere rationel  

 opgaveløsning, vil kunne anvendes efter kommunalbestyrelsens beslutning.
Bemærkninger til lovforslagets enkelte bestemmelser Til § 1 Til nr. 1 Forslaget er et resultat af et ønske fra Hasle og Rønne kommuner.
Forslaget muliggør, at to kommuner kan gå sammen om en fælles  

 beredskabskommission til afløsning af beredskabskommissionerne i de enkelte  

 kommuner.
Efter den gældende lovgivning er der alene mulighed for, at flere  

 kommuner opretter en fælles civilforsvarskommission.
Frikommunelovens § 47  

 muliggør, at bestemmelserne i brandloven om, hvilken myndighed - brand- eller  

 beredskabskommissionen - der forestår ledelsen af brandvæsenet, kan fraviges.
 Efter forslaget og frikommunelovens § 47 vil indenrigsministeren kunne  

 godkende, at en fælles beredskabskommission for to kommuner tillægges de  

 beføjelser, som hidtil har været tillagt beredskabskommissionen i den enkelte  

 kommune.
 Den brandvedtægt, der i medfør af brandlovens § 3, de planer, der i medfør  

 af civilforsvarslovens § 17, og den civilforsvarsvedtægt, der i medfør af  

 civilforsvarslovens § 21, er fastsat for den enkelte kommune, skal i  

 fornødent omfang tilpasses forsøgsordningen.
Til nr. 2 Sønderjyllands Amtskommune ønsker som et frikommuneforsøg at oprette en  

 fond, Den Sønderjyske Jordfond, der skal købe og sælge landbrugs- og  

 naturarealer i Sønderjyllands Amtskommune.
Salget skal fortrinsvis ske ved  

 jordfordelinger til forbedring af landbrugserhvervets arronderingsmæssige  

 forhold samt i forbindelse med naturgenopretning, skovrejsning, byudvikling  

 m.v.
Jordfonden skal ikke være permanent arealbesidder, men forudsættes at  

 afhænde arealerne hurtigst muligt, normalt inden for få år.
Særligt i Sønderjylland er der af historiske grun-de behov for  

 jordfordelinger til forbedring af landbrugserhvervets arronderingsmæssige  

 forhold.
Landboreformerne blev ikke gennemført i denne del af landet på grund  

 af arealernes daværende statslige tilhørsforhold.
 Jordfonden skal ikke selv foretage byudvikling, naturgenopretning m.v.,  

 men hjælpe offentlige myndigheder med gennemførelse af projekter.
Naturhensyn skal indgå i fondens virke.
F.eks. kan fonden i forbindelse  

 med jordfordelinger samle marginale jorder og områder beskyttet af  

 naturfredningsloven, med henblik på at sikre pleje af disse arealer som led i  

 den jordbrugsmæssige drift.
Fondens kapital på 20 mio. kr. agtes opbygget over ca. 4 år ved indskud  

 fra amtskommunen og kommuner i amtskommunen samt eventuelt andre  

 bidragsydere.
Ved afvikling af fonden skal formuen bruges inden for gældende  

 lovgivning til fremskaffelse af rekreative arealer i offentligt eje, til  

 fremme af Sønderjyllands landbrugserhverv eller almenvellet i øvrigt i  

 Sønderjylland.
Forsøget foreslås gennemført ved at udvide landbrugsministerens kompetence  

 til at uddelegere beføjelser efter § 30 a i lov om statens fremskaffelse af  

 jord og udlån til jordbrugsmæssige formål m.m., jf. lovbekendtgørelse nr. 470  

 af 22. juni 1990 (jordkøbsloven), således at beføjelser efter loven også kan  

 gives til Den Sønderjyske Jordfond.
Samtidig får amtskommunen kompetence til  

 at oprette fonden i samarbejde med kommuner i amtskommunen, og amtskommunen  

 og kommunerne får kompetence til at yde tilskud til fonden.
Fonden oprettes efter reglerne i fondslovgivningen, hvilket blandt andet  

 indebærer, at fondens bestyrelse er uafhængig af de organisationer m.v., der  

 udpeger medlemmer af bestyrelsen.
Fondens bestyrelse vil komme til at bestå  

 af medlemmer udpeget af Sønderjyllands Amtskommune, De Samvirkende  

 Sønderjyske Husmandsforeninger, Fælleslandboforeningen for Nordslesvig, et  

 medlem udpeget af miljøinteresserne samt et medlem udpeget af de deltagende  

 kommuner.
Det løbende tilsyn med fonden føres af amtskommunen og de deltagende  

 kommuner.
Som fonden foreslås opbygget, herunder med tilsyn af amtskommunen  

 og de deltagende kommuner, vil fonden efter ansøgning til fondsmyndigheden  

 formentlig kunne blive undtaget fra fondsloven (jf. § 1, stk. 3, i lov nr.  

 300 af 6. juni 1984 om fonde og visse foreninger, som ændret ved lov nr. 350  

 af 6. juni 1991). Herved opnås bl.a., at fondsmyndigheden ikke skal godkende  

 fondens løbende jordkøb.
Eventuelle ændringer i fondens vedtægter skal godkendes af amtskommunen,  

 de deltagende kommuner og Justitsministeriet.
De skal tillige tilsendes  

 Landbrugsministeriet med henblik på vurdering af, om fonden fortsat opfylder  

 det fastlagte forsøgsformål.
Fonden får kompetence efter §§ 18, 27 og 28 i jordkøbsloven.
Fonden vil  

 således kunne erhverve landbrugsjord til forbedring af landbrugets  

 arronderingsmæssige forhold og i særlige tilfælde af hensyn til bevarelse af  

 landskabet eller det landbrugsmæssige miljø. Arealerne skal så vidt muligt  

 anvendes til supplering af bestående jordbrug, medmindre der er grundlag for  

 oprettelse af nye ejendomme eller for afhændelse til en offentlig myndighed.  

 Fondens midlertidige arealbeholdning forudsættes bortforpagtet til  

 landbrugsdrift.
På arealerne kan fonden bl.a. udføre  

 grundforbedringsarbejder, vandingsanlæg og læplantning samt skovrejsning på  

 arealer, der er mindre egnede til landbrug og udlagt til skovrejsning i  

 regionplanen.
 Bemyndigelsen efter jordkøbsloven indebærer, at Den Sønderjyske Jordfond  

 kan købe hele landbrugsejendomme og landbrugsarealer uden tilladelse efter  

 lov om landbrugsejendomme, jf. lovbekendtgørelse nr. 504 af 17. juli 1989  

 (landbrugsloven).
Landbrugspligten forudsættes opretholdt på de erhvervede arealer, der skal  

 bortforpagtes i overensstemmelse med landbrugslovens regler, indtil de  

 afhændes.
Indhentning af fornødne tilladelser efter landbrugsloven i øvrigt,  

 herunder ved salg, følger de almindelige regler.
Reglerne i landbrugsloven forudsætter, at der på hver landbrugsejendom  

 findes en beboelsesbygning.
Når to ejendomme ejes og drives sammen, kan  

 jordbrugskommissionen dog tillade, at bygningerne fraskilles den ene ejendom  

 samtidig med, at der lyses en deklaration på de to ejendomme om fælles  

 ejerskab og drift, jf. lovens § 8, stk. 4. Uanset en sådan deklaration kan  

 Den Sønderjyske Jordfond erhverve en hvilken som helst af de to ejendomme,  

 såvel som begge, uden tilladelse fra jordbrugskommissionen.  

 Jordbrugskommissionen skal orienteres om den indgåede handel, dels for at  

 kvittere deklarationen til aflysning på det erhvervede, dels for at sikre, at  

 deklarationens bestemmelser i øvrigt opfyldes.
Erhvervelse af dele af landbrugsejendomme forudsætter, at der sker en  

 udstykning af det pågældende areal.
Udstykning af arealer til jordfonden skal  

 forelægges jordbrugskommissionen, hvis der, for så vidt angår restejendommen  

 (den del, som Den Sønderjyske Jordfond ikke erhverver), opstår forhold, der  

 kræver tilladelse efter landbrugsloven.
Ved fondens salg af jord i forbindelse med en jordfordeling sikres  

 handelsprisen på markedsniveau.
Salg af fondens jord i øvrigt vil normalt  

 skulle ske for højeste bud, som ligger over et fastsat minimumsbeløb, og som  

 er afgivet af en jordbruger, der opfylder landbrugslovens betingelser for  

 erhvervelse.
Der vil imidlertid være et vist spillerum, da formålet med  

 virksomheden er at forbedre de arronderingsmæssige forhold i jordbruget.
I  

 forbindelse med magelæg til forbedring af de arronderingsmæssige forhold vil  

 der således ikke blive krævet udbud.
Miljøministeren kan efter lovforslaget godkende, at Sønderjyllands  

 Amtskommune kan anvende midler fra frigørelses- og afståelsesafgiftsfonden  

 som lån og tilskud til fonden.
Miljøministeren agter endvidere i henhold til  

 planlovens forsøgsbestemmelse, jf. § 4 i lov nr. 388 af 6. juni 1991 om  

 planlægning, at give fonden kompetence til at foretage udstykning ved køb af  

 en del af en ejendom uden zonetilladelse.
I forslaget indgår, at Jordbrugsdirektoratets kontor i Tønder skal udøve  

 sekretariatsbistand for fonden.
Kontoret udfører i forvejen  

 jordfordelingsopgaver i Sønderjyllands Amtskommune og varetager statens  

 opgaver efter jordkøbsloven.
Det er hensigten, at lade Jordbrugsdirektoratet  

 forestå sekretariatsvirksomheden for fonden som indtægtsdækket virksomhed.  

 Jordbrugsdirektoratet har i forvejen kompetence hertil, når det drejer sig om  

 bistand i henhold til jordfordelingsloven.
Det forventes, at de samlede  

 udgifter for den indtægtsdækkede virksomhed i forbindelse med  

 frikommuneforsøget vil beløbe sig til ca. 250.000 kr. årligt ved fondens  

 start stigende til ca. 500.000 kr. årligt ved den fulde aktivitet.
Der  

 budgetteres med en dækningsbidragsprocent på 40 samt et årsværksforbrug på  

 0,5 ved fondens start stigende til 1,0 ved den fulde aktivitet.
Jordkøbslovens § 30 a, stk. 2, hjemler klageadgang over afgørelser truffet  

 af de myndigheder, der har bemyndigelser efter loven, og således også af Den  

 Sønderjyske Jordfond.
Landbrugsministeren er klagemyndighed.  

 Landbrugsministeren vil benytte jordkøbslovens hjemmel til at begrænse  

 klageadgangen til retlige spørgsmål.
Forsøgsperioden planlægges til 10 år.
Forsøget vil blive evalueret af  

 amtskommunen, de deltagende kommuner og landbrugsministeren.
Det vil blive  

 fastsat i regulativet, at landbrugsministeren kan standse forsøget, hvis  

 fonden ikke arbejder i overensstemmelse med regulativet.
 Frikommuneloven udløber ved udgangen af 1993. I forbindelse hermed vil der  

 blive søgt nyt hjemmelsgrundlag, således at forsøget kan fuldendes med den  

 planlagte forsøgsperiode.
Til nr. 3 Ved lov nr. 309 af 4. juni 1986 om frikommuner blev der tilvejebragt  

 hjemmel til, at indenrigsministeren (nu sundhedsministeren) kunne godkende  

 frikommuneregulativer, hvorefter kommuner kan tilbyde vederlagsfri tandpleje  

 for ældre og personer, der på grund af nedsat førlighed eller vidtgående  

 psykisk eller fysisk handicap kun vanskeligt kan udnytte de almindelige  

 tandplejetilbud på offentlige eller private klinikker.
 I henhold til loven gennemfører Ballerup Kommune til udgangen af 1993 et  

 godkendt frikommuneforsøg for den omhandlede personkreds.
Ved ændringen af § 45 a, stk. 1, tilvejebringes efter ønske fra Ballerup  

 Kommune hjemmel til, at sundhedsministeren kan godkende  

 frikommuneregulativer, hvorefter en kommunalbestyrelse kan opkræve  

 patientbetaling for visse tandplejeydelser, herunder  

 laboratorieteknikerudgifter, i forbindelse med ovennævnte forsøg.
Ballerup  

 Kommune vil fortsætte med det godkendte frikommuneforsøg, hvis ikke der  

 opnåes godkendelse af frikommuneregulativ med patientbetaling.
Det fremgik af bemærkningerne til det oprindelige frikommunelovforslag om  

 tandpleje til ældre m.fl., at forsøg efter bestemmelsen forudsatte  

 tilslutning fra den/de relevante tandfaglige organisationer.
En sådan  

 tilslutning foreligger for så vidt angår vederlagsfri tandpleje.  

 Gennemførelse af forsøg med opkrævning af betaling for visse ydelser i  

 forbindelse med den omhandlede tandpleje forudsætter ligeledes en sådan  

 tilslutning.
Til nr. 4 Sundhedsministeriet finder det på baggrund af en henvendelse fra Roskilde  

 Amtskommune, som ikke er frikommune, hensigtsmæssigt, at der gives samtlige  

 amtskommuner adgang til at afholde forsøg med opkrævning af betaling for  

 færdigbehandlede patienter, der ikke kan udskrives på grund af manglende  

 primærkommunale foranstaltninger.
Frikommuneforsøg herom er godkendt for  

 Nordjyllands, Frederiksborg og Københavns amtskommuner i medfør af § 45 b i  

 frikommuneloven.
Forsøg med betaling for færdigbehandlede patienter i amtskommuner, som  

 ikke er frikommuner, skal gennemføres efter samme procedure som i  

 friamtskommuner.
Forsøgsreglerne skal således fastsættes i et regulativ, der  

 vedtages af amtsrådet og godkendes af sundhedsministeren.
Forslag til lov om det offentlige sundhedsvæsen (L 74), som er fremsat den  

 30. oktober 1991, indeholder ligeledes en hjemmel for amtskommunerne til at  

 opkræve betaling for færdigbehandlede patienter.
Denne hjemmel giver dog - i  

 modsætning til bestemmelsen i frikommuneloven - ikke amtskommunerne adgang  

 til at opkræve et ekstra beløb, som tilbageføres til kommunerne til brug for  

 foranstaltninger for udskrevne patienter . Endvidere foreslåes lov om det  

 offentlige sundhedsvæsen først at træde i kraft den 1. januar 1993. På denne  

 baggrund findes det hensigtsmæssigt at medtage nærværende hjemmel i  

 frikommuneloven.
Efter 2. behandling den 5. maj 1992 § 1 I lov om frikommuner, jf. lovbekendtgørelse nr. 644 af 12. september  

 1991, som ændret ved lov nr. 940 af 27. december 1991 og § 95 i lov nr. 9 af  

 31. januar 1992, foretages følgende ændringer:
 1. Efter § 12 a indsættes i kapitel 4 som ny paragraf:
»§ 12 b.
Boligministeren kan godkende regler for  

 frikommuneforsøg, hvorefter skorstensfejeren på kommunalbestyrelsens vegne i  

 forbindelse med brandsyn og skorstensfejning kan påbyde ulovlige forhold i  

 henhold til bygningsreglement 1982, kapitel 10, og bygningsreglement for  

 småhuse 1985, afsnit 9, lovliggjort.
 Stk. 2. Skorstensfejerens påbud skal, efter at kommunalbestyrelsen  

 har påset dets overensstemmelse med byggeloven, kunne gennemtvinges af  

 kommunalbestyrelsen i medfør af byggelovens § 17.
Stk. 3. Skorstensfejerens påbud kan påklages til  

 kommunalbestyrelsen.« 2. Efter § 16 indsættes i kapitel 7:
»  § 18 d.
Indenrigsministeren kan godkende regler for  

 frikommuneforsøg, der fraviger bestemmelserne om, hvilken myndighed der  

 varetager ledelsen af civilforsvaret, jf. § 16, stk. 2-4, i  

 civilforsvarsloven, jf. lovbekendtgørelse nr. 517 af 28. juli 1987, som  

 ændret ved lov nr. 385 af 6. juni 1991.« 3. Efter § 23 a indsættes:
» § 23 b.
Landbrugsministeren kan godkende regler for  

 frikommuneforsøg, der fraviger bestemmelserne i § 30 a, stk. 1, i lov om  

 statens fremskaffelse af jord og udlån til jordbrugsmæssige formål m.m., jf.  

 lovbekendtgørelse nr. 470 af 22. juni 1990, som ændret ved § 14 i lov nr. 380  

 af 6. juni 1991, således at beføjelserne i lovens §§ 18, 27 og 28 på nærmere  

 vilkår kan udøves af Den Sønderjyske Jordfond.
Sønderjyllands Amtskommune kan  

 i samarbejde med kommuner i amtskommunen, herunder med kommuner, der ikke er  

 frikommuner, oprette Den Sønderjyske Jordfond.
Amtskommunen og kommunerne kan  

 yde tilskud til fonden.
Reglerne for forsøget skal vedtages af Sønderjyllands  

 Amtsråd.
 Stk. 2 . Landbrugsministeren kan bemyndige Jordbrugsdirektoratet  

 til at forestå sekretariatsvirksomheden for Den Sønderjyske Jordfond.
Stk. 3 . Miljøministeren kan godkende, at Sønderjyllands  

 Amtskommune i tilknytning til forsøg godkendt efter stk. 1 kan anvende midler  

 fra frigørelses- og afståelsesafgiftsfonden som lån og tilskud til Den  

 Sønderjyske Jordfond, jf. § 10 i lov nr. 388 af 6. juni 1991 om planlægning,  

 som ændret ved § 99 i lov nr. 9 af 31. januar 1992.« 4. § 45 a, stk. 1, affattes således:
»Sundhedsministeren kan godkende regler for frikommuneforsøg,  

 hvorefter en kommunalbestyrelse kan tilbyde vederlagsfri tandpleje, herunder  

 protetisk behandling, til ældre eller personer, der på grund af nedsat  

 førlighed eller vidtgående psykisk eller fysisk handicap kun vanskeligt kan  

 udnytte de almindelige tandplejetilbud.
Kommunalbestyrelsen kan beslutte, om  

 der skal være hel eller delvis patientmedbetaling til  

 laboratorietandteknikudgifter, der afholdes af kommunen i forbindelse med  

 ydelser, der ikke er sygesikringsdækkede.« 5. I § 45 b indsættes som stk. 2 :
» Stk. 2. Sundhedsministeren kan godkende regler for  

 frikommuneforsøg, hvorefter tillige amtskommuner, der ikke er frikommuner,  

 får mulighed for at gennemføre forsøg som nævnt i stk. 1.« § 2 Loven træder i kraft dagen efter bekendtgørelsen i Lovtidende.
