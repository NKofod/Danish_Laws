Indhold Til den kommende økologiske jordbruger Det handler om at fremme den økologiske produktion og at dække behovet for  

 økologiske varer Tilskud til omlægning - tilskud til drift Jeres produktion bestemmer, hvor meget I kan få Noget for noget Sådan udbetales tilskuddet Tilsagn om forpligtelser Spørg hvis I er i tvivl Retsgrundlag Adresser Til kommende økologiske jordbrugere Når I har besluttet at lægge om til økologisk drift, er det tid til at få  

 søgt om autorisation og tilskud.
At være autoriseret vil sige, at bedriften  

 er godkendt til økologisk drift.
Jeres produkter må og kan ikke sælges som økologiske uden, at jeres  

 bedrift er autoriseret af Plantedirektoratet.
Men det er i  

 Strukturdirektoratet, I skal søge om tilskud.
Rent praktisk er ansøgningen om  

 autorisation og om tilskud samlet i et skema, der sendes ind samlet til  

 Plantedirektoratet senest den 31. december.
Dette gælder, hvor omlægningen er  

 påbegyndt i perioden fra den 1. september før ansøgningen indsendes og frem  

 til den 31. august det følgende år.
Hvis I vælger at være økologer uden  

 tilskud, kan I dog søge om autorisation frem til den 31. marts.
Ansøgningen omfatter blandt andet en plan for, hvordan bedriften bliver  

 lagt om til økologisk drift inden for fire år.
Denne plan skal være  

 attesteret af en konsulent med erfaring inden for økologisk jordbrug.
Derfor  

 er det en god ide at kontakte en konsulent, så snart I er klar over, at I vil  

 søge om at blive godkendt til økologisk produktion. (Adresser se side 20).  

 Konsulenterne har ofte travlt op til ansøgningsfristen.
Derfor gør I klogt i  

 at henvende jer mindst en måned inden, ansøgningen skal være indsendt.
Hvis I opfylder betingelserne, vil vi give jer et tilsagn om tilskud til  

 jeres økologiske produktion for en årrække (tilsagnsperioden).  

 Tilsagnsperiodens længde afhænger af, hvor hurtigt I omlægger arealerne til  

 jeres bedrift, idet den slutter 5 år efter, det sidste areal er inddraget til  

 økologisk drift.
Tilsagnsperioden kan således aldrig være kortere end 5 år.
Et tilsagn om tilskud er en form for gensidig aftale.
Hvis I overholder  

 betingelserne i tilsagnet, udbetaler Strukturdirektoratet tilskud som fastsat  

 i tilsagnet.
I denne vejledning er kun medtaget de almindelige regler, der gælder for  

 de fleste.
Har I særlige forhold, som giver anledning til spørgsmål om  

 mulighederne for tilskud, så vend det med jeres konsulenter.
De kan hjælpe  

 jer med at besvare de spørgsmål, I måtte have og give den rådgivning, I har  

 brug for.
I er selvfølgelig også velkomne til at kontakte  

 Strukturdirektoratet, hvis der er noget, I er i tvivl om.
Venlig hilsen Strukturdirektoratet November 1997 Det handler om at fremme den økologiske produktion og dække behovet  

 for økologiske varer Den danske stat yder tilskud til økologisk jordbrugsdrift.
Dette skyldes  

 regeringens og folketingets ønske om, at efterspørgslen efter økologiske  

 varer kan dækkes af produkter produceret i Danmark.
Derfor ønsker man at  

 hjælpe de landmænd, der omlægger til økologisk drift ved at dække en del af  

 de udgifter, der følger med, dels under en omlægning, dels under den  

 fortsatte økologiske drift.
Tilskuddene i sig selv giver således ikke en  

 bedre økonomi end ved konventionel drift, men de gør det muligt at komme  

 igennem omlægningsårene, hvor man skal dyrke efter de økologiske regler, men  

 endnu ikke kan sælge produkterne som økologiske.
Hvor meget, I eventuelt kan få i tilskud, afhænger af den produktion, I  

 ønsker at have.
Indtil nu har især kvægbrugere fundet det interessant at  

 omlægge til økologisk drift, men da der mangler økologisk foderkorn og  

 svinekød, er der brug for, at flere planteavls- og svinebrug lægger om.  

 Derfor har man indført særlige tilskud til disse driftsformer.
Tilskud til omlægning - tilskud til drift I kan modtage forskellige typer af tilskud til økologisk produktion.
Det  

 fremgår af det følgende.
 Hvis I opfylder betingelserne, kan I få tilskud, når I:
- omlægger bedriften og anvender økologiske produktionsmetoder driver  

 bedriften økologisk Der gives et særligt tillæg, når I:
- har arealer, der ligger i SFL-områder (Særligt Følsomme  

 Landbrugsområder) Bedrifter uden mælkekvote, herefter kaldet bedrifter med planteproduktion,  

 og bedrifter uden mælkekvote, men med svineproduktion, herefter kaldet  

 bedrifter med svineproduktion, kan få et særligt højt tilskud til omlægning  

 af bedriften.
Tilskud til økologisk produktion udregnes for de enkelte arealer.
Et areal  

 kan foruden tilskud til økologisk produktion modtage andre offentlige tilskud  

 såsom hektarstøtte og tilskud til miljøvenlige jordbrugsforanstaltninger.
Men  

 der er loft over, hvor stort det samlede beløb fra tilskud til økologisk  

 produktion, miljøvenlige jordbrugsforanstaltninger og hektarstøtte kan være.  

 Loftet for det samlede tilskudsbeløb er 5.000 kr. pr. ha de to første år,  

 arealet dyrkes økologisk og 4.000 kr. pr. ha det tredje år.
Vælger I at  

 producere økologiske svin, kan I dog opnå 5.000 kr. i tilskud pr. ha også i  

 tredje, fjerde og femte år.
Vær opmærksom på, at der skæres i  

 økologitilskuddet, hvis I rammer loftet for tilskud.
 For at give et overblik er der på de næste sider en række oversigter over,  

 hvor meget vi kan give til de forskellige bedriftstyper.
Strukturdirektoratet administrerer også andre tilskudsordninger, der kan  

 være interessante for økologiske producenter.
Det drejer sig om:
- Tilskud til miljøvenlige jordbrugsforanstaltninger - Tilskud til produktudvikling - Tilskud til demonstrationsprojekter - Tilskud til økologiske udviklingsprojekter Nærmere oplysninger om disse tilskudsordninger kan I få i  

 Strukturdirektoratet eller hos jeres konsulent.
Jeres produktion bestemmer, hvor meget I kan få Jeres plan for bedriftens omlægning skal være beskrevet i det  

 ansøgningsskema, I sender ind for at få autorisation og tilskud.
Planen bør  

 være grundigt gennemarbejdet økonomisk og fagligt.
Hvis I producerer svin og  

 ønsker at blive økologisk svineproducent, skal I tage beslutningen, når I  

 ansøger om autorisation og tilskud.
Hvis I ikke gør det, mister I muligheden  

 for tilskud til omlægning af svineproduktionen.
 Generelt tilskud til økologisk produktion - tilskud til alle typer  

 bedrifter.
Som autoriserede økologer vil jeres bedrift få 850 kr. pr. ha pr. år, lige  

 meget om I er under omlægning eller i almindelig drift.
Markerne skal dyrkes  

 økologisk og være i omdrift - dvs. at de mindst hvert 5. år dyrkes med andre  

 afgrøder end græs.
Der gives også tilskud til frugt- og bærarealer.  

 Tilskuddet gives til alle typer af bedrifter.
 Oven i dette får I 200 kr. pr. ha i de første år - højst 2 - markerne er i  

 økologisk drift og under omlægning.
 Der udbetales ikke tilskud de år, markerne ligger brak eller anvendes til  

 at dyrke non-food afgrøder.
 Set over en 5-årig periode kan det generelle tilskud højst give jer  

 beløbene, som er vist i skemaet:
Til arealer, der ligger i SFL-områder, ydes der et årligt tillæg på 500  

 kr. pr. ha.
Det kræver dog, at markerne højst tildeles gødning op til 60% af  

 afgrødernes behov, og at der udarbejdes mark- og gødningsplaner for  

 bedriften.
Hos amtet kan I få oplysninger om, hvor SFL-områderne ligger.
 For mælkeproducenterne vil dette være mulighederne for tilskud.
 Tilskud til omlægning af planteproduktion - supplerende tilskud til  

 omlægning af bedrifter uden mælkekvote.
Oven i det generelle tilskud kan I få et særligt tilskud de første tre år,  

 markerne er i økologisk drift, men kun til de marker, der også er berettiget  

 til de 200 kr. pr. ha.
I skal sørge for at planlægge i god tid, fordi det  

 kræver, at I allerede et helt kalenderår, inden I starter omlægningen, skal  

 opfylde en række krav:
 * I må ikke have mælkekvote på bedriften i året før, I får jeres  

 autorisation, og det gælder også i hele den tilsagnsperiode, hvor I binder  

 jer for at drive bedriften økologisk.
OG * Året før, I får økologisk autorisation, skal I mindst dyrke 50% af  

 landbrugsarealet med afgrøder berettiget til hektarstøtte (reformafgrøder).  

 Landbrugsarealet betyder her de arealer, der bruges til afgrøder og græsning.  

 I kan eventuelt søge om at få godkendt en mindre procentdel, hvis I har  

 højværdiafgrøder som kartofler, roer, frø, hør, grøntsager, frugt, bær,  

 medicinplanter og planteskoleplanter.
Arealer, der ikke udnyttes landbrugsmæssigt, skal ikke tælles med, når I  

 beregner procenten med reformafgrøder.
De arealer, der skal trækkes ud af  

 beregningen, er f.eks. bebyggede arealer, grus/asfalt- eller betonarealer,  

 gårdsplads, læhegn, naturstier, moser, sø, skov, plantager og lignende.
OG * Som gennemsnit i tilsagnsperioden skal I dyrke mindst 50% af bedriftens  

 omdriftsareal med afgrøder berettiget til hektarstøtte (reformafgrøder).  

 Omdriftsarealer er marker, hvor der inden for en 5-årig periode dyrkes andre  

 afgrøder end græs.
 Hvis I opfylder disse krav, kan I få et ekstra tilskud på henholdsvis  

 2.000 kr, 2.000 kr og 1.200 kr. i de første tre år med økologisk drift.
 For bedrifter uden mælkekvote kan det supplerende økologitilskud til en  

 mark over en 5-årig periode højst give jer beløbene, som er vist i skemaet:
 I vil sandsynligvis ramme det fastsatte loft for tilskud for nogle af  

 jeres marker, hvis I til markerne også får udbetalt hektarstøtte og/eller  

 tilskud til miljøvenlige jordbrugsforanstaltninger. Økologitilskuddet bliver  

 da beskåret.
Tilskud til omlægning af svineproduktion - supplerende tilskud til  

 omlægning af bedrifter uden mælkekvote, men med en svineproduktion Har I en svineproduktion, kan I yderligere udvide tilskuddet, hvis I  

 opfylder følgende betingelser:
- Bedriften skal året før, I får økologisk autorisation, have en  

 svineproduktion på mindst 0,8 dyreenheder pr. ha (DE/ha), udregnet som et  

 gennemsnit for årets svineproduktion. ( Antal dyreenheder pr. ha udregnes  

 efter de almindelige retningslinier.
Jf. bekendtgørelse nr. 1159 af 19.  

 december 1994 om erhvervsmæssigt dyrehold, husdyrgødning, ensilage m.v.) - På ansøgningsskemaet skal I afkrydse, at I vil omlægge svineproduktionen  

 til økologisk drift.
 - I skal have omlagt mindst 50% af bedriftens areal.
- Svineproduktionen skal efter omlægningen til økologisk produktion svare  

 til 0,6 DE/ha og totalt set være mindre end bedriftens svineproduktion året  

 før, bedriften blev autoriseret.
De 0,6 DE/ha er set som et gennemsnit over  

 et år.
Et gennemsnit mellem 0,5 og 0,7 DE/ha vil dog blive accepteret.
Opfylder I disse betingelser, udvides tilskuddet, så I også får 2.000 kr.  

 pr. ha det tredje, fjerde og femte år.
For at få tilskud allerede fra det  

 tredje år kræver det, at svineproduktionen omlægges i perioden fra høst til  

 den 31. december i år 2.
 For bedrifter uden mælkekvote, men med en svineproduktion kan  

 økologitilskuddene over en 5-årig periode højst give jer beløbene, som er  

 vist i skemaet:
--------------------------------------------------------------------- De økologiske tilskud til bedrifter uden mælkekvote, men med en  

 svineproduktion - vist for 1 ha.
Produktionen omlægges efter høst i år 2.
 I vil sandsynligvis ramme det fastsatte loft for tilskud for nogle af  

 jeres marker, hvis I til markerne også får hektarstøtte og/eller tilskud til  

 miljøvenlige jordbrugsforanstaltninger. Økologitilskuddet bliver da beskåret.
Noget for noget Strukturdirektoratet kan give tilsagn om tilskud til økologisk produktion  

 for en periode fra 5 til 8 år. Ønsker I efter den periode at fortsætte  

 økologisk drift med tilskud, kan I søge om tilskud i endnu fem år.
Med tilsagnet følger forpligtelser.
Overholder I reglerne, vil  

 direktoratet udbetale tilskud til de arealer, der er omfattet af tilsagnet.  

 Men hvis I ikke opfylder betingelserne, skal tilskuddene som regel betales  

 tilbage med renter.
 Grundlæggende regler, I skal være opmærksom på:
- I skal omlægge hele bedriften til økologisk drift i henhold til  

 Plantedirektoratets bekendtgørelse.
Det gælder alle produktionsarealer  

 inklusive forpagtninger, gårdsplads, læhegn osv. og alle husdyr.
 Visse husdyrproduktioner, f.eks. mink, kan det dog efter aftale med både  

 Plantedirektoratet og Strukturdirektoratet være muligt at udskille som en  

 særlig driftsenhed, der ikke skal lægges om.
- Alle arealer og husdyr skal være omfattet af den økologiske drift inden  

 for de første fire år.
Det skal fremgå af jeres plan og også ske i praksis.  

 Det vil sige, at det er muligt at omlægge gradvist og at afvikle en  

 konventionel produktion (f.eks. slagtesvin) i løbet af de første tre år.
- I skal drive bedriften økologisk i hele tilsagnsperioden, altså mindst  

 fem år, efter at det sidste areal overgår til økologisk drift.
Det er tilladt  

 at omlægge bedriftens arealer gradvist inden for de første fire år.
Men det  

 forlænger som nævnt tilsagnsperioden - det vil sige den samlede periode, hvor  

 bedriften skal drives økologisk.
- Får I tilladelse fra både Plantedirektoratet og Strukturdirektoratet til  

 at drive såvel en økologisk som en konventionel driftsenhed, må I ikke have  

 afgrøder af samme sort og husdyr af samme art på de to driftsenheder.
Det  

 kaldes parallelavl og er heller ikke tilladt i omlægningsårene ved gradvis  

 omlægning.
- I skal indsende oplysninger om årets driftsplaner til Plantedirektoratet  

 og lade direktoratet kontrollere jeres bedrift hvert år.
Strukturdirektoratet  

 sender først på efteråret et skema med fortrykte oplysninger om jeres bedrift  

 og grundlaget for beregningen af tilskud.
I skal kontrollere, om  

 oplysningerne er rigtige og angive, hvis de ikke stemmer overens med jeres  

 oplysninger.
Strukturdirektoratet bruger oplysningerne til at beregne jeres  

 endelige tilskud for året.
Sådan udbetales tilskuddet For den enkelte mark arbejdes der med en ramme for omlægningerne på 5 år.  

 Inden for de 5 år kan I få mellem 850 og 3.050 kr. pr. ha pr. år, men det  

 afhænger af jeres produktion.
Tilskuddet udbetales til den, der er  

 autoriseret af Plantedirektoratet. 80% af årets tilskud får I som en a conto  

 betaling inden udgangen af marts.
Resten udbetales i oktober kvartal, efter  

 at jeres bedrift er kontrolleret af Plantedirektoratet, og at I har givet de  

 oplysninger, som Strukturdirektoratet beder jer om i løbet af det tidlige  

 efterår.
I det første år vil I ikke få en a conto betaling, men det samlede  

 beløb vil gå ind på jeres konto inden årets udgang.
 De tilskud, I får, er skattepligtige, og det bliver meddelt skattevæsenet,  

 hvor meget I får.
 Ved udløbet af en tilsagnsperiode kan I søge om et nyt tilsagn for  

 yderligere mindst fem år, og dermed kan I fortsætte med at drive økologisk  

 jordbrug med tilskud.
Tilsagn med forpligtelser Når I får tilsagn om tilskud, er der en række betingelser, I skal opfylde.  

 Og det gælder i hele tilsagnsperioden.
I har pligt til straks at give besked,  

 hvis der opstår en situation, hvor I ikke opfylder betingelserne og derfor  

 ikke længere har ret til at modtage tilskud - så oplys hellere for meget og  

 for ofte end for lidt og for sent.
Strukturdirektoratet kan bestemme, at et tilsagn om tilskud falder bort,  

 hvis I ikke opfylder reglerne for at få tilskud, eller hvis I har givet  

 urigtige, vildledende eller mangelfulde oplysninger.
I sådanne tilfælde kan  

 direktoratet også bestemme, at udbetalte tilskud skal tilbagebetales med  

 tillæg af renter fra udbetalingstidspunktet.
Hvis I har afgivet urigtige oplysninger med forsæt eller udvist grov  

 uagtsomhed, kan Strukturdirektoratet bestemme, at I udelukkes fra tilskud til  

 økologisk jordbrugsproduktion og til miljøvenlige jordbrugsforanstaltninger i  

 2 år.
Endelig kan direktoratet pålægge jer bødestraf for overtrædelse af  

 ordningens bestemmelser.
Når vi fastlægger jeres tilsagn, bruger vi de oplysninger, vi har om jeres  

 bedrift.
Hvis I mener, at jeres tilsagn ikke er rigtigt fordi vi mangler  

 nogle oplysninger, bør I hurtigst muligt indsende de oplysninger, der mangler  

 og bede om at få sagen genoptaget.
Det samme gælder, hvis der på anden måde  

 er sket en fejl.
 Da tilskuddene følger bedriftens areal, ønsker Strukturdirektoratet at få  

 at vide, hvis der sker ændringer af ejerforhold og forpagtningsaftaler samt  

 ændringer i bedriftens areal - altså hvis I køber og sælger henholdsvis  

 tilforpagter og bortforpagter jord.
Salg eller bortforpagtning Hvis I sælger eller bortforpagter økologisk dyrket jord i  

 tilsagnsperioden, kan den nye ejer eller forpagter overtage jeres tilsagn om  

 tilskud, og de forpligtelser I har.
Der kan også være tale om en forpagtning,  

 der ophører.
Men det er jer, der skriftligt skal underrette os om, at I har  

 solgt eller forpagtet jorden bort.
I skal også oplyse om køberen/forpagteren  

 overtager jeres tilsagn om tilskud.
Hvis det ikke er tilfældet, skal I regne  

 med at tilskuddene, I har modtaget for de solgte/bortforpagtede arealer, skal  

 tilbagebetales med renter.
 Når I sælger eller bortforpagter, skal I derfor sørge for, at der i  

 overdragelsesdokumentet står, at køber eller forpagter binder sig til fortsat  

 at drive bedriften økologisk, i hvert fald i den resterende del af  

 tilsagnsperioden.
Går I konkurs eller indgiver begæring om konkurs, betalingsstandsning  

 m.v., skal I også give direktoratet besked øjeblikkeligt.
Det gælder også,  

 hvis jeres bedrift sættes på tvangsauktion.
Køb og tilforpagtning Hvis I køber eller forpagter jord, kan I få tilskud til de nye arealer.
I  

 kan dog først få tilskud det første hele kalenderår, arealerne er i økologisk  

 drift.
Det kræver, at I har søgt tilskuddet senest den 31. december året  

 inden.
Forlængelse af tilsagnsperioden Når I udvider jeres areal ved køb eller forpagtning, kan I søge om også at  

 få tilskud til det nye areal.
Som regel vil det betyde, at hele bedriften får  

 et nyt tilsagn med en ny tilsagnsperiode, der udløber 5 år efter, at den  

 sidste del af det nye areal overgår til økologisk drift.
 Størrelsen af det nye areal afgør, om bedriften får et nyt tilsagn med  

 tilhørende tilsagnsperiode:
 - Bedriften får altid et nyt tilsagn, når det nye areal er større end 5  

 ha.
 - Er det nye areal 2 ha eller derunder, forlænges tilsagnsperioden ikke.
 - Er det nye areal på 2,1 - 5,0 ha forlænges tilsagnsperioden for hele  

 bedriften kun, hvis bedriftens oprindelige areal derved forøges med mere end  

 10 %.
Jordfordeling Det er muligt at afstå økologisk dyrkede arealer i en jordfordeling.
Det  

 kræver blot, at I samtidig modtager arealer, så bedriftens samlede areal ikke  

 bliver mindre.
De modtagne arealer skal omlægges efter de samme regler, som  

 dem, der gælder for arealer, der købes eller tilforpagtes.
Men I kan kun få  

 omlægningstilskud til de hektarer bedriften, forøges med.
Til gengæld skal I heller ikke betale tilskuddene tilbage for de afståede  

 arealer, selvom de udgår af økologisk drift.
Det skal I dog, hvis bedriften  

 bliver mindre efter jordfordelingen, men kun for de hektarer bedriften  

 formindskes med.
Spørg hvis I er i tvivl I skal overholde de betingelser, som gælder for tilskuddene.
Der kan dog  

 være helt specielle forhold på jeres bedrift, der gør, at I er i tvivl om, I  

 kan opfylde reglerne.
Eller der kan opstå uventede situationer, hvor I får  

 problemer, som I ikke selv er herre over, og som gør det svært at leve op til  

 den aftale, I indgik.
Under alle omstændigheder er det vigtigt, at I oplyser  

 Strukturdirektoratet om problemerne.
Det skal ske skriftligt.
På den måde  

 giver I os mulighed for at vurdere jeres specielle situation.
Vi vil derefter  

 sende jer en skriftlig afgørelse.
 Tal med en konsulent eller kontakt Strukturdirektoratet, hvis I overvejer  

 at søge dispensation.
Retsgrundlag De vigtigste retsregler for tilskud til økologisk jordbrugsproduktion  

 fremgår af:
 Kommissionens forordning (EF) nr. 746/96 af 24. april 1996 om  

 gennemførelsesbestemmelser til Rådets forordning (EØF) nr. 2078/92 om  

 miljøvenlige produktionsmetoder i landbruget samt om naturpleje.
 Lov nr. 479 af 12. juni 1996 om støtte til jordbrugets strukturudvikling  

 og til økologisk jordbrug m.v. som ændret ved lov nr. 404 af 10. juni 1997.
 Bekendtgørelse nr. 226 af 25. marts 1997 om tilskud til økologisk  

 jordbrugsproduktion m.v.
