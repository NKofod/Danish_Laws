Aktietab Reference:
ABL § 2, stk. 1 LV 1998 S.G.1.5.1 A klagede for indkomstårene 1994 og 1995 over myndighedernes  

 beregning af fremførselsberettiget aktietab.
 Aktieavancelovens § 2, stk. l, bestemte, at fortjeneste ved  

 afståelse af aktier skulle medregnes ved opgørelsen af den  

 skattepligtige almindelige indkomst, når den skattepligtige havde  

 erhvervet aktierne på et tidspunkt, der lå mindre end tre  

 år forud for afståelsen.
Skatteforvaltningen havde den 25/2 1998 meddelt klageren, at det af  

 aktieavancebeskatningslovens § 2, stk. 2, 2. pkt. fremgik, at såfremt  

 de samlede tab oversteg de samlede fortjenester, kunne det overskydende tab  

 fradrages i fortjenesten efter stk. 1 i de fem efterfølgende  

 indkomstår.
Det fremgik videre af 3. pkt., at tabet inden for denne  

 periode kun kunne overføres til fradrag i et senere indkomstår,  

 såfremt det ikke kunne rummes i en nettofortjeneste ved afståelse  

 af aktier i et tidligere indkomstår.
 Klageren havde ved opgørelsen af sine fremførselsberettigede  

 tab på aktier lagt den fortolkning af aktieavancebeskatningslovens § 2,  

 stk. 2, 2. pkt. til grund, at fremførselsberettigede tab skulle  

 modregnes i efterfølgende års fortjenester, forinden der skulle  

 ske modregning med det i samme efterfølgende år konstaterede  

 tab.
 Skatteforvaltningen havde heroverfor anført:
"Ligningsafdelingen er helt uenig i Deres fortolkning af ABL.
Af § 2, stk.  

 2, 2. pkt., fremgår netop, at hvis de samlede tab overstiger de samlede  

 fortjenester kan det overskydende tab fradrages i fortjenester efter stk. l i  

 de fem følgende indkomstår.
I § 2, stk. 2, 3. pkt. er herefter  

 anført: "Inden for denne periode kan tabet kun overføres til  

 fradrag i et senere indkomstår, såfremt det ikke kan rummes i  

 nettofortjeneste ved afståelse af aktier i et tidligere  

 indkomstår".
 Klageren havde over for Landsskatteretten til støtte for sin  

 fortolkning af aktieavancebeskatningslovens § 2, stk. 2, 3. pkt.,  

 anført:
1. Principperne for opgørelse af fremførbare tab i  

 forvaltningens opgørelse er forkert, idet man baserer  

 opgørelsen på årets nettoresultat.
Opgørelsen  

 bør baseres på årets fortjenester, der først skal  

 anvendes til modregning i tidligere års overførte tab.
Disse  

 principper er anvendt i min opgørelse.
 2. Reglerne findes i ABL, hvor § 2, stk. 2, anfører, at  

 såfremt de samlede tab overstiger de samlede fortjenester, kan det  

 overskydende tab fradrages i fortjeneste efter stk. l i de fem  

 følgende indkomstår.
3. Fortjeneste og tab opgøres efter § 5, stk. 3. I § 5  

 anføres at fortjeneste eller tab udgør forskellen mellem de ved  

 afståelsen indvundne beløb med fradrag af anskaffelsessummen.
I  

 § 5, stk. 2, anføres, at opgørelsen sker for hver aktiehandel  

 efter "aktie for aktie" metoden.
Det understreges således, at det er  

 den enkelte aktie og hverken et gennemsnit eller en total, der skal  

 lægges til grund.
4. I Cirk.nr l - til ABL - § 6 anføres, at tab kun kan fradrages i  

 fortjeneste på andre aktier.
Senere i samme § anføres:  

 "Såfremt tab ved afståelse af aktier efter mindre end 3 års  

 ejertid overstiger fortjeneste ved anden tilsvarende aktieafståelse,  

 kan det overskydende tab overføres til fradrag i  

 ægtefællens nettofortjeneste ved afståelse af aktier efter  

 mindre end 3 års ejertid, under forudsætning af, at  

 ægtefællerne er samlevende ved indkomstårets slutning". Her  

 introduceres "nettofortjeneste" som begreb i modsætning til det hidtil  

 anvendte begreb "fortjeneste". Sondringen er tydelig.
Skatteyder kan modregne  

 i fortjeneste, medens modregningen hos ægtefællen  

 forudsætter, at denne har en nettofortjeneste.
5. I cirkulærets § 8 uddybes begreberne og det understreges, at der  

 alene tales om "fortjeneste" og "tab" ligesom det tydeligt anføres, at  

 man arbejder med udgangspunkt i den enkelte aktie og for hver aktie efter  

 "aktie for aktie" metoden.
Det gennemgående i hele ABL er, at man tager  

 udgangspunkt i den enkelte aktie og i den enkelte handel.
De  

 gennemgående ord er "fortjeneste" og "tab". Ordet "nettotab" anvendes  

 slet ikke og ordet "nettofortjeneste" kun når man vil understrege at  

 modregningsmuligheden hos ægtefællen forudsætter, at denne  

 har opbrugt sine egne modregningsmuligheder." Landsskatteretten bemærkede, at man var enig med myndighederne i, at  

 det af ordlyden af aktieavancebeskatningslovens § 2, stk.2, 1. og 2. pkt.  

 fremgik, at nettofortjenesten ved aktiehandler skulle opgøres år  

 for år.
Derefter forelå der adgang til at fratrække  

 tidligere års underskud, jf. § 2, stk. 2, 2. pkt.
Da der i de  

 omhandlede år alene forelå nettotab, ville det således ikke  

 være muligt i disse år at udnytte de for tidligere år  

 fremførselsberettigede tab, og afgørelsen blev herefter  

 stadfæstet.
