Resumé  



  

 En dansk ambassade i udlandet traf beslutning om at nægte en dansk  

 statsborger  

 der modtog hjælp fra ambassaden i forbindelse med en sag, adgang til  

 personligt  

 fremmøde på ambassaden.
Beslutningen blev truffet på baggrund af udsagn fra  

 andre personer på ambassaden som den pågældende skulle have tilbudt at skaffe  

 opholdstilladelse i Danmark mod betaling.
Det fremgik endvidere af sagen at  

 den pågældende ved en senere lejlighed, ligeledes mod betaling, skulle have  

 tilbudt en anden at skaffe et visum til Danmark.
 Ombudsmanden vurderede at beslutningen om at nægte den  

 pågældende adgang til ambassaden måtte anses for en afgørelse i  

 forvaltningslovens og offentlighedslovens forstand, og kritiserede at  

 ambassaden ikke havde overholdt notatpligten i offentlighedslovens § 6, stk.  

 1, og ikke havde overvejet partshøringspligten i forvaltningslovens § 19.  

 (J.nr. 2003-4188-459).
Nægtelse af adgang til personligt fremmøde på ambassade Under et ophold i X-land rettede den danske statsborger A den  

 16. januar og 6. marts 2003 personlig henvendelse til Den Danske Ambassade i  

 hovedstaden, Y-by.
Han modtog fra ambassaden hjælp med oversættelse og  

 legalisering af dokumenter til brug for en sag vedrørende en person der var  

 bosiddende i landet.
 Den 14. juli 2003 henvendte A sig på ny på ambassaden, men blev  

 nægtet adgang; han fik efter det af ham selv oplyste at vide at han var  

 en  

 meget farlig mand.
Efter As hjemkomst til Danmark skrev han den 8. oktober 2003  

 til Udenrigsministeriet.
Det fremgår af brevet at As støtte- og  

 kontaktperson  

 i hans kommune på hans vegne telefonisk havde kontaktet ministeriet og fået  

 oplyst at ministeriet desværre ikke kunne hjælpe A mens han var i Y-by, og at  

 A  

 udmærket godt vidste hvorfor.
A anførte over for ministeriet at han på ingen  

 måde vidste hvad der mentes hermed eller blev hentydet til, og at han derfor  

 havde ønsket en personlig samtale i ministeriet hvilket ikke havde kunnet  

 lade  

 sig gøre.
A havde endvidere ikke kunnet få en begrundelse for hvorfor  

 ministeriet  

 nægtede at hjælpe ham som dansk statsborger.
A klagede over denne behandling  

 og gentog sit ønske om en skriftlig forklaring på hvorfor han var blevet  

 nægtet  

 hjælp.
 Udenrigsministeriet besvarede den 13. oktober 2003 As brev  

 således:
 Ambassaden i (Y)-by har oplyst, at den har begrundet mistanke om  

 gentagne forsøg på bedrageri fra Deres side overfor andre af ambassadens  

 kunder.
Disse har uafhængigt af hinanden oplyst overfor ambassaden, at De  

 under  

 ophold på ambassadens område skulle have tilbudt at skaffe de pågældende  

 personer indrejsevisum i Danmark for et nærmere angivet beløb.
På denne baggrund har ambassaden besluttet, at De fremover ikke  

 kan få adgang til ambassaden, men må sende Deres dokumenter til legalisering  

 gennem en budbringer.
De vil således stadig kunne få den service fra  

 ambassaden, som De er berettiget til, men blot desværre ikke selv få  

 personlig  

 adgang til bygningen.
 Den 14. og 21. oktober 2003 skrev A igen til Udenrigsministeriet  

 og stillede en række spørgsmål vedrørende ambassadens beslutning.
Han spurgte  

 bl.a. om hvornår bedrageriforsøgene skulle have fundet sted, og hvem der  

 havde  

 anmeldt ham, ligesom han bad om at få oplyst hvorfor han ikke var blevet  

 anmeldt til politiet i Y-by, og hvorvidt ambassaden havde rådet de personer  

 som  

 angav ham, til at gå til politiet i Y-by.
 I brev af 22. oktober 2003 svarede Udenrigsministeriet  

 følgende:
 Deres spørgsmål kan ganske enkelt besvares med, at ambassaden i  

 (Y)-by ikke har anmeldt Dem til politiet, fordi politianmeldelse af personer,  

 der er permanent bosiddende i Danmark, ikke er ambassadens opgave   

 tværtimod.  

 Af samme grund har ambassaden ikke rådet de personer, som har givet  

 ambassaden  

 de pågældende oplysninger, til at gå til politiet i (Y)-by.
 Deres ønske om at få oplyst navnene på de pågældende personer  

 kan desværre ikke imødekommes, da ambassaden ikke har noteret de pågældendes  

 navne.
 Det kan tilføjes, at det tilkommer ambassaden at træffe de  

 nødvendige foranstaltninger til opretholdelse af ro og orden på dens  

 territorium, og at Udenrigsministeriet hverken kan eller ønsker at omgøre  

 ambassadens beslutning.
 Ved brev af 5. november 2003 klagede A til mig.
Han anførte  

 bl.a. at hans sag i Y-by stadig ikke var afsluttet, og at han derfor fortsat  

 kunne risikere at skulle til yderligere retsmøder.
A havde derfor formentlig  

 også stort behov for fortsat at kunne få hjælp og lov til at komme på  

 ambassaden.
Han gentog endvidere at han ikke kunne genkende de anklager der  

 var rejst mod ham.
Den 12. december 2003 bad jeg Udenrigsministeriet om en  

 udtalelse i anledning af As klage.
Jeg bad om at ministeriet forinden  

 indhentede en udtalelse fra ambassaden i Y- by om sagen.
I mit brev til  

 ministeriet skrev jeg følgende:
 (A)s klage vedrører ambassaden i (Y)-bys beslutning om at nægte  

 ham adgang til ambassaden.
Beslutningen blev truffet på baggrund af  

 oplysninger fra andre af ambassadens kunder der havde oplyst at (A) under  

 ophold på ambassadens område skulle have tilbudt at skaffe de pågældende  

 personer  

 indrejsevisum i Danmark mod betaling af et nærmere angivet beløb.
 I udtalelserne beder jeg om at myndighederne særligt kommer ind  

 på følgende forhold:
 Det fremgår af (A)s bilag at Udenrigsministeriet den 22.  

 oktober 2003 skrev blandt andet således til (A):
Deres ønske om at få oplyst navnene på de pågældende personer  

 kan desværre ikke imødekommes, da ambassaden ikke har noteret de pågældendes  

 navne. Efter offentlighedslovens § 6, stk. 1, 1. punktum, skal en  

 myndighed som mundtligt modtager oplysninger vedrørende en sags faktiske  

 omstændigheder der er af betydning for sagens afgørelse, eller som på anden  

 måde er bekendt med sådanne oplysninger, i sager hvor der vil blive truffet  

 afgørelse af en forvaltningsmyndighed, gøre notat om indholdet af  

 oplysningerne.
Det antages endvidere at følge af en almindelig  

 retsgrundsætning at en myndighed  uanset om der er tale om en  

 afgørelsessag  

  sørger for at der gøres skriftligt notat om ekspeditioner af væsentlig  

 betydning for behandlingen af en sag hvis de ikke fremgår af sagens akter i  

 øvrigt.
Derved tilgodeses  ud over hensynet til aktindsigt  såvel  

 ordensmæssige  

 hensyn som kravet om at myndighederne efterfølgende er i stand til at  

 dokumentere  

 deres sagsbehandlingsskridt, jf.
Jon Andersen m.fl., Forvaltningsret, 2.  

 udgave  

 (2002) s. 413.
 Jeg beder myndighederne om at oplyse hvorvidt spørgsmålet om  

 nægtelse adgang til ambassaden efter myndighedernes opfattelse må antages at  

 være en afgørelsessag i offentlighedslovens og forvaltningslovens  

 forstand.
Jeg beder endvidere Udenrigsministeriet og ambassaden om nærmere  

 at redegøre for hvilke overvejelser myndighederne har gjort sig vedrørende  

 opfyldelsen af notatpligten i den foreliggende sag.
Jeg beder herunder  

 myndighederne om at oplyse hvorvidt notatpligten efter myndighedernes  

 opfattelse  

 må anses for opfyldt i sagen  og i benægtende fald hvad de eventuelle  

 konsekvenser heraf er.
Jeg bemærker i den forbindelse også at det af forvaltningslovens  

 § 19, stk. 1, fremgår at hvis en part i en sag ikke kan antages at være  

 bekendt  

 med at myndigheden er i besiddelse af bestemte oplysninger vedrørende sagens  

 faktiske omstændigheder, må der ikke træffes afgørelse før myndigheden har  

 gjort parten bekendt med oplysningerne og givet denne lejlighed til at  

 fremkomme med en udtalelse.
Dette gælder hvis oplysningerne er til ugunst for  

 den pågældende part og er af væsentlig betydning for sagens afgørelse.
 Af Udenrigsministeriets brev af 22. oktober 2003 fremgår  

 endvidere følgende:
Det kan tilføjes, at det tilkommer ambassaden at træffe de  

 nødvendige foranstaltninger til opretholdelse af ro og orden på dens  

 territorium, og at Udenrigsministeriet hverken kan eller ønsker at omgøre  

 ambassadens beslutning. Det fremgår af § 2 i lov om udenrigstjenesten at  

 udenrigstjenestens tre grene, Udenrigsministeriet, de diplomatiske og de  

 konsulære  

 repræsentationer, udgør en fælles tjeneste og én myndighed.
Efter lovens § 3,  

 stk. 1, er udenrigsrepræsentationerne imidlertid organer under  

 Udenrigsministeriet.
 Jeg beder på den baggrund Udenrigsministeriet om at oplyse  

 hvorvidt ministeriet faktisk  i kraft af ministeriets  

 instruktionsbeføjelse  

 over for repræsentationen, jf. udenrigstjenestelovens § 3, stk. 1  har  

 foretaget en selvstændig prøvelse af ambassadens beslutning om at nægte (A)  

 adgang til ambassadens område.
 I udtalelse af 19. januar 2004 anførte Den Danske Ambassade i  

 Y-by følgende:
 1. I besvarelse af udenrigsministeriets ovennævnte skrivelse  

 kan ambassaden oplyse følgende om sagens forløb:
 2. Ambassaden er normalt lukket for konsulære ekspeditioner om  

 torsdagen, men åbnede ekstraordinært torsdag den 6. marts 2003 for at  

 foretage  

 en legalisering for hr. (A), samt for at en irakisk familie kunne indgive  

 nogle oplysninger i en familiesammenføringssag.
Den irakiske familie kom ca. en time senere tilbage for at  

 fortælle, at de var blevet kontaktet af (A) ved hoveddøren til ambassadens  

 konsulære reception.
Da havde set ham gå ud af samme dør da de ankom.
Han  

 havde  

 udgivet sig for at være ambassadens hovedbogholder, der var på vej til det  

 nærliggende Hotel   for at veksle penge.
Han havde tilbudt dem at ordne  

 familiesammenføringssagen på fem dage mod et gebyr på USD 400. Han havde  

 argumenteret, at ambassaden ville lukke ned pga. krigen mod Irak i den  

 nærmeste fremtid, så det var nu eller aldrig.
De havde accepteret  

 og betalt  

 ham pengene.
 Ambassaden spurgte, hvorvidt familien ønskede at indgive en  

 politianmeldelse, hvilket ikke var tilfældet, fordi de frygtede, at  

 myndighederne ville anfægte deres ophold i (X)-land.
3. På baggrund af det skete, og af hensyn til beskyttelsen af  

 ambassadens ofte sårbare konsulære kunder, resolverede  

 ambassadøren, at (A)  

 ikke måtte gives adgang til ambassadens område, hvis han  mod  

 forventning   

 skulle driste sig til at henvende sig igen.
Medarbejderne i ambassadens  

 konsulære  

 reception blev instrueret i overensstemmelse hermed.
4. Den 14. juli 2003 henvendte (A) sig igen til ambassaden med  

 henblik på legalisering af nogle dokumenter.
I overensstemmelse med det  

 tidligere besluttede oplyste den fungerende chargé daffaires (A) om, at  

 han i  

 henhold til ambassadørens beslutning ikke var ønsket på ambassadens område.  

 Han  

 oplystes endvidere om, at ambassaden var rede til at ekspedere hans  

 legaliseringssag, men at dette måtte ske via en anden person.
Da (A) under  

 samtalen var omgivet at flere andre personer i ambassadens reception  

 henvistes  

 som forklaring til, at (A) selv kendte årsagen.
Efter nogen diskussion  

 accepterede (A) den af ambassaden tilbudte fremgangsmåde og tilkendegav, at  

 det  

 ikke ville være noget problem at få en anden person til at afhente hans  

 legaliserede dokumenter.
5. Næste dag den 15. juli 2004 modtog ambassadens receptionist  

 telefonisk oplysning fra en af ambassadens klienter om, at (A) dagen før i  

 receptionen havde søgt at overtale en anden af ambassadens klienter til at  

 betale  

 ham   250.000 for at arrangere et visum til Danmark.
Den pågældende havde  

 stået  

 tæt ved og hørt hele samtalen.
Receptionisten gjorde et notat om, hvad der  

 var  

 passeret den 14. og 15. juli 2004. Notatet vedlægges i kopi.
6. Ambassaden er bekendt med identiteten på den irakiske  

 familie, som er omtalt ovenfor under afsnit 2, samt den person, fra hvem  

 ambassaden modtog de i afsnit 5 omtalte oplysninger.
I begge tilfælde er der  

 tale om personer, som ambassaden anser som seriøse og troværdige, men  

 samtidig  

 yderst sårbare, hvis fortroligheden omkring deres identitet kompromitteres.  

 Navnet på den i receptionistens notat af 15.7.2003 omtalte person er således  

 udeladt i vedlagte kopi.
 7. Om ambassadens overvejelser vedrørende opfyldelsen af  

 notatpligten i den foreliggende sag kan følgende anføres:
 De hektiske dage primo marts 2003, hvor der herskede en spændt  

 situation forud for krigen i Irak, hvor hovedbekymringen var den overordnede  

 sikkerhedssituation, og hvor ambassaden havde en vakance blandt de udsendte  

 medarbejdere i en arbejdsmæssigt presset situation, var baggrunden for, at  

 ambassaden ikke  udover optegnelserne vedrørende de ovennævnte  

 konsulære ekspeditioner  

  kan fremlægge et samtidigt notat om det ovenfor i afsnit 2 beskrevne  

 forløb.
Notatpligten er på den givne foranledning indskærpet overfor  

 ambassadens personale. I udtalelse af 12. februar 2004 anførte Udenrigsministeriet  

 følgende:
 Med hensyn til de i Ombudsmandens skrivelse rejste spørgsmål  

 bemærker Udenrigsministeriet følgende.
 1. For så vidt angår spørgsmålet, om Udenrigsministeriet anser  

 beslutningen om at nægte (A) fysisk adgang til ambassadens område for at være  

 en afgørelsessag, er det efter ministeriets opfattelse ikke en  

 forvaltningsafgørelse  

 i forvaltningslovens og offentlighedslovens forstand.
Der lægges herved først og fremmest vægt på et  

  

 væsentlighedskriterium  

  

 , idet det vurderes,  

 at nægtelsen af fysisk adgang var af meget ringe betydning for (A). Der var  

 ikke  

 tale om at nægte ham mulighed for at modtage ambassadens service, idet dette  

 kunne ske ved postfremsendelse af de relevante dokumenter eller via en  

 tredjeperson, ligesom han kunne modtage evt. anden rådgivning telefonisk.  

 Beslutningens ringe betydning understreges i øvrigt af, at (A) som dansk  

 statsborger  

 har fast ophold i Danmark, og hans konkrete behov for servicering fra  

 ambassaden  

 umiddelbart alene synes at angå legalisering af visse dokumenter.
Dette  

 understøttes af, at beslutningen  

  

 ingen konkrete  

 retsvirkninger  

  

 havde for (A), idet hans retsstilling ikke kan siges at  

 være blevet ændret af, at han ikke kunne få fysisk adgang til ambassaden.
I  

 henhold til lov om udenrigstjenesten er Udenrigsministeriet forpligtet til at  

 bistå danske statsborgere, men der er ingen grund til at antage, at dette  

 nødvendigvis skal ske gennem fysisk tilstedeværelse på en ambassade.
Også ud  

 fra en formålsbetragtning  at sikre ambassadens øvrige klienter ordnede  

 forhold i forbindelse med ekspeditionen af deres sager  har ambassadens  

 beslutning i højere grad karakter af faktisk forvaltningsvirksomhed af  

 ordensmæssig karakter end en retlig afgørelse.
 Samlet set er det således Udenrigsministeriets opfattelse, at  

 der ikke er tale om en afgørelsessag, hvorfor reglerne om bl.a. partshøring i  

 forvaltningsloven ikke finder anvendelse.
Endelig skal det bemærkes, at ambassaden under de konkrete og  

 ganske særegne omstændigheder valgte det mindst indgribende skridt for at  

 sikre beskyttelse af ambassadens øvrige gæster.
Under normale omstændigheder  

 ville så alvorlige og troværdige anklager mod (A) som bedrageri  som  

 beskrevet i ambassadens redegørelse  have ført til indgivelse af  

 politianmeldelse, bl.a. med henblik på nærmere afklaring af de faktiske  

 omstændigheder og eventuel retsforfølgning.
Danske repræsentationer udviser  

 imidlertid stor tilbageholdenhed med at indgive politianmeldelser mod danske  

 statsborgere i udlandet, særligt i lande som (X)- land, hvor der må antages  

 at  

 være en ikke ubetydelig risiko for at retssikkerhedsgarantier ikke overholdes  

 af de lokale myndigheder.
Det nødvendiggjorde, at ambassaden under de  

 konkrete  

 omstændigheder måtte vurdere, hvad der ville være en adækvat og proportional  

 reaktion på en velunderbygget formodning om (A)s adfærd.
 2. For så vidt angår Ombudsmandens anmodning om en redegørelse  

 for, hvilke overvejelser man har gjort sig vedrørende opfyldelsen af  

 notatpligten, skal man udtale:
Det beror på en telefonisk oplysning fra ambassaden til  

 ministeriet, som dannede grundlag for, at ministeriet i sin skrivelse til (A)  

 anførte, at ønsket om at udlevere navnene på de pågældende personer kan  

 desværre ikke imødekommes, da ambassaden ikke har noteret de pågældendes  

 navne.
Udenrigsministeriet beklager, at denne begrundelse blev givet  

 for  

 ikke at udlevere navnene.
Rettelig burde som begrundelse have været anført,  

 at  

 navnene er ambassaden bekendt, men de kan ikke oplyses af hensyn til de  

 pågældendes sikkerhed i (X)-land, jf. offentlighedslovens § 13, nr.  

 6.
Udenrigsministeriet har ved brev af  

 d.d. tilskrevet (A) og meddelt ham begrundelsen for tilbageholdelse af de  

 relevante navne, jf. vedlagte kopi af dette brev.
Der er således ikke efter ministeriets opfattelse sket brud på  

 notatpligten, idet der snarere er tale om, at man ved en misforståelse har  

 angivet en forkert begrundelse for ikke at oplyse navnene.  

 Udenrigsministeriet  

 kan herudover ganske henholde sig til pkt. 7 i ambassadens redegørelse.
Det  

 er  

 ministeriets vurdering, at selv om det i øvrigt måtte antages, at  

 notatpligten  

 ikke til fulde har været opfyldt i det konkrete tilfælde, foreligger der så  

 klart særlige omstændigheder, at der ikke er grund til at påtale det  

 pågældende  

 forhold ud over den indskærpelse af notatpligten, som efterfølgende har  

 fundet  

 sted på ambassaden.
 3. For så vidt angår spørgsmålet om Udenrigsministeriet har  

 foretaget en selvstændig prøvelse af ambassadens beslutning om at nægte (A)  

 adgang til ambassadens område, bemærkes følgende:
Udenrigsministeriet har  efter en gennemgang af sagen  vurderet,  

 at ambassadens beslutning blev truffet for at varetage legitime hensyn til  

 ambassadens funktion, herunder hensynet til andre klienter.
Henset til  

 ambassadens indsigt i lokale forhold og direkte kontakt til de implicerede  

 personer  

 i forbindelse med hændelsesforløbet har Udenrigsministeriet ved sin  

 behandling  

 af (A)s klage af 8. oktober 2003 ikke fundet grundlag for at  

 tilsidesætte  

 ambassadens konkrete skøn, herunder deres vurdering af de specifikke lokale  

 omstændigheder, som lå til grund for ambassadens beslutning.
Dette er meddelt  

 (A) ved Udenrigsministeriets brev af 14. oktober 2003.
Ambassaden er i sagens anledning blevet instrueret om i tilfælde  

 af fremtidige konkrete anmodninger fra (A) om adgang til ambassaden med  

 henblik på konsularbistand at vurdere, hvorvidt det vil være nødvendigt at  

 fastholde den trufne beslutning i lyset af de konkrete omstændigheder, der  

 måtte foreligge ved en eventuel fremtidig henvendelse.
Dette er ligeledes  

 meddelt (A) ved ovennævnte brev af d.d. I det omtalte brev til A af 12. februar 2004 skrev  

 Udenrigsministeriet således:
 I behandlingen af Deres klage til Folketingets Ombudsmand over  

 ambassaden i (Y)- by har Udenrigsministeriet foretaget en nøje gennemgang af  

 sagen.
 I forbindelse med denne gennemgang af sagen er man for det  

 første blevet opmærksom på en beklagelig misforståelse, der er kommet til  

 udtryk i ministeriets brev til Dem, hvori man oplyser, at man ikke kan oplyse  

 navnene på de personer, der har oplyst til ambassadens personale, at De  

 skulle  

 have forsøgt bedrageri overfor de pågældende, idet man ikke havde noteret de  

 pågældendes navne.
Dette er desværre ikke helt korrekt.
Navnene er ambassaden  

 bekendt.
Imidlertid må Udenrigsministeriet med henvisning til  

 Offentlighedslovens  

 § 13, stk. 1, nr. 6, fastholde, at navnene ikke kan oplyses af hensyn til de  

 pågældendes sikkerhed i (X)-land, såfremt de fortsat måtte opholde sig her.  

 Kopi af den pågældende bestemmelse vedlægges til orientering.
 For det andet ønsker Udenrigsministeriet at oplyse, at man har  

 anmodet ambassaden om at vurdere, hvorvidt det vil være nødvendigt at  

 fastholde den trufne beslutning i lyset af de konkrete omstændigheder, der  

 måtte foreligge ved en eventuel fremtidig henvendelse.
 I brev af 4. marts 2004 kommenterede A ambassadens og  

 Udenrigsministeriets udtalelser.
Han bestred i den forbindelse myndighedernes  

 beskrivelse af hændelsesforløbet under hans fremmøde på ambassaden  

 henholdsvis  

 den 6. marts og 14. juli 2003. Han anførte endvidere at han ønskede at  

 ambassaden  

 rejste tiltale og kontaktede politiet i X- land således at alle kunne blive  

 afhørt, herunder den irakiske familie; det var As opfattelse at  

 ambassaden  

 forsøgte at beskytte denne familie som havde sagt ja til en ulovlig handling.  

 A tilkendegav desuden at han ikke ønskede at vide hvem der skulle have  

 opholdt  

 sig i ambassaden den 6. marts 2003, men at han mente at det var vigtigt at  

 navnet  

 blev givet videre til ombudsmanden som dokumentation for ambassadens udsagn.
Ombudsmandens udtalelse 1.  

  

 Det fremgår af brev af 13. oktober 2003 fra Udenrigsministeriet og  

 ambassadens udtalelse af 19. januar 2004 at De fortsat vil kunne få den  

 service fra ambassaden i (Y)- by som De er berettiget til, når blot De ikke  

 personligt møder op på ambassaden.
Deres henvendelse til mig vedrører således  

 alene spørgsmålet om berettigelsen af ambassadens beslutning om at nægte Dem  

 personlig adgang til ambassaden.
Jeg har således bl.a. ikke har taget  

 stilling til om ambassadens beslutning opfyldte de forvaltningsretlige krav i  

 henseende til form og begrundelse.
2.  

  

 Jeg bemærker herefter at det som Udenrigsministeriet mere generelt har anført  

 om at det tilkommer ambassaden at træffe de nødvendige foranstaltninger til  

 opretholdelse af ro og orden på ambassadens territorium, ikke i sig selv kan  

 give mig anledning til kritik.
Hjemlen hertil må antages at følge af  

 almindelige ordens- og anstaltsbetragtninger.
3.  

  

 Ambassadens  

 beslutning om ved eventuelle fremtidige henvendelser at nægte Dem adgang til  

 ambassadens område blev truffet på baggrund af oplysninger om at De under  

 ophold på ambassadens område den 6. marts 2003 skulle have tilbudt en irakisk  

 familie mod betaling at ordne en familiesammenføringssag.
Det fremgår desuden  

 af ambassadens udtalelse af 19. januar 2004 at De endvidere den 14. juli 2003  

 skulle have tilbudt at skaffe en anden af ambassadens klienter indrejsevisum  

 i  

 Danmark for et nærmere angivet beløb.
Ambassadens oplysninger stammede fra  

 øvrige klienter på ambassaden, bl.a. den involverede irakiske familie.
 De kan på ingen måde genkende ambassadens anklager.
 Påstand står således mod påstand for så vidt angår de faktiske  

 omstændigheder som har dannet grundlag for beslutningen om nægtelse af adgang  

 til ambassaden.
Ombudsmandsinstitutionen er ikke egnet til at afklare et bevisspørgsmål  

 som det foreliggende fordi ombudsmanden i almindelighed ikke har mulighed for  

 at afhøre vidner i sagen, men behandler klager på et skriftligt grundlag.
En  

 endelig konstatering af hvad der måtte have fundet sted mellem Dem og de  

 andre  

 af ambassadens klienter som har rettet anklagerne mod Dem, vil således ikke  

 kunne  

 gennemføres inden for rammerne af en ombudsmandsundersøgelse.
 Under henvisning hertil og efter min gennemgang af sagen i  

 øvrigt, jf. nedenfor, kan jeg derfor ikke kritisere at Udenrigsministeriet  

 fandt at det var berettiget at De var blevet nægtet adgang til ambassaden.
 Jeg har noteret mig at Udenrigsministeriet nu har anmodet  

 ambassaden om  ved en eventuel fremtidig henvendelse fra Dem  at  

 vurdere om  

 det vil være nødvendigt at opretholde beslutningen om at nægte Dem adgang til  

 ambassaden.
 4.  

  

 Min gennemgang af  

 Deres sag har herefter været koncentreret om behandlingen af sagen.
 Det er i forbindelse med min bedømmelse af sagsbehandlingen af  

 betydning at afklare hvorvidt beslutningen om at nægte Dem fremtidig adgang  

 til ambassaden må antages at have karakter af en afgørelse i  

 forvaltningslovens og offentlighedslovens forstand.
Udenrigsministeriet har i udtalelsen af 12. februar 2004  

 besvaret spørgsmålet benægtende.
Ministeriet har til støtte for sin  

 opfattelse  

 anført at der herved først og fremmest er lagt vægt på et  

 væsentlighedskriterium,  

 og at nægtelsen af fysisk adgang var af meget ringe betydning for Dem, idet  

 De  

 fortsat kunne modtage ambassadens service ved brug af postfremsendelse,  

 tredjeperson eller telefonisk henvendelse.
Ministeriet har endvidere gjort  

 gældende at De har fast ophold i Danmark, og at Deres behov for servicering  

 fra ambassaden alene synes at angå legalisering af dokumenter.
Hertil kommer  

 at beslutningen ingen konkrete retsvirkninger havde for Dem idet Deres  

 retsstilling  

 efter ministeriets opfattelse ikke kan siges at være blevet ændret af at De  

 ikke kunne få fysisk adgang til ambassaden.
Ministeriet har yderligere  

 henvist  

 til at beslutningen også ud fra en formålsbetragtning i højere grad har  

 karakter af faktisk forvaltningsvirksomhed af ordensmæssig karakter end af en  

 retlig afgørelse.
Jeg er enig med ministeriet i at indgrebets væsentlighed er af  

 afgørende betydning for vurderingen af om beslutningen må antages at falde  

 ind  

 under afgørelsesbegrebet i forvaltningsloven og offentlighedsloven.
Jeg  

 henviser om væsentlighedskriteriets betydning til Hans Gammeltoft-Hansen  

 mfl., Forvaltningsret, 2. udgave (2003), s. 37ff.
Nægtelse af fremtidig mulighed for at indfinde sig på sit  

 hjemlands repræsentation i udlandet er imidlertid efter min opfattelse  

 generelt af så indgribende betydning at beslutning herom efter sin karakter  

 må anses for en afgørelse.
Dette må gælde uanset om beslutningen herom i det  

 konkrete tilfælde  som anført af Udenrigsministeriet  ikke  

 (indtil nu) måtte  

 have afskåret Dem fra på anden måde at blive betjent tilfredsstillende af  

 ambassaden.
Jeg må således lægge til grund at ambassaden ved beslutningen om  

 fremtidigt at nægte Dem adgang traf en afgørelse i forvaltningslovens og  

 offentlighedslovens  

 forstand.
Jeg henviser i den forbindelse også til Hans Gammeltoft-Hansen  

 mfl., Forvaltningsret, 2. udgave (2003), s. 32, og til John Vogter,  

 Forvaltningsloven med kommentarer, 3. udgave (1999), s. 118, med omtale af  

 praksis.
Se endvidere sagerne omtalt i Ugeskrift for Retsvæsen U 1988.731Ø, U  

 2001.83H og U 2001.464V.
 Jeg bemærker i øvrigt at en beslutning om nægtelse af fremtidig  

 adgang til repræsentationen, selv hvis beslutningen ikke måtte anses for en  

 afgørelse, har en sådan karakter at det efter min opfattelse må følge af god  

 forvaltningsskik at sagen behandles i overensstemmelse med de krav der følger  

 af forvaltningsloven og offentlighedsloven for så vidt angår f.eks.  

 notatpligt  

 og partshøring.
 5.  

  

 Offentlighedsloven  

 indeholder i § 6, stk. 1, denne bestemmelse om notatpligt i afgørelsessager:
§ 6.  

  

 I sager, hvor  

 der vil blive truffet afgørelse af en forvaltningsmyndighed, skal en  

 myndighed, der mundtligt modtager oplysninger vedrørende en sags faktiske  

 omstændigheder, der er af betydning for sagens afgørelse, eller som på anden  

 måde er bekendt med sådanne oplysninger, gøre notat om indholdet af  

 oplysningerne.
Det gælder dog ikke, såfremt oplysningerne i øvrigt fremgår af  

 sagens dokumenter. Udenrigsministeriet meddelte Dem i brev af 22. oktober 2003 at  

 Deres ønske om at få oplyst navnene på de personer som havde givet ambassaden  

 oplysninger om Deres adfærd på ambassaden, ikke kunne imødekommes da  

 ambassaden  

 ikke havde noteret de pågældendes navne.
 På den baggrund bad jeg i mit høringsbrev af 12. december 2003  

 Udenrigsministeriet og ambassaden om blandt andet at oplyse hvorvidt  

 notatpligten (efter offentlighedslovens § 6, stk. 1, 1. punktum, eller efter  

 den almindelige retsgrundsætning der gælder uanset om der er tale om en  

 afgørelsessag)  

 efter myndighedernes opfattelse måtte anses for opfyldt i sagen.
 Udenrigsministeriet har herefter oplyst at den givne begrundelse  

 beroede på en misforståelse, og at begrundelsen rettelig skulle være at  

 navnene  

 er ambassaden bekendt, men ikke kan oplyses af hensyn til de pågældendes  

 sikkerhed i (X)-land, jf. offentlighedslovens § 13, stk. 1, nr. 6.  

 Udenrigsministeriet  

 har den 12. februar 2004 skrevet til Dem om bl.a. dette forhold.
 Navnene på de pågældende personer som har henvendt sig til  

 ambassaden om Deres adfærd på ambassaden henholdsvis den 6. marts og den 14.  

 juli 2003, er således ambassaden bekendt.
 Det fremgår endvidere at ambassadens receptionist den 15. juli  

 2003 faktisk udfærdigede et notat om (det angivelige) begivenhedsforløb den  

 14. og 15. juli 2003. Af notatet fremgik navnet på den person som havde givet  

 ambassaden oplysninger om episoden den 14. juli 2003.
Jeg må imidlertid lægge til grund at der ikke tillige er udarbejdet  

 noget notat vedrørende hændelsesforløbet den 6. marts 2003, og herunder hvem  

 der rettede de omhandlede beskyldninger mod Dem.
Ambassaden har således  

 vedrørende dette forløb ikke overholdt notatpligten i offentlighedslovens §  

 6, stk. 1. Det mener jeg er beklageligt.
 Jeg har gjort Udenrigsministeriet bekendt med min opfattelse.  

 Under hensyn til at notatpligten på den givne foranledning er indskærpet over  

 for ambassadens personale, foretager jeg mig herudover ikke mere vedrørende  

 spørgsmålet.
 Min undersøgelse har ikke omfattet Udenrigsministeriets  

 (efterfølgende) vurdering hvorefter oplysningerne om de pågældendes identitet  

 er undtaget fra aktindsigt efter offentlighedslovens § 13, stk. 1, nr. 6. Jeg  

 har i den forbindelse også noteret mig at De i brev af 4. marts 2004 har  

 tilkendegivet at De  i hvert fald for så vidt angår episoden den 6.  

 marts 2003  

  ikke (længere) ønsker at vide hvem der angiveligt skulle have opholdt  

 sig i  

 ambassaden.
 6.  

  

 Af  

 forvaltningslovens § 19 fremgår følgende om myndighedernes pligt til  

 partshøring:
§ 19.  

  

 Kan en part i  

 en sag ikke antages at være bekendt med, at myndigheden er i besiddelse af  

 bestemte oplysninger vedrørende sagens faktiske omstændigheder, må der ikke  

 træffes afgørelse, før myndigheden har gjort parten bekendt med oplysningerne  

 og givet denne lejlighed til at fremkomme med en udtalelse.
Det gælder dog  

 kun,  

 hvis oplysningerne er til ugunst for den pågældende part og er af væsentlig  

 betydning for sagens afgørelse.
Myndigheden kan fastsætte en frist for  

 afgivelsen  

 af den nævnte udtalelse.
Stk. 2.  

  

 Bestemmelsen i  

 stk. 1 gælder ikke, hvis det efter oplysningernes karakter og sagens beskaffenhed må  

 anses for ubetænkeligt at træffe afgørelse i sagen på det foreliggende  

 grundlag, udsættelse vil medføre overskridelse af en lovbestemt frist for  

 sagens afgørelse, partens interesse i, at sagens afgørelse udsættes, findes at  

 burde vige for væsentlige hensyn til offentlige eller private interesser, der  

 taler imod en sådan udsættelse, parten ikke har ret til aktindsigt efter reglerne i kapitel 4  

 med hensyn til de pågældende oplysninger, den påtænkte afgørelse vil berøre en videre, ubestemt kreds af  

 personer, virksomheder m.v., eller hvis forelæggelsen af oplysningerne for  

 parten i øvrigt vil være forbundet med væsentlige vanskeligheder, eller der ved lov er fastsat særlige bestemmelser, der sikrer parten  

 adgang til at gøre sig bekendt med grundlaget for den påtænkte afgørelse og  

 til  

 at afgive en udtalelse til sagen, inden afgørelsen træffes.
 Stk. 3.
 Udenrigsministeriet har i forbindelse med sagen gjort gældende  

 at reglerne om bl.a. partshøring i forvaltningsloven efter ministeriets  

 opfattelse ikke finder anvendelse.
Ministeriet har herved henvist til at  

 sagen  

 efter ministeriets opfattelse ikke er en afgørelsessag efter  

 forvaltningsloven  

 og offentlighedsloven.
 Som omtalt ovenfor under punkt 4 er jeg ikke enig i  

 Udenrigsministeriets vurdering af spørgsmålet om hvorvidt sagen har karakter  

 af en afgørelsessag.
 Jeg må på den baggrund anse det for en beklagelig fejl at  

 ambassaden, bl.a. på grund af den manglende overholdelse af notatpligten,  

 ikke  

 forinden der blev truffet afgørelse, overvejede hvorvidt De burde partshøres  

 vedrørende grundlaget for den afgørelse som ambassaden agtede at træffe  

 (eller  

 hvorvidt partshøring kunne og burde udelades under henvisning til en af  

 bestemmelserne i § 19, stk. 2) og i givet fald foretog en sådan partshøring  

 af  

 Dem.
Jeg har gjort Udenrigsministeriet bekendt med min opfattelse,  

 men jeg mener ikke at jeg har grundlag for herudover at henstille til  

 ministeriet at genoptage sagen med henblik på at tage stilling til  

 spørgsmålet  

 om partshøring af Dem.
Jeg har herved lagt vægt på at De i forbindelse med  

 dels Udenrigsministeriets behandling af Deres klage over ambassaden, dels min  

 behandling af sagen har haft mulighed for at fremkomme med Deres indsigelser  

 vedrørende ambassadens afgørelse, og at ambassaden og Udenrigsministeriet  

 således  

 nu har haft lejlighed til at tage stilling dertil.
