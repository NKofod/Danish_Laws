Bekendtgørelse om ændring af bekendtgørelse om tilskud til pleje af græs- og naturarealer § 1 I bekendtgørelse nr. 67 af 28. januar 2015 om tilskud til pleje af græs- og naturarealer, som ændret ved bekendtgørelse nr. 543 af 31. maj 2016, bekendtgørelse nr. 1336 af 18. november 2016 og bekendtgørelse nr. 1339 af 29. november 2017, foretages følgende ændringer:
 1. Indledningen affattes således:
»I medfør af § 2, stk. 1 og 2, § 6, stk. 1 og 2, og § 9, stk. 4, i lov om Landdistriktsfonden, jf. lovbekendtgørelse nr. 766 af 19. juni 2017, fastsættes efter bemyndigelse i henhold til § 5, stk. 1, nr. 31, i bekendtgørelse nr. 1273 af 27. november 2017 om Landbrugsstyrelsens opgaver og beføjelser:« 2. I § 2, nr. 2, udgår », jf. § 4, stk. 3,«.
 3. § 2, nr. 4, affattes således:
»4) Mark: Et sammenhængende jordstykke, som i det særlige skema for ansøgning om tilsagn om tilskud anmeldes med et marknummer, og et sammenhængende jordstykke, som i Fællesskema anmeldes med et marknummer og en afgrødekode.« 4. § 2, nr. 9 og 10, affattes således:
»9) Markens HNV-værdi: Det højeste af de tal for naturværdi, der ifølge HNV-kortet er tildelt mindst 0,10 ha af markens areal.
Hvis marker, der er omfattet af ansøgning om tilsagn om tilskud, og marker, for hvilke ansøger har tilsagn om tilskud i medfør af nærværende bekendtgørelse, er beliggende inden for den samme markblok, og den korteste afstand mellem markerne højest er på 2 meter, kan den højeste HNV-værdi for markerne tildeles de marker, for hvilke der er ansøgt om tilsagn om tilskud.
Marker, for hvilke ansøger har tilsagn om tilskud, kan kun indgå ved tildeling af HNV-værdi, hvis markerne i det kalenderår, hvor den ansøgte nye tilsagnsperiode begynder, er omfattet af anmodning om udbetaling af tilskud for det fjerde eller et tidligere tilsagnsår eller af ansøgning om tilsagn om tilskud i medfør af nærværende bekendtgørelse for en ny tilsagnsperiode.
10) Sammenhængende areal: Et areal betragtes som sammenhængende, hvis der mellem dele af arealet inden for den samme markblok er en passage, for hvilken betingelserne for tilsagn om tilskud kan opfyldes, og som er mindst fire meter bred.« 5. § 4, stk. 1, affattes således:
»Ansøgning om tilsagn om tilskud skal indgives på et særligt skema, der indgives efter bestemmelserne i bekendtgørelse om markblok og elektronisk Fællesskema eller senere bestemmelser, der måtte afløse de nævnte bestemmelser.« 6. § 4, stk. 3-5, ophæves.
 7. § 13, stk. 1, nr. 2, litra a, 2. og 3. pkt., affattes således:
»For følgende marker anses tilsagnsarealet for synligt afgræsset, når mindst 50 pct. af plantedækket er tydeligt afbidt og mindre end 40 cm højt: Marker, som er omfattet af lav tilskudssats, og hvortil der er søgt om grundbetaling for det kalenderår, hvor tilsagnsåret udløber.
For følgende marker anses tilsagnsarealet for synligt afgræsset, når mindst 50 pct. af plantedækket er tydeligt afbidt: Marker, som er omfattet af høj tilskudssats, og marker, som er omfattet af lav tilskudssats, og hvortil der ikke er søgt om grundbetaling for det kalenderår, hvor tilsagnsåret udløber.« 8. § 13, stk. 4, affattes således:
»Stk. 4. Fastsættelse af et mindre græsningstryk, som gældende for en mark, er betinget af, at Landbrugsstyrelsen har modtaget en ansøgning herom, og at ændringen efter Landbrugsstyrelsens vurdering er til fordel for naturen.
Ansøgning skal indgives på det i § 24 omhandlede Fællesskema.
Ansøgningen skal være modtaget i Landbrugsstyrelsen senest den dag, hvor fristen for indgivelse af ændringer til Fællesskema udløber i det kalenderår, hvor det pågældende tilsagnsår udløber. Ændring af græsningstrykket har virkning for det pågældende tilsagnsår og efterfølgende tilsagnsår, hvor marken er omfattet af stk. 1, nr. 2, litra b.
Landbrugsstyrelsen kan i særlige tilfælde dispensere fra ansøgningsfristen i 3. pkt.  Ansøgning kan endvidere indgives på det i § 4, stk. 1, omhandlede særlige skema, hvis der for marken samtidig ansøges om tilsagn om tilskud.
Denne ansøgning skal være modtaget i Landbrugsstyrelsen senest den dag, hvor fristen for indgivelse af det i § 4, stk. 1, omhandlede særlige skema udløber i det kalenderår, hvor tilsagnsperioden begynder. Ændring af græsningstrykket har virkning for de tilsagnsår, hvor marken er omfattet af stk. 1, nr. 2, litra b.« 9. Efter § 13 indsættes:
»§ 13 a.  Landbrugsstyrelsen kan efter ansøgning fastsætte en anden periode for afgræsning end den i § 13, stk. 1, nr. 2, litra b, 1. pkt., anførte som gældende for et eller flere tilsagnsår for marker, som omfattes af test af alternative kilder til data om græsningsaktivitet, og som indgår i pilotprojekt, der gennemføres i samarbejde med Landbrugsstyrelsen, og som omhandler afprøvning af teknologisk udstyr. § 13, stk. 1, nr. 2, litra b, § 13, stk. 1, nr. 3, og § 13, stk. 3, gælder tilsvarende for en periode for afgræsning, der er fastsat i medfør af 1. pkt.« 10. Efter § 14 indsættes i kapitel 5:
»§ 14 a.
Uanset § 11, stk. 1, 1. og 2. pkt., § 13, stk. 1, nr. 2, litra a, 1. pkt., og § 14, stk. 1, nr. 2, kan der på tilsagnsarealer være områder, der er uden plantedække eller med plantedække, der ikke kan afgræsses eller anvendes til slæt, når følgende betingelser er opfyldt:
 1) Det skal være områder under 500 m2, der naturligt forekommer på græs- og naturarealer.
 2) Områder, der ikke kan afgræsses eller anvendes til slæt på grund af plantedækkets beskaffenhed eller permanent vanddække, må ikke være beliggende op til en afgrænsning af en markblok, jf. bestemmelserne i bekendtgørelse om markblok og elektronisk Fællesskema eller senere bestemmelser, der måtte afløse de nævnte bestemmelser. 1. pkt. gælder ikke for områder under 500 m2, der er loer eller grøfter, og som er beliggende op til en afgrænsning af en markblok.
 3) Det skal være områder, der støder op til det øvrige tilsagnsareal.
 4) Områder under 500 m2, der er uden plantedække eller som ikke kan afgræsses eller anvendes til slæt på grund af plantedækkets beskaffenhed eller permanent vanddække, må sammen med andre tilsvarende tilstødende områder ikke danne områder på 500 m2 eller derover.
 5) Områder under 500 m2, der ikke kan afgræsses eller anvendes til slæt på grund af plantedækkets beskaffenhed eller permanent vanddække, må sammen med andre tilsvarende tilstødendende områder, der helt eller delvis er beliggende uden for tilsagnsarealet, ikke danne områder på 500 m2 eller derover.
§ 14 b.
På tilsagnsarealer, der er omfattet af betingelserne i § 13, stk. 1, nr. 2, litra a, 1. pkt., kan der uanset de nævnte betingelser være områder under 500 m2 med plantedække, der kan afgræsses, og for hvilke de nævnte betingelser ikke er opfyldt.
Det skal være områder, der støder op til det øvrige tilsagnsareal.
§ 14 c.
På tilsagnsarealer, der er omfattet af betingelserne i § 14, stk. 1, nr. 2, kan der uanset de nævnte betingelser være områder under 500 m2 med plantedække, der kan anvendes til slæt, og for hvilke de nævnte betingelser ikke er opfyldt.
Det skal være områder, der støder op til det øvrige tilsagnsareal.
§ 14 d.
For marker, der er omfattet af betingelserne i § 13, stk. 1, nr. 2, litra a, 1. pkt., må de områder, der er omfattet af § 14 a og § 14 b, samlet maksimalt udgøre 10 pct. af hver enkelt mark.
 Stk. 2. For marker, der er omfattet af betingelserne i § 14, stk. 1, nr. 2, må de områder, der er omfattet af § 14 a og § 14 c, samlet maksimalt udgøre 10 pct. af hver enkelt mark.
Stk. 3. De 10 pct. beregnes på grundlag af den i Fællesskema anførte markstørrelse, fratrukket arealer, der ikke er omfattet af tilsagn om tilskud, eller for hvilke betingelserne for tilsagn om tilskud ikke er opfyldt.
Ved opgørelse af omfanget af de i § 14 a omhandlede områder medregnes ikke de i § 11, stk. 1, 4. pkt., anførte områder.« 11. § 20 affattes således:
»§ 20. Hvis tilsagnshaver overdrager et tilsagnsareal med virkning inden tilsagnsperiodens udløb, skal tilsagnshaver indgive en producentskifteerklæring til Landbrugsstyrelsen.
Producentskifteerklæringen skal indgives på et særligt skema.
For producentskifteerklæringen gælder følgende:
 1) I producentskifteerklæringen skal det være angivet, om erhverver ønsker at indtræde i tilsagnet for arealet.
 2) Producentskifteerklæringen skal underskrives af tilsagnshaver og erhverver.
 3) Producentskifteerklæringen skal udfyldes og indsendes elektronisk ved brug af Miljø- og Fødevareministeriets Tast selv-service, som kan tilgås via Landbrugsstyrelsens hjemmeside.
 4) Hvis tidspunktet i det pågældende kalenderår for overdragelsen af det økonomiske ansvar for driften af arealet ligger før udløb af fristen for indgivelse af Fællesskema i kalenderåret, skal producentskifteerklæringen være modtaget i Landbrugsstyrelsen senest ved udløb af fristen for indgivelse af ændringer til Fællesskema i kalenderåret.
5) Hvis tidspunktet i det pågældende kalenderår for overdragelsen af det økonomiske ansvar for driften af arealet ligger efter udløb af fristen for indgivelse af Fællesskema i kalenderåret, kan producentskifteerklæringen tidligst indgives efter udløb af fristen for indgivelse af ændringer til Fællesskema i kalenderåret.
Producentskifteerklæringen skal være modtaget i Landbrugsstyrelsen senest ved udløb af fristen for indgivelse af ændringer til Fællesskema i det umiddelbart efterfølgende kalenderår.
Stk. 2. Hvis erhverver hverken indtræder i tilsagnet for arealet eller underskriver producentskifteerklæring efter stk. 1, kan producentskifteerklæring dog indgives på et særligt skema, der fås via Landbrugsstyrelsens hjemmeside eller ved henvendelse til Landbrugsstyrelsen, og som indsendes via e-mail til Landbrugsstyrelsen.
Producentskifteerklæringen skal ikke underskrives af erhverver, men være vedlagt fyldestgørende dokumentation for overdragelsen af arealet.
Tidspunktet for overdragelsen af det økonomiske ansvar for driften af arealet skal fremgå af dokumentationen.
Stk. 1, nr. 4, og stk. 1, nr. 5, 2. pkt., finder tilsvarende anvendelse.
Stk. 3. Det er en betingelse for, at tilsagnet kan opretholdes, at erhverver indtræder i tilsagnet med virkning fra tidspunktet for overdragelsen af det økonomiske ansvar for driften af arealet, og at der rettidigt indgives producentskifteerklæring herom.
Ved rettidig modtagelse af producentskifteerklæringen, registrerer Landbrugsstyrelsen erhverver som ny tilsagnshaver.
Stk. 4. Den, der indtræder i tilsagnet, indtræder i rettigheder, jf. dog § 24, stk. 2, og pligter efter tilsagnet, således at Landbrugsstyrelsen kan bestemme, at tilskud, der er udbetalt til en tidligere tilsagnshaver, skal tilbagebetales af den nye tilsagnshaver, medmindre den tidligere tilsagnshaver uretmæssigt har fået udbetalt tilskuddet.
Landbrugsstyrelsen kan endvidere bestemme, at tilskud, der er udbetalt til en tidligere tilsagnshaver, skal tilbagebetales af den nye tilsagnshaver i tilfælde, hvor Landbrugsstyrelsen træffer afgørelse om bortfald af tilsagn om tilskud som følge af, at de arealer, der er anmeldt i producentskifteerklæringen, er større end de arealer, der kan fastslås.« 12. Overskriften til kapitel 11 affattes således:
»Kapitel 11 Suspension af tilskud, nedsættelse af tilskud, afslag, bortfald af tilsagn og tilbagebetaling af tilskud« 13. Efter § 24 indsættes i kapitel 11:
»Suspension af tilskud § 24 a.
Suspension af tilskud, jf. artikel 36 i forordning (EU) nr. 640/2014, anvendes i tilfælde, hvor der fastslås manglende opfyldelse af betingelsen i § 17, nr. 2.
Stk. 2. Landbrugsstyrelsen sender i tilfælde af manglende opfyldelse af den i stk. 1 nævnte betingelse et brev til tilsagnshaver om afhjælpning af situationen med en frist hertil på 14 dage.
Hvis tilsagnshaver ikke afhjælper situationen med den manglende opfyldelse af betingelsen inden for den nævnte frist, sender Landbrugsstyrelsen et nyt brev til tilsagnshaver om afhjælpning af situationen med en frist hertil på 7 dage.« 14. I § 28, stk. 3, indsættes som 2. pkt.:
»Landbrugsstyrelsen træffer endvidere afgørelse om tilbagebetaling af tilskud, hvis Landbrugsstyrelsen ikke rettidigt modtager producentskifteerklæring efter § 20.« § 2 Stk. 1. Bekendtgørelsen træder i kraft den 1. januar 2019.
 Stk. 2.  § 1, nr. 4, finder anvendelse for tilsagn om tilskud for en tilsagnsperiode, der begynder den 1. september 2019 eller senere, og for ansøgninger herom.
 Stk. 3. § 1, nr. 7, finder anvendelse for tilsagnsår, der begynder den 1. september 2018 eller senere.
 Stk. 4. § 1, nr. 10, finder anvendelse ved behandling af ansøgninger om tilsagn om tilskud for en tilsagnsperiode, der begynder den 1. september 2019 eller senere, og finder for tilsagn om tilskud, der er eller bliver meddelt, anvendelse for tilsagnsår, der begynder den 1. september 2018 eller senere.
 Stk. 5. § 2, nr. 9 og 10, i bekendtgørelse nr. 67 af 28. januar 2015 om tilskud til pleje af græs- og naturarealer med den affattelse, der var gældende den 31. december 2018, finder fortsat anvendelse for tilsagn om tilskud for en tilsagnsperiode, der begynder før den 1. september 2019, og for ansøgninger herom.
 Stk. 6. § 13, stk. 1, nr. 2, litra a, 2. og 3. pkt., i bekendtgørelse nr. 67 af 28. januar 2015 om tilskud til pleje af græs- og naturarealer med den affattelse, der var gældende den 31. december 2018, finder fortsat anvendelse for tilsagnsår, der begynder før den 1. september 2018.
