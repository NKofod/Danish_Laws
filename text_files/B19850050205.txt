 I medfør af §§ 5 og 13 i dykkerlov nr. 214 af 23. maj 1979 fastsættes  

 herved følgende:
Prøver § 1.  Denne bekendtgørelse omfatter følgende prøver:
 1. Prøven for erhvervsdykning med almindelig  

 atmosfærisk luft og let eller tung dykkerudrustning på vanddybder indtil 50  

 m.
 2. Prøven for erhvervsdykning med blandingsgas.
§ 2.  Industriministeriet nedsætter en  

 dykkerprøvekommission ( i det følgende kaldet kommissionen), der har til  

 opgave at virke som censorer ved de i § 1 nævnte prøver.
Et medlem af  

 Kommissionen udpeges efter indstilling af forsvarsministeren.
 § 3.  For at kunne gå op til de i § 1 omhandlede  

 prøver skal eksaminanden have fulgt undervisningen på en af  

 industriministeren godkendt dykkerskole og være indstillet til prøven af den  

 pågældende skole.
§ 4.  For at blive optaget på en godkendt dykkerskole  

 skal ansøgeren 1. være fyldt 18 år, men ikke 40 år, 2. inden for de seneste 2 år have gennemgået et af  

 direktoratet for statens skibstilsyn (i det følgende kaldet direktoratet)  

 anerkendt kursus i førstehjælp og 3. have gennemgået en af industriministeren fastsat  

 lægeundersøgelse med tilfredsstillende resultat.
 Pensum m.v.
 § 5.  Til den i § 1, pkt. 1, omhandlede prøve bedømmes  

 eksaminanden i følgende hovedfag:
1. Dykketeori a.
Dykkerfysik.
b.
Dykkerfysiologi.
c.
Dykke- og dekompressionstabeller, tabel for gentagne dykninger.
d.
Behandlingstabeller.
e.
Behandling af dykkersygdomme.
f.
Genoplivning og førstehjælp.
g.
Betryggelse af dykkere.
h.
Dykkerloven og regler udstedt i medfør heraf.
2. Dykkermateriel a.
Konstruktion og virkemåde af almindeligt dykkermateriel og almindeligt  

 benyttet hjælpemateriel.
b.
Materiellets betjening, vedligeholdelse og almindeligt forekommende  

 reparationer.
3. Praktisk dykning a.
Planlægning og tilrettelæggelse af dykninger.
b.
Udførelse af dykninger.
c.
Tendertjeneste, herunder lineføring, kommunikation og betjening af  

 tank.
d.
Ledelse af dykninger.
 § 6.  Til den i § 1, pkt. 2, omhandlede prøve bedømmes  

 eksaminanden i de i § 5 omhandlede fag samt i følgende hovedfag:
1. Blandingsgasteori a.
Dykkerfysiologi ved blandingsgas.
 b. Åndemiddelsystemer.
c.
Gaskvaliteter og gastyper.
d.
Betjening af iltsystemer.
e.
Kammermiljøkontrol.
f.
Brandslukningsprocedurer.
g.
Dykketeori med speciel relation til blandingsgasdykning.
2. Blandingsgasmateriel a.
Konstruktion, virkemåde, betjening samt vedligeholdelse af  

 blandingsgasmateriel, herunder trykkammeranlæg, blandingsgassystemer og  

 almindeligt benyttet hjælpemateriel.
b.
Kommunikationssystemer.
3. Praktisk dykning med blandingsgas a.
Planlægning og tilrettelæggelse af dykninger.
b.
Udførelse af dykninger.
 § 7.  Ved bedømmelsen anvendes 13-skalaen efter  

 følgende regler:
 13: Gives for den usædvanlige selvstændige og udmærkede præstation.
 11: Gives for den udmærkede og selvstændige præstation.
 10: Gives for den udmærkede, men noget rutineprægede præstation. 9: Gives  

 for den gode præstation, der ligger lidt over middel. 8: Gives for den  

 middelgode præstation. 7: Gives for den ret jævne præstation, der ligger lidt  

 under middel. 6: Gives for den noget usikre, men nogenlunde tilfredsstillende  

 præstation. 5: Gives for den usikre og ikke tilfredsstillende præstation. 3:  

 Gives for den meget usikre, meget mangelfulde og utilstrækkelige præstation.  

 0: Gives for den helt uantagelige præstation.
 Stk. 2.  Ved bedømmelsen gives en karakter, der svarer  

 til gennemsnittet af de af eksaminator og censor afgivne særkarakterer.  

 Svarer gennemsnitstallet ikke til et af tallene i den anvendte karakterskala,  

 bliver karakteren det tal i skalaen, der ligger nærmest ved  

 gennemsnitstallet.
Stk. 3.  Et samlet resultat udtrykkes ved summen af  

 karaktererne og ved gennemsnitskvotienten.
Ved beregningen af  

 gennemsnitskvotienten medtages kun en decimal.
 Stk. 4.  Gennemsnitskvotienten for hvert hovedfag må  

 ikke være under 5,0.
 Stk. 5.  For at bestå kræves en gennemsnitskvotient på  

 mindst 6,0.
Stk. 6.  Under eksamen føres karakterlister.  

 Karakterlisterne skal for det pågældende fag indeholde den eller de  

 karakterer, der gives eksaminanden som resultat af de forskellige  

 særkarakterer.
Karakterlisterne underskrives af dem, der har deltaget i  

 bedømmelsen.
Udskrift af karakterlisterne opslås umiddelbart efter hver  

 tilendebragt bedømmelse i hvert enkelt fag på et for eksaminanderne  

 tilgængeligt sted.
 Stk. 7.  Særkaraktererne må ikke offentliggøres.
 § 8.  For at en elev af skolen kan indstilles til en  

 af de i § 1 omhandlede prøver, skal vedkommende under den forberedende  

 undervisning mindst have opnået karakteren 5 i hovedfaget praktisk dykning.
 Stk. 2.  Denne karakter fremkommer ved at udregne  

 gennemsnitskvotienten for de karakterer, hver af de ved skolen ansatte  

 lærere, der har undervist eleven i hovedfaget praktisk dykning, giver denne.
 Stk. 3.  Vedkommende dykkerskole skal over for  

 kommissionen dokumentere, at eksaminanden under kursus har udført dykninger  

 på sådanne dybder og af en sådan varighed, at disse efter kommissionens skøn  

 har givet eksaminanden tilstrækkelig rutine.
 § 9.  Skolen skal, senest en uge inden prøverne  

 påbegyndes, indsende indstillinger til kommissionen ledsaget af dokumentation  

 for, at de pågældende opfylder de i § 4 nævnte betingelser.
 § 10.  Ved prøven foretager den lærer, som har  

 undervist eksaminanden i det pågældende fag, eksaminationen, hvorefter lærer  

 og censor sammen foretager bedømmelsen.
 § 11.  Kommissionen kan i ganske særlige tilfælde  

 tillade, at en eksaminand, der ved prøven ikke har bestået i et af fagene,  

 indstilles til ny prøve i det pågældende fag indenfor et tidsrum af 12  

 måneder.
 Stk. 2.  Hvis en eksaminand dokumenterer, at en  

 udeblivelse fra prøven skyldes omstændigheder, som ikke kan lægges  

 eksaminanden til last, kan kommissionen tillade fortsættelse af eksamen,  

 således at allerede opnåede karakterer gælder, forudsat at de resterende fag  

 bestås inden 12 måneder efter, at eksamen er påbegyndt.
 § 12.  Den, der har bestået en af de i denne  

 bekendtgørelse omhandlede prøver, modtager et af kommissionen udstedt  

 eksamensbevis.
Off-shore kursus § 13.  For at få påtegnet sit dykkerbevis om ret til  

 at udføre off-shore dykkerarbejde, skal vedkommende med tilfredsstillende  

 resultat have gennemgået et af direktoratet godkendt grundkursus omfattende  

 følgende:
a.
Dykkerfysik.
b.
Dykkerfysiologi.
c.
Dekompression og behandling.
d.
Udvidet førstehjælp.
e.
Teoretisk og praktisk brug af dykkermateriel.
f.
Dykkerloven og regler udstedt i medfør heraf.
g.
Praktisk sømandskab.
h.
El-sikkerhed.
i.
Hydraulisk og pneumatisk værktøj.
j.
Undervandsfoto og videooptagelse.
k.
Ikke-destruktiv testning.
l.
Off-shore konstruktioner og tegningslæsning.
m.
Praktisk dykning, herunder brug af åbne klokker og kurve.
 Stk. 2.  Såfremt påtegningen tillige skal omfatte  

 dykning med lukket klokke og/ eller mætningsdykning skal vedkommende med  

 tilfredsstillende resultat have gennemgået et af direktoratet godkendt kursus  

 omfattende teoretisk og praktisk brug af lukket klokke, henholdsvis teoretisk  

 og praktisk uddannelse i mætningsdykning.
Stk. 3.  For at blive optaget på det i stk. 2 omhandlede  

 kursus i dykning med lukket klokke skal vedkommende Stk. 4.  Ved off-shore dykkerarbejde omfattende skæring  

 og svejsning, højtryksspuling og sprængning skal dykkeren have gennemgået de  

 i bekendtgørelse om betryggelse ved erhvervsdykkerarbejde og om  

 dykkerarbejdes sikre udførelse for sådanne arbejder særligt foreskrevne  

 kurser og have sit dykkerbevis påtegnet herom.
Forskellige bestemmelser § 14.  Efter afholdelse af prøverne fremsender  

 kommissionen en navne-, adresse- og karakterliste over de elever, der har  

 bestået prøven, til direktoratet, der gratis udsteder erhvervsdykkerbeviser.  

 Bevis som blandingsgasdykker påtegnes om de blandingsgastyper, beviset giver  

 ret til at anvende.
 § 15.  Kommissionen fører tilsyn med de godkendte  

 dykkerskoler og kan kræve sig sådanne oplysninger forelagt, som måtte være  

 påkrævede herfor.
 Stk. 2.  Kommissionen kan endvidere give sådanne påbud,  

 som er nødvendige, for at bekendtgørelsens forskrifter opfyldes.
 Stk. 3.  Kommissionen skal til enhver tid have lejlighed  

 til at følge en godkendt skoles undervisning og herunder have lejlighed til  

 at bedømme hver elev i faget praktisk dykning.
Ikrafttrædelse § 16.  Bekendtgørelsen træder i kraft den 1.januar  

 1986.
 Stk. 2.  Samtidig ophæves bekendtgørelse nr. 479 af 22.  

 november 1979 om erhvervsdykkerprøver.
