Et rejsebureau opfordrede personalet i daginstitioner til at hænge en  

 plakat op på institutionens opslagstavle og på den måde formidle kontakt til  

 børn og forældre.
Såfremt kontakten gav et positivt resultat, i form af salg  

 af rejser, ville institutionen få penge til indkøb af legetøj.  

 Forbrugerombudsmanden udtalte, at dette tiltag overskred grænserne for  

 tilladelig markedsføring over for børn, idet man her må udvise særlig  

 varsomhed og undlade at rette en direkte appel til børn om at opfordre andre,  

 f. eks. forældre, til at købe det reklamerede produkt.
2.2.3.1. Tilbud om gratis legetøj til daginstitutioner Et større dansk rejsebureau opfordrede personalet i landets  

 daginstitutioner til at formidle kontakt til daginstitutionens børn og  

 forældre.
Hvis kontakten gav tilstrækkelig positiv resultat - det vil sige  

 salg af rejserne til familierne - ville daginstitutionen få penge til at købe  

 legetøj for.
 Personalets opgave bestod kun i at hænge en plakat op på opslagstavlen, og  

 personalet skulle ikke aktivt medvirke til selve salgsformidlingen.
 Forbrugerombudsmanden fandt imidlertid, at dette overskred grænsen for  

 tilladelig markedsføring over for børn.
 Ved markedsføring over for børn skal den erhvervsdrivende altid udvise  

 særlig varsomhed, og blandt andet må annoncer, plakater og lignende ikke  

 indeholde nogen direkte appel til børn om at opfordre andre, f.eks.  

 forældrene, til at købe det reklamerede produkt til sig.
 Forbrugerombudsmanden fandt videre, at det pågældende markedsføringstiltag  

 ikke levede op til disse betingelser, idet der med materialet til  

 daginstitutionen medfulgte en A 4 plakat til brug for institutionens  

 opslagstavle, hvorpå stod: »Tag mor og far med på ferie til  

 Mallorca«.
I det hele fandt Forbrugerombudsmanden, at rejsebureauets markedsføring i  

 denne situation var i strid med god markedsføringsskik, jfr.  

 markedsføringslovens § 1. (J.nr.
FO 89-1652-58) (*1) Offenliggjort i Forbrugerstyrelsens juridiske årbog 1990, side 24.
