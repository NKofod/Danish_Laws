Bekendtgørelse om ændring af bekendtgørelse om adgang til erhvervsakademiuddannelser og professionsbacheloruddannelser § 1 I bekendtgørelse nr. 211 af 27. februar 2019 om adgang til erhvervsakademiuddannelser og professionsbachelor-uddannelser foretages følgende ændring:
 1. § 3 affattes således:
 »§ 3. Adgang til en uddannelse forudsætter, at ansøgeren opfylder de adgangskrav, der er fastsat i bilag 1.
Stk. 2.  Adgangskravene kan være en gymnasial eksamen eller en erhvervsuddannelse (generelt adgangskrav), enkeltfag på et bestemt niveau (specifikke adgangskrav) og en bestået adgangsprøve.
Adgang kan endvidere forudsætte opfyldelse af karakterkrav.
Stk. 3. Eventuelle regler om adgangsprøve fastsættes af institutionen.
For uddannelser, hvor studiepladserne opdeles i kvoter, jf. § 14, kan institutionen beslutte, at en adgangsprøve kun skal omfatte ansøgere, der søger om optagelse gennem kvote 1 eller kvote 2. Krav om deltagelse i en adgangsprøve skal varsles på optagelsesportalen www.optagelse.dk med normalt mindst 2 år.« § 2 Bekendtgørelsen træder i kraft den 5. juli 2019.
