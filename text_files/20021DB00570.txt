Betænkning afgivet af Miljø- og Planlægningsudvalget den 14.  

 maj 2003 Betænkning over Forslag til  

 folketingsbeslutning om grundig belysning af opgraderingsmuligheder og mindre  

 naturskadelige alternativer til den planlagte Frederikssundmotorvej [af Jørn Jespersen (SF) m.fl.] 1. Udvalgsarbejdet Beslutningsforslaget blev fremsat den 21. februar 2003 og var  

 til 1. behandling den 3. april 2003. Beslutningsforslaget blev efter 1.  

 behandling henvist til behandling i Miljø- og Planlægningsudvalget.
Møder Udvalget har behandlet beslutningsforslaget i 5 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Foreningen Grøn Trafik i Bycirklen og  

 Trafikgruppen  

 i Ledøje-Smørum.
 Trafikministeren har over for udvalget kommenteret de skriftlige  

 henvendelser til udvalget.
Deputationer Endvidere har Foreningen Grøn Trafik i Bycirklen og  

 Trafikgruppen i Ledøje-Smørum mundtligt over for udvalget redegjort for deres  

 holdning til beslutningsforslaget.
Spørgsmål Udvalget har stillet 16 spørgsmål til trafikministeren til  

 skriftlig besvarelse, som denne har besvaret.
 Et af udvalgets spørgsmål til trafikministeren og dennes svar  

 herpå er optrykt som bilag 2 til betænkningen.
2. Indstillinger og politiske bemærkninger Et  

  

 flertal  

  

 i udvalget  

 (S, V og KF) indstiller beslutningsforslaget til  

  

 forkastelse.
Socialdemokratiets medlemmer af udvalget bemærker, at der i  

 offentlighedsfasen har været vist stor interesse for denne sag, hvilket  

 antallet af høringssvar viser.
Der er indkommet 360 høringssvar.
Socialdemokratiet er på  

 linje med de mange aktive borgere, kommuner, organisationer m.v. meget  

 optagede  

 af at finde den rigtige løsning, der tager hensyn til trafikafvikling,  

 sikkerhed og begrænsning af forureningen, men som også tager de nødvendige  

 naturmæssige hensyn.
Socialdemokratiet vil ved det endelige valg af løsning  

 til  

 stadighed være optaget af at sikre balancen mellem natur og kultur.
 Med hensyn til den del af beslutningsforslaget, der angår en  

 fyldestgørende besvarelse af Grøn Trafik i Bycirklens høringssvar, er det  

 Vejdirektoratets opgave at kommentere alle høringssvarene, så den del af  

 beslutningsforslaget forekommer overflødig.
Vejdirektoratet sidder på nuværende tidspunkt og sammenskriver  

 og kommenterer høringssvar og tager måske nye ideer op.
Kort sagt foretager  

 de  

 en del af myndighedsarbejdet på baggrund af de forskellige borgerreaktioner,  

 inden der afgår en indstilling til det politiske niveau.
Socialdemokratiet  

 kan  

 på den baggrund ikke tilslutte sig dette beslutningsforslag, da man afventer  

 Vejdirektoratets behandling og indstilling til de svar, der er indkommet i  

 den  

 demokratiske proces.
 Venstres og Det Konservative Folkepartis medlemmer af udvalget  

 bemærker, at anlæg af motorveje hører under trafikministerens ressort.
Anlæg bør ske i en balance mellem hensynet til etablering af en  

 sammenhængende og velfungerende infrastruktur og hensynet til miljø og  

 landskabelige værdier.
Den foreliggende VVM-redegørelse behandles for tiden i  

 Vejdirektoratet, der forventes at fremkomme med en gennemgang og kommentar  

 inden for en overskuelig tid.
Venstre og Det Konservative Folkeparti ønsker  

 ikke på forhånd at tage stilling til mulige linjeføringer, før  

 Vejdirektoratets  

 vurdering kan indgå i beslutningsprocessen.
 Venstre og Det Konservative Folkeparti kan derfor ikke støtte  

 Socialistisk Folkepartis beslutningsforslag.
 Et  

  

 mindretal  

  

 i  

 udvalget (DF, SF, RV, EL og KRF) indstiller beslutningsforslaget til  

  

 vedtagelse uændret.
Dansk Folkepartis medlemmer af udvalget mener, at det er  

 Folketingets opgave at sørge for, at alle muligheder er tilstrækkeligt  

 belyst,  

 ligesom partiet ønsker, at man undersøger, om der er alternativer til  

 motorvejen.
For det første kunne man udbygge og ændre den eksisterende  

 Frederikssundsvej til en såkaldt 0++løsning, og for det andet kunne man undgå  

 at skæmme store naturskønne områder med overflødig asfalt.
 Tjódveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Søren Gade (V)  

    

 Helga Moos (V)  

    

 Eyvind Vesselbo (V)  

  

  fmd.  

  

    

 Jens Vibjerg (V)  

    

 Jørn Dohrmann (DF)  

    

 Freddie H.
Madsen (DF)  

    

 Nina Berrig (KF)  

    

 Lars Barfoed (KF)  

    

 Mogens Nørgård Pedersen (KRF)  

  

  nfmd.  

  

    

 Inger Bierbaum (S)  

    

 Helge Mortensen (S)  

    

 Pernille Blach Hansen (S)  

    

 Svend Auken (S)  

    

 Torben Hansen (S)  

    

 Jørn Jespersen (SF)  

    

 Elsebeth Gerner Nielsen (RV)  

    

 Keld Albrechtsen (EL) Tjódveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjódveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende B 96 Bilagsnr.
Titel 1 Henvendelse af 15/4-03 fra Foreningen Grøn Trafik i  

 Bycirklen 2 Spm. 1 om kommentar til henvendelse af 15/4-03 fra  

 Foreningen Grøn Trafik i Bycirklen, til trafikministeren 3 Henvendelse af 22/3-2000 fra Vejdirektoratet udleveret af  

 Foreningen Grøn Trafik i Bycirklen i forbindelse med dens foretræde 4 Spm. 2 om kommentar til henvendelse af 22/3-2000 fra  

 Vejdirektoratet, til trafikministeren 5 Spm. 3 om to spor i hver retning og niveaufrie skæringer,  

 til trafikministeren Spm. 4 om prognoser og fremskrivninger for biltrafikken  

 gennem Ballerup, såfremt der ikke bygges en motorvej til Frederikssund, til  

 trafikministeren Spm. 5 om trafikbelastningen på Frederikssundmotorvejen, til  

 trafikministeren Spm. 6 om udbygning af Frederikssundmotorvejen eller  

 anlæggelse af en helt ny motorvej, til trafikministeren Spm. 7 om bygning af en niveaufri skæring i Ballerup, til  

 trafikministeren Spm. 8 om prisfastsættelse af det store kryds i Ballerup,  

 til trafikministeren Spm. 9 om Vejdirektoratets vurdering af Foreningen Grøn  

 Trafik i Bycirklens alternative forslag, til trafikministeren Spm. 10 om Vejdirektoratets ligeværdige vurdering af  

 0++alternativet, til trafikministeren Spm. 11 om en redegørelse fra Vejdirektoratet, der  

 belyser muligheden for at løse trafikproblemerne for de afsatte 1,2 mia. kr.,  

 til trafikministeren Spm. 12 om en redegørelse fra Vejdirektoratet, der  

 belyser og prissætter forslag, som ikke vil skære et stort stykke af  

 Vestskoven, til trafikministeren Spm. 13, om en trafikulykke med farligt gods kan ødelægge  

 kildepladsen, til trafikministeren Spm. 14 om forsigtighedsprincippet, til trafikministeren Spm. 15 om VVM-undersøgelse af trafikpassage, til  

 trafikministeren 6 Henvendelse af 30/4-03 fra Trafikgruppen i Ledøje-Smørum 7 Spm. 16 om kommentar til henvendelse af 30/4-03 fra  

 Trafikgruppen i Ledøje-Smørum, til trafikministeren 8 1. udkast til betænkning 9 Svar på spørgsmål S 3035 om støjdæmpning 10 Svar på spm. 1 om kommentar til henvendelse af 15/4-03  

 fra Foreningen Grøn Trafik i Bycirklen, fra trafikministeren 11 Svar på spm. 2 om kommentar til henvendelse af 22/3-03  

 fra Vejdirektoratet, fra trafikministeren 12 Svar på spm. 16 om kommentar til henvendelse af 30/4-03  

 fra Trafikgruppen i Ledøje-Smørum, fra trafikministeren 13 Svar på spm. 3 om to spor i hver retning og niveaufrie  

 skæringer, fra trafikministeren Svar på spm. 4 om prognoser og fremskrivninger for  

 biltrafikken gennem Ballerup, såfremt der ikke bygges en motorvej til  

 Frederikssund, fra trafikministeren Svar på spm. 5 om trafikbelastningen på  

 Frederikssundmotorvejen, fra trafikministeren Svar på spm. 6 om udbygning af Frederikssundmotorvejen  

 eller anlæggelse af en helt ny motorvej, fra trafikministeren Svar på spm. 7 om bygning af en niveaufri skæring i  

 Ballerup, fra trafikministeren Svar på spm. 8 om prisfastsættelse af det store kryds i  

 Ballerup, fra trafikministeren Svar på spm. 9 om Vejdirektoratets vurdering af  

 Foreningen Grøn Trafik i Bycirklens alternative forslag, fra  

 trafikministeren Svar på spm. 10 om Vejdirektoratets ligeværdige vurdering  

 af 0++ alternativet, fra trafikministeren Svar på spm. 11 om en redegørelse fra Vejdirektoratet,  

 der belyser muligheden for at løse trafikproblemerne for de afsatte 1,2 mia.  

 kr., fra trafikministeren Svar på spm. 12 om en redegørelse fra Vejdirektoratet,  

 der belyser og prissætter forslag, som ikke vil skære et stort stykke af  

 Vestskoven, fra trafikministeren Svar på spm. 13, om en trafikulykke med farligt gods kan  

 kan ødelægge kildepladsen, fra trafikministeren Svar på spm. 14 om forsigtighedsprincippet, fra  

 trafikministeren Svar på spm. 15 om VVM-undersøgelse af trafikpassage, fra  

 trafikministeren Bilag 2 Henvendelse af 22. marts 2000 fra Vejdirektoratet til  

 Grethe Helin udleveret under foretræde af Foreningen Grøn Trafik i Bycirklen  

 samt 1 af udvalgets spørgsmål og trafikministerens svar herpå Henvendelsen samt spørgsmålet og trafikministerens svar  

 herpå er optrykt efter ønske fra S Vejdirektoratet Grethe  

 Helin Solbærvangen  

 61 2765 Smørum Den 22. marts 2000 VVM-undersøgelse af ny højklasset vej i  

 Frederikssundfingeren Tak for Deres enslydende henvendelse til vejdirektør Henning  

 Christiansen og undertegnede i forbindelse med ovennævnte undersøgelse.
 I Deres brev anfører De blandt andet, at alternativer til  

 etablering af en motorvej skal undersøges.
De undersøgelser og vurderinger, der foretages i  

 VVM-undersøgelsen, skal frembringe tilstrækkelig viden til, at politikere og  

 borgere kan vurdere projektets virkninger på miljøet og sammenligne  

 alternative  

 løsningsforslag.
Der undersøges således ikke alene en motorvejsløsning, men  

 også alternative løsninger vil blive vurderet.
 I undersøgelsen vil det således blive vurderet, hvad der sker,  

 hvis der ikke etableres en ny højklasset vej i Frederikssundfingeren  

  

 (det såkaldte 0-alternativ)  

  

 , dvs. at  

 trafikken også i fremtiden skal benytte de eksisterende veje i området.
Et alternativ til en ny vej vil også være at udbygge den  

 eksisterende vejforbindelse (Rute 211) mellem Ballerup og Frederiksund.
Dette  

 forslag  

  

 (det såkaldte 0+alternativ)  

  

 vil ligeledes indgå i undersøgelserne.
Der foregår p.t. en udbygning af Frederikssundbanen til en  

 dobbeltsporet S-bane-linje med 10 minutters drift i myldretiderne og med nye  

 stationer i Måløv Knudepunkt og Gl. Ølstykke.
Overflytningsmulighederne for  

 persontransport fra vej til bane vil ligeledes blive belyst i  

 undersøgelserne.
 Endvidere vil mulighederne for at benytte en kombination af bil  

 og kollektiv transport ved at etablere kombineret terminal/omstigningsplads  

 (»Parkér og Rejs«) blive vurderet i samarbejde med HT og DSB.
De peger på, at der kun er behov for 2-3 over- og underkørsler  

 på Frederikssundsvej, og at en fjernelse af trafiklysene vil kunne løse  

 problemerne på Frederikssundsvej.
Hertil skal bemærkes, at etablering af  

    

 niveaufrie skæringer med over- og  

 underkørsler samt fjernelse af lysreguleringen på dele af Frederikssundsvej  

 vil  

 blive vurderet i undersøgelsen.
 Ligeledes vil de miljømæssige konsekvenser som for eksempel  

 luftforurening blive vurderet og indgå i grundlaget for at pege på et  

 projektforslag.
De spørger desuden om, hvem der i givet fald skal betale for  

 foranstaltninger på Frederikssundsvej.
I forbindelse med Vejloven i 1998  

 overgik Frederikssundsvej fra at være en amtsvej til at være en statsvej.
Det  

 er således Vejdirektoratet, der er vejbestyrelse for Frederikssundsvej, og  

 eventuelle forbedringer vil derfor blive finansieret af staten.
Med hensyn til at fremme pendler-servicen i stedet for at  

 etablere en motorvej kan oplyses, at Vejdirektoratet i december 1998 indgik  

 et  

 samarbejde med Pendler.net omkring koordinering blandt pendlere.
Målet med  

 samarbejdet er blandt andet at fremme samkørslen i Danmark, og i december  

 1999  

 indledte Vejdirektoratet sammen med Pendler.net en kampagne for at få flere  

 til  

 at melde sig med henblik på at finde en pendlerpartner.
 I Deres henvendelse peger De endvidere på, at man aldrig hører  

 om trafikale problemer på Frederikssundsvej i trafikmeldinger i Københavns  

 Radio, men kun om kø på Holbækmotorvejen.
Vejdirektoratet og Falck overvåger døgnet rundt  

 trafiksituationen i Danmark.
Oplysningerne samles i Vejdirektoratets  

 TrafikInformationsCenter, som løbende udsender vejmeldinger, bl.a. via  

 tekst-tv.
Desuden har Vejdirektoratet udviklet et system, så man på  

 internettet  

 kan følge med i trafiksituationen på motorvejene rundt om København fra minut  

 til minut.
På internettet kan man se et kort over motorvejsnettet, hvor det  

 med farvekoder angives, om trafikken glider let og uden forsinkelser, trægt  

 og  

 med mindre forsinkelser eller om der er tæt trafik med langsom afvikling og  

 forsinkelser.
Kortet vil vise den helt aktuelle trafiksituation på vejene.  

 Det  

 kan lade sig gøre, fordi farvekoderne på kortet  via computere   

 styres af  

 sensorer i vejene.
Med systemet får den enkelte trafikant direkte adgang til  

 det overblik, som samtidig sætter TrafikInformationsCenteret, radiostationer  

 og  

 tv-stationer i stand til at yde en langt bedre vejledning til trafikanterne.
TRIM-systemet er indtil videre installeret på motorvejsnettet og  

 omfatter derfor ikke Frederikssundsvej.
Dette kan være medvirkende til at man  

 oftere i radioen hører om trafikproblemer på motorvejsnettet end om problemer  

 på Frederikssundsvej.
Afslutningsvis skal Vejdirektoratet gøre opmærksom på, at der  

 gennemføres en ny offentlighedsfase, når VVM-undersøgelsen er afsluttet og  

 konkrete projektforslag foreligger.
I den forbindelse vil der være lejlighed  

 til at kommentere resultaterne af undersøgelsen.
Med venlig hilsen Per  

 Clausen Vicedirektør Spørgsmål 2:
Ministeren bedes kommentere henvendelse af 22. marts 2000 fra  

 Vejdirektoratet udleveret af Foreningen Grøn Trafik i Bycirklen, jf.
B 96  

   

 bilag 3.
 Svar:
 Det bilag, der henvises til i spørgsmålet, er et brev af 22.  

 marts 2000 underskrevet af vicedirektør Per Clausen, Vejdirektoratet, til  

 Grethe Helin, Smørum, vedrørende VVM-undersøgelsen af en ny højklasset vej i  

 Frederikssundfingeren.
 Brevet er svar på en henvendelse fra Grethe Helin, som hun  

 sendte til Vejdirektoratet i forbindelse med den indledende offentlige høring  

 vedrørende tankerne om at etablere en ny højklasset vej i  

 Frederikssundfingeren, der fandt sted i perioden 1. februar - 1. april 2000.
I svaret oplyser Vejdirektoratet bl.a., at det vil blive  

 vurderet, hvad der sker, hvis der ikke etableres en ny højklasset vej i  

 Frederikssundfingeren (det såkaldte 0+ alternativ), dvs. at trafikken også i  

 fremtiden skal benytte de eksisterende veje i området.
Det oplyses videre, at  

 etablering af niveaufrie skæringer med over- og underkørsler samt fjernelse  

 af  

 lysreguleringen på dele af Frederikssundsvej vil blive vurderet i  

 undersøgelsen.
 Jeg er bekendt med, at Grøn Trafik er af den opfattelse, at den  

 gennemførte VVM-undersøgelse ikke lever op til de tilsagn, der fra  

 Vejdirektoratets  

 side blev givet med hensyn til indholdet af VVM-undersøgelsen.
 Som det fremgår af mit svar på udvalgets spørgsmål 10 til  

 beslutningsforslaget, er Vejdirektoratet ikke enig i denne opfattelse.
 Som anført i mit svar på spørgsmål 1, vil jeg, når jeg har  

 modtaget Vejdirektoratets indstilling, tage stilling til, om der skal  

 arbejdes  

 videre med en mere detaljeret undersøgelse af udbygningsmuligheder i den  

 eksisterende Frederikssundsvejs linjeføring.
