Medlemmet havde opsagt et jobtilbud og var flyttet til en anden by,  

 hvor hendes samlever havde arbejde og hus.
Hun havde inden flytningen  

 rådspurgt sig hos kommunen, arbejdsformidlingen og kassen.
Alle havde rådet  

 hende til at flytte, fordi hendes tidligere samlever truede hende og hendes  

 børn på livet.
Medlemmet havde på et tidspunkt måttet søge tilflugt på et  

 krisecenter.
En anden årsag til flytningen var, at medlemmet og hendes  

 nuværende samlever ikke havde råd til både hus og lejlighed.
 Direktoratet fandt, at medlemmet ikke havde fyldestgørende grund til  

 at sige sit arbejde op og at hun derfor var selvforskyldt ledig.
Dels fordi der ikke var tidsmæssig sammenhæng mellem flytningen og  

 anmeldelsen af den tidligere samlever til politiet og fordi der ikke var  

 dokumentation for fysisk vold.
Dels fordi medlemmet havde oplyst, at hun og  

 hendes samlever måtte lade huset gå på tvangsauktion, hvis de ikke opgav  

 hendes lejlighed og flyttede.
Ankenævnet fandt, at der ikke var baggrund for at gøre indgreb i  

 medlemmets dagpengeret, fordi hun havde haft grund til at tro, at hun kunne  

 flytte uden dagpengemæssige konsekvenser.
Ankenævnet lagde vægt på, at både  

 kassen, arbejdsformidlingen og kommunen rådede medlemmet til at flytte.
 Medlemmet begyndte i juni 1993 i et arbejdstilbud, som skulle vare til  

 januar 1994. I august 1993 ophørte hun med arbejdet for at flytte til en  

 anden by.
 Til afdelingen i tilflytterbyen (B) forklarede medlemmet, at hun flyttede  

 af to årsager:
 Hendes tidligere samlever havde truet hende og hendes børn på livet,  

 hvorfor de var bange for at blive boende i fraflytterbyen (A).
Hendes nuværende samlever gennem knap 1 1/2 år arbejdede i B.
Han havde et  

 hus der, som de forgæves havde forsøgt at sælge.
De havde ikke råd til både  

 at have hus i B og lejlighed i A, så de var nødt til at flytte for at undgå  

 tvangsauktion.
Medlemmet forklarede desuden, at hun havde talt med sin kasses afdeling i  

 A, inden hun flyttede.
Der havde hun fået at vide, at hun kunne flytte og få  

 et supplerende arbejdstilbud i B uden problemer.
Medlemmet flyttede fra sin tidligere samlever i begyndelsen af 1992 efter  

 at have opholdt sig på et krisecenter i en måned.
Under dette ophold havde  

 politiet måttet tilkaldes for at fjerne samleveren, da han »lavede  

 ballade«.
 I forbindelse med medlemmets flytning var arbejdsformidlingen i A i  

 kontakt med kommunen i A.
Kassens afdeling i B mente, at medlemmet var til rådighed og var  

 berettiget til et supplerende arbejdstilbud.
Afdelingen ville dog gerne have,  

 at hovedledelsen tog stilling til sagen.
 Hovedledelsen mente, at medlemmet ikke opfyldte betingelserne for at blive  

 anset for at være til rådighed, da hun ikke havde haft fyldestgørende grund  

 til at sige op i arbejdstilbudet.
 Hovedledelsen indstillede til direktoratet at dispensere fra  

 bestemmelserne, fordi der var lægelig dokumentation for, at medlemmet havde  

 store psykiske problemer på grund af den tidligere samlevers trusler, og  

 fordi arbejdsformidlingen i B var enig i, at medlemmet skulle have et  

 supplerende arbejdstilbud.
Direktoratet meddelte, at det var kassen, der skulle træffe afgørelse i 1.  

 instans.
Vejledende udtalte direktoratet, at medlemmet ikke havde haft en  

 fyldestgørende grund til at opsige sit arbejde.
Direktoratet fandt derfor, at  

 medlemmet skulle udelukkes fra dagpenge, til hun havde haft mere end 300  

 timers arbejde inden for 10 uger.
 Direktoratet begrundede sin vejledende udtalelse med, at medlemmets  

 arbejdsophør skyldtes trusler om fysisk vold fra hendes tidligere samlever,  

 og at hendes flytning ikke skyldtes den nuværende samlevers overtagelse af af  

 varigt arbejde i B.
A Kommunes socialforvaltning sendte en redegørelse om medlemmets  

 situation.
Af denne fremgik, at Medlemmet havde gennemgået et belastende  

 forløb i forbindelse med, at hun flyttede fra sin tidligere samlever.
Forløbet omfattede et ophold på et krisecenter, fortsat chikane fra  

 samleveren, læge- og psykologbistand.
Medlemmet var af alle involverede  

 blevet rådet til at flytte.
Kassens afdeling i B sendte denne redegørelse sammen med en klage over  

 hovedledelsens afgørelse.
Hovedledelsen sendte klagen til direktoratet med en  

 anmodning om at dispensere fra reglerne.
Hovedledelsen var ikke i tvivl om,  

 at medlemmet havde været udsat for fysisk vold fra den tidligere samlevers  

 side.
 Direktoratet fandt, at medlemmet ikke havde haft en fyldestgørende grund  

 til at opsige sit arbejde.
 Direktoratet lagde vægt på, at medlemmets tidligere samlever blev meldt  

 til politiet i januar 1992, mens hun først flyttede i august 1993, at  

 medlemmet herefter blev boende i A i over 11/2 år, at hun opgav sin bopæl i  

 A, fordi huset i B ikke kunne sælges og ellers ville være gået på  

 tvangsauktion, og at der ikke var lægelig dokumentation for fysisk vold.
 Direktoratet fandt derfor, at medlemmet ikke kunne få dagpenge, før hun  

 havde haft mere end 300 timers arbejde inden for en periode på 10 uger.
 Det er fra arbejdsformidlingen og kassens afdeling i A oplyst, at  

 medlemmet søgte vejledning hos kommunen, kassen og arbejdsformidlingen, inden  

 hun flyttede.
 Kassen havde ikke sagt, at hun kunne flytte, men at hvis det var i orden  

 med arbejdsformidlingen, kunne hun flytte uden problemer.
 Arbejdsformidlingen i A havde indberettet medlemmet til  

 arbejdsformidlingen i B med henblik på et supplerende arbejdstilbud i B.
 Alle, der havde været involveret i sagen, var enige om, at medlemmet kunne  

 få et supplerende arbejdstilbud i B og havde rådet hende til at flytte, fordi  

 hun levede under så belastende vilkår i A.
