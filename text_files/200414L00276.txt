Betænkning afgivet af Socialudvalget den 9. december 2004 Betænkning over Forslag til lov om ændring af lov om social  

 service og ligningsloven (Frit valg af ledsager m.v.) [af  

 socialministeren (Eva Kjer Hansen)] 1. Udvalgsarbejdet Lovforslaget blev fremsat den 7. november 2004 og var til 1.  

 behandling den 25. november 2004. Lovforslaget blev efter 1. behandling  

 henvist  

 til behandling i Socialudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring, og socialministeren sendte den 4. oktober 2004 dette udkast til  

 udvalget, jf. alm. del − bilag 1. Den 17. november 2004 sendte  

 socialministeren  

 de indkomne høringssvar samt et notat herom til udvalget.
Spørgsmål Udvalget har stillet 4 spørgsmål til socialministeren til  

 skriftlig besvarelse, som denne har besvaret.
 Nogle af udvalgets spørgsmål og socialministerens svar herpå er  

 optrykt som bilag til betænkningen.
2. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse  

 uændret.
Socialdemokratiets  

 medlemmer af udvalget indstiller lovforslaget til vedtagelse, idet  

 Socialdemokratiet  

 dog beklager, at ministeren så bombastisk afviser at overveje en særstilling  

 for personer, der efter 67-års-alderen får så svære synshandicap, at deres  

 nedsatte mobilitetsevne øger risikoen for social isolation, med  

 henvisning  

 til,   

 at det vil danne ulighed mellem handicapgrupperne.
En hjælpeforanstaltning er  

 netop til for at kompensere konkret for den forskel,   

 det enkelte handicap medfører for den enkelte.
Socialdemokratiet har noteret sig de andre muligheder, som ministeren  

 oplister i svaret på § 20-spørgsmål nr.
S 531 af 6. december 2004, for  

 at søge om kompensation for tab af mobilitet også efter 67 års alderen.
 Dansk Folkepartis medlemmer af udvalget mener, at ledsageordningen er et godt  

 supplement til de øvrige serviceydelser, der eksisterer.
Den nuværende ordning, hvor ledsagelse alene ydes som en naturalieydelse fra  

 et ledsagekorps, som kommunen stiller til rådighed, viser dog, at der er en  

 manglende fleksibilitet.
F.eks. ydes ledsagelse nogle steder kun på bestemte  

 tidspunkter, og ofte er der for mange forskellige personer til at yde  

 hjælpen.
 Dansk Folkeparti vil gerne være med til at ændre på disse forhold, og derfor  

 støtter vi dette forslag, som giver borgerne større ansvar og frihed.
 Tjóðveldisflokkurin, Inuit Ataqatigiit og Siumut var på tidspunktet for  

 betænkningens afgivelse ikke repræsenteret med medlemmer i udvalget og havde  

 dermed ikke adgang til at komme med indstillinger eller politiske udtalelser  

 i betænkningen.
 En oversigt over Folketingets sammensætning er optrykt i betænkningen.
Else Winther Andersen (V)   

 Hans Andersen (V)   

 Flemming Oppfeldt (UFG)   

 Troels Lund Poulsen (V)   

 Pia Kristensen (DF)   

 Jette Jespersen (DF)   

 Charlotte Dyremose (KF)  

  

  nfmd.  

  

 Helge Adam Møller (KF)   

 Tove Videbæk (KD)  

  

  fmd.  

  

 Jette Bergenholz Bautrup (S)   

 Grete Schødts (S)   

 Jørn Pedersen (S)   

 Sandy Brinck (S)   

 Lotte Bundsgaard (S)   

 Villy Søvndal (SF)   

 Elsebeth Gerner Nielsen (RV)   

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende L 113 Bilagsnr.
Titel 1 Høringsnotat og høringssvar, fra socialministeren 2 Udkast til tidsplan over udvalgets behandling af  

 lovforslaget 3 1. udkast til betænkning Oversigt over spørgsmål og svar vedrørende L 113 Spm.nr.
Titel 1 Spm. om, hvordan proceduren for opsamling af elementer  

 til evalueringen af ledsagerordningen vil blive, herunder om de årsrapporter,  

 som kommuner og embedslæger udarbejder, vil blive inddraget, til  

 socialministeren,  

 og ministerens svar herpå 2 Spm., om der på kort sigt kan skaffes økonomi til, at  

 alle handicappede over 67 år kan komme med ind under servicelovens  

 ledsagerordning,  

 til socialministeren, og ministerens svar herpå 3 Spm. om, hvad en udvidelse af ordningen til at omfatte  

 senblinde og sensvagtseende vil koste, til socialministeren, og ministerens  

 svar herpå 4 Spm. om de estimerede omkostningerne ved en ophævelse af  

 67-års-grænsen, til socialministeren, og ministerens svar herpå Bilag 2 Nogle af udvalgets spørgsmål til  

 socialministeren og dennes svar herpå Spørgsmålene og socialministerens svar herpå er optrykt  

 efter ønske fra S.
Spørgsmål 1 Ministeren bedes oplyse, hvordan proceduren for opsamling af  

 elementer til evalueringen af ledsagerordningen vil blive, herunder om de  

 årsrapporter, som kommuner og embedslæger udarbejder, vil blive inddraget, og  

 om brugerorganisationer og personaleorganisationer vil blive repræsenteret i  

 en  

 evt. evalueringsgruppe eller på anden måde involveret? Svar Jeg kan oplyse, at Socialministeriet har bedt Styrelsen for  

 Social Service om at varetage det administrative arbejde omkring evaluering  

 af  

 ledsageordningen, der vil foregå i 2005-06. Selve evalueringen vil snarest  

 blive sendt i udbud efter de gældende regler.
Ved evalueringen vil alle  

 interessenter, der har relevante erfaringer med ledsageordninger, blive  

 inddraget, herunder bl.a. brugerorganisationer, kommuner og amtskommuner og  

 personaleorganisationer.
Desuden vil alle relevante rapporter og  

 praksisundersøgelse  

 m.v. blive inddraget.
Spørgsmål 2 Kan ministeren bekræfte, at selv om der ikke på kort sigt kan skaffes  

 økonomi til, at alle handicappede over 67 år kan komme med ind under  

 servicelovens ledsagerordning, så vil det være logisk, at senblinde eller  

 svagtseende  

 over 67 år bliver den målgruppe, hvor der først søges at skaffe midler til en  

 ledsagerordning? Spørgsmålet skal ses i relation til det forhold, at handicapgrupper har  

 forskellige behov, hvilket også afspejler sig i de vilkår samfundet stiller  

 til  

 rådighed.
Blinde og svagtseende har uanset alder et så anerkendt  

 ledsagerbehov,  

 at de kan medbringe en ledsager til fordelagtig billetpris ved brug af  

 offentlig transport.
Det gælder også for personer, der først efter 67 år  

 bliver  

 blinde eller svagtseende.
Svar Jeg har ikke aktuelt planer om at udvide aldersgrænsen for  

 ledsageordningen for bestemte grupper, fx synshandicappede.
Det vil skabe en  

 uhensigtsmæssig ulighed blandt handicappede, hvis personer med en bestemt  

 lidelse på denne måde særligt bliver tilgodeset.
 Jeg henviser i øvrigt til besvarelsen af spørgsmål S 531 af 6.  

 november 2004, der vedlægges som bilag.
Spørgsmål S 531 Agter ministeren at udvide ledsageordningen for blinde og  

 svagsynede, således at den i fremtiden også vil tilbydes synshandicappede  

 over  

 67 år? Svar Jeg har ikke aktuelt planer om at udvide aldersgrænsen for  

 ledsageordningen for synshandicappede.
Det vil skabe en uhensigtsmæssig  

 ulighed  

 blandt handicappede, hvis en særlig type af funktionsevnenedsættelse på denne  

 måde særligt vil blive tilgodeset.
Jeg har heller ikke planer om generelt at udvide aldersgrænsen  

 for ledsageordningen.
Det skyldes, at ledsageordningen i sit udgangspunkt  

 ikke  

 har været tænkt som en generel foranstaltning for ældre.
Ledsageordningen har  

 derimod været tænkt som en handicapkompenserende ordning for at give gruppen  

 af  

 handicappede under 67 år, der lever isoleret og ikke kan komme ud, mulighed  

 for  

 et mere aktivt liv.
En generel udvidelse af ledsageordningen vil medføre store  

 merudgifter for det offentlige.
Der henvises herved til besvarelse af S 3518  

 fra den tidligere socialminister af 10. maj 2004, hvoraf det fremgår, at  

 udgiften ved dette skønnes at udgøre 650 mio. kr.
Besvarelsen vedlægges som  

 bilag.
 Desuden skal jeg henvise til, at der for de over 67-årige med  

 nedsat funktionsevne er andre muligheder for hjælp til at komme ud og deltage  

 i  

 aktiviteter uden for hjemmet.
 Kommunen har efter servicelovens § 103 mulighed for at yde et  

 tilskud til individuel befordring til personer, der på grund af varigt nedsat  

 fysisk eller psykisk funktionsevne ikke kan benytte offentlige  

 transportmidler.
 Det er kommunalbestyrelsen i den enkelte kommune, der  

 tilrettelægger tilskudsordningen og træffer beslutning om, hvordan hjælpen  

 til  

 den enkelte skal gives, herunder om der skal træffes aftale med et  

 transportselskab eller lignende, eller om den pågældende selv skal kunne  

 vælge.
Tilskud til befordring efter servicelovens § 103 kan ydes efter  

 en konkret, individuel vurdering af behovet.
Der er ikke i serviceloven  

 fastsat  

 nærmere regler for, hvorledes ordningen skal tilrettelægges.
Der kan således  

 være forskel fra kommune til kommune på omfanget af den hjælp, der ydes den  

 enkelte.
Kommunalbestyrelsens afgørelser efter servicelovens § 103 kan ikke  

 indbringes  

 for anden administrativ myndighed.
 Endvidere kan jeg oplyse, at der efter den sociale lovgivning  

 for folkepensionister kan ydes et personligt tillæg efter pensionslovens §  

 14,  

 stk. 1, hvis pensionistens økonomiske forhold er særlig vanskelige.  

 Kommunalbestyrelsen kan efter denne bestemmelse afhængig af de konkrete  

 forhold  

 yde tilskud til dækning af udgifter til kollektiv eller individuel  

 befordring.  

 Det er en betingelse, at befordringsudgiften er rimelig, og at pensionisten  

 ikke selv er i stand til at betale.
Endelig skal jeg gøre opmærksom på reglerne om fleksibel  

 hjemmehjælp.
For personer, der modtager hjemmehjælp, er der således mulighed  

 for en gang i mellem at bytte sig til andre opgaver, end dem der er truffet  

 afgørelse om af kommunalbestyrelsen.
Der er således mulighed for, at der  

 efter  

 aftale med hjemmehjælperen kan afses tid til at blive ledsaget på en tur uden  

 for  

 hjemmet.
Spørgsmål 3 Vil ministeren oplyse, hvad en udvidelse af ordningen til at  

 omfatte senblinde og sensvagtseende vil koste? Svar Der findes ikke nogle helt præcise tal for hvor mange blinde og  

 svagtseende, der er i Danmark.
Statens Øjenklinik skønner, at der er mellem 15.000 og 20.000  

 personer i alderen 67 år og opefter, der har syn under den sociale  

 blindegrænse.
Heraf skønnes ca. ¼ at have behov for ledsagelse.
Det svarer  

 til  

 ca. 4.500 personer.
I dag har personer, der er visiteret til ledsagelse, inden de  

 fylder 67 år mulighed for at få ledsageordningen forlænget, efter at de  

 fylder  

 67 år.
Denne ordning er dog forholdsvis ny, og der er derfor ikke korrigeret  

 for dette.
 Et forslag om, at den omtalte målgruppe af blinde og svagtseende  

 skal have mulighed for at modtage ledsageordningen, vil medføre en skønnet  

 merudgift  

 på ca. 77 mio. kr. i 2005.
