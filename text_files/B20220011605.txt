Bekendtgørelse om ændring af bekendtgørelse om lægemidlers fritagelse for apoteksforbehold § 1 I bekendtgørelse nr. 823 af 19. juni 2018 om bekendtgørelse om lægemidlers fritagelse for apoteksforbehold foretages følgende ændringer:
 1. Indledningen affattes således:
»I medfør af § 5, § 60, stk. 1, og § 78, stk. 2, i lov om lægemidler, jf. lovbekendtgørelse nr. 99 af 16. januar 2018, som senest ændret ved lov nr. 2393 af 14. december 2021, fastsættes:« 2. I § 1, stk. 1, indsættes efter »lægemidler«: »til mennesker og dyr«.
 3. § 2 ophæves.
 4. Bilag 1 affattes som bilag 1 til denne bekendtgørelse.
§ 2 Bekendtgørelsen træder i kraft den 28. januar 2022.
Sundhedsministeriet, den 25. januar 2022 Magnus Heunicke / Julie Rendtorff Bilag 1 »Bilag 1 Liste over lægemidler, der i medfør af andre bestemmelser er fritaget fra apoteksforbehold 1) Sera og lægemidler fremstillet af blod, vacciner og immunologiske testpræparater fra Statens Serum Institut, jf. bekendtgørelse om præparater og undersøgelser m.v. ved Statens Serum Institut.
 2) Radioaktive lægemidler, jf. bekendtgørelse om radioaktive lægemidler.
 3) Naturlægemidler, jf. bekendtgørelse om naturlægemidler.
 4) Visse lægemidler til veterinær anvendelse, i det omfang det fremgår af bekendtgørelse om undtagelse fra apoteksforbehold af visse jern- og vitaminpræparater samt visse antiparasitære midler til dyr.
 5) Vitamin- og mineralpræparater, i det omfang det fremgår af bekendtgørelse om vitamin og mineralpræparater.
 6) Homøopatiske lægemidler, i det omfang det fremgår af bekendtgørelse om homøopatiske lægemidler.
 7) Gasser til medicinsk brug i det omfang det fremgår af bekendtgørelse om gasser til medicinsk brug.
 8) Visse håndkøbslægemidler efter Lægemiddelstyrelsens beslutning i henhold til lægemiddellovens § 5, stk. 2, jf. bekendtgørelse om forhandling af håndkøbslægemidler uden for apotek.
