En vurdering af om selskabets engagement foreskriver  

 bestyrelsessamtykke etc.
Antaget, at det nævnte selskabs engagement er  

 omfattet af den omhandlede bestemmelse, hvorimod engagement med et til  

 selskabet relateret selskab ikke er omfattet.
 Finanstilsynets afgørelse af 15. januar 1993 vedrørende § 19, stk. 1, nr.  

 2.
 I skrivelse af 17. december 1992 meddelte et pengeinstitut, at  

 pengeinstituttets bestyrelsesformand også er bestyrelsesformand i et andet  

 selskab, som ikke har nogen ejermæssig tilknytning til pengeinstituttet.
 Pengeinstituttet ønskede derfor oplyst, om pengeinstituttets engagement  

 med selskabet eller et til selskabet relateret selskab er omfattet af bank-  

 og sparekasselovens § 19, stk. 2.
 Finanstilsynet meddelte, at det følger af bank- og sparekasselovens § 19,  

 stk. 1, nr. 2, at uden bestyrelsens samtykke, som skal indføres i  

 forhandlingsprotokol, må et pengeinstitut ikke yde lån til, stille garanti  

 for eller modtage pant eller kaution fra selskaber, hvori  

 bestyrelsesmedlemmer og direktører i pengeinstituttet er direktører eller  

 bestyrelsesmedlemmer.
 Finanstilsynet meddelte, at da pengeinstituttets bestyrelsesformand også  

 er formand for bestyrelsen i selskabet, vil pengeinstituttets engagement med  

 selskabet være omfattet af bank- og sparekasselovens § 19, stk. 1, nr. 2.
 Det blev i den forbindelse lagt til grund, at § 19, stk. 1, nr. 2, ikke  

 omfatter datterselskaber til selskaber, hvori pengeinstituttets  

 bestyrelsesmedlemmer og direktører er bestyrelsesmedlemmer.
