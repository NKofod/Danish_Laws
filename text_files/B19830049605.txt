Garanti § 1.  Finansudvalget har ved aktstykke nr. 459 af 17.  

 august 1983 bemyndiget landbrugsministeren til i tiden indtil udgangen af  

 1985 inden for en beløbsramme på 60 mill. kr. at yde garanti på statskassens  

 vegne for lån, som ejere af svinebesætninger optager i danske  

 pengeinstitutter til delvis dækning af omkostninger i forbindelse med  

 bekæmpelse af Morbus Aujeszkyi (falsk hundegalskab) i deres besætninger.
Ansøgning om garanti § 2.  Ansøgning om garanti for lån udfærdiges på et  

 særligt skema, hvoraf eksemplarer vil kunne fås ved henvendelse til  

 Landbrugskontoret, Kongeriget Danmarks Hypotekbank og Finansforvaltning,  

 Landgreven 4, 1301 Kbh.
K., tlf.: 01-928000.
 Stk. 2.  Ansøgningen skal attesteres af en  

 driftsøkonomikonsulent eller statsautoriseret eller registreret revisor samt  

 indeholde en påtegning fra vedkommende kredsdyrlæge om, at de  

 veterinærfaglige betingelser for udsaneringen må anses for at være opfyldt.
 Stk. 3.  Som bilag til ansøgningen skal vedlægges:
1. seneste driftsregnskab (eventuelt A-regnskab) eller  

 andet regnskab, 2. aktuel status, 3. finansieringsplan med drifts- og likviditetsbudget  

 for 2 år, samt i tilfælde, hvor der ikke foreligger driftsregnskab, en  

 oversigt indeholdende hovedtallene fra det samlede driftsøkonomiske resultat  

 fra seneste regnskabsår, 4. dokumentation for bevilling af tilskud til  

 udsanering fra Organisationen Danske Slagterier, herunder en af dyrlægen og  

 svineavlskonsulenten attesteret opgørelse over dyr, der skal udsaneres.
 Stk. 4.  Ansøgningen med de i stk. 3 nævnte bilag skal  

 indleveres til det långivende pengeinstitut, der ved bevilling af lånet  

 videresender ansøgningen og den i stk. 3, nr. 4 nævnte dokumentation til  

 Hypotekbanken, jfr. § 8.
 Stk. 5.  Hypotekbanken kan forlange det i stk. 3, nr.  

 1-3 nævnte materiale indsendt til gennemsyn.
 Stk. 6.  Ansøgningen skal være modtaget i Hypotekbanken  

 senest den 1. december 1985.
Vilkår for ydelse af statsgaranti § 3.  Det er en betingelse for opnåelse af  

 statsgaranti, at ansøgeren er ejer eller forpagter af den pågældende  

 landbrugsejendom på ansøgningstidspunktet.
 § 4.  Det garanterede lån udmåles i forhold til  

 antallet af udsanerede dyr og kan højst udgøre kr. 1.700,- pr. gylt, so eller  

 orne og kr. 250,- pr. slagtesvin.
 Stk. 2.  Det garanterede lån kan dog højst omfatte samme  

 antal dyr og samme kategorier af dyr, som udgør grundlaget for tilskud fra  

 Organisationen Danske Slagterier, jfr. § 2, stk. 3, nr. 4.
 § 5.  Lånet skal sikres ved oprykkende panteret i den  

 pågældende ejendom inden for handelsværdien.
 Stk. 2.  Kongeriget Danmarks Hypotekbank og  

 Finansforvaltning kan dog i særlige tilfælde godkende anden betryggende  

 sikkerhed.
 Stk. 3.  Ved ejendommens handelsværdi forstås enten den  

 kontantværdi, hvortil ejendommen med besætning og inventar (løsøre) ansættes  

 ved en af et realkreditinstitut eller Dansk Landbrugs Realkreditfond  

 foretaget vurdering til låneefterretning, der ikke må være ældre end et år,  

 eller kontantværdi ifølge seneste offentlige vurdering eller årsregulering  

 med tillæg af den skattemæssige værdi af besætning og inventar.
 Stk. 4.  Såfremt lånet ikke kan sikres inden for 100  

 pct. af handelsværdien, kan Hypotekbanken dog yde garanti, hvis der stilles  

 supplerende sikkerhed eller pengeinstituttet påtager sig 50 pct. af risikoen  

 for det overskydende beløb.
Stk. 5.  Ved beregningen af byrdefuldheden af  

 foranstående prioriteter omregnes disse til kontantværdi i overensstemmelse  

 med Realkreditrådets omregningsregler og -tabeller.
Statslån, der forrentes  

 med højst 7 pct. p.a., medregnes med 2/3 af restgælden, uanset om de  

 forfalder ved ejerskifte.
Private pantebreve, der forfalder ved ejerskifte,  

 omregnes dog ikke.
 § 6.  Lånet skal være afdragsfrit i de første 3 år,  

 hvorefter det skal afdrages med lige store afdrag i de følgende 7 år.
Stk. 2.  I lånedokumentet skal optages følgende  

 bestemmelse: »Låntager forpligter sig til straks at give långiver og  

 Kongeriet Danmarks Hypotekbank og Finansforvaltning meddelelse, såfremt  

 virksomheden ophører eller afhændes eller der sker andre væsentlige ændringer  

 i virksomhedens forhold, herunder brugerskifte.
I sådanne tilfælde skal der  

 inden for 6 måneder efter modtagelse af låntagers meddelelse efter  

 forhandling mellem långiver og Hypotekbanken træffes afgørelse om, hvorvidt  

 garantien skal opretholdes.« Stk. 3.  Lånet skal ydes på det pågældende  

 pengeinstituts sædvanlige lånevilkår med hensyn til renteberegning, opsigelse  

 m.v.
Stk. 4.  Ved senere optagelse af lån til investering  

 m.v. vil der kunne ske tilbagerykning efter de retningslinier, der gælder for  

 lån til yngre jordbrugere og statsgaranterede tørkelån, gældssaneringslån  

 m.v.
Der vil herunder gælde samme sikkerhedsgrænse på 90 pct. af  

 handelsværdien, dog at beregning af sikkerhedsgrænsen sker efter  

 lånefterretning til kontantværdi, jfr. § 5, stk. 3.
Bevilling af lån § 7.  Lån på de anførte vilkår bevilges af vedkommende  

 pengeinstitut, der påser, at lån ikke bevilges, hvor det må skønnes, at  

 ansøger efter udsanering af besætningen og udbetaling af lånet ikke vil have  

 rimelig mulighed for at videreføre driften og opfylde sine økonomiske  

 forpligtelser.
 Stk. 2.  Den i stk. 1 nævnte bedømmelse af  

 låneansøgerens økonomiske overlevelsesmulighed foretages af vedkommende  

 pengeinstitut efter dettes almindelige kendskab til ansøgeren og på grundlag  

 af en af den medvirkende driftsøkonomikonsulent eller revisor udarbejdet  

 finansieringsplan med drifts- og likviditetsbudget for en toårig periode fra  

 udsaneringens foretagelse, jfr. § 2, stk. 3, nr. 3.
 Stk. 3.  Pengeinstituttet påser tillige, at de i § 5  

 nævnte betingelser for ydelse af statsgaranti er overholdt, samt at lån ikke  

 bevilges, såfremt ansøger kan opnå lån til finansiering af udsaneringen uden  

 en statsgaranti.
 Stk. 4.  Lånet må ikke anvendes til indfrielse af  

 eksisterende kredit i vedkommende pengeinstitut, der er udsaneringen  

 uvedkommende.
 § 8.  Når pengeinstituttet har bevilget lånet,  

 oversender det ansøgningsmaterialet, jfr. § 2, stk. 4, sammen med kopi af  

 lånedokumentet og kopi af sikkerhedsdokumenter til Kongeriget Danmarks  

 Hypotekbank og Finansforvaltning.
Administration af statsgarantien § 9.  Ordningen administreres af Kongeriget Danmarks  

 Hypotekbank og Finansforvaltning, der meddeler det långivende pengeinstitut,  

 hvorvidt der kan bevilges statsgaranti for lån.
 Stk. 2.  Statsgarantien har virkning fra det tidspunkt,  

 hvor Hypotekbanken har modtaget meddelelse om, at det i § 2, stk. 3, nr. 4  

 nævnte tilskud er udbetalt.
Garantiforpligtelsens indhold og forhold i forbindelse med misligholdelse § 10.  Statens garantiforpligtelse indebærer, at  

 staten dækker 80 pct. af det tab, som pengeinstituttet vil lide, såfremt det  

 garanterede lånebeløb ikke indfries, og at staten som selvskyldnerkautionist  

 ved forfaldsdag betaler 80 pct. af forfaldne beløb, når påkrav fremsættes  

 herom.
 Stk. 2.  Garantien omfatter foruden hovedstolen tillige  

 renter, provision og omkostninger m.v. i forbindelse med skadesløs indfrielse  

 af det garanterede lånebeløb.
 Stk. 3.  Såfremt lånet ikke kan sikres inden for 100  

 pct. af handelsværdien, og staten stiller garanti for det overskydende beløb,  

 jfr. § 5, stk. 4, indebærer statens garantiforpligtelse, at staten:
 § 11.  Hvor opsigelsesadgang foreligger i medfør af  

 låneaftalen, og hvor pengeinstituttet gør brug heraf, er pengeinstituttet  

 berettiget til at fordre 80 pct. henholdsvis 50 pct. af den opgjorte restgæld  

 betalt hos staten, jfr. § 10 stk. 1 og 3.
 Stk. 2.  Ved misligholdelse med en ydelse kan  

 pengeinstituttet lade låneforholdet fortsætte og kræve 80 pct. henholdsvis 50  

 pct. af staten, jfr. § 10, stk. 1 og 3.
Stk. 3.  Pengeinstituttet kan uden Hypotekbankens  

 samtykke yde henstand med betaling af ydelser i indtil 6 måneder.
Henstand  

 udover 6 måneder skal godkendes af Hypotekbanken.
Såfremt der ved  

 misligholdelse eller henstand optages forhandlinger med låntager om en særlig  

 afviklingsordning, skal denne ligeledes godkendes af Hypotekbanken.
 Stk. 4.  Hypotekbanken skal inden 2 måneder efter  

 forfaldsdag underrettes såvel om ydet henstand som om misligholdelse med  

 betaling af ydelser.
 § 12.  Pengeinstituttet skal uden ugrundet ophold  

 underrette Hypotekbanken, såfremt det bliver bekendt med:
1. at ejendommen skifter ejer eller forpagter,  

 herunder overgår til ægtefællen, 2. at låntager har afgivet urigtige eller vildledende  

 oplysninger eller fortiet oplysninger af betydning for meddelelsen af tilsagn  

 om garanti, eller 3. at væsentlige forudsætninger for disse tilsagn må  

 antages at være bristet, herunder ophør af driften eller forringelse af  

 pantet.
 Stk. 2.  Ønsker pengeinstituttet ikke selv at opsige  

 lånet i anledning af de i stk. 1 nævnte forhold, afgør Hypotekbanken efter  

 forhandling med pengeinstituttet, om statsgarantien skal opsiges.
 Stk. 3.  Hypotekbanken kan opsige statsgarantien, dersom  

 pengeinstituttet efter forhandling ikke ønsker at opsige lånet ved  

 misligholdelse med betaling af ydelser.
§ 13.  Såfremt pengeinstituttet ved misligholdelse  

 undlader at tage skridt til realisation af de stillede sikkerheder, er  

 Hypotekbanken berettiget til at forlange sikkerhederne udleveret, for at  

 Hypotekbanken selv kan foranledige realisationen.
Provenuet ved realisation  

 af sikkerhederne skal deles mellem staten og pengeinstituttet med henholdsvis  

 80 pct. og 20 pct., eller med henholdsvis 50 pct. til hver, jfr. § 10, stk. 1  

 og 3, uanset om det er Hypotekbanken eller det långivende pengeinstitut, der  

 foranlediger realisationen gennemført.
 Stk. 2.  Pengeinstituttet skal uden ugrundet ophold  

 underrette Hypotekbanken i tilfælde af betalingsstandsning, konkurs,  

 tvangsauktion eller lignende.
 § 14.  Såfremt der i forbindelse med ydelsen af lånet  

 særskilt er stillet yderligere sikkerhed, jfr. § 5, stk. 2 og stk. 4, overfor  

 pengeinstituttet i form af pant, kaution eller depot ved trediemand, deles  

 provenuet ved realisation af disse sikkerheder ligeledes mellem staten og  

 pengeinstituttet med henholdsvis 80 pct. og 20 pct. eller med henholdsvis 50  

 pct til hver, jfr. § 13, stk. 1. Det samme gælder eventuel dividende i  

 låntagers konkursbo.
Stk. 2.  Den sikkerhed, som eventuelt er stillet for  

 låntagers øvrige engagementer med pengeinstituttet, tjener primært til  

 sikkerhed for disse engagementer til enhver tid, herunder kreditter, der er  

 ydet af pengeinstituttet efter lånets optagelse.
Overskydende sikkerhed i  

 forbindelse med disse andre engagementer skal, når sikkerheden er stillet ved  

 debitor, i fornødent omfang komme staten og långiver til gode ved afskrivning  

 af det overskydende provenu på gælden ifølge det garanterede lån.
Hvis  

 sikkerhed stillet af trediemand anvendes til afskrivning på gælden ifølge det  

 statsgaranterede lån, skal fordelingen ske i samme forhold.
Kapitel 7 Ikrafttrædelse m.v.
 § 15.  Nærmere retningslinier for støtteordningens  

 administration, herunder for udbetaling af lånet, aftales mellem  

 Hypotekbanken og pengeinstitutternes organisationer, der orienterer de  

 enkelte pengeinstitutter.
 § 16.  Bekendtgørelsen træder i kraft den 31. oktober  

 1983.
