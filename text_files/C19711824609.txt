For at opnå administrative lettelser såvel for arbejdsgiverne som for  

 skatteadministrationen er det besluttet, at arbejdsgiverne (de  

 indeholdelsespligtige) ikke som hidtil hver måned eller hvert kvartal skal  

 indsende redegørelse med oplysning om A-indkomst og A-skat for den enkelte  

 lønmodtager.
I stedet for skal den samlede A-indkomst og A-skat oplyses i  

 forbindelse med indbetalingen.
Nyordningen har virksning for skattetræk i  

 A-indkomst, der udbetales for tiden fra den 1. januar 1972 og senere.
Redegørelser for december måned og oktober kvartal 1971 skal indsendes på  

 de sædvanlige blanketter.
Disse blanketter skal ligeledes benyttes ved  

 indsendelse af rettelser til redegørelsesperioder i 1970 og 1971.
 De nye regler.
 Den indeholdte A-skat skal fortsat indbetales den 10. i hver måned.
 På bagsiden af det særlige indbetalingskort til A-skat (A 41) skal -  

 ligeledes hver måned - som noget nyt anføres:
INDEHOLDELSESMÅNED samt ialt-beløb for A-INDKOMST og A-SKAT.
 Oplysningerne skal dateres og underskrives.
 De ændrede regler betyder, at alle arbejdsgivere skal afgive de summariske  

 redegørelsesoplysninger hver måned.
 Indbetalingskortets bagside træder i stedet for de hidtil benyttede  

 redegørelsesblanketter og vil blive benævnt: REDEGØRELSE.
 Redegørelsen skal indsendes senest den 10. i måneden efter  

 indeholdelsesmåneden.
Redegørelsen på indbetalingskortets bagside kan afgives, uden at dette  

 sker i forbindelse med indbetaling.
Blanketten indsendes da til  

 kildeskattedirektoratet som brevkort.
 Denne indsendelsesform anvendes, hvis en arbejdsgiver, der er registreret  

 som aktiv indeholdelsespligtig, i en måned med rette ikke har indeholdt  

 A-skat, eller hvis arbejdsgiveren ikke er i stand til at opfylde sin pligt  

 til at indbetale A-skatten til tiden.
 Foreligger redegørelse ikke rettidigt, påløber der påkravsgebyr på 1% af  

 A-skatten dog mindst 50 kr. og højst 300 kr.
 Redegørelse/indbetaling vedr. 1972 i særlige tilfælde.
 Ved indbetaling af A-skat for en måned i 1972, for hvilken der allerede er  

 indsendt redegørelse, skal bagsiden af indbetalingskortet ikke udfyldes, men  

 forsynes med et tydeligt diagonalkryds hen over beløbsrubrikkerne.
 Rettelser vedr. tidligere afgivne redegørelsesoplysninger for 1972 skal  

 indsendes på særlig blanket - RETTELSES-REDEGØRELSE - som på forlangende  

 tilsendes arbejdsgiveren fra arbejdsgiverkommunen.
 Bogføring og årlige oplysninger.
 Arbejdsgiverne skal - første gang efter udgangen af 1972 - anføre den i  

 årets løb indeholdte A-skat på de kendte årlige lønsedler og lønangivelser.  

 Der skal indsendes lønsedler for alle arter af A-indkomst, og lønseddel skal  

 - i modsætning til nu - også indsendes, hvis indkomsten er under 100 kr.  

 årlig.
 Der er hermed ikke taget endelig stilling til tilrettelæggelsen af  

 slutopgøret efter det nye system.
For at skabe det bedst mulige grundlag for tilvejebringelse af de  

 omhandlede oplysninger, skal arbejdsgivere og andre indeholdelsespligtige fra  

 den 1. januar 1972 foruden lønafregningskonto og konto for A-skat føre en  

 konto for hver enkelt indkomstmodtager med oplysning om personnummer m.v.  

 samt A-indkomst og A-skat.
Kontoen skal føres løbende.
 Anvendes kildeskattedirektoratets regnskabshæfte, er der ikke derudover  

 pligt til at føre ne særskilt konto for hver indkomstmodtager.
 Genpart af redegørelsen skal opbevares som bilag til regnskabsmaterialet.
 Ved ophør af virksomhed m.v. (herunder ved død og fraflytning m.v.) skal  

 der senest inden 10 dage indgives lønsedler/lønangivelse til  

 arabejdsgiverkommunen.
 Arbejdsgiverkontrol.
 Indførelsen af den nye redegørelsesordning medfører visse lettelser for  

 arbejdsgiverkommunerne, hvis arbejde med modtagelse og gennemgang af  

 redegørelser m.v. bortfalder.
 Der er til gengæld forudsat en øget indsats fra den kommunale  

 arbejdsgiverkontrol, hvorved det bl.a. må påses, at arbejdsgivernes grundlag  

 for at kunne afgive de årlige oplysninger er i orden.
 Udsendelse af vejledninger.
 Der vil i sidste halvdel af december 1971 fra kildeskattesirektoratet  

 blive udsendt vejledninger til arbejdsgivere og kommuner.
Det bemærkes, at beskrivelsen af de ændrede regler er foreløbig.
På nogle  

 punkter er der forudsat lovændringer henholdsvis ændringer af  

 bekendtgøeelser, som endnu ikke er gennemført.
