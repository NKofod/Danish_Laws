 Denne datasammenskrivning omfatter lov nr. 88 af 22. april  

 1904 om det lollandske digelag med de ændringer, der følger af lov nr. 295 af  

 9. juni 1971.
§ 1 Finansministeren bemyndiges til på de i § 2 angivne Betingelser at eftergive den det lollandske Digelag paahvilende gæld til  

 Statskassen; at afstaa til det lollandske Digelag den Statskassen tilhørende  

 Andel af Ejendomsretten over Rødby Fjord og Nakskov Indrefjord samt Statens  

 Andel i den endnu udestaaende Del af Købesummen for det afhændede Areal af  

 Nakskov Indrefjord; at tilskyde et kontant Beløb af 200,000 Kr. af Statskassen til  

 Dannelse af en Reservefond for det lollandske Digelag.
§ 2 De i § 1 paaberaabte Betingelser ere følgende:
 1. Maribo Amtsrepartitionsfond skal samtidig med  

 Statskassen til det lollandske Digelag afstaa sin Andel i Ejendomsretten over  

 Rødby Fjord og Nakskov Indrefjord samt sin Andel i den endnu udestaaende Del  

 af Købesummen for det afhændede Areal af Nakskov Indrefjord.
 2. De oprindelige fra Gaver fra Centralkomiteen  

 hidrørende tvende Fonds til Fordel for enkelte Digeinteressenter ville være  

 at overføre til Digelaget, dog med Forpligtelse for dette indtil December  

 1907 at lade Ligningen af Digeskatten foregå på samme Maade som hidtil i  

 Henseende til de disse Interessenter indrømmede Lempelser, ligesom et  

 allerede i Digelagets Kasse indgaaet ubetydeligt Beløb, hidrørende fra en  

 visse Brugere tidligere indrømmet, men nu bortfalden lignende Lempelse, skal  

 forblive i Kassen.
3. Den Reservefond, som tilvejebringes ved det af  

 Statskassen i Henhold til § 1 ydede kontante Tilskud af 200,000 Kr., vil være  

 at forøge med de af Fonden flydende Renter og med det Overskud, som maatte  

 fremkomme på Digelagets aarlige Regnskaber.
Saafremt Reservefondens Kapital  

 maatte blive nedbragt under sin oprindelige Størrelse (200,000 Kr.), er  

 Maribo Amtsrepartitionsfond forpligtet til ved kontant Tilskud at dække det  

 manglende Beløb, dog at det ikke kan kræves, at Amtsrepartitionsfondens  

 herved fremkommende Tilgodehavende til nogen Tid skal overstige 200,000 Kr.  

 Tilskuddet forrentes ikke, men tilbagebetales ved Hjælp af Reservefondens  

 aarlige Renter og eventuelle Overskud fra Digelagets Aarsregnskaber.
De  

 nærmere Regler for Bestyrelsen af Reservefonden og for dens Virksomhed  

 fastsættes i en af Maribo Amtsraad vedtagen og af Finansministerens  

 stadfæstet Vedtægt. 4. Den digeinteressenterne til digernes vedligeholdelse  

 påhvilende årlige digeskat fastsættes af ministeren for offentlige arbejder  

 på amtsrådets indstilling, efter at dette har forhandlet med digestyrelsen.
 5. Mindst 2/5 af Digebestyrelsens Medlemmer vælges  

 fremtidig af Digeskatyderne.
 Hvorefter alle vedkommende sig have at rette.
