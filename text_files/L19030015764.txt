(Bernerkonventionen) Under 11te Juni dette Aar har det behaget Hs.
Maj.
Kongen allernaadigst  

 for Kongeriget Danmarks Vedkommende fra 1ste Juli d.
A. at regne at tiltræde  

 den i Bern den 9de September 1886 afsluttede Konvention angaaende Oprettelse  

 af en international Union til Værn for litterære og kunstneriske Værker med  

 tilhørende Tillægsartikel, Slutningsprotokol og Undertegnelsesprotokol samt  

 den i Paris den 4de Maj 1986 undertegnede Tillægsakt og den under samme Dato  

 undertegnede Deklaration, hvilke Akter ere saalydende: I.
Konvention  

 angaaende Oprettelse af en international Union til Værn for litterære og  

 kunstneriske Værker.
Hans Majestæt den tyske Kejser, Konge af Preussen, Hans Majestæt  

 Belgiernes Konge, i Hans Katolske Majestæt Kongen af Spaniens Navn Hendes  

 Majestæt Dronning-Regentinden af Kongeriget, den franske Republiks Præsident,  

 Hendes Majestæt Dronningen af det forenede Kongerige Storbritannien og  

 Irland, Kejserinde af Indien, Republikken Haitis Præsident, Hans Majestæt  

 Kongen af Italien, Republikken Liberias Præsident, det Schweiziske  

 Forbundsraad.
Hans Højhed Beyen af Tunis, ledede af Ønsket om paa en virksom og saa ensartet Maade som mulig at  

 beskytte den litterære og kunstneriske Ejendomsret, have besluttet i dette Øjemed at afslutte en Konvention og have som deres  

 Befuldmægtigede udnævnt:
 Hans Majestæt den tyske Kejser, Konge af Preussen:
Hr.
Otto von Bülow, virkelig Geheime-Legationsraad og Hans Majestæts  

 Kammerherre, Hans overordentlige Gesandt og befuldmægtigede Minister ved det  

 Schweiziske Forbund; Hans Majestæt Belgiernes Konge:
Hr.
Maurice Delfosse, Hans overordentlige Gesandt og befuldmægtigede  

 Minister ved det Schweiziske Forbund; I Hans katolske Majestæt Kongen af Spaniens Navn Hendes Majestæt  

 Dronning-Regentinden af Kongeriget:
Hr.
Greve de la Almina, Senator, overordentlig Gesandt og befuldmægtiget  

 Minister ved det Schweiziske Forbund; Hr.
Don Jose Villa-Amil y Castro, Chef for Afdelingen for den litterære og  

 kunstneriske Ejendomsret i Undervisningsministeriet, Doctor i civil og  

 kanonisk Ret, Medlem af Arkivarernes, Bibliothekarernes og Arkæologernes  

 fakultative Forening, samt af Akademierne for Historie og for de skønne  

 Kunster St.
Ferdinand og af Videnskabsakademiet i Lissabon; Den franske Republiks Præsident:
Hr.
Francois Victor Emmanuel Arago, Senator, den franske Republiks  

 Ambassadør ved det Schweiziske Forbund; Hendes Majestæt Dronningen af det forenede Kongerige Storbritannien og  

 Irland, Kejserinde af Indien:
Sir Francis Ottiwell Adams, Kommandør af St.
Mikaels- og St.  

 Georgs-Ordenen, Ridder af Bathordenen.
Hendes overordentlige Gesandt og  

 befuldmægtigede Minister i Bern; og Hr.
John Henry Gibbs Bergne, Ridder af St.
Mikaels- og St.
Georgs-Ordenen,  

 Direktør i Udenrigsdepartementet i London; Republikken Haitis Præsident:
Hr.
Louis Joseph Janvier, Dr. medicinæ ved Universitetet i Paris, Laureat  

 ved det medicinske Fakultet i Paris, Indehaver af Diplomer fra l'ecole des  

 sciences politiques i Paris (den administrative og den diplomatiske Sektion),  

 Indehaver af Haitis dekorative Medaille af 3die Klasse; Hans Majestæt Kongen af Italien:
Hr.
Charles Emmanuel Beccaria, Marquis d'Incisa, Ridder af St.
Mauritius  

 og St.
Lazarus Ordenen og af den italienske Krone-Orden, Hans Charge  

 d'affaires ved det Schweiziske Forbund; Republiken Liberias Præsident:
Hr.
Guillaume Koentzer, kejserlig Raad, Generalkonsul, Medlem af  

 Handelskammeret i Wien; Det Schweiziske Forbundsraad:
Hr.
Numa Dorz, Vicepræsident i Forbundsraadet, Chef for Handels- og  

 Landbrugsdepartementet; Hr.
Louis Ruchonnet, Medlem af Forbundsraadet, Chef for Justits- og  

 Politidepartementet; Hr.
A.
D'Orelli, Professor i Retsvidenskab ved universitetet i  

 Zürich; Hans Højhed Beyen af Tunis:
Hr.
Louis Renault, Professor ved det juridiske Fakultet i Paris og ved  

 Ecole libre des sciences politiques, Ridder af Æreslegionen, Ridder af den  

 italienske Kroneorden; hvilke, efter at have meddelt hverandre deres respektive, i god og behørig  

 Form befundne Fuldmagter, ere blevne enige om følgende Artikler:
 Art. 1.
 De kontraherende Lande udgøre en Union til Værn for den litterære og  

 kunstneriske Ejendomsret.
Art. 2. (* 1) Forfattere og Kunstnere, der henhøre til et af Unionens Lande, eller deres  

 Successorer skulle i de andre Lande nyde de samme Rettigheder for deres  

 Værker, hvad enten de ere offentliggjorte i et af disse Lande, eller de ikke  

 ere offentliggjorte, som de paagældende Love for Øjeblikket tilstaa eller  

 fremtidig komme til at tilstaa Landets egene Undersaatter.
 Nydelsen af disse Rettigheder er betinget af Opfyldelsen af de Vilkaar og  

 Formaliteter, der ere foreskrevne af Lovgivningen i Værkets Hjemland; den kan  

 ikke i de andre Lande vare længere end den Beskyttelse, der er tilstaaet  

 Værket i dets Hjemland.
 Som Værkets Hjemland betragtes det Land, hvor den første Offentliggørelse  

 har fundet Sted, eller, hvis denne Offentliggørelse samtidig finder Sted i  

 flere af Unionens Lande, det blandt disse, hvis lovgivning tilstaar den  

 kortvarigste Beskyttelse.
 For ikke offentliggjorte Værkers Vedkommende betragtes det Land, til  

 hvilket Forfatteren eller Kunstneren hører, som Værkets Hjemland.
Art. 3. (* 1) Denne Konventions Bestemmelser finde ligeledes Anvendelse paa Forlæggere  

 eller Udgivere af litterære og kunstneriske Værker, der er offentliggjorte i  

 et af Unionens Lande, selv om Forfatteren eller Kunstneren tilhører til Land,  

 som ikke har sluttet sig til Unionen.
 Art. 4.
 Udtrykket »litterære og kunstneriske Værker« omfatter Bøger,  

 Brochurer og alle andre Skrifter; dramatiske eller dramatisk-musikalske  

 Værker, musikalske Kompositioner med eller uden Ord; Tegninger, Malerier,  

 Billedhuggerarbejder, Gravurer; Lithografier, Illustrationer, geografiske  

 Kort; Plantetegninger, Skitser og plastiske Arbejder, vedrørende Geografi,  

 Topografi, Arkitektur eller Videnskab i Almindelighed; i det Hele taget  

 enhver Frembringelse paa det litterære, videnskabelige og kunstneriske  

 Omraade, der kan offentliggøres, uanset ved hvilken Tryknings- eller  

 Gengivelsesmaade dette sker.
Art. 5. (* 1) Forfattere, der henhøre til et af Unionens Lande, eller deres Successorer  

 nyde i de andre Lande udelukkende Ret til at oversætte eller autorisere  

 Oversættelser af deres Værker i et Tidsrum af 10 Aar at regne fra  

 Offentliggørelsen af det originale Værk i et af Unionens Lande.
 Ved Værker, der udkomme i Hæfter, regnes de 10 Aar først fra  

 Offentliggørelsen af det originale Værks sidste Hæfte.
 Ved Værker, der bestaa af flere, med Mellemrum offentliggjorte Bind,  

 saavel som ved Meddelelser og Hæfter, der offentliggøres af litterære eller  

 videnskabelige Selskaber eller af private, bliver hvert Bind, hver Meddelelse  

 eller hvert Hæfte med Hensyn til Beregningen af de 10 Aar at betragte som et  

 særskilt Værk.
 I de i denne Artikel omhandlede Tilfælde bliver med Hensyn til Beregningen  

 af Beskyttelsesfristen den 31. December i det Aar, i hvilket Værket er  

 offentliggjort, at betragte som den Dag, paa hvilken det er offentliggjort.
Art. 6 Tilladte Oversættelser ere beskyttede som originale Værker.
De nyde som  

 Følge heraf den i Artiklerne 2 og 3 fastsatte Beskyttelse med Hensyn til  

 deres uautoriserede Gengivelse i Unionens Lande.
 Det er en Selvfølge, at Oversættelsen, hvis det drejer sig om et værk, med  

 Hensyn til hvilken Oversættelsesretten er fri, ikke kan gøre Indsigelse mod,  

 at det samme Værk oversættes af andre.
Art. 7. (* 1) Artikler i Dagblade eller tidskrifter, der ere offentliggjorte i et af  

 Unionens Lande, kunne gengives i Originalsproget eller i Oversættelse i  

 Unionens øvrige Lande, medmindre Forfatterne eller Udgiverne udtrykkelig have  

 forbudt det.
For Tidsskrifters Vedkommende er det tilstrækkeligt, at Forbudet  

 er gjort i al Almindelighed foran i hvert Nummer af Tidsskriftet.
 I intet Tilfælde kan Forbudet anvendes paa Artikler af politisk Indhold  

 eller paa Gengivelser af Dagsnyheder og »blandede Meddelelser«.
 Art. 8.
 Hvad angaar Adgangen til uhindret at gøre Uddrag af litterære og  

 Kunstneriske Værker til Skrifter, der ere bestemte til Undervisningsbrug,  

 eller som have en videnskabelig Karakter, eller til Chrestomatier, afhænger  

 denne af Lovgivningen i hvert af Unionens Lande og af de særskilte  

 Overenskomster, der ere eller maatte blive afsluttede imellem dem.
 Art. 9.
 Bestemmelserne i Art. 2 finde Anvendelse paa den offentlige Opførelse af  

 dramatiske eller dramatisk-musikalske Værker, hvad enten disse Værker ere  

 offentliggjorte eller ikke.
 Forfatterne af dramatiske eller dramatisk-musikalske Værker eller deres  

 Successorer ere, saa længe deres udelukkende Oversættelsesret varer, gensidig  

 beskyttede mod uautoriseret, offentlig Opførelse af Oversættelsen af deres  

 Værker.
 Bestemmelserne i Art. 2 finde ligeledes Anvendelse paa den offentlige  

 Opførelse af musikalske Værker, der ikke ere offentliggjorte, eller som ere  

 blevne offentliggjorte, men hvis Komponist paa Titelbladet eller foran i  

 Værket udtrykkelig har erklæret, at han forbyder dets offentlige Opførelse.
 Art. 10.
 Til de utilladte Gengivelser, der omfattes af denne Konvention, høre i  

 Særdeleshed ogsaa de uautoriserede indirekte Tilegnelser af et litterært  

 eller kunstnerisk Værk, som betegnes med forskellige Navne, saasom:  

 »Adaptationer«, »Arrangementer af Musik« osv., naar de  

 ikke ere andet end en Gengivelse af et saadant Værk, i samme eller i en anden  

 Skikkelse, med uvæsentlige Forandringer, Tilføjelser eller Forkortelser, uden  

 at de i øvrigt have Karakteren f et nyt, originalt Værk.
 Det følger af sig selv, at Domstolene i Unionens forskellige Lande ved  

 Anvendelsen af denne Artikel skulle tage Hensyn til de i deres respektive  

 Lovgivninger tagne Forbehold, hvis der er Anledning dertil.
 Art. 11.
 For at Forfattere og Kunstnere, hvis Værker ere beskyttede ved denne  

 Konvention, indtil Modbevis føres, skulle anses som saadanne og som Følge  

 heraf have Adgang til ved Domstolene i Unionens forskellige Lande at anlægge  

 Sag i Anledning af ulovlige Gengivelser, er det tilstrækkeligt, at deres  

 Navne paa sædvanlig Maade er angivet paa Værket.
Ved anonyme og pseudonyme Værker er den Forlægger eller Udgiver, hvis Navn  

 er angivet paa Værket, berettiget til at værne om de Forfatteren eller  

 Kunstneren tilkommende Rettigheder.
Han anses uden videre Bevis som værende  

 indtraadt i den anonyme eller pseudonyme Forfatters eller Kunstners Ret.
 Det er dog en Selvfølge, at Domstolen i paakommende Tilfælde kunne fordre  

 Fremlæggelse af en Attest, udstedt af den dertil kompetente Myndighed, der  

 godtgør, at de af Lovgivningen i Værkets Hjemland foreskrevne Formaliteter, i  

 Overensstemmelse med Art. 2, ere blevne iagttagne.
Art 12. (* 1) Enhver ulovlig Gengivelse af et Værk kan beslaglægges, naar det indføres i  

 de af Unionens Lande, i hvilke Originalværket har Ret til den lovhjemlede  

 Beskyttelse.
 Beslaglæggelsen finder Sted i Overensstemmelse med hvert Lands indre  

 Lovgivning.
 Art. 13.
 Det følger af sig selv, at denne Konventions Bestemmelser ikke kunne gøre  

 noget som helst Skaar i den Ret, som tilkommer Regeringen hvert af Unionens  

 Lande til ved Lovgivnings- eller indre Politibestemmelser at tillade, føre  

 Tilsyn med eller forbyde Omsætningen, Opførelsen eller Udstillingen af  

 ethvert Værk eller enhver Frembringelse, med Hensyn til hvilke den kompetente  

 Øvrighed maatte finde Anledning til at udøve denne Ret.
 Art. 14.
 Under de Forbehold og paa de Betingelser, som maatte bestemmes ved fælles  

 Overenskomst, inder denne Konvention Anvendelse paa alle de Værker, som paa  

 Tidspunktet for dens Ikrafttræden endnu ikke ere blevne Fælleseje i deres  

 Hjemland.
 Art. 15.
 Det følger af sig selv, at Regeringerne i Unionens Lande forbeholde sig  

 Ret til indbyrdes at træffe særlige Overenskomster, for saa vidt saadanne  

 Overenskomster maatte tilstaa Forfatterne og Kunstnerne eller deres  

 Successorer videregaaende Rettigheder end de, der indrømmes af Unionen, eller  

 maatte indeholde andre Bestemmelser, der ikke stride mod denne Konvention.
 Art. 16.
 Der oprettes et internationalt »Bureau for den internationale Union  

 til Værn for litterære og kunstneriske Værker«.
Dette Bureau, hvis Udgifter afholdes af Regeringerne i samtlige Unionens  

 Lande, er underlagt det Schweiziske Forbunds øverste Regeringsmyndigheds  

 Overbystyrelse og virker under sammes Tilsyn.
Dets Forretninger bestemmes ved  

 en fælles Overenskomst mellem Unionens Lande.
 Art. 17.
 Denne Konvention kan underkastes Revisioner med det Formaal i samme at  

 indføre Forbedringer, egnede til at gøre Unionens System mere fuldkomment.
 Spørgsmaal af denne Art saavel som saadanne, der paa andre punkter ere af  

 Interesse for Unionens Udvikling, skulle behandles paa Møder, som  

 efterhaanden skulle finde Sted i Unionens Lande mellem delegerede fra disse.
 Det er en Selvfølge, at ingen Forandring i denne Konvention skal være  

 gældende for Unionen uden enstemmigt Samtykke fra de Lande, som deltage i  

 den.
 Art. 18.
 De Lande, der ikke have deltaget i nærværende Konvention, og som paa deres  

 eget Omraade ved Lovbeskyttelse sikre de Rettigheder, der ere Genstand for  

 denne Konvention, skulle paa Forlangende kunne tiltræde den.
 Denne Tiltrædelse skal skriftlig meddeles til det Schweiziske Forbunds  

 Regering og af denne atter til samtlige de andre Regeringer.
 Tiltrædelsen medfører fuldstændig Indvilligelse i alle de Forpligtelser og  

 fuldstændig Adgang til alle de Fordele, som ere fastsatte i nærværende  

 Konvention.
 Art. 19.
 De Lande, som tiltræde nærværende Konvention, have ogsaa Ret til til  

 enhver Tid at tiltræde den for deres Koloniers eller fremmede Besiddelsers  

 Vedkommende.
 De kunne i saa Henseende enten afgive en almindelig Erklæring, ved hvilken  

 alle deres Kolonier eller Besiddelser indbefattes i Tiltrædelsen, eller  

 udtrykkelig nævne dem, der omfattes af dem, eller indskrænke sig til at  

 angive dem, som ere undtagne derfra.
 Art. 20 (* 1).
 Nærværende Konvention træder i Kraft tre Maaneder efter udvekslingen af  

 Ratifikationerne, og staar ved Magt i ubestemt Tid, indtil Forløbet af et Aar  

 fra den Dag, da Opsigelse maatte have fundet Sted.
Denne Opsigelse skal ske til den Regering, der har det Hverv at modtage  

 Tiltrædelseserklæringerne.
Opsigelsen har kun Betydning for det Land, som har  

 foretaget den, medens Konventionen fremdeles staar ved Magt for Unionens  

 øvrige Lande.
 Art. 21.
 Denne Konvention skal ratificeres, og Ratifikationerne skulle udveksles i  

 Bern, senest i Løbet af eet Aar (* 2).
 Til Bekræftelse heraf have de respektive Befuldmægtigede underskrevet den  

 og vedføjet deres Segl.
 II.
 Tillægsartikel.
 De Befuldmægtigede, der ere forsamlede for at underskrive Konventionen  

 angaaende Oprettelse af en international Union til Værn for litterære og  

 kunstneriske Værker, ere blevne enige om følgende Tillægsartikel, som skal  

 ratificeres paa samme Tid som den Konvention, til hvilken den slutter sig:
 Den i Dag afsluttede Konvention faar ingen Indflydelse paa Gyldigheden af  

 de Konventioner, som i Øjeblikket eksistere mellem de kontraherende Lande,  

 for saa vidt som disse Konventioner forskaffe Forfattere og Kunstnere eller  

 deres Successorer mere udstrakte Rettigheder end de, der tilstaas dem ved  

 Unionen, eller indeholde andre Bestemmelser, der ikke stride mod denne  

 Konvention.
 Til Bekræftelse heraf have de respektive Befuldmægtigede underskrevet  

 nærværende Tillægsartikel.
 Sket i Bern den niende September i Aaret Atten Hundrede og seks og firs.
---- III.
 Slutningsprotokol.
 I Begreb med at skride til at underskrive den i Dag afsluttede Konvention  

 have undertegnede Befuldmægtigede erklæret og bestemt som følger:
1. (* 1) Hvad Art. 4 angaar, er man bleven enig om, at  

 de af Unionens Lande, som ikke nægte Fotografier Egenskaben af kunstneriske  

 Værker, forpligte sig til, fra den i Dag afsluttede Konventions Ikrafttræden  

 at regne, at lade hine nyde godt af dens Bestemmelser.
De ere for øvrigt, med  

 mindre anderledes bestemmes ved de internationale Overenskomster, som ere  

 eller maatte blive afsluttede, kun forpligtede til at beskytte de nævnte  

 Værker i den udstrækning, som deres Lovgivning tillader.
 Det er en Selvfølge, at det autoriserede Fotografi af et beskyttet  

 Kunstværk i alle Unionens Lande nyder lovmæssig Beskyttelse i  

 Overensstemmelse med Konventionen lige saa længe, som den oprindelige Ret til  

 at gengive selve Værket vedvarer, og indenfor de ved privat Overenskomst  

 mellem de berettigede fastsatte Grænser.
 2. Hvad Art. 9 angaar er man bleven enig om, at de af  

 Unionens Lande, hvis Lovgivning til dramatisk-musikalske Værker henregner  

 koreografiske Værker, udtrykkelig lade disse nyde godt af den i Dag  

 afsluttede konventions Bestemmelser.
 Det er i øvrigt en Selvfølge, at de Tvistigheder, der maatte opstaa  

 angaaende Anvendelsen af denne Bestemmelse, ere forbeholdte de respektive  

 Domstoles Afgørelse.
 3. Det er en Selvfølge, at Tilvirkningen og Salget af  

 Instrumenter, der tjene til mekanisk at gengive Melodier, der ere Enkeltmands  

 Eje, ikke betragtes som retsstridig musikalsk Gengivelse.
 4. (* 1) Den i Konventionens Art. 14 omhandlede fælles  

 Overenskomst er bestemt saaledes som følger:
 Konventionens Anvendelse paa Værker, som paa Tidspunktet for dens  

 Ikrafttræden endnu ikke ere blevne Offentlighedens Eje, skal finde Sted i  

 Overensstemmelse med de dertil sigtende Bestemmelser, der indeholdes i de  

 særlige Overenskomster, som angaaende dette punkt ere eller maatte blive  

 afsluttede.
 I Mangel af saadanne Bestemmelser mellem Unionens Lande skulle de  

 paagældende Lande, hvert for sit Vedkommende, ved deres indre Lovgivning  

 træffe Bestemmelse om, hvorledes der skal gaas frem ved Anvendelsen af det i  

 Art. 14 udtalte Princip.
 5. Organisationen af det i Konventionens Art. 16  

 omhandlede internationale Bureau skal nærmere bestemmes ved et Reglement, som  

 det er overdraget det schweiziske Forbunds Regering at udarbejde.
 Det internationale Bureaus officielle Sprog skal være det franske Sprog.
Det internationale Bureau skal samle Oplysninger af enhver Art vedrørende  

 Beskyttelse af Forfatteres og Kunstneres Rettigheder over deres litterære og  

 kunstneriske Værker.
Det skal ordne og offentliggøre dem.
Det skal foretage  

 Undersøgelser af almindelig Nytte og Interesse for unionen og skal ved Hjælp  

 af de Dokumenter, som af de forskellige Regeringer ville blive stillede til  

 dets Raadighed, udgive et Tidsskrift paa det franske Sprog, der behandler de  

 Spørgsmaal, der vedrøre Unionens Formaal.
Regeringerne i Unionens Lande  

 forbeholde sig ved fælles Overenskomst at autorisere Bureauet til at  

 offentliggøre en Udgave paa eet eller flere andre Sprog for det Tilfælde, at  

 Erfaringen maatte godtgøre trangen dertil.
 Det internationale Bureau skal til enhver Tid staa til Raadighed for  

 Unionens Medlemmer for at forsyne dem med de særlige Oplysninger, som de  

 maatte behøve med Hensyn til Spørgsmaal angaaende Beskyttelse af litterære og  

 kunstneriske Værker.
 Regeringen i det Land, i hvilket en Konference skal finde Sted, forbereder  

 med Bistand af det internationale Bureau Arbejderne for denne Konference.
Direktøren for det internationale Bureau skal overvære Konferencernes  

 Møder og deltage i Forhandlingerne, dog uden Stemmeret.
Om sin  

 Embedsvirksomhed aflægger han en aarlig Beretning, der omdeles til alle  

 Unionens Medlemmer.
Udgifterne ved den internationale Unions Bureau skulle bæres af de  

 kontraherende Lande i Fællesskab.
Indtil ny Bestemmelse træffes, skulle de  

 ikke kunne overstige 60,000 francs aarlig.
Dette Beløb kan, naar det viser  

 sig nødvendigt, forhøjes ved Beslutning, fattet med simpel Stemmelflerhed af  

 en de i Art. 17 omhandlede Konferencer.
 Til Bestemmelse af hvert Lands Bidrag til de samlede Omkostninger skulle  

 de kontraherende Lande og de, som senere maatte tiltræde Unionen, inddeles i  

 seks Klasser, som hver skal bidrage i Forhold til et vist Antal Enheder,  

 nemlig:
Disse Koefficienter skulle multipliceres med Antallet af Lande i hver  

 Klasse, og Summen af de saaledes udkomne Produkter angiver det Antal Enheder,  

 med hvilket den samlede Udgift skal deles.
Kvotienten angiver det beløb, der  

 falder paa Enheden.
 Ethvert Land skal ved sin Tiltrædelse angive, i hvilken af de ovennævnte  

 Klasser det ønsker at stilles.
 Den schweiziske Regering skal opstille Bureauets Budget og føre Tilsyn med  

 dets Udgifter, den skal yde de nødvendige Forskud og tilvejebringe det  

 aarlige Regnskab, hvilket skal meddeles alle de øvrige Regeringer.
 6. Den næste Konference skal afholdes i Paris inden  

 for en Frist af fire til seks Aar fra Konventionens Ikrafttræden.
 Den franske Regering bestemmer Tidspunktet for dens Afholdelse inden for  

 disse grænser efter at have raadspurgt det internationale Bureau.
7. Det bestemmes, at hver af de kontraherende Parter  

 ved den i Art, 21 omhandlede udveksling af Ratifikationer kun skal afgive et  

 eneste Dokument, som sammen med de øvrige landes skal nedlægges i det  

 schweiziske Forbunds Regeringsarkiv.
Hver Part modtager til Gengæld et  

 Eksemplar af protokollen angaaende Ratifikationernes Udveksling, undertegnet  

 af de Befuldmægtigede, som have tage Del deri.
 Nærværende Slutningsprotokol, der skal ratificeres samtidig med den under  

 Dags Dato afsluttede Konvention, skal betragtes som udgørende en integrerende  

 Del af denne Konvention og have samme Kraft, Gyldighed og Varighed som denne.
 Til Bekræftelse heraf have de respektive Befuldmægtigede forsynet den med  

 deres Underskrift.
 Sket i Bern den niende September i Aaret atten Hundrede og seks og firs.
 Undertegnelsesprotokol.
 Undertegnede Befuldmægtigede, som i Dag ere forsamlede for at underskrive  

 Konventionen angaaende Oprettelsen af en international Union til Værn for  

 litterære og kunstneriske Værker have udvekslet følgende Erklæringer:
 1. Angaaende den i Konventionens Art. 19 forudsatte  

 Tiltrædelse af Kolonier eller fremmede Besiddelser:
Hans Katolske Majestæt Kongen af Spaniens Befuldmægtigede forbeholde deres  

 Regering Adgang til at meddele dens Beslutning ved Udvekslingen af  

 Ratifikationerne. (* 3) Den franske Republiks Befuldmægtigede erklærer, at hans Lands Tiltrædelse  

 indbefatter alle Frankrigs Kolonier.
 Hendes Britiske Majestæts Befuldmægtigede erklære, at Storbritanniens  

 Titrædelse af Konventionen til Værn for litterære og kunstneriske Værker  

 omfatter det forenede Kongerige Storbritannien og Irland samt alle Hendes  

 Britiske Majestæts Kolonier og udenlandske Besiddelser.
 De forbeholde imidlertid Hendes Britiske Majestæts Regering Adgang til  

 naar som helst paa den i Konventionens Art. 20 foreskrevne Maade at opsige  

 Konventionen særskilt for en eller flere af følgende Kolonier eller  

 Besiddelser, nemlig: Indien, Kanada, New-Foundland, Kaplandet, Natal,  

 Ny-Syd-Wales, Victoria, Queensland, Tamanien, Syd-Australien, Vest-Australien  

 og Ny-Zeeland.
 2. Angaaende Klassifikationen af Unionens Lande med  

 Hensyn til deres Bidrag til det internationale Bureaus Udgifter (Punkt 5 i  

 Slutningsprotokollen):
 De Befuldmægtigede erklære, at deres respektive Lande skulle ordnes i  

 følgende Klasser, nemlig:
Republikken Liberias' Befuldmægtigede erklærer, at den Fuldmagt, som han  

 har modtaget af sin Regering, bemyndiger ham til at undertegne Konventionen,  

 men at han ikke har modtaget Instrukser om, i hvilken Klasse hans Land agter  

 at indtræde med Hensyn til dets Bidrag til Udgifterne ved det internationale  

 Bureau.
Som Følge heraf forbeholder han sin Regering Afgørelsen af dette  

 Spørgsmaal, der vil blive meddelt ved Udvekslingen af Ratifikationerne. (* 4) Til Bekræftelse heraf have de respektive Befuldmægtigede underskrevet  

 nærværende Protokol.
 Sket i Bern den niende September i Aaret atten Hundrede og seks og firs.
 V.
Tillægsakt, som ændrer Artiklerne 2, 3, 5, 7, 12 og 20 i Konventionen af 9de September  

 1886 og Numrene 1 og 4 i den dertil knyttede Slutningsprotokol.
Hans Majestæt den tyske Kejser, Konge af Preussen, i det tyske Kejserriges  

 Navn, Hans Majestæt Belgiernes Konge, i Hans Majestæt Kongen af Spaniens Navn  

 Hendes Majestæt Dronningregentinden af Kongeriget, den franske Republiks  

 Præsident, Hendes Majestæt Dronningen af det forenede Kongerige  

 Storbritannien og Irland, Kejserinde af Indien, Hans Majestæt Kongen af  

 Italien, Hans Kongelige Højhed Storhertugen af Luxembourg, Hans Højhed  

 Fyrsten af Monaco, Hans Højhed Fyrsten af Montenegro, det schweiziske  

 Forbundsraad, Hans Højhed Beyen af Tunis, ledende af Ønsket om paa en stadig mere og mere virksom og ensartet Maade  

 at beskytte den litterære og kunstneriske Ejendomsret, have besluttet at  

 afslutte en Tillægsakt til den i Bern den 9. September 1886 underskevne  

 Konvention angaaende Oprettelse af en international Union til Værn for de  

 nævnte Værker, og have som deres Befuldmægtigede udnævnt:
 Hans Majestæt den tyske Kejser, Konge af Preussen:
Hs.
Excell.
Paul Reichardt, virkelig Gehejmeraad, Direktør i  

 Udenrigsdepartementet; Hs.
Excell. professor, Dr.
Otto Dambach, virkelig Gehejmeraad; Hr.
Dr.
Franz Hermann Dungs, Gehejmeraad, foredragende Raad i  

 Justitsdepartementet; Hr.
Felix von Müller, Legationsraad ved den tyske Ambassade i Paris.
 Hans Majestæt Belgiernes Konge:
Hr.
Baron August d'Anethan, Hans overordentlige Gesandt og befuldmægtigede  

 Minister ved den franske Republiks Regering; Hr.
Jules de Borchgrave, Sekretær ved Repræsentanternes Hus; Hr.
Edouard Descamps, Ridder, Medlem af det kongelige Belgiske Akademi,  

 Senator.
 I Hans katolske Majestæt Kongen af Spaniens Navn hendes Majestæt  

 Dronningregentinden af Kongeriget:
Hr.
Markis de Novallas, første Sekretær ved den spanske Ambassade i Paris.
 Den franske Republiks Præsident:
Hr.
Charles de Saulce de Freycinet, Medlem af det franske Akademi,  

 Senator; Hr.
Henri Marcel, befuldmægtiget Minister, Underdirektør for  

 Handelsanliggender i Udenrigsministeriet; Hr.
Charles Lyon-Caen, Medlem af Instituttet, Professor ved det juridiske  

 Fakultet i Paris; Hr.
Eugene Pouillet, Formand for Advokaterne i Paris; Hr.
Louis Renault, Professor ved det juridiske Fakultet i Paris,  

 retskyndig Raad i Udenrigsministeriet.
 Hendes Majestæt Dronningen af det forenede Kongerige Storbritannien og  

 Irland, Kejserinde af Indien:
Hr.
Henry Howard, befuldmægtiget Minister ved Hendes britiske Majestæts  

 Ambassade i Paris; Sir Henry G.
Bergne, Chef for Udenrigsministeriets Handels- og  

 Sundheds-Departement.
 Hans Majestæt Kongen af Italien:
Hr.
Luigi Roux, Kommandør, Dr. juris, forhenværende Deputeret; Hr.
Georges Polacco, Ridder, Første Sekretær ved Italiens Ambassade i  

 Paris.
 Hans Kongelige Højhed Storhertugen af Luxemborg:
Hr.
Henri Vannerus, Luxemborgs Charge d'affaires i Paris.
 Hans Højhed Fyrsten af Monaco:
Hr.
Hector de Rolland.
Statsraad, Generaladvokat ved Monacos Overret; Hr.
Louis Mayer, Hans Højhed Fyrsten af Monacos Kabinetschef.
 Hans Højhed Fyrsten af Montenegro:
Hr.
Henri Marcel, befuldmægtiget Minister, Underdirektør for  

 Handelsanliggender i det franske Udenrigsministerium.
 Det Schweiziske Forbundsraad:
Hr.
Charles Edouard Lardy, det Schweiziske Forbunds overordentlige Gesandt  

 og befuldmægtigede Minister ved den franske Republiks Regering.
 Hans Højhed Beyen af Tunis:
Hr.
Louis Renault, Professor ved det juridiske Fakultet i Paris.
Hvilke,  

 efter at have meddelt hverandre deres respektive, i god og behørig Form  

 befundne Fuldmagter ere blevne enige om følgende Artikler:
 Art. 1.
 Den internationale Konvention af 9. September 1886 ændres saaledes som  

 følger:
 1. Art. 2. Første Stykke af Art. 2 faar følgende  

 Ordlyd:
»Forfattere og Kunstnere, der henhøre til et af Unionens Lande, eller  

 deres Successorer skulle i de andre Lande nyde de samme Rettigheder for deres  

 Værker, hvad enten de ikke ere offentliggjorte, eller de ere offentliggjorte  

 for første Gang i et af disse Lande, som de paagældende Love for Øjeblikket  

 tilstaa eller fremtidig komme til at tilstaa Landets egne Undersaatter:» Der tilføjes desuden et femte Stykke saalydende:
 »Efterladte Værker ere indbefattede blandt de beskyttede  

 Værker.« 2. Art. 3. Artikel 3 faar følgende Ordlyd:
»Forfattere og Kunstnere, der ikke henhøre til et af Unionens Lande,  

 men som have offentliggjort eller lade offentliggøre for første Gang deres  

 litterære eller kunstneriske Værker i et af disse Lande, nyde for disse  

 Værker den Beskyttelse, der er tilstaaet ved Bernerkonventionen og ved  

 nærværende Tillægsakt.« 3. Art. 5. Første Stykke af Artikel 5 faar følgende  

 Ordlyd: »Forfattere, der henhøre til et af Unionens Lande, eller deres  

 Successorer nye i de andre Lande Udelukkende Ret til at oversætte eller  

 autorisere Oversættelser af deres Værker, lige saa længe som Retten med  

 hensyn til det originale Værk varer.
Dog ophører den udelukkende Ret til  

 oversættelse at eksistere, naar Forfatteren ikke har gjort Brug af den i  

 Løbet af 10 Aar fra den første Offentliggørelse af det originale Værk at  

 regne, ved at offentliggøre eller lade offentliggøre i et af Unionens Lande  

 en Oversættelse til det Sprog, for hvilket Beskyttelsen fordres.« 4. Art. 7. Artikel 7 faar følgende Ordlyd:  

 »Feuilletonromaner, derunder indbefattet Noveller, offentliggjorte i  

 Dagblade eller Tidsskrifter i et af Unionens Lande, kunne ikke gengives i de  

 andre Lande, hverken i Originalsproget eller i Oversættelse, uden  

 Autorisation af Forfatterne eller deres Successorer.
Det samme gælder med Hensyn til andre Artikler i Dagblade eller  

 Tidsskrifter, naar Forfatterne eller Udgiverne i selve det Dagblad eller  

 Tidsskrift, i hvilket de have ladet Artiklen fremkomme, udtrykkelig have  

 erklæret, at de forbyde Gengivelse af dem.
For Tidsskrifters Vedkommende er  

 det tilstrækkeligt, at Forbudet er gjort i al Almindelighed foran i hvert  

 Nummer.
 I Mangel af et saadant Forbud er gengivelse tilladt paa Betingelse af, at  

 Kilden angives.
I intet Tilfælde kan Forbudet anvendes paa Artikler af politisk Indhold  

 eller paa Dagsnyheder og »blandede Meddelelser«.' 5. Art. 12. Artikel 12 faar følgende Ordlyd:
 Enhver ulovlig Gengivelse af et Værk kan beslaglægges af de kompetente  

 Myndigheder i de af Unionens Lande, i hvilke Originalværket har Ret til den  

 lovhjemlede Beskyttelse.
Beslaglæggelsen finder Sted i Overensstemmelse med hvert Lands indre  

 Lovgivning.' 6. Art. 20. Andet Stykke af Artikel 20 faar følgende  

 Ordlyd: »Denne Opsigelse skal ske til det schweiziske Forbunds Regering.  

 Opsigelsen har kun Betydning for det Land, som har foretaget den, medens  

 Konventionen fremdeles staar ved Magt for Unionens øvrige Lande«.
 Art. 2.
 Den til Konventionen af 9. September 1886 knyttede Slutningsprotokol  

 ændres saaledes som følger:
 1. nummer 1. Dette Nummer faar følgende Ordlyd:
 1. Hvad Art. 4 angaar, er man bleven enig om følgende:
A.
I de af Unionens Lande, i hvilke Beskyttelse tilstaas ikke blot de  

 arkitektoniske Planer, men ogsaa selve de arkitektoniske Værker, nyde disse  

 Værker godt af Bernerkonventionens og nærværende Tillægsakts Bestemmelser.
b.
Fotografiske Arbejder og andre Arbejder fremstillede ved en lignende  

 Fremgangsmaade skulle nyde godt af Bestemmelserne i de ovennævnte Aktstykker,  

 for saa vidt den indre Lovgivning tillader det, og i samme Omfang, i hvilket  

 den tilstaar de nationale Arbejder af lignende Art Beskyttelse.
Det er en Selvfølge, at det autoriserede Fotografi af et Beskyttet  

 Kunstværk i alle Unionens Lande nyder lovmæssig Beskyttelse i  

 Overensstemmelse med Bernerkonventionen og nærværende Tillægsakt lige saa  

 længe, som den oprindelige Ret til at gengive selve Værket vedvarer, og inden  

 for de ved privat Overenskomst mellem de berettigede fastsatte Grænser.' 2. Nummer 4. Dette Nummer faar følgende Ordlyd:  

 »4. Den i Konventionens Art. 14 omhandlede fælles Overenskomst er  

 bestemt saaledes som følger:
 Konventionens og nærværende Tillægsakts Anvendelse paa Værker, som paa  

 Tidspunktet for disse Akters Ikrafttræden, endnu ikke ere blevne  

 Offentlighedens Eje i deres Hjemland, skal finde Sted i Overensstemmelse med  

 de dertil sigtende Bestemmelser, der indeholdes i de særlige Overenskomster,  

 som angaaende dette Punkt ere eller maatte blive afsluttede.
 I Mangel af saadanne Bestemmelser mellem Unionens Lande skulle de  

 paagældende Lande, hvert for sit Vedkommende, ved sin indre Lovgivning træffe  

 Bestemmelse om, hvorledes der skal gaas frem ved Anvendelsen af den i Art. 14  

 udtalte Grundsætning.
 Bestemmelserne i Bernerkonventionens Art. 14 og i nærværende Nummer af  

 Slutningsprotokollen finde ligeledes Anvendelse paa den udelukkende Ret til  

 Oversættelse, saaledes som denne er sikret ved nærværende Tillægsakt.
 De Ovenomtalte Overgangsbestemmelser ere ogsaa anvendelige i Tilfælde af  

 nye Tiltrædelser til Unionen«.
 Art. 3.
 De af Unionens Lande, som ikke have deltaget i nærværende Tillægsakts  

 Udstedelse, skulle paa Forlangende kunne tiltræde den til ethvert Tidspunkt.  

 Det samme ælder de Lande, som senere maatte tilræde Konventionen af 9.  

 September 1886. I saa Henseende vil det være tilstrækkelig at sende en  

 skriftlig Meddelelse til det schweiziske Forbundsraad, der saa igen meddeler  

 denne Tiltrædelse til de andre Regeringer.
 Art. 4.
 Nærværende Tillægsakt har samme Gyldighed og varighed som Konventionen af  

 9. September 1886.
Den skal ratificeres og Ratifikationerne skulle udveksles i Paris i den  

 Form, der er vedtagen for denne Konvention, saa snart som muligt og senest i  

 Løbet af eet Aar. (* 5) Imellem de Lande, som maatte have ratificeret den, træder den i Kraft tre  

 Maaneder efter denne Udveksling.
 Til Bekræftelse heraf have de respektive Befuldmægtigede underskrevet den  

 og vedføjet deres Segl.
 Udfærdiget i et eneste Eksemplar i Paris den 4. Maj 1896.
 VI.
Deklaration, som fortolker visse Bestemmelser i Bernerkonventionen af 9. September 1886  

 og i Tillægsakten, underskreven i Paris den 4. Maj 1896.
 De undertegnede Befuldmægtigede for Tyskland, Belgien, Spanien, Frankrig,  

 Italien, Luxemborg, Monaco, Montenegro, Norge, Schweiz og Tunis, behørig  

 autoriserede i saa Henseende af deres respektive Regeringer, ere blevne enige  

 om følgende med Hensyn til Forstaaelsen af Bernerkonventionen af 9. September  

 1886 og af Tillægsakten af Dags Dato:
1. Ifølge Bestemmelserne i Konventionens Art. 2, 2det  

 Stk. afhænger den Beskyttelse, der er tilsikret ved de ovennævnte Akter,  

 udelukkende af Opfyldelsen i Værkets Hjemland af de Vilkaar og Formaliteter,  

 der maatte være foreskrevne af dette Lands Lovgivning.
Det samme er Tilfældet  

 med Beskyttelsen af de fotografiske Arbejder, der ere omhandlede under N. 1,  

 Litra B. i den ændrede Slutningsprotokol.
2. Ved »offentliggjorte« Værker skal  

 forstaas Værker, der ere »udgivne« i et af Unionens Lande.
Følgelig  

 udgør Opførelsen af et dramatisk eller dramatiskmusikalsk Værk, Udførelsen af  

 et musikalsk Værk eller Udstillingen af et Kunstværk ikke en  

 »Offentliggørelse« i den Forstand, hvori de ovennævnte Akter bruge  

 Udtrykket.
 3. Omarbejdelsen af en Roman til et Skuespil eller af  

 et Skuespil til en Roman falder ind under Bestemmelsen i Art. 10.
 De af Unionens Lande, der ikke have deltaget i nærværende Deklarations  

 Udstedelse, skulle paa Forlangende kunne tiltræde den til ethvert Tidspunkt.  

 Det samme gælder de Lande, som maatte tiltræde enten Konventionen af 9.  

 September 1886 eller denne Konvention og Tillægsakten af 4. Maj 1896. I saa  

 Henseende vil det være tilstrækkeligt at sende en skriftlig Meddelelse til de  

 schweiziske Forbundsraad, der saa igen meddeler denne Tiltrædelse til de  

 andre Regeringer.
 Nærværende Deklaration har samme Gyldighed og Varighed som de Akter, til  

 hvilke den henviser.
 Den skal ratificeres og Ratifikationerne skulle udveksles i Paris i den  

 Form, der er vedtagen for disse Akters Vedkommende, saa snart som muligt og  

 senest i Løbet af eet Aar (* 5).
 Hvilket herved bringes til almindelig Kundskab.
Ministeriet for Kirke- og  

 Undervisningsvæsenet, den 14. Oktober 1903.
J.C.
Christensen.
 /Stemann.
 (* 1) Ændret ved Tillægsakten af 4. Maj 1896.
 (* 2) Ratifikationerne udveksledes i Bern den 5. September 1887.
 (* 3) Denne Meddelelse, der er givet den 5. September 1887, gaar ud paa,  

 at Spaniens Tiltrædelse omfatter alle af den spanske Krone afhængige  

 Territorier.
 (* 4) Republikken Liberia har ikke ratificeret Konventionen.
 (* 5) Ratifikationerne udveksledes i Paris den 9. September 1897.
