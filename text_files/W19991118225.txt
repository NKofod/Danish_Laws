Landsskatteretskendelse Leasingvirksomhed - fradrag for underskud - ejerforhold Reference:
SL § 6 A klagede for indkomståret 1993 - 1995 over, at  

 skatteankenævnet ikke havde godkendt fradrag for underskud ved  

 udlejningsvirksomhed.
 Vedrørende resultat af udlejningsvirksomhed.
 Det fremgik af sagens oplysninger, at told- og  

 skatteregionen ved brev af 23. oktober 1995 havde henledt de stedlige  

 skattemyndigheders opmærksomhed på, at klageren ved faktura den  

 31. december 1992 havde erhvervet leasingaktiver for 2 mio kr. plus  

 omkostninger på 35.000 kr. hos B ApS, idet klageren havde anskaffet en  

 andel af en leasingkontrakt, slutbrugeren var C Inc.
 Konstruktionen var i brevet fra regionen nærmere  

 beskrevet således:
 Klageren købte leasingaktiverne hos B ApS og  

 leasede tilbage.
 B ApS havde erhvervet leasingaktiverne hos D ApS og leaset  

 tilbage.
 D ApS havde erhvervet leasingaktiverne hos E og leaset  

 tilbage.
 E havde erhvervet leasingaktiverne af F Inc. og leaset  

 tilbage.
 Der var ikke erlagt nogen kontant købesum, men alle  

 betalinger var sket ved gældsbrev, hvor leasingydelser skulle modregnes  

 i renter og afdrag.
 Der var alene i kontanter erlagt omkostninger,  

 provisioner.
 Leasingaktiverne var af F Inc. leaset til C Inc.
 Såvel B ApS og D ApS var en del af G-koncernen, der  

 var ejet og blev ledt af H.
 B ApS og D ApS havde ikke andre aktiviteter end  

 køb, salg og leasing til ti personer.
 Ingen af selskaberne kunne anses for slutbruger.
 Det var af F Inc. oplyst, at selskabet ikke havde  

 afhændet de pågældende aktiver til E, men alene  

 udlånt kontrakterne til gennemsyn og modtaget et honorar herfor.
 F Inc. havde oplyst, at der ikke var bogført salg,  

 og at gældsbrev ikke var medtaget i regnskabet.
 Slutbrugeren C Inc. havde fortsat betalingen af  

 leasingydelserne til F Inc. eller det finansieringsinstitut, hvor kontrakten  

 var diskonteret.
Der havde mellem F Inc., E, D ApS, B ApS og klageren alene  

 været erlagt nogle omkostninger.
Der var ikke erlagt leasingydelser,  

 renter eller afdrag.
Regionen havde konkluderet, at E ikke havde erhvervet  

 ejendomsretten til leasingaktiverne, og derfor ikke havde kunnet  

 videresælge disse.
Klageren havde derfor ikke erhvervet ejendomsretten,  

 og dermed heller ikke afskrivningsretten til aktiverne.
Såfremt det  

 lages til grund, at klageren havde afskrivningsretten, ville forholdet efter  

 regionens opfattelse være omfattet af personskattelovens § 4, stk. 1,  

 nr. 13, idet hverken D ApS eller B ApS kunne anses for at være  

 slutbruger.
E havde, såfremt ejerforholdet blev erkendt, leaset hos  

 flere end ti danske personer.
 Skatteankenævnet havde ved den påklagede  

 afgørelse nægtet klageren fradrag for underskud ved  

 udlejningsvirksomhed for indkomstårene 1993 og 1994.
 Nævnet havde anført, at afgørelsen var  

 en opfølgning på de stedlige skattemyndigheders afgørelse  

 for tidligere indkomstår.
 Klageren ansås således ikke at hæfte  

 personligt for virksomhedens forpligtelser, og det var derfor lagt til grund,  

 at virksomheden var skattepligtig i henhold til selskabsskattelovens § 1,  

 stk. 1, nr. 2.
 Nævnet havde videre anført, at klagen ikke  

 havde tilført oplysninger eller dokumentation, der imødegik  

 regionens brev af 23. oktober 1995, og at klageren - da han ikke ansås  

 at hæfte personligt for virksomhedens forpligtelser - ikke var  

 skattepligtig af indtægter og udgifter vedrørende  

 arrangementet.
 Klagerens advokat havde over for Landsskatteretten nedlagt  

 påstand om, at fradrag for underskud ved udlejningsvirksomheden blev  

 godkendt som selvangivet.
 Advokaten havde til støtte for påstanden  

 blandt andet anført, at klageren foretog udlejning til et dansk  

 selskab, som videreudlejede i USA, og at det ikke var dokumenteret, at der  

 var lejet aktiver hos flere end 10 danske personer, således at  

 forholdet eventuelt måtte være omfattet af bestemmelsen i  

 personskattelovens § 4, stk. 1, nr. 13.
Advokaten havde videre anført, at begrebet  

 secondary invest ikke var spørgsmålet om sekundært  

 ejerskab, ret til at kopiere dokumenter m.v., således som det var  

 anført af Told- og Skattestyrelsen.
Det var derimod et fuldt gyldigt  

 ejerskab med respekt af de pantehæftelser, der måtte være i  

 det pågældende aktiv.
Det var efter hans opfattelse  

 beskæmmende, at Told- og Skattestyrelsen foretog alvorlige  

 skattemæssige indgreb over for klageren uden at have sikret sig, at  

 kontraktgrundlaget var oversat på behørig måde.
Landsskatteretten havde den 25. februar 1999 afsagt  

 kendelse for indkomståret 1992 vedrørende klagerens investering  

 i hospitalsudstyr.
Af kendelsen fremgik følgende:
"I henhold til aftale af 31. december 1992 har klageren  

 købt allerede udlejet hospitalsudstyr af B A/S.
En sådan  

 konstruktion er anerkendt i såvel civil- som skatteretlig praksis  

 forudsat, at der er sket en reel overdragelse af udstyret.
 Landsskatteretten bemærker, at klageren i relation  

 til projektet alene har påtaget sig to forpligtelser, som han  

 hæfter for, dels forpligtelsen som leasinggiver og dels forpligtelsen  

 til at tilbagebetale lånet.
Klageren har vedrørende forpligtelsen som  

 leasinggiver i realiteten alene forpligtet sig til at stille aktiverne til  

 rådighed for leasingtager, hvorved bemærkes at leasingtager ikke  

 kan gøre mangelsansvar gældende over for klageren, ligesom  

 leasingtager bærer risikoen for udstyrets hændelige undergang.  

 Klageren har således i henhold til kontraktsgrundlaget ikke  

 sædvanlige ejerbeføjelser over leasingaktivet.
Vedrørende  

 forpligtelsen til at tilbagebetale købesummen bemærkes, at  

 leasingydelser og ydelser på lånet løbende præcist  

 modsvarer hinanden.
Endelig bemærkes, at det amerikanske hospital  

 købte udstyret i 1994 for 1 $, men at klageren uanset dette fortsatte  

 i 1995 med udskrive fakturaer på halvårlige leasingydelser  

 på 215.014 kr.
Landsskatteretten må under hensyn hertil være  

 af den opfattelse, at der alene er etableret en formel ejendomsret til de  

 omhandlede leasingaktiver.
Der er derfor ikke adgang til fradrag for  

 underskud ved virksomhed, og den påklagede ansættelse vil derfor  

 være at stadfæste." Landsskatteretten udtalte:
 Landsskatteretten fandt, i konsekvens af rettens kendelse  

 af 25. februar 1999, at der alene var stiftet en formel ejendomsret til det  

 omhandlede udstyr.
 De påklagede ansættelser blev stadfæstet  

 på dette punkt, hvilket var tiltrådt af Told- og  

 Skattestyrelsen.
 Vedrørende resultatandel af I/S I.
Det fremgik af sagens oplysninger, at klageren havde  

 tegnet 4 interessentskabsandele à 100.000 kr. i I/S I.
Den kontante  

 indbetaling havde ifølge brev af 31. december 1994 til klageren  

 udgjort 11.000 kr. pr. andel.
Af prospektet for I/S I fremgik blandt andet, at  

 interessentskabet havde til formål at investere i udvikling af  

 software, der blev solgt til brugere via en distributionsaftale med et eller  

 flere anerkendte software-huse.
Der var tale om software, hvor blandt andre  

 et større firma havde fremstillet grundplatformen, som I/S I  

 foranledigede færdigudviklet således, at softwaren blev  

 anvendelig for en lang række andre virksomheder.
Softwaren var,  

 når den var færdigudviklet af interessentskabet, udviklet til  

 brug på større mainframe anlæg, hvorfor softwarens levetid  

 var betydeligt længere end almindelig software, udviklet til brug  

 på pc-niveau.
 Det fremgik, at der var udbudt 100 andele à 100.000  

 kr. frem til den 31. december 1994, til maksimalt 10 personer.
 Den kontante indbetaling udgjorde 16.000 kr. pr. andel, og  

 den resterende del af kapitalen var finansieret ved interessentskabets  

 optagelse af non-recourse lån.
Når softwaren var færdigudviklet, ville den  

 blive udbudt til salg via en række anerkendte softwarehuse, hvor der  

 var garanteret en minimumsindtjening.
Indtjeningen stammede fra det vederlag,  

 som interessentskabet modtog, når der blev solgt en licens på det  

 pågældende software.
Det var i budgetterne forudsat, at  

 ejerperioden var 10 år.
Vedrørende finansieringen fremgik det, at  

 udviklingsomkostningerne til softwaren finansieredes dels ved investorernes  

 kontante indbetaling, dels ved optagelse af lån i en anerkendt bank.  

 Lånet var ydet på non-recourse vilkår, der medførte,  

 at man ikke hæftede for mere end afkastet fra distributionsaftalen  

 på softwaren.
I tilfælde af, at betalingerne udeblev, var man  

 ikke forpligtet til at betale låneydelser.
 Det fremgik, at prospektet byggede på  

 afskrivningsmuligheden i afskrivningslovens § 3, stk. 1, og der var angivet  

 driftsbudget og likviditetsbudget ved interessentskabet.
 Af vedtægterne for I/S I fremgik blandt andet, at  

 der blev afholdt stiftende generalforsamling med 6 stiftere den 31. december  

 1994.
 Der var indgået en administrationsaftale mellem I/S  

 I og K.
 Det skattemæssige resultat af I/S I var i bilag til  

 selvangivelsen for indkomståret 1994 blevet opgjort således:
1. OVER-/UNDERSKUD AF VIRKSOMHED Salg af software 754 Administrationsomkostninger -37.830 Skattemæssige afskrivninger -1.128.119 RESULTAT AF VIRKSOMHED FØR RENTER -1.165.195 De skattemæssige afskrivninger var opgjort som 100%  

 af anskaffelsessummen for software på 1.128.119 kr.
 Klageren havde ved opgørelsen af sin personlige  

 indkomst for indkomståret 1994 fratrukket sin andel af virksomhedens  

 underskud før renter med 221.944 kr. svarende til 4/21 af 1.165.195  

 kr.
Der havde ifølge regnskabet været en  

 leverandørgæld på 1.030.259 kr., der den 20/1 1995 var  

 blevet indfriet med et lån hos L Inc., USA.
Lånet var optaget  

 på non-recourse vilkår og forrentet med en rente på 9,54%  

 p.a. fra den 20/1 1995.
 Det skattemæssige resultat af I/S I var i bilag til  

 selvangivelsen for indkomståret 1995 blevet opgjort således:
1. OVER-/UNDERSKUD AF VIRKSOMHED Salg af software 157.296 Administrationsomkostninger -13.500 Skattemæssige afskrivninger -770.898 RESULTAT AF VIRKSOMHED FØR RENTER -627.102 De skattemæssige afskrivninger var opgjort som 100%  

 af tilgangen af software i 1995.
 Klageren havde ved opgørelsen af sin personlige  

 indkomst for indkomståret 1995 fratrukket sin andel af virksomhedens  

 underskud før renter med 119.448 kr., svarende til 4/21 af 627.102 kr.  

 Han havde ved opgørelsen af kapitalindkomsten for indkomståret  

 1995 endvidere fratrukket renteudgifter vedrørende I/S I med 15.500  

 kr., svarende til 4/21 af interessentskabets samlede renteudgifter  

 ifølge regnskab.
Told- og Skattestyrelsen havde i samarbejde med  

 skatteforvaltningen gennemført en undersøgelse af et  

 større antal ensartede projekter.
Styrelsen havde på baggrund af  

 undersøgelsen udarbejdet to sålydende redegørelser:
"SKATTEMINISTERIET Told- og Skattestyrelsen International Kontrolafdeling 24. september 1996 INDLEDNING Told- og Skattestyrelsen har med betydelig bistand fra X  

 Kommunes Skatteforvaltning foretaget en undersøgelse af et  

 større antal skattearrangementer, der er udbudt af K.
Selskabet har i december 1994 udbudt skattearrangementer  

 til et antal interessentskaber med maksimalt 10 deltagere.
Firmaet M har  

 udbudt et mindre antal identiske produkter.
Det bemærkes i den  

 forbindelse, at personerne bag M er tidligere medarbejdere hos K.
1. PROJEKTERNE Projekterne bygger på udnyttelse af bestemmelsen i  

 afskrivningslovens § 3, stk. 1, om straksafskrivning af driftsmidler mv.
I  

 praksis er anskaffelse af edb-software anset for omfattet af denne  

 bestemmelse.
Interessentskaberne har erhvervet en såkaldt  

 runtimelicens til et edb-system hos et amerikansk softwarefirma.
Købet  

 finansieres ved et lån hos et amerikansk finansieringsselskab L Inc.  

 Lånet er optaget på non-recourse vilkår.
Der optages i de 9  

 interessentskaber et lån, der svarer til 9% af anskaffelsessummen for  

 runtimelicensen; i de resterende 5 interessentskaber finansieres hele  

 anskaffelsessummen med non-recourse lån.
Lånene forrentes med  

 9,45% p.a.
 De danske interessentskaber indgår samtidig med  

 erhvervelsen af runtimelicensen en distributionsaftale med sælgeren,  

 der giver dette selskab en eksklusiv ret til i 10 år at distribuere de  

 serviceydelser, der frembringes ved hjælp af den software, der er  

 omfattet af licensen.
 Distributionsaftalen garanterer de danske  

 interessentskaber en minimumsroyalty, der beløbsmæssigt svarer  

 til forrentningen af de optagne non-recourse lån, dvs. 9,54% af  

 lånenes hovedstol.
De optagne lån løber i 10 år og skal  

 indfries ved afståelse af softwaren.
Restgælden (og dermed  

 afståelsesprisen) efter 10 år vil være afhængig af,  

 hvorvidt softwaren har haft en indtjening, der overstiger  

 minimumsroyaltien.
1.1. Udbudsprospekterne Det bemærkes, at disse 14 projekter oprindelig blev  

 udbudt med investering i edb-software, der skulle købes hos et  

 hollandske firma og med finansiering gennem en bank i England.
Denne  

 idé blev opgivet, formentlig fordi det hollandske firma, bl.a.  

 på grund af negativ presseomtale her i landet, trak sig ud af  

 projektet.
2. KØBSAFTALEN I henhold til en købsaftale af 30. december 1994  

 køber interessentskaberne hos selskabet i USA en runtimelicens med  

 tilhørende ydelser og modifikationer.
Aftalen er angiveligt  

 under-skrevet den 31. december 1994. For selskabet underskrives aftalerne af  

 N.
Købsprisen skal betales ved levering af softwaren  

 eller senest 20 dage efter.
Det fremgår af aftalen, at køberne  

 kun skal betale i det omfang, at alle softwaremedier er leveret.
Det er således aftalt, at levering af  

 softwaremedier, der skal henføres til 1994, leveres samtidig med  

 underskrivelsen af købsaftalen.
Den resterende del skal leveres senest  

 den 1. maj 1995.
3. LÅNEAFTALEN Købet af den ovenfor omtalte software finansieres  

 ved lån, der optages hos L Inc.
Låneaftalerne er underskrevet i  

 London den 18. januar 1995. For L Inc. underskrives dokumenterne af N.
Lånene er optaget på non-recourse  

 vilkår, hvorfor de danske interessenter ikke hæfter personligt  

 for lånene.
Långiver har alene sikkerhed i softwaren samt  

 transport i de ydelser, som det amerikanske selskab skal betale til  

 interessentskaberne i henhold til distributionsaftalen.
 De danske interessentskaber skal tilbagebetale  

 lånene på følgende vilkår:
1) Der erlægges halvårlige ydelser, der svarer  

 til den aftalte royalty.
2) Det fremgår endvidere, at tilbagebetaling af  

 lånets hovedstol og renter kun skal ske i samme omfang som, * debitor modtager indkomst fra salg af serviceydelser  

 frembragt ved softwaren i henhold til (og som beskrevet i)  

 distributionsaftalen, som samtidig er indgået mellem  

 interessentskaberne og det amerikanske selskab.
 ** debitor modtager andre indtægter fra salg af  

 serviceydelser frembragt ved softwaren eller enhver anden indkomst som  

 debitor måtte oppebære som følge af debitors ejerskab til  

 softwaren.
4. DISTRIBUTIONSAFTALEN Den 31. december 1994 indgår interessentskaberne en  

 distributionsaftale med det amerikanske selskab, der som nævnt  

 også er sælger af softwaren.
Distributionsaftalerne underskrives  

 af N.
 I henhold til denne aftale giver de danske  

 interessentskaber det amerikanske selskab en eksklusiv ret til at distribuere  

 de serviceydelser som selskabet kan frembringe ved hjælp af den  

 software, der angiveligt nu tilhører de danske interessentskaber.  

 Aftalen løber i 10 år.
 Det er aftalt, at markedsføring og distribution  

 skal ske i henhold til de almindelige vilkår og bestemmelser for  

 markeds-føring af O-produkter som beskrevet i Value Added Remar-keter  

 Agreement (VAR-aftale) indgået mellem det amerikanske selskab og O.
 Det amerikanske selskab fastsætter selv priser og  

 salgsbetingelser for serviceydelser, der frembringes ved softwaren.
 Selskabet skal i henhold til distributionsaftalen betale  

 en royalty til de danske interessentskaber på 50% af ethvert salg, der  

 overstiger et nærmere fastsat årligt beløb i US$.
 Aftalen indeholder tillige omtalte garanti for, at de  

 danske interessentskaber altid vil modtage en minimumsroyalty, der skal  

 andrage samme beløb, som interessentskaberne skal betale rente af  

 hovedstolen på lånet hos L Inc.
 Det amerikanske selskab har således godskrevet  

 interessentskaberne en andel sit salg af serviceydelser i 1994 (kun den 31.  

 december 1994). Dette salg stammer angiveligt fra interessentskabernes  

 købte software.
5. ADMINISTRATIONSAFTALE Det er aftalt, at K forestår den samlede  

 administration af interessentskabernes forhold, herunder indgåelse af  

 aftaler og kontrakter, forestår finansiering af projekter,  

 forstår den daglige drift i forbindelse med indgåede kontrakter,  

 herunder påser at indbetalinger i henhold til disse indgår  

 korrekt og at interessentskabernes forpligtelser betales ved forfald.
 K modtager et administrationsvederlag på 500 kr. pr.  

 anpart a 100.000 kr.
Endvidere skal investorerne betale et vederlag i 1994  

 (udbudsåret) på 23.000 kr. pr. anpart a 100.000 kr.
Dette  

 beløb dækker formidlingshonorar vedrørende  

 investeringsarrangementet samt honorarer til revisorer og advokater.
 Told- og Skattestyrelsen er ikke bekendt med, at der  

 skulle være indgået en lignende administrationsaftale for de 5  

 projekter, der er formidlet af M.
6. PENGESTRØMME I lighed med andre skattearrangementer er de kontante  

 pengestrømme i disse projekter af beskeden størrelse.
Bortset  

 fra betaling af formidlingshonoraret på 23.000 kr. pr. anpart vil der  

 stort set ikke ske kontante pengebevægelser i disse projekter.
Interessentskabernes købspris betales ved optagelse  

 af lån i et amerikansk selskab, der formentlig er økonomisk  

 forbundet med det sælgende selskab.
Det formodes, at der heller ikke  

 her har været kontante pengebevægelser, men at beløbene  

 blot er posteret i de respektive selskabers regnskabssystem.
7. PROJEKTERNES REALITET Som omtalt foran var det oprindeligt meningen, at disse  

 projekter skulle investere i edb-software udviklet af et hollandsk firma og  

 med finansiering ved lån i en bank i England.
Formentlig på grund af en negativ presseomtale i  

 Danmark af disse projekter trak det hollandske firma sig ud af arrangementet  

 den 28. december 1994 og efterlod udbyderne med et betydeligt antal  

 underskrevne aftaler.
Udbyderne undlod at oplyse investorerne om, at  

 projekterne blev ændret i forhold til prospektet.
I begyndelsen af januar 1995 etableres en kontakt mellem  

 udbyderne og ledende medarbejdere i selskabet O Danmark A/S.
Der blev  

 indgået en VAR-aftale om, at det amerikanske selskab på grundlag  

 af noget O-software måtte videreudvikle og sælge runtime-licenser  

 til sine kunder.
Denne aftale er fundamentet for disse  

 skattearrangementer.
 En ledende medarbejder i O Danmark A/S har også -  

 formentlig mod bedre vidende - over for interessentskabernes revisor  

 bekræftet, at interessentskabernes software eksisterede pr. 31.  

 december 1994.
En medarbejder ansat i O Danmark A/S har i 1995 efter  

 aftale med udbyderen programmeret et databasesystem, der angiveligt skulle  

 tage sig ud for at være det SCMS-system, der indgår i disse  

 projekter.
Programmet har - som det kan ses af tidsangivelsen - ikke  

 været anvendt af det amerikanske selskab i 1994.
 Der eksisterer således reelt intet software, der kan  

 danne grundlag for kommerciel udnyttelse hos det amerikanske selskab og  

 dermed heller ikke noget grundlag for fradrag ved opgørelsen af den  

 skattepligtige indkomst.
 7.1. Det amerikanske selskab.
Det fremgår af de foreliggende oplysninger, at den  

 tekniske udvikling og kommercielle udnyttelse af edb-softwaren skal  

 forestås af det amerikanske selskab.
Dette selskab er søgt  

 fremstillet som et amerikansk softwarehus med muligheder for at drive  

 forretning som aftalt med de danske investorer, allerede fra den 31. december  

 1994.
Det forekommer dog tvivlsomt, om selskabet kan opfylde  

 kontrakterne med de danske investorer.
Selskabet er stiftet den 14. oktober  

 1994 med en kapital på  30.000 US$. Det vides ikke om kapitalen er  

 indbetalt.
Det har dog ikke været muligt at få bekræftet  

 selskabets edb-virksomhed.
Selskabet har heller ikke kunnet lokaliseres  

 på den opgivne forretningsadresse.
 Det må betvivles, at selskabet skulle have et  

 personale eller en organisation, der vil være i stand til at  

 videreudvikle systemet og at markedsføre dette.
 7.2. L Inc.
Finansieringen af investorernes køb af softwaren  

 skal i følge prospektet finansieres af L Inc.
Selskabet er fremstillet  

 som et aktivt finansieringsselskab, der skulle være i stand til at  

 kunne finansiere disse projekter.
Det synes dog som om, at også dette selskab mangler  

 forretningsmæssig realitet.
Det har ikke været muligt at  

 fremskaffe oplysninger om firmaets seriøsitet herunder oplysninger,  

 der kan bekræfte, at selskabet skulle kunne finansiere en investering  

 på ca. 42 mio.
DKK.
Det er anført, at L Inc. har refinansieret  

 arrangementerne med de danske interessentskaber ved lån hos et selskab  

 på Madeira.
Dette selskab har sin kapital fra salg af  

 programmeringsydelser til det amerikanske selskab.
7.3. Sammenfatning De 2 ovennævnte selskaber tegnes af Mr.
N, der i en  

 årrække har bistået direktør H med etablering af  

 skattearrangementer, der foretager investeringer i forskellige former for  

 aktiver i USA.
 Madeiraselskabet beherskes af H og har efter Told- og  

 Skattestyrelsens oplysninger ikke faciliteter til fx at levere  

 programmeringsydelser.
Det er Told- og Skattestyrelsens opfattelse, at disse  

 arrangementer bygger på en række transaktioner, der er  

 udført af flere skuffeselskaber, der beherskes af udbyderne.
Alle  

 økonomiske transaktioner er foregået i et lukket kredsløb  

 og anses at være uden noget reelt indhold.
8. PROJEKTERNES ØKONOMI De danske investorer har som nævnt erhvervet noget  

 software hos det amerikanske selskab.
Den samlede investering skulle, for de  

 14 danske interessentskaber, andrage ca. 7 mio.
US$, eller omkring 42 mio.  

 DKK.
Dette beløb skal ses på baggrund af, at det  

 amerikanske selskab angiveligt har erhvervet VAR-aftalen og det hertil  

 hørende udviklingssoftware fra et dansk anpartsselskab, D ApS, for 0  

 kr.
D ApS indgår i K gruppen.
 Det amerikanske selskab skulle som nævnt levere  

 interessenternes software i to omgange henholdsvis den 30. december 1994 og  

 resten den 30. maj 1995. Betalingen for ydelserne i 1994 udgør  

 3.830.084 US$. Dette beløb indgår i det amerikanske selskabs  

 regnskab for 1994, men indtægten elimineres imidlertid ved  

 modgående poster.
 Regnskabet er opgjort således:
Salg af runtime-licenser til danske interessentskaber 3.830.084 US$ Udgifter til programmering i h.t. faktura 3.466.152 US$ Honorar for markedsanalyse i h.t. faktura 87.596 US$ Faktura for 800 europæiske adresser i h.t. faktura 86.632 US$ Honorar for SCMS-systemet i h.t. faktura 189.624 US$ Fortjeneste 0 Det skal bemærkes, at alle selskaber, der  

 fremtræder som leverandører til projektet, er udenlandske  

 selskaber, der beherskes af udbyderne eller deres samarbejdspartnere.
 Det er Told- og Skattestyrelsens opfattelse, at alle  

 ovennævnte beløb er uden reelt indhold og ikke i noget  

 tilfælde dækker over leverede produkter eller  

 tjenesteydelser.
 Det skal blot nævnes, at alle dokumenter er  

 konciperet hos K i 1995, men fremtræder med dateringer tilbage i  

 1994.
8.1. Selskabet på Madeira Selskabet er som nævnt hjemmehørende på  

 Madeira.
Selskabet er et datterselskab af P A/S, der administreres af K.
 Selskabet skulle angiveligt have leveret  

 programmeringsarbejde til det amerikanske selskab for det anførte  

 beløb, og har med den bogførte betaling herfor medvirket til at  

 refinansiere L's lån til interessenterne.
Selskabet er efter Told- og Skattestyrelsens opfattelse  

 ikke i stand til at levere disse ydelser.
Fakturaen er alene udarbejdet for  

 at udligne det amerikanske selskabs fortjeneste ved salg af softwaren til de  

 danske interessentskaber og dækker ikke over reelle leverede  

 ydelser.
8.2. Øvrige selskaber De øvrige selskaber i regnskabsopstillingen  

 indehaves af personer, der har samarbejdet med K om udbuddet af disse  

 projekter.
 Nogle af disse personer er kendt fra  

 selskabstømmermiljøet.
9. SKATTEMÆSSIG VURDERING På grundlag af det foran beskrevne om de danske  

 interessentskabers anskaffelse af edb-software fra det amerikanske selskab  

 har vi foretaget følgende skattemæssige vurdering af  

 projekterne.
Ved denne vurdering er indgået oplysninger, der er  

 tilvejebragt ved politiets efterforskning af formodede overtrædelser af  

 straffelovens bestemmelser.
Disse oplysninger er i overensstemmelse med  

 forvaltningslovens regler stillet til skattemyndighedernes rådighed til  

 brug ved den ligningsmæssige gennemgang af investorerne.
9.1. Projekternes realitet De danske investorer skulle angiveligt have anskaffet  

 edb-software, der skulle kunne anvendes kommercielt ved salg af licenser til  

 brugen.
Det har imidlertid vist sig, at der ikke eksisterer noget  

 færdigudviklet software i 1994. Der er i 1995 alene gennemført  

 et vist programmeringsarbejde i et databaseprogram.
Dette program er  

 først afleveret til det amerikanske selskab ultimo 1995 og har ikke  

 været solgt eksternt og dermed kunnet afkaste indtægter.
 Der er således ikke grundlag for at anerkende  

 investorernes fradrag for anskaffelsessummen for edb-softwaren, jf.  

 afskrivningslovens § 3, stk. 1, da der ikke foreligger noget  

 færdig-udviklet og anvendeligt software.
Det er tillige Told- og Skattestyrelsens opfattelse, at  

 der ikke er nogen realitet i projektet, da det alene bygger på formelle  

 aftaler uden noget reelt indhold, der er indgået mellem en kreds af  

 indbyrdes sammenhængende skuffeselskaber.
Der er i den forbindelse lagt  

 vægt på, at disse selskaber ikke vil være i stand til at  

 opfylde de kontrakter, der indgår i det samlede arrangement.
 Projekterne har heller ikke noget reelt økonomisk  

 indhold, men bygger på en række indholdsløse transaktioner  

 og posteringer.
9.2. Finansieringen I forbindelse med den angivelige erhvervelse af  

 edb-software i disse arrangementer har de danske investorer optaget lån  

 hos det amerikanske selskab L Inc.
Lånene er optaget på non-recourse  

 vilkår, dvs., at låntager ikke hæfter direkte og personligt  

 for gælden.
Kreditor har alene sikkerhed i det aktiv, der indgår  

 i skattearrangementet.
Endvidere har långiver sikret sig transport i de  

 royaltyydelser, der skal betales til de danske investorer.
Der påhviler således ikke de danske investorer  

 en aktuel eller reel gældsforpligtelse eller en reel pligt til at  

 forrente lånet.
Der er alene etableret et formelt mellemværende  

 og ikke en reel forpligtelse til at forrente og afdrage  

 mellemværendet.
 Derfor er betingelserne for fradrag for renteudgifter, jf.  

 statsskattelovens § 6 e ikke opfyldt i disse arrangementer.
Tiltrådt af Ligningsrådet den 24. september  

 1996." ...
"25. februar 1997 K - SKATTEPROJEKTER MED EDB-SOFTWARE INDLEDNING Told- og Skattestyrelsen har forelagt en beskrivelse af en  

 række ensartede skatteprojekter for Ligningsrådet og  

 efterfølgende udsendt dette materiale til kommunerne til brug ved den  

 ligningsmæssige gennemgang af investorernes selvangivelser.
Som følge heraf er der fremkommet en række  

 indsigelser mod agterskrivelser eller klager til skatteankenævnene.
I  

 de fleste sager er der fremsendt en skrivelse, der angiveligt er udarbejdet  

 af udbyderen af projekterne, K.
 Flere kommuner har anmodet Told- og Skattestyrelsen om at  

 kommentere indholdet i skrivelsen fra K.
1. SAGSBEHANDLINGEN Der stilles spørgsmålstegn ved  

 Ligningsrådets rolle i  forbindelse med undersøgelsen af disse  

 projekter, ligesom der rejses tvivl om, hvorvidt kommunerne har foretaget en  

 selvstændig sagsbehandling inden, der er truffet afgørelse i  

 sagerne.
 Der henvises i den forbindelse indledningsvis til det  

 anførte i Told- og Skattestyrelsens fremsendelsesskrivelse til  

 kommunerne af 10. oktober 1996.
Det skal tillige anføres, at Ligningsrådet  

 har godkendt den fremgangsmåde, Told- og Skattestyrelsen har  

 foreslået i forbindelse med den videre sagsbehandling og  

 ansættelsesændringer.
Ligningsrådet har i øvrigt  

 ikke haft bemærkninger til Told- og Skattestyrelsens  

 revisionsmæssige gennemgang eller de materielle vurderinger af  

 projekterne.
 Told- og Skattestyrelsen har iværksat sin  

 undersøgelse af disse projekter, der involverer et betydeligt antal  

 skatteydere, for at sikre en ensartet skattemæssig behandling af  

 investorerne, jf. skattestyrelseslovens § 12, stk. 1, der angiver, at Told-  

 og Skattestyrelsen skal føre tilsyn med, at skatteansættelsen  

 sker på behørig ensartet måde i hele landet.
 Dette sikres bl.a. ved, at Told- og Skattestyrelsen  

 forestår koordinerede undersøgelser af skatteprojekter og lign.,  

 der omfatter et større antal skatteydere med investering i ensartede  

 projekter.
 Resultatet af undersøgelserne og styrelsens  

 skattemæssige vurdering forelægges som hovedregel for  

 Ligningsrådet, der sammen med Told- og Skattestyrelsen fører  

 tilsyn med de kommunale skattemyndigheders virksomhed, jf.  

 skattestyrelseslovens § 17, stk. 1.
 Det materiale, der har været forelagt for  

 Ligningsrådet tilsendes herefter de lokale skattemyndigheder med  

 oplysninger til brug ved ligningen, jf. skattestyrelseslovens § 13, stk.  

 2.
 Ligningsrådet eller Told- og Skattestyrelsen har  

 således ikke truffet afgørelse i sagerne eller givet de lokale  

 skattemyndigheder anvisninger eller påbud om sagernes afgørelse.  

 Der er tale om en beskrivelse og gennemgang af væsentlige  

 karakteristika og elementer i de foreliggende projekter.
Det kan derfor ikke medføre ugyldighed på  

 grund af manglende sagsbehandling, at afgørelsen baserer sig på  

 det herfra udsendte materiale, hvis den kommunale skattemyndighed har sikret  

 sig sammenfald mellem den konkrete sag og den herfra udsendte  

 sagsfremstilling.
Der kan fx henvises til landsskatterettens kendelser, TfS  

 1996.430, 1996.919 og 1996.920.
2. SAGENS INDHOLD K fremsætter en række anbringender omkring  

 etableringen af projekterne.
Det hævdes gentagne gange, at der er  

 indgået bindende aftaler med en software-leverandør i  

 kalenderåret 1994.
 Som anført i Ligningsrådets sagsfremstilling  

 er dette ikke korrekt.
2.1. Indkomståret 1994 Projekterne byggede oprindeligt på en aftale om  

 levering af software fra Der henvises bl.a. til vedlagte kopi af brev af 27.  

 december 1994 til bank i England.
Det fremgår endvidere af skrivelse af  

 2. januar 1995, at K har en alternativ leverandør (til R), som man vil  

 indgå aftale med i første uge af januar måned 1995. I  

 samme skrivelse anmoder H banken om at tilbagedatere pengebevægelser  

 vedrørende projekterne til 31/12 1994.
Den alternative leverandør viser sig at være  

 O A/S, som K imidlertid først indgik aftale med i begyndelsen af 1995.  

 Dette underbygges af politiets afhøringer af ledende medarbejdere hos  

 O A/S.
Der henvises til ekstraktudskrifter fra politiets  

 afhøringsrapporter fra afhøringen af 2 medarbejdere hos den  

 alternative leverandør, O A/S.
Det er (fortsat) efter Told- og Skattestyrelsens  

 opfattelse hermed fuldt ud dokumenteret, at interessentskaberne ikke i 1994  

 har indgået bindende aftaler om levering af software.
Interessenterne  

 har følgelig ikke noget grundlag for fradrag i henhold til  

 afskrivningslovens § 3, stk. 1, for indkomståret 1994.
2.2. Indkomståret 1995 Det er tillige (fortsat) Told- og Skattestyrelsens  

 opfattelse, at der heller ikke er grundlag for sådanne fradrag i  

 indkomst-året 1995. Det er ikke dokumenteret, at der i 1995 er leveret  

 softwareprodukter, der kan tjene som afskrivningsgrundlag eller som kan skabe  

 indtægter i samme år.
I det omfang, der er leveret software, er det sket  

 så sent på året, at det ikke har været muligt at  

 udnytte denne i kommercielt øjemed.
Det fremgår af bilag, at  

 SCMS-systemet, som blev programmeret af en ledende medarbejder hos O A/S,  

 blev udleveret til det amerikanske selskab via selskabets amerikanske advokat  

 den 22. december 1995. Ud fra foreliggende oplysninger er det endvidere  

 tvivlsomt om, der er tale om et færdigt produkt, der umiddelbart kan  

 skabe indtægter.
2.2.1. Salgsindtægter Det fremgår af regnskaberne for interessentskaberne,  

 at der er registreret indtægter fra salg af ydelser, fra softwaren i  

 henhold til royaltyaftalen for såvel 1994 som for 1995. Som det  

 fremgår af det foranstående har softwaren ikke kunnet frembringe  

 sådanne indtægter, hverken i 1994 eller 1995.
 De registrerede indtægter er derfor ikke udtryk for  

 egentlige salgsindtægter eller kontakte pengestrømme, men alene  

 udtryk for bogholderimæssige posteringer.
 Posteringerne medfører ingen egentlige  

 pengetransaktioner, da indtægterne anvendes til betaling af renter og  

 afdrag på lån optaget hos L Inc.
2.3. Softwarens eksistens og værdi I den forbindelse kan vi tilbagevise påstande fra K  

 om, at politiet og anklagemyndigheden skulle have godkendt, at softwaren  

 eksisterer i en form, der muliggør kommerciel anvendelse.
Dette er en  

 ufuldstændig angivelse, idet der er tale om en løsreven  

 betragtning, der er trukket ud af en større sammenhæng.
 Anklagemyndigheden har i en skrivelse den 22. november  

 1996 (ikke af 26. november 1996, som anført i skrivelsen fra K) til en  

 forsvarsadvokat skrevet følgende:
"Anklagemyndigheden bestrider ikke, at interessentskaberne  

 har opnået rettigheder til edb-software.
Anklagemyndigheden er  

 imidlertid af den opfattelse, at interessentskaberne ikke havde opnået  

 rettigheder til de omhandlede edb-produkter den 31. december 1994.  

 Anklagemyndigheden har ikke taget endelig stilling til indholdet og  

 værdien af de omhandlede edb-rettigheder, ligesom der ikke af  

 anklagemyndigheden er taget stilling til indholdet og værdien af det  

 omhandlede edb-program." Det ses heraf, at politiets påståede  

 godkendelse af softwaren er forsynet med en række væsentlige  

 forbehold.
2.4. Økonomiske transaktioner Det anføres i skrivelse fra K:
"Softwaren er af det amerikanske selskab erhvervet  

 på kredit hos O A/S og videresolgt for en pris, der stort set modsvarer  

 indkøbsprisen.
Det amerikanske selskab har i dag en skyld til O A/S  

 på den udbetalte del af købesummen, hvilket er en normal  

 leverandørfinansiering." Denne udtalelse er i klar modstrid med flere faktiske  

 kendsgerninger.
Der kan henvises til en opgørelse af det amerikanske  

 selskabs angivelige omkostninger, jf.
Ligningsrådets sagsfremstilling  

 side 7. Der henvises tillige til udtalelser fra ledende medarbejdere hos O  

 A/S, der har oplyst, at det amerikanske selskabs salg af licenser ikke er  

 rapporteret til O A/S, som derfor heller ikke har opkrævet  

 licensafgifter.
Der henvises endvidere til aftale mellem det amerikanske  

 selskab og selskabet på Madeira om levering af programmeringsydelse.  

 Aftalen er underskrevet af H på vegne selskabet på Madeira.  

 Endvidere vedlægges kopi af faktura på den aftalte  

 programmeringsydelse (US$ 3.655.857) samt bekræftelse fra N fra det  

 amerikanske selskab, på, at det amerikanske selskabs indtægter  

 ved salg af licenser til de danske interessentskaber skulle udlignes ved  

 fakturaer fra bl.a. selskabet på Madeira.
Disse transaktioner er  

 faktisk gennemført, jf. vedlagte bekræftelse af 29. november  

 1995.
2.4. Selskaber i USA Projekterne bygger bl.a. på samarbejde med 2  

 amerikanske selskaber.
K anfører en række oplysninger om de  

 nævnte selskaber.
Disse oplysninger stemmer ikke overens med vore  

 oplysninger, jf. vedlagte kopi af kreditrapport af 16. marts 1995. L Inc.  

 findes ikke på den pågældende adresse, der er domicil for  

 et advokatkontor, der indehaves af O's far.
Det anføres, at K har besøgt det amerikanske  

 selskab på samme adresse.
Det synes ikke at kunne bekræftes ud  

 fra ovennævnte kreditrapport, at selskabet skulle have  

 forretningslokaler på adressen.
Det bemærkes, at det amerikanske  

 selskab ifølge fx.
Purchase Agreement har forretningsadresse ......  

 Selskabet har heller ikke kunnet lokaliseres på denne adresse.
2.5. Lukket kredsløb Det er fortsat Told- og Skattestyrelsens opfattelse, at  

 der er tale om et arrangement i et lukket kredsløb.
Der er  

 således ikke dokumenteret nogen form for reelt cash-flow, bortset fra  

 investorernes indbetalinger.
De øvrige økonomiske transaktioner  

 består alene i aftaler og bogholderimæssige registreringer, der  

 udligner hinanden.
 Dette bekræftes til fulde af O's tilkendegivelser i  

 bilag og K's anvisninger til en bank af 19. januar 1995.
 Se tillige det ovenfor anførte under 2.2  

 vedrørende bogførte indtægter og betaling af renter og  

 afdrag på non-recourse lånene.
3. Afslutning Efter Told- og Skattestyrelsens opfattelse indeholder  

 skrivelsen fra K ikke nye oplysninger, der kan ændre den tidligere  

 vurdering af projekternes skattemæssige status." Skatteankenævnet havde ved den påklagede  

 afgørelse foretaget forhøjelse vedrørende ikke godkendt  

 fradrag for underskud vedrørende I/S I.
Skatteansættelserne for  

 indkomstårene 1994 og 1995 var under henvisning hertil forhøjet  

 med 221.944 kr. henholdsvis 19.448 kr.
 Nævnet havde videre forhøjet  

 skatteansættelsen for indkomståret 1995 med 15.500 kr.  

 vedrørende ikke godkendt fradrag for klagerens andel af renteudgifter  

 vedrørende interessentskabet.
Nævnet har som begrundelse for forhøjelserne  

 henvist til, at virksomheden ifølge oplysningerne fra Told- og  

 Skattestyrelsen alene byggede på en række indholdsløse  

 transaktioner og posteringer, således at virksomheden ikke havde noget  

 reelt økonomisk indhold.
Nævnet havde herved henvist til  

 Ligningsrådets beslutning om at tiltræde Told- og  

 Skattestyrelsens skattemæssige vurdering af skattearrangementer med  

 investering i edb-software udbudt af K/M, samt til Told- og Skattestyrelsens  

 brev af 10.10.1996 og notat af 25.2.1997.
Nævnet havde i afgørelsen anført, at  

 de stedlige skattemyndigheder havde foretaget en selvstændig vurdering  

 af det modtagne materiale vedrørende investeringsarrangementet, og at  

 de stedlige skattemyndigheder på baggrund heraf havde foretaget den  

 konkrete ansættelse.
Nævnet havde herefter ikke fundet grundlag  

 for at tilsidesætte ansættelsen som ugyldig som følge af  

 manglende individuel sagsbehandling.
 Klagerens advokat havde over for Landsskatteretten  

 principalt nedlagt påstand om, at forvaltningens afgørelse  

 måtte tilsidesættes som ugyldig.
Han havde til støtte herfor anført, at  

 skatteforvaltningen ikke havde foretaget nogen selvstændige  

 undersøgelser, men alene havde støttet sig til  

 Ligningsrådets vedtagelse, som var udsendt til myndighederne.
Han havde  

 i den forbindelse bemærket, at det udsendte materiale ikke indeholdt  

 samtlige dokumenter, der var gennemgået af Told- og  

 Skattestyrelsen/Ligningsrådet, men alene enkeltstående kopier  

 uden sammenhæng med det samlede kontraktsmateriale.
Advokaten havde videre henvist til, at de fremsendte  

 ekstrakter af afhøringsrapporter var foretaget af styrelsen, og at der  

 dels var ekstraheret således, at man ikke kunne se sammenhængen  

 med kontraktsgrundlaget i øvrigt, dels ikke var angivet navnene  

 på de personer, som havde afgivet forklaring.
Man havde således  

 ikke fra klagerens side haft mulighed for at checke og/eller  

 imødegå de afhøringsrapporter, der angiveligt var  

 refereret i Told- og Skattestyrelsens ekstraktudskrifter.
 Advokaten havde over for Landsskatteretten  

 subsidiært nedlagt påstand om godkendelse af fradrag i  

 overensstemmelse med det selvangivne.
Han havde til støtte herfor bl.a. anført, at  

 der ikke var tale om en række "formelle" aftaler mellem en kreds af  

 indbyrdes "sammenhængende skuffeselskaber". Skattemyndighedernes udsagn  

 herom var genbrug fra det af Told- og Skattestyrelsen fremførte, og  

 udsagnene var udokumenterede og ikke nærmere definerede i forhold til  

 skattelovgivningen.
Begrebet "skuffeselskaber" var et anerkendt begreb i  

 dansk skatteret, også fra Told- og Skattestyrelsens side.
Det var gjort  

 gældende, at I/S I var et interessentskab i såvel civilretlig som  

 skatteretlig henseende, og at klageren under henvisning hertil var berettiget  

 til fradrag i overensstemmelse med det selvangivne.
 Der var til belysning af dette punkt i afgørelsen  

 fremlagt følgende dokumenter i sagen:
 1.
 Bekræftelsesskrivelse af 31. december 1994 fra K  

 vedrørende tegning af andele.
 2.
 Purchase Agreement med bilag A.
 3.
 Distribution Agreement med bilag A.
 4.
 Long Term Installment Promisory Note.
 5.
 Prospektmateriale.
 6.
 Originale vedtægter.
 7.
 Administrationsaftale.
 8.
 Momsregistreringsblanket.
 9.
 Skrivelse af 31. december 1994 fra K tillige med  

 låneaftale nr. ....
 10.
 Kontoudskrift vedrørende samme lån.
 Under henvisning til, at der ikke var fremlagt  

 dokumentation for de i styrelsens redegørelser fremsatte synspunkter,  

 fandt advokaten herefter, at der manglede grundlag for at nægte  

 fradragsret i overensstemmelse med det selvangivne.
Advokaten havde til støtte herfor bl.a.  

 anført, at der ved købsaftale ultimo 1994 var  

 indgået endelig og bindende aftale om køb af edb-software,  

at soft-ware meget sjældent ville være at anse som  

 "færdigudviklet", at der i indkomståret 1994 såvel  

 som i indkomståret 1995 var medregnet indtægter ved udlejning af  

 omhandlede software, og at det var udokumenteret, at dokumentationen i  

 sagen ikke havde kunnet lægges til grund efter sit indhold.
Han havde i  

 den forbindelse fremlagt brev af 19. april 1999 fra Finanstilsynet til ham,  

 ved hvilket Finanstilsynet havde bekræftet, at prospektet havde  

 været indsendt til Fondsrådets gennemgang med hensyn til  

 opfyldelse af formelle indholdsmæssige krav, og han havde  

 fremhævet, at Fondsrådet ikke ved gennemgangen havde fundet  

 anledning til at bestride, at dokumenterne kunne lægges til grund efter  

 deres indhold.
 Landsskatteretten udtalte:
Det fulgte af forvaltningslovens § 19, stk. 1, at  

 partshøring skulle finde sted, når en part i en sag ikke kunne  

 antages at være bekendt med, at myndighederne var i besiddelse af  

 bestemte oplysninger vedrørende faktiske omstændigheder, der var  

 til ugunst for klageren og samtidig af væsentlig betydning for sagens  

 afgørelse.
Pligten til partshøring gjaldt dog i henhold til  

 bestemmelsens stk. 2, nr. 4, alene for oplysninger, der var omfattet af  

 partens ret til aktindsigt, jf. reglerne i forvaltningslovens kapitel 4.
 Det fremgik af forvaltningslovens § 15, stk. 1, at retten  

 til aktindsigt kunne begrænses, i det omfang partens interesse i at  

 kunne benytte kendskab til sagens dokumenter til varetagelse af sit tarv  

 fandtes at burde vige for afgørende hensyn til den  

 pågældende selv eller til andre private eller offentlige  

 interesser, herunder til forebyggelse, opklaring og opfølgning af  

 lovovertrædelser, straffuldbyrdelse og lignende samt beskyttelse af  

 sigtede, vidner eller andre i sager om strafferetlig eller disciplinær  

 forfølgning, jf. bestemmelsens 3. pkt., samt hensynet til  

 gennemførelse af offentlig kontrol-, regulerings- eller  

 planlægningsvirksomhed eller af påtænkte foranstaltninger i  

 henhold til skatte- eller afgiftslovgivningen, jf. bestemmelsens 5. pkt.  

 Såfremt hensyn som nævnt i stk. 1 alene gjorde sig gældende  

 for en del af et dokument skulle parten dog i henhold til bestemmelsens stk.  

 2 gøres bekendt med dokumentets øvrige indhold.
 Efter de foreliggende oplysninger fandt Landsskatteretten,  

 at det ikke var godtgjort, at klageren ikke var blevet gjort bekendt med de  

 oplysninger, som myndighederne i henhold til de ovennævnte bestemmelser  

 havde været forpligtet til at forelægge for ham, hvorfor  

 ansættelsen ikke på dette grundlag var ugyldig.
Det bemærkedes videre, at det ved Told- og  

 Skattestyrelsens breve af 24. september 1996 og 25. februar 1997 med bilag  

 til forvaltningen fremsendte materiale havde dannet tilstrækkeligt  

 grundlag for at vurdere arrangementet, og at der med materialet var rejst  

 begrundet tvivl om arrangementets økonomiske og skattemæssige  

 realitet.
Det havde herefter i henhold til almindelige bevisbyrderegler  

 påhvilet klageren at løfte bevisbyrden for, at der var  

 økonomisk realitet i arrangementet.
Retten fandt ikke, at klagerens  

 advokat på baggrund af det over for Landsskatteretten anførte  

 havde løftet denne bevisbyrde, og retten fandt derfor heller ikke, at  

 der var grundlag for at tilsidesætte afgørelsen som følge  

 af manglende individuel behandling af sagen, jf. skattestyrelseslovens § 2,  

 stk. 1.
 Det fulgte af afskrivningslovens § 3, stk. 1, at  

 anskaffelsessummen for driftsmidler, hvis levealder måtte antages ikke  

    at overstige 3 år, og for edb-software - uanset bestemmelsen i  

 lovens § 2 - kunne afskrives fuldt ud i den skattepligtige indkomst for det  

 indkomstår, hvori anskaffelsen fandt sted, jf. dog stk. 7. Retten  

 måtte efter det foreliggende tage udgangspunkt i det af Told- og  

 Skattestyrelsen herom anførte, og det kunne ikke overfor retten anses  

 godtgjort, at interessentskabet i indkomståret 1994 havde indgået  

 endelig og bindende aftale om levering af software, hvorfor der ikke kunne  

 godkendes fradrag efter denne bestemmelse.
 Ret til fradrag for skattemæssige afskrivninger  

 forudsatte i henhold til afskrivningslovens § 1 endvidere  

 erhvervsmæssig benyttelse af aktiverne.
Retten fandt ikke, at det var godtgjort, at denne  

 betingelse var opfyldt, og klageren blev derfor allerede under henvisning  

 hertil nægtet fradrag for skattemæssige afskrivninger på  

 aktiverne.
Der var ved vurderingen henset til, at der ikke på  

 tidspunktet for anskaffelsen af det omhandlede software havde været  

 tale om en igangværende virksomhed, samt til at der ikke efter  

 anskaffelsen havde været genereret nogen indtægter heraf.
Der var  

 videre henset til, at der efter de foreliggende oplysninger ikke havde  

 foreligget et færdigudviklet softwareprodukt, der umiddelbart havde  

 kunnet anvendes kommercielt.
Landsskatteretten bemærkede, at det hos E optagne  

 lån var optaget på non-recourse vilkår, hvorfor  

 långiver i tilfælde af misligholdelse alene kunne søge sig  

 fyldestgjort i de for lånet erhvervede aktiver, mens der ikke var  

 mulighed for at forfølge kravet hos låntager.
Retten fandt  

 derfor, at det optagne lån ikke påhvilede klageren som en reel  

 retlig forpligtelse, hvorfor rentefradrag ikke kunne godkendes, jf.  

 statsskattelovens § 6, stk. 1, litra e.
Det var en betingelse for at anerkende en virksomhed som  

 erhvervsmæssig, at der for egen regning og risiko var udøvet en  

 økonomisk virksomhed med det formål at opnå overskud.  

 Retten fandt efter det oplyste og med henvisning til det af Told- og  

 Skattestyrelsen anførte,  at projektet var uden reelt økonomisk  

 indhold, men alene byggede på indholdsløse transaktioner og  

 bogholderimæssige posteringer.
Projektet måtte anses alene at  

 have tilsigtet at skabe skattemæssige fordele for investorerne.
Retten  

 fandt på denne baggrund, at virksomheden herefter ikke opfyldte  

 betingelserne for at kunne anerkendes som erhvervsmæssig.
Der manglede  

 herefter tillige grundlag for at anerkende fradrag for skattemæssige  

 afskrivninger og driftsomkostninger.
 Herefter, og idet der ikke var hjemmel til at godkende  

 fradrag for indskudsandelen, blev den påklagede afgørelse  

 stadfæstet, hvilket var tiltrådt af Told- og Skattestyrelsen.
