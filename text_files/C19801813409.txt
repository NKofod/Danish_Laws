 I henhold til § 1 i bekendtgørelse nr. 251 af 4. juni 1970 vedrørende  

 kildeskat af rejsegodtgørelser skal der ikke indeholdes A-skat i A-indkomst,  

 der udbetales som godtgørelse for udgifter til rejse, herunder til ophold og  

 fortæring under rejsen, eller som godtgørelse for de i ligningslovens § 9 B  

 omhandlede befordringsudgifter.
Ved meddelelse nr. 9 af 3. december 1976 fra statsskattedirektoratet,  

 kildeskat, om kørselsgodtgørelse samt i vejledningen »Skattetræk«  

 er der givet nærmere regler herfor.
I tilknytning hertil skal man meddele  

 følgende yderligere retningslinier:
 1. Ved afgørelsen af om rejsegodtgørelse m.v. i  

 forbindelse med arbejde under udstationering i udlandet er trækfri, kan de  

 saser, der er fastsat af finansministeriet som godtgørelse af udgifter på  

 tjenesterejser i udlandet, anses for vejledende.
2. Rejse- og kørselsgodtgørelse, der alene er en  

 udgiftsgodtgørelse, betragtes ikke som A-indkomst, når modtageren ikke i  

 øvrigt oppebærer løn eller vederlag for hvervet, og der skal ikke indsendes  

 oplysningsseddel.
Ved afgørelsen af om der i disse tilfælde alene foreligger  

 en godtgørelse af en udgift, kan reglerne for udbetaling af time- og dagpenge  

 og kørselsgodtgørelse til statens ansatte anses for vejledende.
