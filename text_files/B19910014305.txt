I henhold til § 18, stk. 3 og 4, i lov nr. 432 af 13. juni 1990 om grundlæggende social- og sundhedsuddannelser inden for bistands-, pleje- og omsorgsområdet m.v., fastsættes:
 § 1.  Amtsrådet, henholdsvis Københavns og  

 Frederiksberg Kommuner, i det følgende under et kaldt amtsrådet, afholder  

 udgifterne til undervisningsmidler på de offentlige skoler for de  

 grundlæggende social- og sundhedsuddannelser inden for bistands-, pleje- og  

 omsorgsområdet m.v.
 Stk. 2.  Amtsrådet kan dog bestemme, at elever ved de i  

 stk. 1 nævnte uddannelser selv i begrænset omfang anskaffer en del af  

 undervisningsmidlerne.
 Stk. 3.  Skolen træffer afgørelse om, hvilke  

 undervisningsmidler eleverne selv skal anskaffe, jf. stk. 2.
§ 2.  Amtsrådet kan bestemme, at der på de  

 uddannelser, der er nævnt i § 1, også opkræves en elevbetaling for  

 fotokopier, der modsvarer skolens faktiske udgifter til de kopier, som  

 eleverne modtager til undervisningsbrug.
Den enkelte elevs betaling kan af  

 skolen fastsættes som en forholdsmæssig andel af skolens samlede udgifter til  

 fotokopier til undervisningsbrug.
Betalingen kan fastsættes som en  

 gennemsnitsbetaling for skolens elever eller for grupper af elever på skolen.
 Stk. 2.  Amtsrådet kan delegere sine beføjelser efter  

 stk. 1 til skolen.
 § 3.  Undervisningsmidler og fotokopier, som eleverne  

 selv har afholdt udgiften til, forbliver elevernes ejendom.
 § 4.  På indgangsåret skal dog alle  

 undervisningsmidler stilles til rådighed for eleverne uden betaling i  

 forbindelse med undervisning på offentlige skoler.
 § 5.  §§ 1-4 finder tilsvarende anvendelse for elever,  

 der i medfør af lovens § 25, stk. 1, er henvist til undervisning på skoler,  

 der ikke drives af amtsrådet.
 Stk. 2.  I de tilfælde, hvor det i overenskomsten mellem  

 amtsrådet og en skole er aftalt, at aftalen også omfatter udgiften til  

 anskaffelse af midler, kan amtsrådet foretage en reduktion af betalingen  

 efter aftalen, der modsvares af besparelsen ved, at eleven selv skal anskaffe  

 en begrænset del af undervisningsmidlerne efter reglerne i denne  

 bekendtgørelse.
 § 6.  Bekendtgørelsen træder i kraft den 20. marts  

 1991.
