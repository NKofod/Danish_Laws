Landsskatteretskendelse Fradrag for dobbelt husførelse - ny bolig/lærlingekontrakt Reference:
LL § 9, stk. 1 A klagede for indkomståret 1998 over, at  

 skatteankenævnet ikke havde godkendt fradrag for dobbelt  

 husførelse.
Der fremgik af sagens oplysninger, at klageren og dennes  

 familie, bestående af klageren, hans hustru og to børn, havde  

 haft bopæl på Sjælland frem til 1. oktober 1998. Familien  

 flyttede pr. denne dato til en ejendom på Bornholm.
Denne ejendom blev  

 købt af klageren pr. 1. oktober 1998.
Det fremgik videre, at klageren på tidspunktet, hvor  

 familien flyttede til Bornholm, havde en lærlingekontrakt med et firma  

 i København.
Klageren tog umiddelbart efter den 1. oktober 1998 ophold  

 i København, hvor han boede ved privat indkvartering i perioden 1.  

 oktober 1998 til 31. marts 1999, hvor hans lærlingekontrakt  

 udløb.
Herefter flyttede han til Bornholm igen.
Klagerens hustru havde  

 ikke påbegyndt arbejde på Bornholm i forbindelse med  

 tilflytningen eller senere i indkomståret 1998.
 Skatteankenævnet havde nægtet fradrag for  

 dobbelt husførelse med den begrundelse, at den dobbelte  

 husførelse i forbindelse med klagerens ophold i København ikke  

 skyldtes erhvervsmæssige forhold, men at adskillelsen alene skyldtes  

 klagerens og hans families skift af bopæl, hvorfor ankenævnet  

 havde anset den dobbelte husførelse begrundet i private  

 årsager.
Klagerens revisor havde nedlagt påstand om, at  

 klageren havde været berettiget til at foretage fradrag for dobbelt  

 husførelse i indkomståret 1998. Han havde til støtte  

 herfor anført, at klageren alene opretholdt midlertidig ophold i  

 København ud fra hans ønske om at færdiggøre sin  

 lærlingekontrakt, der udløb den 31. marts 1999. Han havde  

 henvist til TfS 1998.696 LSR vedrørende en adjunkt, der var ansat  

 på prøve.
Adjunkten blev anset for berettiget til fradrag for  

 dobbelt husførelse, idet det var nødvendigt for  

 erhvervsudøvelsen, at hun afsluttede pædagogikum i Jylland, mens  

 familien tog ophold i København.
 Landsskatteretten bemærkede:
Efter ligningslovens § 9, stk. 1, kunne  

 lønmodtagere fradrage udgifter i forbindelse med udførelsen af  

 det indtægtsgivende arbejde i det omfang, de samlede  

 fradragsberettigede udgifter oversteg et reguleret grundbeløb på  

 3.000 kr.
Fradrag for dobbelt husførelse kunne efter  

 Ligningsrådets vejledende anvisninger indrømmes for merudgifter  

 til kost og logi med en standardtakst uden dokumentation for merudgiftens  

 størrelse.
Det var ifølge anvisningen en betingelse for at  

 opnå fradrag, at der var tale om midlertidig opretholdelse af dobbelt  

 husførelse på grund af erhverv.
Landsskatteretten fandt, at klageren midlertidig havde  

 opretholdt dobbelt husførelse på grund af erhverv.
Der var  

 herved lagt vægt på, at det havde været nødvendigt  

 for klagerens erhvervsudøvelse, at han afsluttede sin  

 lærlingekontrakt i København, uanset at familien var flyttet til  

 Bornholm, og at arbejdsopholdet i København var midlertidigt frem til  

 lærlingekontraktens udløb 31. marts 1999. Landsskatteretten  

 fandt herefter, at der måtte gives klagerens revisor medhold i, at  

 klageren var berettiget til fradrag for dobbelt husførelse opgjort til  

 5.200 kr.
