Datasammenskrivningen omfatter lov nr. 293 af 23. maj 1973  

 om godstransport med motorkøretøjer med de ændringer, der følger af lov nr.  

 311 af 19. juni 1974 om ændring af forskellige lovbestemmelser om kommunal og  

 amtskommunal administration § 1.  Denne lov har til formål at Kap 2. Definitioner.
 § 2.  Ved godskørsel for fremmed regning forstås  

 kørsel med motorkøretøj, hvorved der mod vederlag transporteres gods, der  

 ikke tilhører eller på den i stk. 2 angivne måde er knyttet til køretøjets  

 ejer, jfr. stk. 2.
 Stk. 2.  Ved firmakørsel forstås kørsel med  

 motorkøretøj, hvorved der kun transporteres gods, der tilhører den, der er  

 registreret som ejer af køretøjet, eller som denne lejer, låner eller har i  

 sin besiddelse med henblik på køb, salg, fremstilling, behandling eller  

 reparation, idet kørslen skal udføres af en hos den pågældende ansat  

 chauffør.
 Stk. 3.  Ved fragtmandskørsel forstås kørsel med  

 motorkøretøj, hvorved der mellem forud fastsatte områder mod vederlag  

 regelmæssigt udføres samtidig transport af gods - der tilhører eller på den i  

 stk. 2 angivne måde er knyttet til flere personer.
 Kap. 3. Godskørsel for fremmed regning.
 § 3.  Til udførelse af godskørsel for fremmed regning  

 med et motorkøretøj eller vogntog, hvis samlede tilladte totalvægt overstiger  

 6 tons, kræves en forud meddelt tilladelse af vejtransportrådet, jfr. § 24.
 § 4.  Beslutningen om, hvor stort et antal tilladelser  

 i henhold til § 3 der til enhver tid skal kunne udstedes, træffes under  

 hensyn til:
 Stk. 2.  Vejtransportrådet skal iagttage, at hensynet  

 til en rimelig dækning af transportbehovet over alt i landet er tilgodeset.
§ 5.  Tilladelse i henhold til § 3 kan alene meddeles  

 ansøgere, der har økonomisk baggrund for at drive en sådan virksomhed, og som  

 i faglig henseende er kvalificeret hertil.
De nærmere regler om ansøgningens  

 indhold m.v. fastsættes af ministeren for offentlige arbejder.
 Stk. 2.  Kommunalbestyrelser og andre myndigheder har  

 pligt til at give vejtransportrådet de til bedømmelsen af ansøgerens forhold  

 fornødne oplysninger.
 Stk. 3.  Tilladelse kan nægtes under de omstændigheder,  

 der er nævnt i borgerlig straffelovs § 78, stk. 2. Tilladelse kan endvidere  

 nægtes, såfremt den pågældende i stilling eller erhverv har udvist en sådan  

 adfærd, at der er grund til at antage, at han ikke vil drive virksomheden på  

 forsvarlig måde.
 § 6.  Tilladelser i henhold til § 3 skal medføres  

 under kørslen.
 Stk. 2.  Indehaveren af en tilladelse i henhold til § 3  

 skal følge de bestemmelser om løn- og arbejdsvilkår for chauffører, der  

 findes i de pågældende kollektive overenskomster.
 Stk. 3.  Tilladelsen gives for indtil 5 år ad gangen.
 Stk. 4.  I tilladelsen kan fastsættes vilkår om:
§ 7.  En tilladelse i henhold til § 3 kan kun  

 overdrages med vejtransportrådets godkendelse.
Ansøgningen skal være ledsaget  

 af oplysninger om vilkårene for overdragelsen.
Kap. 4. Firmakørsel § 8.  Motorkøretøjer og vogntog, hvis samlede tilladte  

 totalvægt overstiger 6 tons, skal, såfremt de anvendes til firmakørsel,  

 anmeldes, medmindre ejeren har tilladelse i henhold til § 3 til at udføre  

 godskørsel for fremmed regning med det pågældende motorkøretøj eller vogntog.  

 Ministeren for offentlige arbejder fastsætter nærmere bestemmelser herom.
 Stk. 2.  Beviset for anmeldelsen af det pågældende  

 køretøj i henhold til stk. 1 skal medføres under kørslen.
 Kap. 5. Fragtmandskørsel.
 § 9.  Til udførelse af fragtmandskørsel kræves en  

 forud meddelt tilladelse, der på grundlag af en konkret vurdering af behovet  

 for den pågældende kørsel udstedes af det pågældende trafikudvalg, jfr. § 25,  

 såfremt kørslen udelukkende foregår inden for en enkelt amtskommune, og i  

 andre tilfælde af vejtransportrådet.
 Stk. 2.  Udføres fragtmandskørslen med et motorkøretøj  

 eller vogntog, hvis samlede tilladte totalvægt overstiger 6 tons, kræves  

 tillige en tilladelse i henhold til § 3.
Stk. 3.  Forinden afgørelse om tilladelse til  

 fragtmandskørsel træffes, skal sagen § 10.  Bestemmelserne i § 5 og § 6 gælder for  

 tilladelser til fragtmandskørsel.
Der kan endvidere som vilkår fastsættes  

 bestemmelser om rute, køreplan og om taksterne for kørslen.
 Stk. 2.  En tilladelse i henhold til § 9 kan gives til  

 specielle formål og kan i så tilfælde bl.a. gøres betinget af, at der under  

 kørslen alene befordres gods af nærmere angiven art eller for nærmere angivne  

 personer.
 § 11.  Til driften af centraler, bestemt til samling  

 eller fordeling af gods, der befordres efter reglerne for fragtmandskørsel,  

 kræves en tilladelse af det trafikudvalg, jfr. § 25, inden for hvis område  

 centralen er beliggende.
 Stk. 2.  Vejtransportrådet fastsætter regler om de  

 vilkår, der kan stilles for tilladelsen.
 § 12.  Kun vognmænd, der har tilladelse til at udføre  

 fragtmandskørsel, må benytte de i § 11 omhandlede centraler.
 Stk. 2.  En vognmand, der har tilladelse til at udføre  

 fragtmandskørsel, har, medmindre tilladelsen er begrænset til et specielt  

 transportformål, jfr. § 10, stk. 2, pligt til at have holdeplads på de i § 11  

 omhandlede centraler, såfremt der findes sådanne i de områder, hvor  

 vognmanden foretager af- og pålæsning af gods.
 § 13.  Den, der ikke har tilladelse til at udføre  

 fragtmandskørsel, må ikke ved skiltning eller anden form for reklame give  

 sådanne oplysninger om den kørsel, han udfører, at denne kan forveksles med  

 fragtmandskørsel.
 § 14.  På kørsel, ved hvilken der mod vederlag alene  

 transporteres landbrugsprodukter mellem producenter og mejeri, slagteri,  

 ægpakkeri og eksportmarked, finder reglerne om fragtmandskørsel ikke  

 anvendelse.
 Kap. 6. Fælles bestemmelser.
 § 15.  Undtaget fra reglerne i nærværende lov er de  

 koncessionerede rutebilers befordring af mindre stykgods indtil 40 kg samt  

 rejsegods.
 § 16.  En jernbane kan uden tilladelse med egne  

 køretøjer udføre godstransporter i forbindelse med en forudgående eller  

 efterfølgende transport af godset med jernbane.
 Stk. 2.  Den enkelte jernbane afgiver een gang årligt  

 indberetning til vejtransportrådet om omfanget af den kørsel, der i årets løb  

 har fundet sted i henhold til stk. 1.
 § 17.  Tilladelser i henhold til nærværende lov kan  

 udstedes til et selskab eller anden juridisk person, der opfylder det i § 5,  

 stk. 1, omhandlede krav med hensyn til økonomisk baggrund, såfremt det  

 yderligere dokumenteres, at selskabet m.v. som ansvarlig leder har ansat en  

 person, der opfylder det i § 5, stk. 1, omhandlede krav i henseende til  

 faglige kvalifikationer, og som ikke er uegnet til at drive en virksomhed af  

 den pågældende art, jfr. § 5, stk. 3.
 § 18.  Den myndighed, der har udstedt tilladelsen, kan  

 tilbagekalde den, hvis indehaveren har gjort sig skyldig i grov eller oftere  

 gentagen overtrædelse af vilkårene for tilladelsen, jfr. § 6, stk. 4, § 10 og  

 § 11, stk. 2, eller af reglerne i § 6, stk. 2, § 7 eller § 12.
Stk. 2.  Det samme gælder, såfremt indehaveren i  

 udøvelsen af sin virksomhed har gjort sig skyldig i andre forhold, der giver  

 grund til at antage, at han ikke fremtidig vil drive virksomheden på  

 forsvarlig måde.
Tilladelsen kan tilbagekaldes på tid fra 1-5 år eller indtil  

 videre.
Afgørelsen skal indeholde oplysning om adgangen efter § 19 til at  

 begære domstolsprøvelse og om fristen herfor.
§ 19.  En afgørelse efter § 18, stk. 2, kan af den,  

 afgørelsen vedrører, forlanges indbragt for domstolene.
Anmodning herom skal  

 fremsættes over for den myndighed, der har tilbagekaldt tilladelsen, inden 4  

 uger efter, at afgørelsen er meddelt den pågældende.
Myndigheden anlægger sag  

 mod den pågældende i den borgerlige retsplejes former.
Stk. 2.  Anmodning om sagsanlæg har opsættende virkning,  

 men retten kan ved kendelse bestemme, at den pågældende under sagens  

 behandling ikke må udøve den virksomhed, tilladelsen vedrører.
Hvis  

 tilbagekaldelsen findes lovlig ved dommen, kan det i denne bestemmes, at anke  

 ikke har opsættende virkning.
Stk. 3.  En tilbagekaldelse efter § 18, stk. 2, kan til  

 enhver tid efter ansøgning ophæves af den myndighed, der har truffet  

 afgørelsen.
Hvis en ansøgning herom afslås, kan ansøgeren forlange afgørelsen  

 prøvet ved domstolene, såfremt tilbagekaldelsen er sket indtil videre og der  

 er forløbet mindst 5 år efter tilbagekaldelsen og mindst 2 år efter, at  

 ophævelse senest er nægtet ved dom. § 19, stk. 1, 2. og 3. pkt., finder  

 tilsvarende anvendelse.
§ 20.  Hvis indehaveren af en tilladelse, udstedt i  

 henhold til nærværende lov, afgår ved døden eller kommer under konkurs,  

 bortfalder tilladelsen.
Konkursboet eller dødsboet kan dog efter anmeldelse  

 til den myndighed, der har udstedt tilladelsen, midlertidigt fortsætte den  

 virksomhed, som har været udøvet i henhold til den bortfaldne tilladelse, med  

 henblik på afvikling, afhændelse eller lignende af virksomheden.
Adgangen  

 hertil gælder kun i indtil 1/2 år efter dødsfaldet eller konkursdekretets  

 afsigelse, men denne frist kan, når særlig motivering herfor foreligger,  

 forlænges af den pågældende myndighed.
 Stk. 2.  Et trafikudvalgs afgørelse i henhold til stk.  

 1, sidste pkt., kan indbringes for vejtransportrådet.
§ 21.  Motorkøretøjer, der anvendes til kørsel, som i  

 henhold til nærværende lov kræver tilladelse, eller til firmakørsel, skal  

 forsynes med særlige kendetegn.
Nærmere regler herom fastsættes af ministeren  

 for offentlige arbejder.
 Stk. 2.  På de i stk. 1 omhandlede motorkøretøjer skal  

 det efter nærmere af ministeren for offentlige arbejder fastsatte  

 bestemmelser ved påmaling eller på anden måde være angivet, hvem der er  

 registreret som ejer af køretøjet.
 § 22.  En tilladelse, der er tilbagekaldt, frakendt  

 eller bortfaldet, jfr. §§ 18 og 20, skal sammen med det i henhold til § 21,  

 stk. 1, udleverede kendetegn straks afleveres til den myndighed, der har  

 udstedt tilladelsen.
 § 23.  For udfærdigelse af tilladelser til godskørsel  

 for fremmed regning, fragtmandskørsel og driften af fragtcentraler samt for  

 udfærdigelse af bevis for anmeldelse i henhold til § 8 kan der opkræves  

 gebyrer, hvis størrelse fastsættes af ministeren for offentlige arbejder.
 § 24.  Vejtransportrådet består af 7 medlemmer, der  

 beskikkes af ministeren for offentlige arbejder. 3 af medlemmerne beskikkes  

 efter indstilling fra Landsforeningen danske Vognmænd, Dansk Arbejdsmands- og  

 Specialarbejder Forbund samt Industrirådet, Grosserer-Societetet,  

 Provinshandelskammeret og Landbrugsrådet således, at de 2 førstnævnte  

 organisationer hver indstiller 1 medlem og de øvrige organisationer i  

 fællesskab 1 medlem.
 Stk. 2.  Ministeren for offentlige arbejder udpeger  

 blandt rådets medlemmer formanden, der skal have juridisk eller økonomisk  

 uddannelse.
 Stk. 3.  For formanden og de øvrige medlemmer beskikkes  

 en suppleant efter reglerne i stk. 1 og 2.
§ 25.  I hver amtskommune, jfr. dog stk. 2, nedsætter  

 amtsrådet et trafikudvalg på 5 medlemmer.
Formanden og de øvrige medlemmer  

 vælges af amtsrådet.
Stk. 2.  For det af Københavns amtskommune samt  

 Københavns og Frederiksberg kommuner bestående område nedsættes ved  

 foranstaltning af ministeren for offentlige arbejder et trafikudvalg på 7  

 medlemmer, hvoraf 3 vælges af Københavns kommunalbestyrelse, 1 af  

 Frederiksberg kommunalbestyrelse, 2 af Københavns amtsråd og 1 af Foreningen  

 af Kommuner i Københavns amt.
Udvalget vælger selv sin formand.
 Stk. 3.  Samtidig med valget af trafikudvalgenes  

 medlemmer vælges efter de i stk. 1 og stk. 2 indeholdte regler en suppleant  

 for hvert medlem.
 Stk. 4.  Trafikudvalgenes funktionsperiode følger  

 amtsrådenes valgperiode.
 Stk. 5.  Ministeren for offentlige arbejder udfærdiger  

 en forretningsorden for trafikudvalgene.
 Stk. 6.  DSB, Landsforeningen danske Vognmænd, Dansk  

 Arbejdsmands- og Specialarbejder Forbund, Industrirådet,  

 Grosserer-Societetet, Provinshandelskammeret og Landbrugsrådet har ret til  

 med hver 1 repræsentant at deltage i udvalgenes møder uden stemmeret.
 Kap. 8. Straffebestemmelser.
 § 26.  Overtrædelse af §§ 3, 6, stk. 1 og stk. 2, 7,  

 8, 9, stk. 1 og stk. 2, 11, stk. 1, 12, 13, 21 og 22 i denne lov eller  

 tilsidesættelse af vilkår, der er fastsat i en tilladelse eller godkendelse i  

 henhold til loven eller forskrifter, der er udstedt i medfør af loven,  

 straffes med bøde.
 Stk. 2.  I forskrifter, der fastsættes i medfør af  

 loven, kan der fastsættes straf af bøde for overtrædelse af bestemmelser i  

 forskrifterne.
 Stk. 3.  Er overtrædelsen begået af et aktieselskab  

 eller lignende, kan der pålægges selskabet som sådant bødeansvar.
 Kap. 9. Overgangs- og ikrafttrædelsesbestemmelser.
 § 27.  De personer, selskaber m.v., der ved  

 tidspunktet for lovens ikrafttræden udfører godskørsel for fremmed regning,  

 har krav på et antal tilladelser, svarende til det antal motorkøretøjer og  

 vogntog på over 6 tons tilladt totalvægt, de ved tidspunktet for  

 lovforslagets fremsættelse for folketinget har registreret.
Stk. 2.  Tilladelser i henhold til lovbekendtgørelse nr.  

 346 af 14. juli 1970 om omnibus- og fragtmandskørsel med motorkøretøjer, der  

 er udstedt inden et af ministeren for offentlige arbejder fastsat tidspunkt,  

 forbliver i kraft.
Bestemmelserne i §§ 9, stk. 2, 10, 12, stk. 2, 18, 19, 20,  

 21, 22 og 26 gælder også for disse tilladelser.
§ 28.  Loven træder i kraft den 1. juli 1973, men får  

 først virkning fra et tidspunkt, der bestemmes af ministeren for offentlige  

 arbejder.
Stk. 2. Loven gælder ikke for Færøerne og Grønland.
Den 19. august 1988 Kurt Lykstoft Larsen kontorchef.
