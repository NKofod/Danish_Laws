 1. Udgifter, der vedrører den løbende drift, herunder  

 afskrivning.
 1.1. Lønmodtagere og selvstændige erhvervsdrivende, der ikke anvender  

 virksomhedsordningen.
 Lønmodtagere og selvstændige erhvervsdrivende, der ikke anvender  

 virksomhedsordningen, kan fratrække udgifter vedrørende den erhvervsmæssige  

 kørsel enten med de dokumenterede faktisk afholdte udgifter eller med de af  

 Ligningsrådet fastsatte satser for erhvervsmæssig kørsel i egen bil (jf.  

 SD-cirkulære 1987-30).
 Der kan kun skiftes opgørelsesprincip een gang vedrørende samme bil, og  

 principskifte skal ske ved begyndelsen af et indkomstår.
 1.2. Selvstændige erhvervsdrivende, der anvender virksomhedsordningen.
1.2.1. Hvis den skattepligtige lader bilen indgå i virksomheden, behandles  

 bilen i virksomheden som et fuldt erhvervsmæssigt aktiv, således at  

 skattemæssige afskrivninger og øvrige driftsomkostninger fratrækkes fuldt ud  

 i virksomhedens indkomst.
Afskrivninger foretages efter afskrivningslovens  

 afsnit II om blandet benyttede driftsmidler, dog skal der ikke ske en  

 fordeling af afskrivningerne, idet hele afskrivningen - på bilens fulde  

 pristalsregulerede anskaffelsessum - kan fratrækkes i virksomhedens indkomst.
Den skattepligtige beskattes af værdien af den faktiske private benyttelse  

 efter reglerne om fri bil til rådighed (jf.
SD-cirkulære 1986-48 eller  

 SD-cirkulære 1987-32). Et beløb svarende til værdien af fri bil til rådighed  

 medregnes ved opgørelsen af virksomhedens overskud, og anses samtidig for  

 overført til den skattepligtige i hæverækkefølgen.
1.2.2. Hvis bilen holdes uden for virksomheden kan den skattepligtige  

 vælge enten at få den erhvervsmæssige kørsel refunderet af virksomheden med  

 Ligningsrådets satser for erhvervsmæssig kørsel i egen bil (jf.
SD-cirkulære  

 1987-30) eller at få den erhvervsmæssige kørsel refunderet ved, at  

 virksomheden betaler en beregnet »leje«, svarende til de faktiske  

 driftudgifter og afskrivninger.
I begge tilfælde fratrækkes beløbet i  

 virksomhedens indkomst.
Anvendes Ligningsrådets satser beskattes overførslen til den  

 skattepligtige ikke, ligesom den skattepligtige ikke kan fradrage  

 biludgifterne.
Godtgør virksomhedens de faktiske udgifter, indgår  

 godtgørelsen i den skattepligtiges personlige indkomst og udgifterne til den  

 erhvervsmæssige drift fragår i den skattepligtiges personlige indkomst.
Der kan kun skiftes opgørelsesprincip een gang vedrørende samme bil, og  

 principskifte skal ske ved begyndelsen af et indkomstår.
Overførsel af bil  

 til virksomhedsordningen anses dog ikke for principskifte.
 2. Opgørelse af den private kørsel.
 Den private andel af kørslen må i almindelighed ansættes skønsmæssigt.  

 Fører den skattepligtige fyldestgørende kørebog kan dennes kilometerregnskab  

 anvendes som fordelingsgrundlag.
 Hvor der ikke foreligger særlige forhold, kan privat benyttelse af bil  

 ansættes til 8000 kilometer pr. år, med tillæg af kørsel mellem hjemmet og  

 arbejdsstedet og eventuel kørsel til fritidsbolig.
 Landbrugeres private kørsel kan fastsættes til 75% af biludgiften eller  

 til 75% af årets samlede kilometerantal.
Ved fordelingen af kørslen mellem privat og erhverv anses befordring  

 mellem hjem og fast arbejdssted for privat kørsel.
Det samme gælder kørsel,  

 der kan fratrækkes efter ligningslovens § 9 D.
Derimod anses befordring  

 mellem skiftende arbejdssteder eller flere samtidige arbejdssteder for  

 erhvervsmæssig kørsel.
 Anvender den skattepligtige en bil, der er omfattet af  

 virksomhedsordningen, til kørsel mellem hjem og fast arbejdssted, til  

 erhvervsmæssig kørsel som lønmodtager uden godtgørelse fra arbejdsgiveren  

 eller med skattefri kørselsgodtgørelse, eller til kørsel, der godtgøres efter  

 statsskattelovens § 5,d, medregnes det således kørte kilometerantal til den  

 private benyttelse.
 3. Opgørelse af afskrivningsgrundlaget ved  

 principskifte.
I de tilfælde hvor den skattepligtige overgår til fradrag efter regnskab  

 efter at have anvendt Ligningsrådets satser, udgør afskrivningsgrundlaget  

 bilens pristalsregulerede anskaffelsessum nedskrevet med 15% efter  

 saldometoden for hvert af de år, hvor satserne har været anvendt.
Der  

 pristalsreguleres ikke i anskaffelsesåret og afståelsesåret.
For biler  

 anskaffet før 17. maj 1983 kan afskrivningsgrundlaget dog højst udgøre det  

 beløb, hvorpå afskrivning kan foretages.
Der henvises til eksempel 3.
 4. Virksomhedsordningen.
Hvis en bil føres ind eller ud af virksomhedsordningen, anvendes  

 virksomhedsskattelovens indskuds- og hæveregler.
Det vil sige, at en bil, der  

 føres ind i virksomhedsordningen, skal indskydes efter  

 virksomhedsskattelovens § 3, mens en bil, der føres ud af  

 virksomhedsordningen skal overføres efter virksomhedsskattelovens § 5. Såvel  

 indskud som overførsel af en bil skal ske til den afskrivningsberettigede  

 værdi.
 Indskud eller overførsel af en blandet bil kan kun ske med virkning pr.  

 primo indkomståret, bortset fra købs- og salgstilfælde.
 5. Salg af bilen.
 5.1. Lønmodtagere og selvstændige erhvervsdrivende, der ikke anvender  

 virksomhedsordningen.
5.1.1. Hvis den skattepligtige i hele ejerperioden har foretaget fradrag  

 for udgifter vedrørende den erhvervsmæssige kørsel efter regnskab, medregnes  

 avance og tab i salgsåret efter reglerne i afskrivningslovens afsnit II.
Der  

 henvises herom til skattedepartementets cirkulære nr. 188 af 22. november  

 1983, punkt 33.
 5.1.2. Har den skattepligtige derimod i hele ejerperioden foretaget  

 fradrag med Ligningsrådets satser, skal avance eller tab ved salg af bilen  

 ikke medregnes ved indkomstopgørelsen.
 5.1.3. Ved salg af bilen, hvor der i ejerperioden er skiftet princip,  

 således at der dels er foretaget fradrag efter Ligningsrådets satser, dels  

 foretaget fradrag for de faktiske udgifter, opgøres avance eller tab alene  

 for de år, hvor fradraget er foretaget efter regnskab.
Ved denne opgørelse tages udgangspunkt i bilens værdiforringelse i hele  

 ejerperioden.
Der skal ske en årlig pristalsregulering med afskrivningslovens  

 reguleringsprocent af anskaffelsessummen nedskrevet med 15% om året efter  

 saldometoden.
Der pristalsreguleres ikke i anskaffelses- og afståelsesåret.  

 Værdiforringelsen opgøres som forskellen imellem anskaffelsessummen med  

 tillæg af de nævnte pristalsreguleringer og salgssummen.
Den forholdsmæssige andel af værdiforringelsen, der kan henføres til de  

 enkelte år, hvor fradrag er foretaget efter regnskab, fordeles mellem den  

 erhvervsmæssige kørsel og den samlede kørsel i det pågældende år.
Såfremt de  

 foretagne skattemæsssige afskrivninger overstiger den således beregnede  

 værdiforringelse, medregnes differencen i den personlige indkomst for  

 salgsåret.
Hvis den erhvervsmæssige del af værdiforringelsen overstiger de  

 foretagne skattemæssige afskrivninger, fradrages differencen for selvstændige  

 erhvervsdrivendes vedkommende i den personlige indkomst og for lønmodtageres  

 vedkommende i den skattepligtige indkomst for salgsåret.
Der henvises til  

 eksempel 1 og 3 i bilaget.
For biler, hvis anskaffelsessum overstiger det beløb, hvorpå afskrivning  

 kan foretages - kr. 65.000 for biler anskaffet før 1. januar 1983 og kr.  

 93.600 for biler anskaffet i perioden 1. januar 1983 til 17. maj 1983 -  

 beregnes bilens værdiforringelse som en forholdsmæssig andel af de kr. 65.000  

 henholdsvis kr. 93.600, svarende til forholdet mellem bilens faktiske  

 værditab i hele perioden og dens pristalsregulerede anskaffelsessum.
I øvrigt  

 anvendes reglerne ovenfor.
Se eksempel 2 i bilaget.
5.2. Selvstændige erhvervsdrivende, der anvender virksomhedsordningen 5.2.1. Har den skattepligtige i hele ejerperioden ladet bilen indgå i  

 virksomheden, skal der ske en avanceopgørelse efter reglerne i  

 afskrivningslovens afsnit II.
Hele avancen eller tabet skal alene påvirke  

 virksomhedens indkomst.
5.2.2. Hvis bilen i hele ejerperioden har været holdt uden for  

 virksomheden, foretages der alene en avanceopgørelse, hvis den  

 erhvervsmæssige kørsel har været refunderet med de faktiske omkostninger.
Har  

 den erhvervsmæssige kørsel udelukkende været refunderet med de faktiske  

 omkostninger, foretages avanceopgørelsen efter afskrivningslovens afsnit II.  

 Har den erhvervsmæssige kørsel dels været refunderet med de faktiske  

 omkostninger, dels med Ligningsrådets satser, foretages avanceopgørelsen  

 efter tilsvarende regler som anført i pkt. 5.1.3. Avance eller tab medregnes  

 i den personlige indkomst.
 5.2.3. Hvis bilen i ejerperioden dels er indgået i virksomheden, dels er  

 holdt uden for mod lejebetaling for den erhvervsmæssige kørsel for  

 virksomheden, sker avanceopgørelsen efter afskrivningslovens afsnit II.
Avance eller tab medregnes i den personlige indkomst, hvis bilen er uden  

 for virksomhedsordningen på salgstidspunktet.
Indgår bilen i  

 virksomhedsordningen på salgstidspunktet skal avance eller tab alene påvirke  

 virksomhedens indkomst.
 5.2.4. Har bilen i ejerperioden dels været medregnet i virksomheden, dels  

 været holdt uden for mod refusion af den erhvervsmæssige kørsel for  

 virksomheden med Ligningsrådets satser, opgøres avance eller tab alene for  

 den periode, hvor bilen indgik i virksomheden, jf. pkt. 5.2.1.  

 Avanceopgørelsen foretages efter tilsvarende regler, som anført i pkt. 5.1.3.
Avance eller tab medregnes i den personlige indkomst, hvis bilen er uden  

 for virksomhedsordningen på salgstidspunktet.
Indgår bilen i  

 virksomhedsordningen på salgstidspunktet skal avance eller tab alene påvirke  

 virksomhedens indkomst.
 6. Ikrafttræden m.v.
Cirkulæret har virkning fra og med indkomståret 1987. Der kan kun  

 foretages pristalsregulering af afskrivningsgrundlag og pristalsregulering  

 ved avanceopgørelsen for biler, der er anskaffet den 1. januar 1982 eller  

 senere.
SD-cirkulærerne 1980-6 samt 1986-53 ophæves samtidig.
Hans Westerberg Marianne Mandahl Eksempel 1 Der skiftes princip fra regnskab til kilometersatser.
 Forudsætninger:
 Den årlige procentvise stigning i reguleringspristallet er på 5 %.
 Avance/tab opgøres således:
 Skattemæssige afskrivninger:
År 1 Værdiforringelse:
Ved beregning af bilens værdiforringelse i ejerperioden regnes med en 15%  

 saldoafskrivning af bilens pristalsregulerede anskaffelsessum.
Forskellen  

 imellem anskaffelsessummen med tilæg af pristalsreguleringerne og salgssummen  

 udgør værdiforringelsen i hele ejerperioden.
År 1 Værdiforringelse i ejerperioden 52 måneder = 145.731 kr. - salgssum 50.000 kr. = 95.731 kr.
Eksempel 2 Der skiftes princip fra regnskab til kilometersatser (bilens anskaffelsespris over 65.000 kr./93.600 kr.) Forudsætninger:
 Den årlige procentvise stigning i reguleringspristallet er på 5%.
 Avance/tab ved salg opgøres således:
 Skattemæssige afskrivninger:
År 1 Værdiforringelse:
Den pristalsregulerede anskaffelsessum udfindes på samme måde som i eksempel 1 og udgør 145.731 kr.
Værdiforringelsen i ejerperioden udgør herefter Eksempel 3 Der skiftes princip fra kilometersats til regnskab.
 Forudsætninger:
 Den årlige procentvise stigning i reguleringspristallet er på 5%.
 Avance/tab opgøres således:
 Opgørelse af værdiforringelsen:
 Den pristalsregulerede anskaffelsessum udfindes:
År 1 Afskrivningsgrundlaget ved overgangen til fradrag efter regnskab udfindes  

 på samme måde som anført vedrørende værdiforringelsen og udgør 102.972 kr.
 Hvis bilen er anskaffet før 17. maj 1983 kan afskrivningsgrundlaget ved  

 overgangen højst udgøre det beløb, hvorpå afskrivning kan foretages, ligesom  

 værdiforringelsen beregnes forholdsmæssigt som anført i eksempel 2.
 År 3.
