 Ophævet inddragelse af invalidepension, selv om pensionisten tjente  

 det dobbelte af grundbeløbet, da erhvervsevnen i forhold til den tidligere  

 beskæftigelse fortsat fandtes nedsat til halvdelen, og helbredstilstanden  

 ikke var bedret.
 MEDDELELSE OM AFGØRELSEN:
En 34-årig gift kvinde fik i 1969 tilkendt højeste pension som følge af  

 nyrelidelse, der nødvendiggjorde transplantation.
Graften fungerede  

 tilfredsstillende, men hun havde andre følger efter nyrelidelsen.
Hun havde siden 1971 haft halvtidsarbejde.
Pensionen blev nedsat til  

 mellemste i 1972 og til laveste i 1973.
Indtægten i 1977 var 39.300 kr., ca. 6.000 kr. over det dobbelte af  

 grundbeløbet for enlige.
Revaliderings- og pensionsnævnet bedømte ansøgeren  

 som husmoder med halvdags udearbejde og inddrog laveste pension.
 Da ansøgeren før sygdommen havde haft fuldtidskontorarbejde, og da  

 erhvervsevnen i forhold hertil fortsat fandtes nedsat til halvdelen, ophævede  

 ankestyrelsen revaliderings- og pensionsnævnets afgørelse om inddragelse af  

 laveste invalidepension.
