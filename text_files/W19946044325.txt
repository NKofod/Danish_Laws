Ved vurderingen af enliges egnethed som adoptant lægger man i lighed  

 med vurderingen af ægtefæller vægt på kontakt til familie og vennekreds samt  

 eventuelle andre medlemmer af husstanden Samrådet afslog at godkende en enlig ansøger som adoptant med den  

 begrundelse, at hun ikke var i besiddelse af de særlige kvalifikationer, der  

 kræves for at blive godkendt som enlig adoptant.
Ansøgerinden havde i lidt over 3 år boet sammen med en 48-årig mand.
De  

 havde kendt hinanden i 8 år og havde ikke giftet sig og søgt om godkendelse  

 som adoptanter som ægtefæller, fordi samleveren på grund af sin alder ikke  

 opfyldte betingelserne for at blive godkendt som adoptant til et barn under 8  

 år.
 Ansøgerinden kritiserede under sagens forløb myndighedernes anvendelse af  

 begrebet "særlige kvalifikationer" i forhold til enlige.
 Adoptionsnævnet stadfæstede samrådets afgørelse med tilføjelse om, at  

 afgørelsen var truffet i henhold til adoptionsbekendtgørelsens § 6 a,  

 hvorefter en enlig kan godkendes som adoptant, hvis det efter en samlet  

 vurdering kan lægges til grund, at ansøgeren er velegnet til at opfostre et  

 barn alene.
Adoptionsnævnet lagde ved afgørelsen vægt på samtlige oplysninger i sagen  

 og fandt det ikke tilstrækkeligt sandsynliggjort, at ansøgerinden opfylder  

 kravene for at kunne godkendes som enlig adoptant.
Nævnet anførte i  

 afgørelsen, at man i lighed med undersøgelsen og vurderingen af ægtefællers  

 egnethed som adoptanter har lagt vægt på ansøgerindens kontakt til familie og  

 venskabskreds samt eventuelle andre medlemmer af husstanden.
Derfor har  

 nævnet tillagt det vægt, at ansøgerinden samlever med en 48-årig mand.
 Ansøgerinden klagede til Folketingets Ombudsmand, der undlod at iværksætte  

 en egentlig ombudsmandsundersøgelse, idet han ikke fandt, at der var sådanne  

 særlige omstændigheder, at der var udsigt til, at han ville kunne kritisere  

 Adoptionsnævnets afgørelse.
Ombudsmanden udtalte, at enlige ansøgere, jf. § 6 a i  

 adoptionsbekendtgørelsen - til forskel for samlevende - skal være i  

 besiddelse af nogle yderligere eller særlige kvalifikationer, der gør  

 ansøgeren velegnet til at opfostre et barn alene.
Ombudsmanden anførte  

 endvidere, at det næppe er muligt positivt at give en dækkende beskrivelse  

 af, hvilke kvalifikationer en enlig ansøger efter bestemmelsen skal være i  

 besiddelse af.
