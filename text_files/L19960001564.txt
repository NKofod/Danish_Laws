 I tilslutning til Udenrigsministeriets bekendtgørelse nr. 92 af 14.  

 oktober 1977 og efterfølgende bekendtgørelser, senest nr. 52 af 16. maj 1991,  

 Lovtidende C, meddeles det, at følgende lande med virkning fra de anførte  

 datoer har tiltrådt konventionen af 14. december 1973 om forebyggelse af og  

 straf for forbrydelser mod internationalt beskyttede personer, herunder  

 diplomatiske repræsentanter:
 Den Slovakiske Republiks succession omfatter de af Tjekkoslovakiet ved  

 ratifikationen samt senere afgivne erklæringer.
 Der er taget forbehold og afgivet erklæringer som følger:
 El Salvador og Israel samt Kuwait har taget  

 forbehold over for art. 13, stk. 1.
 Ungarn, Tjekkoslovakiet og Bulgarien har den 8. december  

 1989, 26. april 1991 og 24. juni 1992 tilbagekaldt det ved ratifikationen  

 tagne forbehold i henhold til art. 13, stk. 1.
 Finland forbeholder sig retten til at anvende bestemmelsen i art.  

 8, stk. 3, således, at udlevering begrænses til forbrydelser, som efter finsk  

 lov kan medføre en højere fængselsstraf end et år, og at de øvrige  

 betingelser for udlevering i finsk lovgivning er opfyldt.
New Zealand har erklæret, at konventionen også skal gælde for Cook  

 Island og Niue.
Derimod har New Zealand forbeholdt sig ret til ikke at  

 anvende konventionens bestemmelser på Tokelau, før den nødvendige lovgivning  

 i Tokelau er gennemført.
 Israel og Forbundsrepublikken Tyskland har gjort indsigelse  

 mod gyldigheden af det af Irak tagne forbehold vedrørende art. 1, stk. 1 (b),  

 og mod det af Burundi tagne generelle forbehold vedrørende art. 2, stk. 2, og  

 art. 6, stk. 1.
 Liechtenstein vil opfylde forpligtelserne i medfør af art. 4 og 5,  

 stk. 1, under de betingelser, som er indeholdt i den nationale lovgivning.
 Danmark har med virkning fra den 1. april 1980 tilbagekaldt det  

 forbehold med hensyn til konventionens territoriale anvendelse, der blev  

 taget, da Danmark den 1. juli 1975 ratificerede konventionen, jf. ovennævnte  

 bekendtgørelse nr. 92 af 14. oktober 1977. Fra nævnte dato finder  

 konventionen også anvendelse på Færøerne og Grønland.
Udenrigsministeriet, den 28. marts 1996 F.M.
