(Til en politimester) I skrivelse af 25. september 1980 har De overfor justitsministeriet rejst  

 spørgsmål om, hvorvidt indretningen af nogle nærmere beskrevne  

 spilleautomater må anses for at være stridende mod skrivelse af 28. december  

 1966 fra justitsministeriet (i Samlingen af ministerielle skrivelser 1966) og  

 pkt. 2 i den af Dem udstedte polititilladelse.
Det fremgår af sagen, at de pågældende spilleautomater er påmonteret en  

 vekselkasse, hvorigennem der kan indkastet 1, 5 og 10 kr. stykker, der  

 registreres som points på et tælleværk.
Den resterende del af det indkastede  

 beløb kan når som helst udtrækkes i form af spillemærker.
I den anledning skal man meddele, at spilleautomaternes indretning efter  

 justitaministeriets opfattelse ikke er i strid med de retningslinier, der  

 fremgår af justitsministeriets skrivelse af 28. december 1966, eller med pkt.  

 2 i den af Dem udstedte tilladelse.
Justitsministeriet har herved lagt vægt  

 på, at spillet når som helst kan afbrydes, således at den resterende indsats  

 udbetales i form af spillemærker.
