Lånefinansierede aktier - Aktieavancebeskatningslovens § 2 c, -  lånefinansierede  aktier Ligningsrådet blev anmodet om bindende  

 forhåndsbesked vedrørende følgende  

 spørgsmål:
Er aktionærerne i S A-S omfattet af  

 aktieavancebeskatningslovens § 2 c ved afståelse af aktier i  

 selskabet? Sagens omstændigheder var følgende:
S A/S blev stiftet i 1991, hvor ca. 180 personer tegnede  

 aktier i selskabet.
Aktietegningen blev udbudt af et  

 finansieringsselskab.
 Aktierne har et pålydende på 1.000 kr., og  

 prisen pr. aktie var 1.030.000 kr., idet aktierne blev tegnet til en  

 betydelig overkurs (103.000). Aktionærerne finansierede  

 aktiekøbene ved optagelse af lån i finansieringsselskabet, hvor  

 aktierne blev indlagt i depot til sikkerhed for lånene.
 S A/S investerede sin kapital i et irsk selskab T.
Af udbudsmaterialet fremgår, at S A/S vil  

 anlægge en forsigtig investeringsstrategi baseret på egne midler,  

 dvs. ikke lånefinansieret.
Der planlagdes derfor følgende  

 fordeling af kapitalen:
 - 90 pct. investeres i kortløbende  

 børsnoterede danske statsobligationer eller tilsvarende sikre  

 børsnoterede danske papirer.
 - 5 pct. investeres i en udenlandsk  

 investeringsforening.
 - 5 pct. anvendes til valuta- og rentearbitrage.
I udbudsmaterialet anføres om investeringen i de  

 danske statsobligationer, at gevinstchancen og renterisikoen anses for lave,  

 medens der ikke er nogen valutarisiko.
For så vidt angår  

 investeringen i den udenlandske investeringsforening betegnes gevinstchance  

 og valutarisiko som mellem, medens renterisikoen betegnes som lav.
Om valuta  

 og rentearbitragen anføres, at såvel gevinstchance som valuta-  

 og renterisiko er høje.
Der er indgået en managementsaftale med A Ltd., der  

 forestår den daglige administration af S's aktiver i det irske  

 datterselskab.
Aftalen er udformet således, at A Ltd. er forpligtet til  

 at drive aktiv porteføljepleje med de aktiver, selskabet har i Irland.  

 Der skal således finde en "active business" sted, idet dette  

 er et krav for at opnå irsk tilladelse til en beskatningssats på  

 10 pct.
Det vil altså sige, at der skal ske en løbende  

 omsætning af aktiverne.
Pr. 30/6 1992 var T's værdipapirbeholdning placeret  

 således, at hovedparten af kapitalen nom. ca. 147 mio. kr. var  

 investeret i et variabelt dansk statslån.
Den samlede beholdning  

 på nom. 205 mio. kr. var placeret i overensstemmelse med  

 udbudsmaterialets påtænkte placeringsstrategi.
For så vidt angår det variable statslån  

 varierer renten efter den effektive rente i en gruppe af obligationer.  

 Gruppen består af 99 pct. af samtlige statsobligationer med en  

 restløbetid under 3 år.
Ved rentebetalingen pr. 20/11 1992 er  

 renten beregnet til 9,90 pct. beregnet på baggrund af perioden  

 10/5-10/8 1992.
Det fremgår i øvrigt af udbudsmaterialet, at  

 en grundregel for finansieringsselskabets projekter er, at der skal  

 være positiv likviditet og afkast.
Projekterne er derfor tilrettelagt  

 således, at skattebesparelsen mindst dækker indbetalingerne.
En  

 anden grundregel er, at der skal være tale om en sikker investering,  

 dvs. beskeden drifts-, rente- og valutarisiko.
Ved lov nr. 491 af 24/6 1992 om ændring af bl.a.  

 kursgevinstloven (Koncerninterne fordringer m.v.) er indsat en ny paragraf i  

 § 2 c i aktieavancebeskatningsloven.
Heraf fremgår, at fortjeneste ved  

 afståelse af aktier medregnes ved opgørelsen af den  

 skattepligtige almindelig indkomst, i det omfang de pågældende  

 aktier er erhvervet for lånte midler, og det pågældende  

 selskab i det væsentlige må antages at indtjene overskud eller  

 anden værditilvækst ved finansiering eller investering under  

 sådanne omstændigheder, at selskabets overskud eller  

 værditilvækst over en periode med stor sikkerhed kan  

 opgøres på forhånd.
Hertil har revisionsfirmaet anført, at selskabets  

 oprindelige placeringsstrategi er af en sådan art, at  

 aktionærerne ikke er omfattet af bestemmelsen.
Dette baseres bl.a.  

 på, at en forudsætning for 10-pct.s-beskatningen i Irland er, at  

 der er tale om aktiv porteføljepleje.
Der er med udgangspunkt i beholdningen pr. 30/6 1992  

 henvist til, at hovedparten af kapitalen, nemlig ca. nom. 147 mio. kr., er  

 placeret i variabelt forrentede obligationer, ligesom en ikke  

 uvæsentlig del af beholdningen er svenske obligationer med  

 valutakursrisiko til følge.
Om den udenlandske investering er oplyst,  

 at der er 13 afdelinger, som der løbende kan skiftes imellem.
Der er  

 p.t. investeret i en afdeling, som placerer sin kapital i alle former for  

 skandinaviske obligationer.
Der er en betydelig løbende udskiftning i  

 den pågældende afdeling.
 På denne baggrund er det revisionsfirmaets  

 opfattelse, at selskabets overskud eller værditilvækst over en  

 periode ikke med stor sikkerhed kan opgøres på  

 forhånd.
 Ifølge bestemmelsens stk. 2 anses erhvervelse for  

 lånte midler at foreligge, hvis den skattepligtige i forbindelse med  

 erhvervelsen har optaget lån, der står i åbenbart  

 misforhold til det kapitalbehov, som den skattepligtiges øvrige  

 erhvervsvirksomhed eller privatforbrug betinger, eller hvis sammen  

 hængen mellem erhvervelse og lånoptagelse klart fremgår af  

 omstændighederne ved erhvervelsen.
Beskatning kan dog, jf. stk. 3, ikke komme på tale,  

 hvis den skattepligtige godtgør, at de fradragsberettigede udgifter  

 vedrørende lånet kun i forholdsvis uvæsentligt omfang  

 overstiger skattepligtige udlodninger fra og skattepligtige fortjenester ved  

 afståelse af aktier i det pågældende selskab.
Beskatning  

 kommer ej heller på tale, hvis den skattepligtige godtgør, at  

 det samlede resultat vedrørende lånet og aktiebesiddelsen,  

 herunder fortjeneste ved afståelse af aktierne, under et er negativt  

 efter skat selv uden beskatning efter denne lovbestemmelse.
Revisionsfirmaet har anført, at aktionærerne  

 typisk har optaget et lån på ca. 1 mio. kr. med et årligt  

 rentefradrag på ca. 120.000 kr.
Der er ikke i nærværende  

 tilfælde tale om, at lånoptagelserne står i misforhold til  

 aktionærernes øvrige virksomheder og privatforbrug, idet  

 finansieringsselskabet i hvert enkelt tilfælde har foretaget en  

 kreditvurdering på grundlag af  

 selvangivelser/årsopgørelser m.v.
 Endelig har revisionsfirmaet anført, at den  

 forventede snarlige ændring af dobbeltbeskatningsoverenskomsten mellem  

 Danmark og Irland i meget væsentligt omfang må antages at  

 reducere investorer nes afkast.
Ligningsrådet finder, at nærværende  

 projekt netop er af en karakter, som den nye lovbestemmelse i  

 aktieavancebeskatningslovens § 2 c tager sigte på.
Der er herved henset  

 til, at der i bemærkningerne til lovforslaget er anført, at  

 forslaget alene retter sig mod lånefinansieret erhvervelse af aktier i  

 finansieringsselskaber, hvor låntagningen, aktieerhvervelsen og  

 selskabets virke sammen fungerer som alternativ til personers egen  

 lånefinansierede erhvervelse af fordringer.
Ligningsrådet er af den opfattelse, at S's overskud  

 og værditilvækst over en periode kan opgøres med stor  

 sikkerhed.
Der er herved lagt vægt på, at langt den overvejende  

 del af kapitalen, nemlig 90 pct., er anbragt i sikre værdipapirer.
Der  

 er endvidere henset til, at det af udbudsmaterialet fremgår, at det i  

 det hele er hensigten at etablere et projekt med størst mulig  

 økonomisk sikkerhed og lavest mulige risici.
Det forhold, at der  

 løbende skal foretages en porteføljepleje, ændrer ikke  

 resultatet, idet den løbende porteføljepleje til enhver tid  

 skal følge den planlagte fordeling af investeringen med 90 pct. i  

 sikre papirer og 10 pct. i mindre sikre papirer.
Heller ikke den variable  

 rente på statslånet findes at kunne føre til et andet  

 resultat, idet renten varierer efter renteudviklingen på en stor gruppe  

 af værdipapirer, som må anses som sikre papirer.
Det må  

 derfor på forhånd formodes, at renteudsvingene vil blive af  

 mindre omfang.
Da Ligningsrådet ikke er i besiddelse af oplysninger  

 om de enkelte aktionærers virksomheder og privatforbrug, kan  

 Rådet ikke på det foreliggende grundlag tage stilling til, om der  

 for den enkelte aktionær består et misforhold mellem  

 lånoptagelsen og øvrigt kapitalbehov.
Erhvervelse for  

 lånte midler anses dog efter bestemmelsen også at foreligge, hvis  

 sammenhængen mellem erhvervelse og lånoptagelse klart  

 fremgår af omstændighederne ved erhvervelsen.
Den ovennævnte sammenhæng fremgår  

 ifølge lovforslagets bemærkninger klart af  

 omstændighederne, hvis lånet til aktieerhvervelsen er optaget med  

 sikkerhed i aktien.
Da dette er tilfældet i nærværende  

 tilfælde, er Ligningsrådet af den opfattelse, at  

 aktieerhvervelserne i det nævnte tilfælde er sket for lånte  

 midler.
 Ligningsrådet finder herefter, at aktionærerne  

 i S er omfattet af aktieavancebeskatningslovens § 2 c ved afståelse af  

 aktier i selskabet.
 For så vidt angår betingelserne om, at  

 beskatning ikke kan gennemføres i de tilfælde, der er  

 nævnt i bestemmelsens stk. 3, som er refereret ovenfor, bemærkes,  

 at bedømmelsen heraf ifølge bemærkningerne skal foretages  

 for den skattepligtiges samlede ejer- henholdsvis skyldnerperiode.
Ligningsrådet kan derfor ikke på  

 nuværende tidspunkt tage stilling til, om beskatning i henhold til  

 denne bestemmelse kan undgås.
Særligt bemærkes, at en evt.  

 ændring af den dansk/irske dobbelt beskatningsaftale ikke i sig selv  

 på forhånd kan bringe aktionærerne uden for bestemmelsens  

 område.
