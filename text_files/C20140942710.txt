Cirkulæreskrivelse om institutionsspecifikke bestemmelser for Fagligt Fælles Forbunds (3F) forhandlingsområde under Forsvarsministeriet Ref.:
a.
Moderniseringsstyrelsens cirkulære om fællesoverenskomsten mellem Finansministeriet og Offentligt Ansattes Organisationer- Det Statslige Område (OAO-S Fællesoverenskomsten), for tiden cirkulære af 4. september 2013 (Modst.nr. 042-13).
b.
Personalestyreisens cirkulære om organisationsaftale for rengøringsassistenter, specialarbejdere og visse erhvervsuddannede m.fl. i staten (3F), for tiden cirkulære af 21. september 2011 (Perst. nr. 046-11).
c.
Personalestyreisens cirkulære om arbejdstid for tjenestemænd i staten, for tiden cirkulære af 27. juni 2008 (Perst. nr. 025-08).
d.
Personalestyreisens cirkulære om rammeaftalen om nye lønsystemer, for tiden cirkulære af 21. januar 2009 (Perst. 001-09).
Bilag 1 (kan rekvireres ved FPT) Reviderede institutionsspecifikke bestemmelser for Fagligt Fælles Forbunds forhandlingsområde under Forsvarsministeriet af 4. december 2013 (ISB).
 De reviderede institutionsspecifikke bestemmelser har virkning fra 1. februar 2014.
 Bestemmelsen erstatter:
 FPTBST 563-380 vedrørende Institutionsspecifikke bestemmelser for 3F's forhandlingsområde under Forsvarsministeriet af 1. januar 201O.
Bilag A (kan rekvireres ved FPT) Vejledning til myndigheder og personaleforvaltere om anvendelse af farligt gods- og miljøtillæggene for 3F af 3. februar 2014.
 Erstatter:
 Vejledning til myndigheder og personaleforvaltere om anvendelse af farligt gods- og miljø- tillæggene for 3F af 6. november 2012.
1. GENERELT 1.1. Formål.
 Nærværende bestemmelse er Forsvarets Personeltjenestes (FPT) bemærkninger og der ved arbejdsgiverbemærkninger til Institutionsspecifikke bestemmelser for 3F forhandlings område under Forsvarsministeriet af 4. december 2013 med tilhørende bilag (bilag 1, 2 og 3).
 Bestemmelsen fastsætter yderligere en række personeladministrative anvisninger.
 1.2. Anvendelsesområde.
Cirkulæret med tilhørende institutionsspecifikke bestemmelser (vedlagte bilag) er gælden de for Forsvarsministeriets myndighedsområde.
Beredskabsstyrelsen og Særstatusområde Christiansø er dog ikke omfattet.
 1.3. Afgrænsning.
 Personelgrupperne omfatter følgende personelkategorier (PKAT):
PKAT 200 Specialarbejdere PKAT 700 Specialarbejdere (timeløn) Skov- og naturteknikere i forsvaret henføres til samme løngruppe som ejendomsserviceteknikere m.fl.
Alt personel har funktionsniveau C100, herunder sadelmagerelever ved hesteeskadronen.
Certificerede sadelmagere henhører under organisationsaftalen for håndværkere i staten, og har funktionsniveau C200. Vedrørende certificerede sadelmagere henvises til FPTBST 563-389 Cirkulære om protokollat vedr. sadelmagere m.fl. ved Hesteeskadronen.
 1.4. Aftalernæssig status for ISB.
 Den 4. november 2005 indgik 3F og Personalestyrelsen (nu: Moderniseringsstyrelsen, MODST) forhandlingsresultat om fornyelse af en række organisationsaftaler for rengøringsassistenter, specialarbejdere m.fl. l den forbindelse blev fem organisationsaftaler sammenskrevet til en generel statslig organisationsaftale for rengøringsassistenter og specialarbejdere m.fl.
Forhandlingsresultatet vedr. en samlet generel statslig organisationsaftale for rengørings assistenter og specialarbejdere m.fl. har medført, at der er efterladt en række residualbestemmelser fra de tidligere aftaler, der retter sig mod en række specifikke statsinstitutioner.
Aftale- og forhandlingsretten til ISB er delegeret fra MODST til relevante ressortministerier, herunder Forsvarsministeriet, idet de nu betegnes som værende lokale aftaler.
ISB har overenskomststatus, da de er tidligere bestemmelser i en række selvstændige organisationsaftaler.
MODST har i den forbindelse fastsat, at ISB følger de af MODST indgåede organisationsaftaler.
Det betyder, at FPT ikke ensidigt kan opsige bestemmelserne til bortfald, men bestemmelserne kan genforhandles, som det er tilfældet med overenskomster generelt.
Desuden kan ISB kun opsiges sammen med den statslige overenskomst.
 På baggrund af det indgåede forhandlingsresultat af 29. juli 2008 mellem FPT og 3F var der enighed om, at der skulle udarbejdes ISB, der regulerer forholdene under Forsvarsministeriets ressort.
 Overføres der eventuelt yderligere myndigheder til Forsvarsministeriets ressort i overenskomstperioden, optager FPT tilpasningsdrøftelser med 3F om anvendelsen af bilag 1 for de overførte personelgrupper.
Tilsvarende gælder, hvis 3F optager yderligere forbund.
Dette dog under den forudsætning, at de berørte medarbejdere vil kunne være omfattede af ISB pga. sammenfald med de nuværende omfattede medarbejderes arbejdsfunktioner.
Andre funktioner vil ikke kunne omfattes udenfor overenskomstperioden, idet nye funktionsområder i ISB vil skulle forhandles sammen med overenskomsten.
ISB har status som lokalaftale, og der vil derfor skulle forhandles en lokalaftale med 3F ved en ønsket udvidelse af medarbejderkredsen.
 1.5. Aftalekompetence og bemyndigelse.
 ISB udgør sammen med ret. a, b, c og d det samlede overenskomstgrundlag for personel omfattet af 3F overenskomsten for rengøringsassistenter, specialarbejdere m.fl.
Det er FPT, der indgår aftaler med 3F for alle eller dele af grupper af medarbejdere omfattede af 3F's forhandlingsområde.
Dette gælder for eksempel de i ISB, § 2 aftalte funktionstillæg.
 Forsvarsministeriets myndigheder er bemyndiget til at etablere rådighedsvagt i snerydningsberedskabet, jf. § 19 i organisationsaftalen.
 Endvidere er Forsvarsministeriets underlagte myndigheder bemyndiget til at indgå aftaler om lokale lønforhandlinger i henhold til rammeaftalen om nye lønsystemer (ref.d ).
2. SPECIFIKKE BESTEMMELSER Nedenstående relaterer sig til de enkelte bestemmelser i ISB.
 2.1. Funktionstillæg (§ 2).
Tillæggene gives for varetagelse af arbejdsfunktionen.
Såfremt der til varetagelse af funktionen er knyttet en aftalemæssig betingelse eller et lovkrav om særlig uddannelse, skal disse betingelser og krav tillige være opfyldt.
 Varetages funktionen midlertidigt, beregnes tillæggene forholdsmæssigt i relation til perioden.
 Der er tale om funktionstillæg, som oppebæres ud fra nedenstående, objektive kriterier.
Der skal ikke indgås aftale med 3F for de enkelte medarbejdere, og tillægget skal blot som hidtil sættes i værk via myndighedens henvendelse til FPT, Bemandingsafdelingen, eller i forbindelse med ansættelse.
FPT kontrollerer, om betingelserne for at oppebære tillægget er til stede.
 Tillægget skal ophøre umiddelbart, når funktionen ikke længere varetages.
  Det vil f. eks. være tilfældet, hvor medarbejderen skifter stilling, der medfører, at funktionerne ikke længere skal varetages, men hvor stillingsindholdet ikke ændres væsentligt.
  Det kan også være ophør i funktionen ved omstruktureringer, omorganisering eller omprioritering af ressourcerne som følge af ledelsesretten.
 Bemandingsafdelingen skal være opmærksom på, at der ikke skal gives varsel, men en meddelelse om ophøret samt om grunden hertil til medarbejderen, før dennes ophør i funktionen.
Varsel skal dog gives, hvis der er tale om en væsentlig ændring af stillingsindholdet ved ophøret af funktionen.
Beløbsstørrelserne på tillæggene udgør ikke i sig selv et væsentligt forhold.
Der er tale om årlige funktionstillæg.
Hvis opgaverne udføres periodevist af vika rer/afløsere, vil disse være berettigede til tillæggene i den periode, opgaverne udføres.
Tillægget skal reduceres i overensstemmelse med den tidsmæssige varetagelse af opgaven.
Dog skal tillægget gives for mindst en måned.
For fyrpassertillæggene gælder det, at funktionen skal udgøre en væsentlig del af tjenesten (førstefyrpasser) eller udføres jævnligt (fyrpasservikar). For de øvrige funktionstillæg er det endvidere en forudsætning, at funktionen udføres på ugentlig basis eller intensivt i en eller flere måneder (og altså ikke f.eks. kun et par gange om året.) Som vejledende tommelfingerregel skal bruges ca. minimum en tredjedel af arbejdstid på arbejdet.
FPT, Overenskomster- og Forretningsstøtte (OFAFD), kan kontaktes i tvivlstilfælde.
Tillæg til førstefyrpassere ("Varmetillæg") gives for opgaver i forbindelse med forsvarets varmecentraler og de dertil installerede anlæg.
Det er en betingelse, at arbejdsopgaven fremgår af funktionsbeskrivelsen, samt at denne udgør en væsentlig del af tjenesten.
 Der skal være tale om reel pasning af forsvarets varmecentraler og ikke blot eksempelvis olieskift-kontrol/påfyldning af vand på et varmefyr.
Tillæg til førstefyrpasservikar l -afløsere gives for vikar og afløsningsopgaver i forbindelse med Forsvarets varmecentraler og de dertil installerede anlæg.
Det er en betingelse, at arbejdsopgaven fremgår af funktionsbeskrivelsen, samt at denne udføres jævnligt.
Det er en forudsætning, at der er tale om vikarafløsning på fast/længerevarende basis.
Såfremt der er tale om kortvarig, afgrænset afløsning, honoreres opgavevaretagelsen for den udførte periode, dog minimum 1 måned.
Tillæg til brandmænd i Oksbøllejren og Borrislejren gives for tjeneste i forbindelse med brandberedskabet, jf.
FPTBST 563-381. Honorering forudsætter deltagelse i brandberedskabet Det er en betingelse, at arbejdsopgaven fremgår af funktionsbeskrivelsen.
 Farligt gods- og miljøtillæg.
 Begge disse tillæg kan som altovervejende udgangspunkt ikke oppebæres samtidigt.
 Hvis det alligevel undtagelsesvist er tilfældet, at funktionerne vedrørende både farligt gods og miljøaffald udføres, skal alle betingelserne for begge tillæg være opfyldt, herunder kravet om, at funktionerne hver for sig skal udgøre ca. 30% af arbejdstiden, jf. beskrivelsen ovenfor på side 5.
Tillæg for behandling af miljøaffald gives til personel, der behandler miljøaffald.
Tillægget omfatter derfor behandling af spildevand samt behandling af farlige og miljøskadelige væsker.
Endvidere omfattes beskæftigelse med særligt smudsigt arbejde, hvor der behandles kemikalier og materialer, der kan udgøre en fare for miljøet.
Det er en forudsætning, at arbejdsopgaven fremgår af funktionsbeskrivelsen.
Tillæg for behandling af farligt gods gives til personel, der foretager transport af farligt gods.
Det er en forudsætning, at personellet er i besiddelse af et gyldigt ADR-bevis.
Recertificering af ADR-beviset skal finde sted, jf. gældende regler, for at tillægget bevares.
Der kan i den forbindelse henvises til ADR-konventionen (2007) samt Justitsministeriets bekendtgørelse nr. 705 af 21. juni 2007 vedr. vejtransport af farligt gods.
 FPT har sammen med myndigheder og 3F udarbejdet en vejledning vedrørende kriterierne for at oppebære farligt gods- og miljøtillæggene.
Se vejledning af 3. februar 2014, der indeholder kriterier for miljø- og farligt gods tillæggene.
Vejledningen findes som bilag A til denne FPTBST.
 Det er også for farligt gods- og miljøtillæggene en betingelse, at arbejdsopgaven fremgår af funktionsbeskrivelsen.
Tillæg for opgaver i forbindelse med vagthunde gives til personel, der er beskæftiget med vagthunde.
Det er underordnet, om opgaverne er relateret til hjemmet eller tjenestestedet.
Det er en forudsætning, at arbejdsopgaven fremgår af funktionsbeskrivelsen.
 2.2. Personlige kvalifikationstillæg (§ 3).
 Tillæggene i stk. 1-2 ydes til lukkede grupper af 3F'ere, idet kriteriet er, at medarbejderne var ansat i hhv. 2003 (§ 3, stk. 1) og 1992 (§ 3. stk. 2).
 Tillægget i stk. 3 er gældende for Feltkostpakkeriet Der er mellem FPT og 3F enighed om, at betegnelsen kvindelige arbejdere ophører. l stedet anvendes betegnelsen specialarbejdere feltkost (SPARS-F), der alle oppebærer tillægget.
 2.3. Skov- og naturteknikere (§ 4).
Ansættelse som skov- og naturtekniker forudsætter kvalifikationer erhvervet efter Under visningsministeriets bekendtgørelse vedr. uddannelserne i den erhvervsfaglige fællesindgang dyr, planter og natur (for tiden bkg.
Nr. 330 af 11. april 2012) eller tilsvarende.
 Skov- og naturteknikere ved terrænelementer eller tilsvarende henføres til STIKO 04497, og har samme løngruppe som ejendomsserviceteknikere.
 2.4. Arbejdstid.
 Alle personelgrupper indenfor 3F's forhandlingsområde er omfattet af det til enhver tid gældende cirkulære om arbejdstid for tjenestemænd i staten, jf. ret. c.
 2.5. Fridage (§ 5).
 Personel omfattet af 3F's forhandlingsområde har en særlig overenskomstmæssig ret til tjenestefri med løn.
 Såfremt tjenesten ikke tillader tjenestefrihed, honoreres der med særlige ydelser jf. nedenstående:
Dagarbejdere Bestemmelsen vedr. ulempegodtgøreIse (§13), samt bestemmelsen vedr. mistede fridage (§14) i arbejdstidsaftalen finder anvendelse.
Døgnarbejdere Bestemmelsen vedr. mistede fridage (§15), samt bestemmelsen vedr. ulempegodtgørelse (§16) i arbejdstidsaftalen finder anvendelse.
 2.6 Løn.
 Personel omfattet af 3F's forhandlingsområde er omfattet af det til enhver tid gældende cirkulære om ny løn, jf. ret. d.
 2.7. Brandberedskab (§ 6).
 Der henvises til FPTBST 563-381 Cirkulære om aftale mellem Forsvarets Personeltjeneste og 3F (3F) om rådighedstjeneste i forbindelse med brandberedskab.
 2.8. Øvrige bestemmelser.
 Bestemmelserne giver Forsvarsministeriet adgang til under særlige forhold ensidigt at fastsætte bestemmelser for tjenestens udførsel, herunder suspension af ferie.
 Forsvarets tjenestesteder skal stille arbejdstøj til rådighed i det omfang, det er påkrævet.
 2.9. Timeløn.
Personel ansættes som hovedregel som månedslønnede ikke-funktionærer, jf.
OAO-S fællesoverenskomsten (ret. a).
Timelønsansættelse sker kun ved ansættelsesperioder under 3 måneder tor 3F medarbejdere i forsvaret.
Bestemmelsen gælder for alle ansættelsesforhold, herunder vikaransættelser.
Såfremt et vikariat forlænges, oppebæres månedsløn etter 3. ansættelsesmåned.
3. ØVRIGE FORHOLD 3.1. International tjeneste.
 Der henvises til følgende FPTBST:
FPTBST 563-383 (2009-09) Cirkulære om Lokalaftale mellem Forsvarets Personeltjeneste og Fagligt Fælles Forbund (3F) om timetillæg til specialarbejdere, rengøringsassistenter og kvindelige arbejdere, der udsendes på tjenesterejsevilkår til international tjeneste.
 FPTBST 563-385 (2010-02) Cirkulære om Aftale om honorering tor hyppig udsendelse mellem Forsvarets Personeltjeneste og Fagligt Fælles Forbund.
 FPTBST 563-386 (2010-02) Cirkulære om Aftale om særlig ydelse til personel udsendt i international tjeneste mellem Forsvarets Personeltjeneste og Fagligt Fælles Forbund.
 FPTBST 563-387 (2010-02) Cirkulære om forhøjelse at satsen på 2/7 dage mellem Forsvarets Personeltjeneste og Fagligt Fælles Forbund.
 FPTBST 563-388 (2010-02) Cirkulære om Aftale om kompensation for ikke gennemført 2. leaverejse under udsendelse i internationale missioner i 6 måneder mellem Forsvarets Personeltjeneste og Fagligt fælles Forbund (3F).
 4. STILLINGSKODER (STIKO) Nedenstående STIKO anvendes:
5. SÆRLIGE SPECIFIKKE LØNKODER 6. SAGSBEHANDLENDE ENHED Ved fortolkningsspørgsmål mv. vedrørende nærværende cirkulæreskrivelse kontaktes Forsvarets Personeltjeneste, Overenskomster- og Forretningsstøtte.
7.1KRAFTTRÆDEN Nærværende cirkulæreskrivelse har virkning fra 1. marts 2014.
