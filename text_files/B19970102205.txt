 I medfør af § 25, stk. 3 og 4, og § 47, stk. 1 og 4, i lov nr. 137 af 7.  

 marts 1990 om udstykning og anden registrering i matriklen samt § 3 og § 4,  

 stk. 2, i lov nr. 139 af 7. marts 1990 om afgift ved udstykning m.m., som  

 ændret ved lov nr. 971 af 17. december 1997, fastsættes:
Ekspeditionsgebyr § 1.  For registrering i matriklen af følgende  

 matrikulære forandringer betales gebyr med de anførte beløb:
 Stk. 2.  Stk. 1 gælder ikke, når registreringen i  

 matriklen sker som følge af ekspropriation, ejendomsdom eller  

 hævdserhvervelse.
 Stk. 3.  Stk. 1, nr. 1, gælder ikke matrikulering af  

 areal som følge af dets nedklassificering fra offentlig vej til privat  

 fællesvej, og heller ikke matrikulering, der består i tildeling af  

 matrikelnummer til et umatrikuleret areal, der er optaget i matriklen.
 Stk. 4.  Stk. 1, nr. 2, gælder ikke, når areal overføres  

 til eller fra offentlig vej eller til eller fra jernbane, der tilhører  

 staten.
 Stk. 5.  De i stk. 1 anførte gebyrer er ekskl. moms.
Opkrævning § 2.  Afgift efter § 1 i loven om afgift ved  

 udstykning m.m. og gebyr efter § 1 i denne bekendtgørelse forfalder til  

 betaling samtidig med, at den matrikulære ændring registreres i matriklen.  

 Beløbet opkræves med betalingsfristen løbende måned plus 30 dage.
Stk. 2.  Afgift og gebyr opkræves hos vedkommende  

 landinspektør, i jordfordelingssager dog hos Strukturdirektoratet for  

 Landbrug og Fiskeri.
I Sønderjylland, jf. udstykningslovens § 13, stk. 4,  

 opkræves beløbet hos den, som har rekvireret det matrikulære arbejde.
Stk. 3.  Overstiger det samlede afgifts- og gebyrbeløb  

 inkl. moms 50.000 kr., opkræver Kort- og Matrikelstyrelsen beløbet forud for  

 de matrikulære forandringers registrering i matriklen.
I Sønderjylland  

 bestemmer statslandinspektøren tidspunktet for indbetaling.
 Stk. 4.  Kort- og Matrikelstyrelsen kan i andre  

 tilfælde, hvor det skønnes nødvendigt for at afværge risiko for tab, kræve  

 forudbetaling af afgift og gebyr.
 Stk. 5.  Stk. 3 og 4 gælder ikke, hvis beløbet skal  

 betales af en offentlig myndighed.
 § 3.  For udskrivning af rykkerskrivelse betales et  

 gebyr på 100 kr. ekskl. moms.
Beløbsgrænser § 4.  Den største værdi af et areal m.v., der kan  

 overføres uden tinglysning af overdragelsesdokument, jf. udstykningslovens §  

 25, stk. 3, fastsættes til 30.000 kr.
 Stk. 2.  Den største værdi af et areal, der kan  

 overføres til offentlig vej eller jernbane efter reglerne i § 13, stk. 2, i  

 bekendtgørelse om matrikulære arbejder, fastsættes til 6.000 kr.
 Ikrafttræden m.v.
 § 5.  Bekendtgørelsen træder i kraft den 1. januar  

 1998.
 Stk. 2.  For matrikulære sager, der er indsendt til  

 Kort- og Matrikelstyrelsen inden den 1. januar 1998, betales gebyr efter de  

 hidtidige regler, dog således at gebyret formindskes med 2,4 pct. for sager,  

 der er indsendt i perioden fra den 1. april 1991 til den 14. februar 1992.
 Stk. 3.  I områder, hvor matrikulært arbejde udføres af  

 et af de statslige landinspektørkontorer, betales de matrikulære gebyrer  

 efter de hidtidige regler, hvis sagen er rekvireret hos landinspektørkontoret  

 før den 1. januar 1998, dog således at gebyret formindskes med 2,4 pct. for  

 sager, der er rekvireret i perioden fra den 1. april 1991 til den 14. februar  

 1992.
 Stk. 4.  Bestemmelsen i § 1, stk. 1, nr. 5, har dog  

 virkning for matrikulære forandringer, der registreres i matriklen efter den  

 1. januar 1993.
 Stk. 5.  Bekendtgørelse nr. 965 af 14. november 1996 om  

 matrikulære afgifter og gebyrer m.v. ophæves.
 § 6.  Bestemmelserne i §§ 1-3 gælder ikke i Københavns  

 og Frederiksberg kommuner.
