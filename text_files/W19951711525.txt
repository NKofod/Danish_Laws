Omgørelse, fikseret rente - Omgørelse, - fikseret rente, - koncernforbundne selskaber Reference: LV 1988 S.D.3., LV 1993 S.F.1.2.6.
En koncern bestående af et moderselskab, A A/S, som ejede 100 % af  

 aktiekapitalen i begge datterselskaber, henholdsvis B A/S og C ApS, blev  

 forhøjet med en fikseret renteindtægt på  

 mellemregningskonti.
Regionen fikserede en rente, der for skatteårene  

 1991/92 og 1992/93, udgjorde henholdsvis kr. 462.100 og kr. 394.800.  

 Selskaberne var sambeskattede og havde et regnskabsår der løb  

 fra den 1. november til den 31. oktober.
Det fremgår af sagen, at moderselskabet A A/S ydede et uforrentet  

 lån til datterselskabet B A/S.
Ligeledes ydede søsterselskabet C  

 ApS et uforrentet lån til B A/S.
 Landsskatteretten har ved kendelse af 5. januar 1994 vedrørende A  

 A/S stadfæstet de stedlige skattemyndigheders afgørelse,  

 hvorefter selskabernes skattepligtige sambeskatningsindkomst for  

 skatteårene 1991/92 og 1992/93 blev forhøjet med fikserede  

 renteindtægter af tilgodehavender med selskabets sambeskattede  

 datterselskaber.
Landsskatteretskendelsen er indbragt for Vestre Landsret.
Klager er  

 indstillet på at hæve sagen, såfremt nærværende  

 anmodningen imødekommes.
 Klager vil gerne indrette sig i overensstemmelse med Landskatterettens  

 kendelse, derved at tilgodehavender forrentes og betales i de omhandlende  

 skatteår, således at renterne fratrækkes i det  

 låntagende selskab B A/S og tilsvarende indkomstbeskattes i de  

 långivende selskaber.
 Klager anfører, at sagen er opstået, fordi selskaberne og  

 deres revisor på det tidspunkt hvor låneforholdene blev  

 etableret, var af den opfattelse, at det ikke ville have nogen  

 skattemæssig betydning ikke, at foretage en forrentning.
Man fandt at et rentefradrag skattemæssigt ville blive modregnet i  

 en renteudgift, fordi selskaberne var sambeskattede.
Det bemærkes, at  

 der ikke var underskud i koncernens selskaber.
 Man gik derfor ud fra, at dispositionerne var skattemæssige neutrale  

 og ville undgå, hvad man anså for unødvendig  

 administration.
 Da klager blev opmærksom på, at manglende forrentning gav  

 skattemæssige problemer, derved at det låntagende selskab blev  

 beskattet af et tilskud svarende til den manglende forrentning,  

 ansøgte man regionen om tilladelse til omgørelse.
 Regionen afslog at give tilladelse til omgørelse under henvisning  

 til, at dispositionerne ikke havde været lagt klart frem.
Over for Ligningsrådet anfører klager, at selskaberne  

 opfylder alle betingelser for omgørelse.
Den manglende forrentning  

 fremgik klart af regnskabsmaterialet, som blev indsendt til  

 skattemyndighederne.
En oplysning om manglende forrentning vil typisk  

 fremgå af regnskaberne på netop den måde, som det  

 også fremgik af klagers regnskaber.
Der skal her henses til, at klager  

 var af den opfattelse, at forrentning var unødvendig, også  

 skattemæssigt, og havde på ingen måde søgt at skjule  

 dette forhold.
 At regionen først blev opmærksom på forholdet i  

 forbindelse med et revisionsbesøg er ikke ensbetydende med, at  

 forholdet ikke har været lagt klart frem.
 Hertil tilføjes, at der er foretaget forrentning af tilgodehavender  

 i koncernen i de efterfølgende år, altså efter at man blev  

 opmærksom på fejlen.
Regionen udtaler, at den manglende forrentning ikke klart fremgår af  

 regnskaberne.
I regnskabet vedrørende B A/S fremgår det, at  

 renteudgifter og renteindtægter ikke er opdelte.
Da der er tale om  

 relativt store beløb, kan det ikke umiddelbart konstateres, hvorvidt  

 forrentning af mellemregnings kontiene er sket.
Hertil kommer, at der hverken  

 i teksten til regnskaberne eller i noterne udtrykkes noget konkret.
 Det har således, været nødvendigt at gå ned i  

 kontospecifikationerne for at få opklaret forholdet.
Med hensyn til, at virksomheden/rådgiver ikke vidste eller burde  

 vide at transaktionerne ville udløse beskatning, må regionen  

 henvise til, at allerede i ligningsvejledningen 1988 side 126 og 1989 side  

 128 og 129, er omtalt låneforhold i koncernforhold.
Allerede da  

 måtte det ligge klart, at der skulle ske forrentning.
 Regionen ser derfor intet grundlag for at give tilladelse til  

 omgørelsen.
Det må lægges til grund, at det allerede af  

 ligningsvejledningen fra 1988 afsnit SD 3 fremgår, at der på  

 uforrentede mellemregningskonti i koncernforbundne selskaber skal fikseres en  

 rente.
Dette selvom selskaberne er sambeskattede.
ØLD af 11. juni 1985 om låneforhold mellem  

 søsterselskaber sta- turer, at det anses for en unormal forretningsdisposition når der i koncernforhold ikke beregnes rente  

 på mellemregningskonti.
Ligningsrådet fandt ikke grundlag for at ændre den trufne  

 afgørelse.
Der kunne således ikke gives tilladelse til den  

 ansøgte omgørelse.
