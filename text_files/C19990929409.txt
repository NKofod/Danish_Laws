Cirkulære om organisationsaftale for  

 bygningskonstruktører (KF) i statens tjeneste INDHOLD CIRKULÆRE Generelle bemærkninger Bemærkninger til organisationsaftalens enkelte  

 bestemmelser ORGANISATIONSAFTALE §   1. Organisationsaftalens  

 dækningsområde §   2. Løn §   3. Deltidsbeskæftigede §   4. Pension §   5. Arbejdstid §   6. Overarbejde §   7. Rådighedstjeneste §   8. Flyttegodtgørelse §   9. Organisationsaftalens varighed Bilag Aftale om vilkår ved forsøg med nye  

 lønsystemer samt bemærkninger til aftalen GENERELLE BEMÆRKNINGER Finansministeriet og Konstruktørforeningen har den  

 3. februar 1999 indgået medfølgende organisationsaftale.
 Organisationsaftalen udgør sammen med  

 LC/OC-fællesoverenskomsten af 26. november 1997 det samlede  

 overenskomstgrundlag.
 Den hidtidige organisationsaftale af 12. januar 1996 for  

 bygningskonstruktører afløses af medfølgende  

 organisationsaftale.
Bemærkninger til organisationsaftalens enkelte  

 bestemmelser Til § 2.  Løn Finansministeriet har bemyndiget ministerier og styrelser  

 - inden for visse nærmere fastsatte rammer -  at indgå aftale om  

 kvalifikationstillæg af følgende størrelser:
1. okt. 1984-niveau 	1. okt. 1997-niveau 11.300 kr.	15.100 kr.
 14.000 kr.	18.800 kr.
 16.800 kr.	22.500 kr.
 22.500 kr.	30.100 kr.
 29.200 kr.	39.100 kr.
 33.700 kr.	45.100 kr.
 Sager om indgåelse af aftaler om tillæg, der  

 ikke er omfattet af decentraliseringen, forelægges for  

 Finansministeriet.
 I forbindelse med omlægningen af puljesystemet pr.  

 1. april 1989 blev kravene til, hvornår der foreligger en  

 væsentlig stillingsændring, der kan give sig udslag i  

 tillæg uden for pulje, præciseret.
 Lønændringer, der begrundes med  

 "væsentlig stillingsændring", kan alene ydes uden for pulje ved  

 egentlig forfremmelse - typisk efter stillingsopslag.
 Hvis en stilling ændres i et omfang, der må  

 sidestilles med ansættelse i en ny stilling, kan der dog ligeledes ydes  

 tillæg uden for pulje.
Til § 4.  Pension Der kan mellem den ansatte og organisationen eller  

 pensionsforeningen træffes aftale om tilbageholdelse af et  

 ekstraordinært pensionsbidrag over en nærmere fastsat  

 periode.
Til § 6. Overarbejde Pr. 1. oktober 1997 ydes der for samtlige  

 overarbejdstimer, herunder overarbejdstimer på søn- og  

 helligdage et tillæg på 50%. Der vil herefter i henhold til  

 LC/OC-fællesoverenskomstens § 15 kunne ydes natpenge mv.
Omsorgsdage Bestemmelsen i den hidtidige organisationsaftale om  

 omsorgsdage mv. er udeladt, idet der nu findes en bestemmelse herom i  

 LC/OC-fællesoverenskomstens § 13.
Meddelelse om ansættelse Det henstilles, at der i forbindelse med en  

 ansættelse i henhold til organisationsaftalen gives hurtig meddelelse  

 herom til Konstruktørforeningen.
Forsøg med nye lønsystemer Som bilag til aftalen er optaget aftale af 3. februar 1999  

 om vilkår ved forsøg med nye lønsystemer samt  

 bemærkninger til aftalen.
Ikrafttræden Cirkulæret har virkning fra den 1. april 1997.  

 Samtidig ophæves cirkulære af 19. februar 1996 (Fmst.  

 cirkulære nr. 10/96) om organisationsaftale for  

 bygningskonstruktører  i statens tjeneste.
Finansministeriet, den 10. februar  

 1999 P.M.V.E.B.Hans Peter Philipsen Bilag ORGANISATIONSAFTALE FOR BYGNINGSKONSTRUKTØRER (KF)  

 I STATENS TJENESTE Nedennævnte bestemmelser supplerer og/eller fraviger  

 fællesoverenskomsten med Overenskomstansattes Centralorganisation.
Organisationsaftalens dækningsområde § 1.  Organisationsaftalen omfatter bygningskonstruktører,  

 uddannet efter de fra 1970 gældende regler for uddannelse af  

 bygningskonstruktører, og som ansættes i statens tjeneste, uden  

 at ansættelse sker som tjenestemand.
Løn § 2.  Indtil 1. oktober 1997 aflønnes  

 bygningskonstruktører efter de i organisationsaftale af 12. januar  

 1996  gældende bestemmelser om løn og indplacering.
Pr. 1.  

 oktober 1997 aflønnes bygningskonstruktører efter  

 følgende skalatrin:
År 1 2 3 4 5 6 7 8 9 10 11 12 Trin 27 27 28 28 29 29 30 30 31 33 35 38 Stk. 2.  Lønnen beregnes som 100/95 af de  

 pensionsgivende løndele af skalatrinlønnen, hvortil  

 lægges de ikke-pensionsgivende løndele.
 Stk. 3.  Til bygningskonstruktører, der underviser  

 ved bygningskonstruktøruddannelsen, og hvor de samlede opgaver i  

 tilknytning til undervisningen udgør over halvdelen af arbejdstiden,  

 ydes et tillæg på 19.400 kr. årligt (1.okt. 1984-niveau)  

 (26.000 kr. i 1. okt. 1997-niveau).
 Når en ansat har undervist ved uddannelsen i 3  

 år på over halv tid, udgør tillægget 25.000 kr.  

 årligt (1.okt. 1984-niveau) (33.500 kr. i 1. okt. 1997-niveau).
 Tillægget kan ikke oppebæres samtidig med  

 andet generelt undervisningstillæg.
 Tillægget bortfalder i perioder, hvor opgaverne ved  

 bygningskonstruktøruddannelsen udgør halvdelen af arbejdstiden  

 eller derunder.
 Stk. 4. Til deltidsansatte, der underviser ved  

 konstruktøruddannelsen ydes tillægget forholdsmæssigt.
 Til bygningskonstruktører, der underviser ved de  

 videregående teknikeruddannelser, erhvervsgymnasiale uddannelser eller  

 tilsvarende og højere niveauer, og som ikke oppebærer det under  

 stk. 3 nævnte tillæg ydes et tillæg på 14.200 kr.  

 årligt (1.okt. 1984-niveau) (19.000 kr. i 1. okt. 1997-niveau).  

 Tillægget forhøjes pr. 1. oktober 1997 til 20.400 kr. og  pr. 1.  

 april 1998 til 21.700 kr. (begge beløb anført i 1. okt.  

 1997-niveau).
 Stk. 5.  Der  kan mellem Finansministeriet og  

 Konstruktørforeningen - eller dem, der måtte være  

 bemyndiget dertil - træffes speciel aftale om tillæg til  

 lønnen og eventuelle andre vilkår.
 Betingelsen herfor er, at stillingen i  

 arbejdsmæssig, administrativ, kvalifikationsmæssig eller anden  

 henseende indtager en sådan særstilling, at den ikke omfattes af  

 de almindelige forudsætninger for organisationsaftalens  

 lønninger mv.
 I overenskomstperioden kan der kun aftales nye  

 tillæg eller forhøjelse af gældende tillæg i henhold  

 til denne bestemmelse ved nyansættelse eller ved væsentlige  

 ændringer i den pågældendes stilling.
 Anmodning om ydelse af tillæg skal være  

 indgivet til Finansministeriet (eller den styrelse, der måtte  

 være bemyndiget til at indgå aftalen) senest ½ år efter  

 ansættelsen.
Deltidsbeskæftigede § 3.  For ansatte med nedsat arbejdstid reduceres lønnen i  

 forhold til den nedsatte arbejdstid.
 Stk. 2.  For beskæftigelse forud for 1. april 1987  

 beregnes anciennitet forholdsmæssigt ved mindre end 20 timer pr. uge og  

 fuldt ud for 20 timer eller mere pr. uge.
 Stk. 3.  Før der sker nyansættelse på  

 deltid, skal det undersøges, om de pågældende  

 arbejdsfunktioner lige så hensigtsmæssigt kan udføres af  

 allerede ansatte på deltid, der har de krævede kvalifikationer,  

 og som ønsker at overgå til en højere  

 beskæftigelsesgrad.
Stk. 4.  Merarbejde betales med timeløn.
Ved  

 merarbejde kan der ikke ydes tillægsgodtgørelse.
Pension § 4.  Som bidrag til bygningskonstruktørers pension  

 betaler ansættelsesmyndigheden 10 pct. af de i § 2, stk. 1, henholdsvis  

 stk. 3, nævnte pensionsgivende løndele.
Endvidere tilbageholder  

 ansættelsesmyndigheden i den ansattes løn et beløb  

 på 5 pct. af de samme løndele.
Pensionsbidragene indbetales af  

 ansættelsesmyndigheden til den af Finansministeriet godkendte  

 pensionsordning i Kommunernes Pensionsforening.
 Stk. 2.   Der tilkommer, ud over det i stk. 1  

 nævnte pensionsbidrag, ikke den ansatte nogen ret til pension eller  

 understøttelse fra ansættelsesmyndigheden på grundlag af  

 ansættelsen.
 Stk. 3.  I tilfælde, hvor den ansatte ikke  

 ønsker etableret den i stk. 1 omhandlede pensionsordning, kan der  

 alene udbetales løn i henhold til organisationsaftalen med fradrag af  

 eget pensionsbidrag.
Arbejdstid § 5.  Lønnen i § 2 forudsætter  

 fuldtidsbeskæftigelse svarende til en ugentlig arbejdstid på 37  

 timer inkl. spisepause.
 Stk. 2.  Bygningskonstruktører ansat ved  

 erhvervsskolerne er omfattet af aftalen af 25. april 1991 med senere  

 ændringer, senest af 4. juli 1995 mellem Finansministeriet og  

 Akademikernes Centralorganisation og Statstjenestemændenes  

 Centralorganisation II om arbejdstid mv. på erhvervsskolerne.
 Stk. 3.  Der tilkommer de ansatte fridage efter de for  

 tjenestemænd under ansættelsesmyndigheden gældende  

 regler.
Overarbejde § 6.  Overarbejde bør så vidt muligt  

 undgås.
Stk. 2.  Indtil 1. oktober 1997 ydes der for beordret og  

 kontrollabelt overarbejde en timebetaling på 1/1924 af den ansattes  

 sædvanlige nettoårsløn (inkl. eventuelt individuelt  

 tillæg) med tillæg for 1., 2. og 3. overtime på 50 pct. og  

 for 4. og følgende overtimer samt for overarbejde på søn-  

 og helligdage 100 pct.
Ved opgørelse af overarbejde sker beregning pr.  

 påbegyndt ½ time dog således, at tilfældige meget  

 kortvarige overskridelser af arbejdstiden ikke medregnes.
Pr. 1. oktober 1997  

 ændres tillægget, således at der for samtlige  

 overarbejdstimer ydes et tillæg på 50 pct.
 Stk. 3.  Overarbejde skal dog så vidt muligt  

 godtgøres med fritid af samme varighed som det præsterede  

 overarbejde med tillæg i frihed svarende til den i stk. 2 nævnte  

 procentsats.
 Stk. 4.  Bygningskonstruktører, der er ansat i  

 ledende stillinger eller i stillinger, som kan sidestilles hermed, og som  

 følge heraf oppebærer kvalifikationstillæg, er undtaget  

 fra bestemmelserne i stk. 1 - 3. Der kan i stedet ydes godtgørelse for  

 merarbejde efter de for tjenestemænd gældende regler.
Rådighedstjeneste § 7. Der kan lokalt indgås aftale om rådighedsvagt i  

 hjemmet.
Flyttegodtgørelse § 8. Satserne for supplerende flyttegodtgørelse  

 fremgår af det af Finansministeriet udarbejdede  

 satsreguleringscirkulære. (Beløb som til stillinger i lr. 17 -  

 24. For bygningskonstruktører, der aflønnes på skalatrin  

 38 udgør beløbet som til stillinger i lr. 25 - 34).
Organisationsaftalens varighed § 9.  Organisationsaftalen har virkning fra den 1. april 1997 og  

 kan af hver af parterne opsiges skriftligt med 3 måneders varsel til en  

 31. marts, dog tidligst den 31. marts 1998.
København, den 3. februar 1999 Konstruktørforeningen	Finansministeriet P.M.V.
 E.B.
Jens Staunsager Larsen	Hans Peter Philipsen Bilag BEMÆRKNINGER TIL AFTALE OM VILKÅR VED  

 FORSØG MED NYE LØNSYSTEMER FOR BYGNINGSKONSTRUKTØRER  

 (KF) I STATENS TJENESTE Generelle bemærkninger Aftalen har til formål at tilskynde til og  

 understøtte iværksættelse af forsøg med nye  

 lønsystemer på statens arbejdspladser.
Der lægges vægt på, at der skabes en  

 sammenhæng mellem den lokale løn- og personalepolitik.
Det er  

 derfor vigtigt, at der gives tillidsrepræsentanterne og de lokale  

 ledere gode vilkår for gennemførelsen af forsøgene.
Der  

 henvises generelt til tillidsrepræsentantaftalen og SU-aftalen.
 Der er i aftalen taget udgangspunkt i § 6 i rammeaftalen  

 om forsøg med nye lønsystemer (Fmst. cirkulære nr.  

 36/97), hvorefter forsøgene etableres som et basislønsystem.  

 Det udelukker ikke, at der kan iværksættes forsøg med  

 andre lønsystemer, f.eks. et intervallønsystem, hvilket i givet  

 fald vil skulle aftales mellem Finansministeriet og  

 Konstruktørforeningen.
 Finansministeriet og centralorganisationerne har i  

 fællesskab udarbejdet en vejledning om nye lønsystemer i staten,  

 hvori lønforsøg og rammeaftalen er nærmere beskrevet.
Bemærkninger til de enkelte bestemmelser Til § 2, stk. 2.
 Indgåelse af forhåndsaftaler indebærer,  

 at der ikke vil skulle indgås konkret tillægsaftale mellem  

 ansættelsesmyndigheden og tillidsrepræsentanten, hver gang en  

 eller flere medarbejdere udfører opgaver/erhverver kvalifikationer,  

 der er omfattet af forhåndsaftalen.
 Hvis der lokalt indgås aftale om, at et tillæg  

 ydes til ansatte, der har gennemført et givent kursus eller en given  

 efteruddannelse, bør alle i den pågældende  

 personalegruppe, for hvem kurset/efteruddannelsen er relevant, have adgang  

 til at gennemgå kurset/efteruddannelsen.
 Til § 5, stk. 2.
 Hensyn til f.eks. geografisk betingede lønforhold  

 kan indgå i lokalt aftalte kvalifikationstillæg mv., jf.  

 rammeaftalens § 6, stk. 5.
 Tillidsrepræsentanter bør have samme adgang  

 til kvalifikations- og funktionstillæg, som hvis de havde fuld mulighed  

 for at fungere i deres sædvanlige job.
 Til § 12.
 Til ansatte, der ved overgangen til nyt lønsystem  

 oppebar kvalifikationstillæg, ydes der ved eventuel  tilbagegang til  

 organisationsaftale pr. 1. april 2001 det hidtil oppebårne  

 kvalifikationstillæg under forudsætning af, at  

 pågældende er ansat i samme stilling.
Finansministeriet, den 3. februar 1999-04-13 Hans Peter Philipsen Bilag AFTALE OM VILKÅR VED FORSØG MED NYE  

 LØNSYSTEMER FOR BYGNINGSKONSTRUKTØRER (KF) I STATENS  

 TJENESTE.
§ 1. Denne aftale gælder for ansatte, der bliver omfattet  

 af forsøg med nye lønsystemer med virkning fra den 1. januar  

 1998 eller senere.
Bestemmelserne i aftalen supplerer eller erstatter  

 bestemmelserne i LC/OC-fællesoverenskomsten og organisationsaftalen  

 for bygningskonstruktører (KF) i  

 statens tjeneste.
 Stk. 2.  Aftalen indgås i øvrigt i henhold  

 til rammeaftalen om forsøg med nye lønsystemer, hvis  

 bestemmelser gælder, hvor intet andet måtte være  

 nævnt i denne aftale.
 Stk. 3.  Forsøgene omfatter alle nuværende  

 og fremtidigt ansatte inden for de områder, der omfattes af  

 forsøg.
 Lønsystemet mv.
 § 2. Forsøg med lønsystemer inden for denne aftales  

 område etableres som et basislønsystem, jf. rammeaftalens §§ 6 -  

 8 og §§ 10 - 13, d.v.s. med en landsdækkende basisløn suppleret  

 med lokalt aftalte funktions- og/eller kvalifikationstillæg mv.,  

 medmindre andet aftales.
Stk. 2.   Der kan indgås  

 forhåndsaftaler/aftales retningslinier, hvori kriterierne og formen for  

 lønændringer er fastlagt.
Løntillæggene  

 udmøntes i overensstemmelse hermed, når en eller flere  

 medarbejdere opfylder de aftalte kriterier.
 Stk. 3.   Overtidsbetaling beregnes pr. time som 1/1924  

 af den samlede faste løn (eksklusiv eventuelt  

 rådighedstillæg). Overtidstillægget, og personkredsen, der  

 kan oppebære overtidsbetaling, følger bestemmelserne herom i  

 organisationsaftalen.
Basislønninger § 3. Bestemmelserne i §§ 4 og 5 træder i stedet for de  

 tilsvarende lønbestemmelser i organisationsaftalen for  

 bygningskonstruktører (KF) i statens tjeneste.
 § 4. Basislønnen for bygningskonstruktører (KF)  

 udgør pr. år:
 1. oktober 1997-niveau:	220.000 kr.
Kvalifikations- og funktionstillæg § 5. Der kan lokalt aftales tillæg for særlige funktioner, der varetages i stillingen eller stillingsgruppen.
 Stk. 2. Der kan ligeledes lokalt aftales tillæg for  

 kvalifikationer mv., d.v.s. på grundlag af:
 a. 	Den ansattes faglige og personlige kvalifikationer.
b.
Kvaliteten i opgavevaretagelsen.
c.
Balancen i forhold til tilsvarende stillinger på det  

 øvrige arbejdsmarked.
d.
Hensyn til rekruttering og fastholdelse.
Stk. 3.  Tillæg efter stk. 1 og 2 kan aftales i  

 form af varige tillæg, midlertidige tillæg eller  

 éngangsvederlag.
Tillæggene angives i grundbeløb (1.  

 oktober 1997).
Arbejdstidsbestemte tillæg § 6. Ud over den løn, der er aftalt som led i det nye  

 lønsystem, ydes der arbejdstidsbestemte tillæg efter de hidtil  

 gældende regler.
Lønregulering § 7. Basislønnen og funktionstillæg samt eventuelle  

 centralt aftalte kvalifikationstillæg reguleres med de generelle  

 stigninger, der aftales centralt ved aftale- og overenskomstfornyelserne  

 eller udmøntes via en generel reguleringsordning, jf. rammeaftalens §  

 7.
 Stk. 2. Tilsvarende gælder for lokalt aftalte  

 kvalifikationstillæg, medmindre andet aftales.
Pension § 8. Der indbetales pensionsbidrag på 15% af den enkelte  

 ansattes  basisløn, varige tillæg fastsat efter § 5 samt  

 eventuelle udligningstillæg efter § 10.
 Stk. 2. Der indbetales endvidere pensionsbidrag af  

 midlertidige tillæg, medmindre andet er aftalt.
 Stk. 3. Indbetaling af pensionsbidrag sker i  

 øvrigt efter de regler, der er fastsat i organisationsaftalen for  

 bygningskonstruktører (KF) i statens tjeneste.
Forhandlinger og indgåelse/opsigelse af  

 aftaler § 9. Forhandling om og indgåelse af lokale aftaler sker  

 efter reglerne i  rammeaftalens §§ 11 - 13.
Overgangsordning for allerede ansatte § 10. Der ydes et særligt tillæg ved overgang til nyt  

 lønsystem, som udligner den eventuelle forskel mellem den tidligere  

 skalaløn og basislønnen i det nye lønsystem.
 Stk. 2. Eventuelle lokalt eller centralt aftalte  

 tillæg videreføres, indtil de ved lokal aftale eventuelt  

 sammenlægges med tillægsdelen i den i stk. 1 nævnte  

 løn.  Midlertidige tillæg bortfalder som tidligere ved periodens  

 udløb.
Stk. 3. Allerede ansatte, der ikke ved forsøgets  

 iværksættelse oppebærer slutløn i det hidtidige  

 lønforløb, sikres endvidere et tillæg/en  

 tillægsforhøjelse svarende til værdien af  

 førstkommende anciennitetsstigning med virkning fra det tidspunkt, da  

 anciennitetsoprykningen ville være sket efter det hidtidige  

 lønsystem.
Tillægget/tillægsforhøjelsen ydes dog  

 kun, i det omfang der ikke i forbindelse med overgangen til det nye  

 lønsystem pr. 1. januar 1998 eller senere er aftalt en samlet  

 løn, der er højere end hidtidig løn inkl.  

 førstkommende anciennitetstrin.
 Stk. 4. Alle løndele reguleres som anført i  

 § 7, stk. 1. Eventuelle tillæg efter stk. 2, som ikke tidligere har  

 været reguleret, reguleres dog ikke.
 Stk. 5. Efter overgangen til det nye lønsystem er  

 allerede ansatte omfattet af denne aftales andre bestemmelser.
Øvrige bestemmelser § 11. Ansatte omfattet af denne aftale er ikke omfattet af lokal-  

 og cheflønsordningen.
 Stk. 2. Ansatte, der ikke er omfattet af et forsøg  

 med nye lønsystemer, men som forflyttes til et område, hvor der  

 er etableret forsøg, er omfattet af reglerne i § 9.
 Stk. 3. Hvis en ansat genindtræder i statens  

 tjeneste efter tjenestefrihed, finder reglerne i § 10 tilsvarende  

 anvendelse.
 Stk. 4. Hvis en ansat, som er omfattet af et  

 forsøg, uansøgt forflyttes til et område, hvor der ikke  

 er indgået aftale om lønforsøg, udbetales der et  

 personligt tillæg til udligning af en eventuel lønforskel.  

 Udligningstillægget bortfalder pr. 1.  

 april 2001, jf. § 12.
Evt. tilbagegang til hidtidigt lønsystem § 12. Hvis denne aftale pr. 1. april 2001 ikke afløses af  

 en ny aftale, der viderefører de nye lønsystemer, overgår  

 alle ansatte til aflønning efter organisationsaftalen mellem  

 Finansministeriet og Konstruktørforeningen.
 Stk. 2. Ved evt. overgang til skalatrinssystemet skal den  

 enkelte ansatte indplaceres på det skalatrin, som vedkommende ville  

 have opnået, hvis den pågældende ikke havde været  

 omfattet af forsøg.
Ikrafttræden og opsigelse § 13. Denne aftale træder i kraft ved underskrivelsen og er  

 uopsigelig i forsøgsperioden.
Aftalen bortfalder pr. 1. april  

 2001.
København, den 3. februar 1999 Konstruktørforeningen	Finansministeriet P.M.V.
 E.B.
