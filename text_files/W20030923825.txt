Kendelse fra Pressenævnet i sag nr. 10/2003 [En dyrlæge  K]  

    

 har ved advokat Svend Falk-Rønne klaget til  

 Pressenævnet over en udsendelse bragt i Danmarks Radio  

    

 den 6. november 2002  

 , idet han  

    

 mener, at god presseskik er tilsidesat.
 I udsendelsen hed blandt andet følgende:
  

  

 Speak  

  

 : Mange drømmer  

 om at eje en hest.
Men drømmen kan blive dyr.
Under overfladen trives fup og  

 svindel.
En dyrlæge vil aflive en rask hest for at få udbetalt nogle  

 forsikringspenge.
Speak  

  

 : Formanden for  

 hestedyrlægerne manipulerer med beviserne i en retssag.
Det mener denne  

 hesteejer.
Han vil afsløre sagen, som har rystet ministeren.
 Fødevareminister  

  Marianne  

  Fischer  

  Boel  

  

 :  

 Det tyder da på, at det er fup og svindel.
Speak  

  

 :   Dette  

 program ser på fup og svindel i dyrlægernes verden.
Dyrlæger regnes normalt  

 for  

 troværdige fagfolk.
Men i en række sager, vi har undersøgt, er deres moral  

 under anklage.
Vi spørger hestedyrlægernes formand, om de brådne kar i  

 branchen  

 bliver fjernet.
Speak  

  

 : I en af  

 sagerne er formanden selv under anklage for at manipulere med beviserne i en  

 retssag.
Den retssag tabte familien  

  Brogård  

 på grund af en erklæring lavet af hestedyrlægernes formand.
Familien mener,  

 at  

 han og andre dyrlæger er i lommen på mellemhandlere i branchen.
De har  

 mistanke  

 om, at dyrlægerne bliver bestukket, når der handles med kostbare heste.
 Kristian  

  Brogård  

  

 :  

 Det rygte, man har hørt  og det er jo altså meget svært at bevise  

  , det er  

 jo, at man betaler et beløb til dyrlægen for at få en hest enten syg eller  

 rask, ligesom det nu passer sig bedst.
Speak  

  

 : Familien  

  Brogård mener, at dyrlægernes formand  

 vidnede falsk i en retssag om hesten her.
De har sat sig for at afsløre  

 formanden og får nu undersøgt hesten igen under et andet navn.
Det vender vi  

 tilbage til.
Speak  

  

 : Der er også  

 mistanke om korruption i den næste sag om hesten  

  Montana.
Og her er det formanden for de danske  

 hestedyrlæger, der er under anklage.
Familien  

  Brogård fra Vestjylland solgte i 1999  

  Montana her.
Den bliver købt af en  

 berider, der kort tid efter påstår, at  

  Montana  

 er halt.
Og med en dyrlæges hjælp, vinder han en sag, og hesten og handlen  

 går  

 tilbage her til  

  Kristian  

  Brogård.
K.B.  

  

 : Så fik vi jo hesten tilbage igen, og vi  

 havde den jo til at gå her et stykke tid.
Og vi tog selv blodprøver på den.  

 Og  

 den var frisk og i orden.
Og vi kunne ikke forstå det her.
Men en hest med  

 den  

 dyrlægeerklæring  hvor den faktisk er invalid i højre bagben  den  

 er jo  

 umulig at sælge.
Så vi gik og spekulerede på, om vi skulle slagte den, eller  

 hvad vi skulle gøre.
Så blev vi enige om at få den tjekket ved vores egen  

 dyrlæge igen,  

  Gunnar  

  Yde.
 Ukendt  

  

 : Den ser  

 absolut ikke ud til at fejle noget som helst.
Marianne  

  Brogård  

  

 :  

 Vi får at vide, at der er ikke noget med den.
Den er 100% i orden, og det er  

 vores lokale dyrlæge, og ham har vi kun gode erfaringer med.
Speak  

  

 : Nu har  

 familien sat sig for at prøve at afsløre hestedyrlægernes formand, fordi det  

 var ham, der i retssagen erklærede  

  Montana  

 skadet.  

  Montana skal derfor  

 afsted til en ny undersøgelse, men denne gang under falsk navn.
Den skal  

 undersøges på Nørlund Hestehospital, landets største, hvor lederen hedder  

  Hans  

  Schougaard.
Spørgsmålet er, om  

  Schougaard vil finde de samme fejl, som formanden for  

 hestedyrlægerne fandt ved retssagen, nemlig en kronisk lidelse i bagbenet.  

 Men  

 hvis der er snydt ved den tidligere undersøgelse, hvad var så dyrlægens  

 motiv?  

 Familien  

  Brogård mener, at  

 berideren fik dyrlægen til at opfinde fejl, og at berideren købte sig til  

 dyrlægens konklusioner i sagen.
K.B.  

  

 : Set i bakspejlet så tror jeg altså, at ham  

 berideren, der har købt den, han havde så travlt med at få den lavet  

 salgsklar,  

 at han har redet den for hårdt og muligvis forkert.
Det skal jeg ikke sige,  

 men  

 den er i hvert fald blevet overanstrengt, vil jeg tro, og så er den blevet  

 halt.
Det har så været nemmere at sende sorteper tilbage, hvis man kan få en  

 dyrlæge til at skrive, at den har fejlet et eller andet.
Speak  

  

 : Den anklage er  

 rettet direkte mod formanden for de danske hestedyrlæger, [K].
Han var  

 udpeget  

 af retten som uvildig ekspert i sagen.
Når  

  Kristian  

  Brogård  

 mener, at formanden for hestedyrlægerne er i lommen på berideren, skyldes det  

 blandt andet, at berideren var med, da [K] skulle se hesten ved den såkaldte  

 uvildige undersøgelse.
Interviewer  

  

 : Er det  

 en normal fremgangsmåde, at den ene part i sagen får lov til at fremlægge  

 sine  

 synspunkter, uden at modparten bliver hørt? [K]  

  

 : Nej, det er ikke  

 normalt, men i min indkaldelse til syn og skøn  nu ved jeg ikke, hvad  

 jeg har  

 gjort dengang  men nu om dage, da skriver jeg altid, at jeg ønsker  

 enten begge  

 parter eller ingen af dem at give møde.
Den pågældende berider var med, fordi  

 han kørte hesten, så vidt jeg husker.
Han transporterede hesten til stedet.  

 Men  

 det har absolut ingen indflydelse på min vurdering, hvad berideren siger.
Interviewer  

  

 :  


  

 Hvis ikke det har nogen indflydelse,  

 hvorfor har du så ikke bare fortsat med at gøre det på den måde.
I dag siger  

 du, at den ene part ikke får lov til at .
 [K]  

  

 :  


  

 For at undgå sådanne nogle spørgsmål,  

 som du stiller.
Interviewer  

  

 : Så må  

 der vel også have været noget galt med fremgangsmåden? [K]  

  

 : Nej, nej, jeg  

 føler ikke selv, at der er noget galt med fremgangsmåden inde i min sjæl, om  

 jeg så må sige, men udadtil der er jeg godt klar over, at laver man syn- og  

 skønsforretninger, så er det enten begge parter eller ingen af parterne, der  

 er  

 tilstede.
Interviewer  

  

 : Kan vi  

 så godt konkludere, at det var en fejl, at vedkommende fik lov til at møde op  

 alene og give sin udlægning? [K]  

  

 : Ja, det må jeg  

 jo tage på min kappe.
Det er selvfølgelig en fejl fra min side.
Speak  

  

 : Formanden  

 afviser altså, at fejlen havde betydning for hans bedømmelse af hesten.
Men  

 var  

 der andre fejl? Vi er tilbage ved den nye undersøgelse af  

  Montana.
I retten forklarede  

 formanden, at hesten havde såkaldte kroniske kollaps- og knogleforandringer.  

 Nu  

 skal man tage nye røntgenbilleder her, og så viser de vel det samme.
Interviewer  

  

 : Hvis man  

 én gang på røntgenbilleder har konstateret kollaps- og knogleforandringer,  

 kan  

 det så pludselig forsvinde, når man tager nogle nye røntgenbilleder? [K]  

  

 : Det kan ikke  

 pludselig forsvinde, hvis røntgenbillederne bliver taget i sammenlignelige  

 produktioner.
Interviewer  

  

 : Hvad  

 ligger der i det? [K]  

  

 : Der ligger det i  

 det, at man kan tage billeder i mange forskellige vinkler, og i en bestemt  

 vinkel kan man se en forandring, som man ikke kan se i en anden vinkel.
Interviewer  

  

 : Men har  

 I ikke nogen standarder for, hvordan den vinkel skal være? [K]  

  

 : Det har vi  

 selvfølgelig.
Interviewer  

  

 : Så  

 stiller jeg lige spørgsmålet igen.
Hvis man én gang på røntgenbilleder har  

 konstateret den her fejl, skal man så kunne se den samme fejl, når man tager  

 røntgenbilleder igen? [K]  

  

 : Det skulle man  

 kunne, jo.
Speak  

  

 : Nu skal  

 hestehospitalet altså ifølge formanden kunne finde de samme fejl.
Men det  

 sker  

 ikke.
Hesten er sund og rask.
Der er intet unormalt at se på  

 røntgenbillederne.  

 Vi spørger lederen af hestehospitalet, hvordan det kan ske? Interviewer  

  

 : De når  

 frem til i retssagen, at der er noget galt med hesten.
Der er problemer med  

 hesten.
Og senere hen, når du så undersøger den, så er der ikke noget? Hans  

  Schougaard  

  

 :  

 Den var i orden den dag, og den eneste gang, vi har undersøgt den, da var den  

 i  

 orden.
Det er stadigvæk to år efter retssagen.
Kristian  

  Brogård  

  

 :  

 Så blev vi jo dybt rystede, da han godkendte den uden anmærkning.
Og så var  

 vi  

 jo klar over, at der var noget muggent ved det her.
Man kan jo ikke vinde  

 sådan  

 en retssag så.
Speak  

  

 : Familiens egen  

 dyrlæge, der også har taget røntgenbilleder af  

  Montana, godkender ligeledes hesten.
Men hvad var det så  

 for alvorlige knogleforandringer, formanden for hestedyrlægerne så på  

  Montana, som afgjorde retssagen, og  

 som andre dyrlæger ikke kan finde? [K]  

  

 : De forandringer,  

 som var på de billeder, som jeg så, de vil også kunne ses på billeder taget  

 andre steder efterfølgende.
Speak  

  

 : Vi får derfor  

 sendt de nye billeder til [K]s klinik her i Charlottenlund.
Han ser dem uden  

 at  

 vide, at det er billeder af  

  Montana.  

 Og nu er den kroniske knoglelidelse, kaldet spat, pludselig væk.
Formanden  

 for  

 hestedyrlægerne erklærer  

  Montana  

 rask, altså det modsatte af det, han forklarede i retssagen.
Speak  

  

 : Retten skrev,  

 at især syn- og skønsmandens, altså din erklæring og forklaring, afgjorde  

 sagen.
Efterfølgende kan du ikke selv se på røntgenbilleder, at den, hesten,  

 har spat  noget, der ikke kan forsvinde.
Hvordan .? [K]  

  

 : Ja, det kan jeg  

 jo så ikke kommentere andet end det, jeg allerede har sagt.
Nu er det jo så  

 ikke billeder, jeg selv har taget, som I efterfølgende har sendt til mig  

   

 sandsynligvis.
 Interviewer  

  

 : Som  

 Nørlund Hestehospital har sendt til dig.
 [K]  

  

 : Ja, og på de  

 billeder har jeg så ikke kunnet se nogen forandringer  åbenbart.
Interviewer  

  

 : Det er  

 meget svært for mig at forstå det her, fordi hvad er det så overhovedet værd? [K]  

  

 : Det kan jeg godt  

 forstå, at du må sige.
Speak  

  

 : Formanden for  

 hestedyrlægerne [K] og dyrlæge  

  Hans  

  Schougaard står for kontrollen  

 af røntgenbilleder, når man hvert år her i Herning kårer Danmarks bedste og  

 dyreste hingste.
De to dyrlægers ord kan gøre en hest millioner af kroner  

 værd  

 eller det modsatte.
Der er med andre ord tale om to af Danmarks på papiret  

 mest  

 troværdige dyrlæger.
Vi beder dem nu om at vise os beviserne i  

  Montana-sagen.
 Interviewer  

  

 : Vi kunne  

 godt tænke os at se de røntgenbilleder, som førte til din konklusion.
[K]  

  

 : Den hed  

  Brogårdens  

  Montana.
Det kan vi da sikkert godt finde frem.
Jeg har  

 dem da ganske givet liggende.
Men jeg kan så sige, hvilken forstand har du på  

 det, om jeg så må sige.
 Interviewer  

  

 : Vi kan  

 spørge dig, om vi må låne dem med og vise dem til en anden dyrlæge.
[K]  

  

 : Jamen, der vil  

 jeg så gerne, som vores kutyme er, der vil jeg gerne  det er vores  

 kollegiale  

 kodeks, der siger, at vi sender dyrlæger imellem.
Så hvis du giver mig navnet  

 på den pågældende dyrlæge, så vil jeg selvfølgelig sende dem.
Interviewer  

  

 : Ja, jeg  

 ville umiddelbart være mere tryg ved, at jeg selv fik dem, men det kan så  

 ikke  

 lade sig gøre? [K]  

  

 : Altså, det er  

 imod vores kollegiale kodeks.
Vi gør det aldrig på den måde.
Speak  

  

 : Men  

 efterfølgende kan hestedyrlægernes formand hverken finde de gamle  

 røntgenbilleder eller de nye her.
Heller ikke hans kollega  

  Hans  

  Schougaard kan finde dem.
 Hans  

  Schougaard  

  

 :  

 De billeder, vi tog, da I var inde to år efter, kan vi desværre ikke finde ud  

 af, hvor de er blevet af i systemet.
Interviewer  

  

 : Hvor kan  

 de være blevet af? H.S.  

  

 : Jamen, desværre er sådan jo, at  

 røntgenbilleder bliver sendt meget rundt omkring i hele verden og frem og  

 tilbage blandt dyrlæger.
Og engang imellem er der altså nogen, der går tabt,  

 og  

 vi ved ikke, hvor de her de er gået tabt.
Vi kan bare se udfra vores system,  

 at  

 vi har sendt dem ud af byen, og vi sendte dem i sin tid over til . jeg kan  

 ikke  

 engang huske det   jeg mener, det var [K], som var sælger eller ham, der var  

 nede og få hesten handlet hos os, bad dem om at sende dem over til dem.
 Interviewer  

  

 : Han  

 siger til os, at han har sendt billederne tilbage til dig.
 H.S.  

  

 : Ja, det er nok muligt.
 Fødevarerminister  

  Marianne  

  Fischer  

  Boel  

  

 :  

 Det synes jeg da også er besynderligt, at man i en situation, hvor der i  

 øvrigt  

  så vidt jeg husker  var taget to sæt billeder, ikke kan finde  

 hverken de  

 gamle eller de nye billeder.
Interviewer:  

  

 Hvad  

 tænker du? M.F.B.  

  

 : Jamen, nu skal jeg jo passe på, hvilket  

 ordvalg jeg bruger, men det tyder da på, at det er fup og svindel.
Speak  

  

 : Ingen kan med  

 andre ord forklare, hvor beviserne i sagen er i dag.
Beviser, familien  

  Brogård har brug for ved en eventuel  

 ny retssag om  

  Montana.
Kristian  

  Brogård  

  

 :  

 Det er jo et retssamfund, vi lever i, og man regner jo med, at det fungerer,  

 men øhh  en vigtig person som en dyrlæge, hvis de kommer med nogen  

 udtalelser,  

 som dommerne de også regner vi regner med, at de erklæringer, der kommer, at  

 de  

 er reelle og i orden.
Og hvis det viser sig, at det ikke passer, så kan man  

 jo  

 ikke regne med.
Så er en retssag, det er ikke et spørgsmål om, hvem der har  

 ret  

 eller ikke.
Det er bare et spørgsmål om at få den rigtige erklæring og så  

 have  

 den dygtige sagfører.
Det er ikke et spørgsmål om ret eller uret.
[K]  

  

 : Jamen, den  

 mistanke kan jeg jo ikke gøre så meget ved på nuværende tidspunkt.
Og det er  

 jeg da ked af, at han har den mistanke.
Den er grundløs.
 Klageren har gjort gældende, at Danmarks Radio på en række punkter  

 har handlet i strid med god presseskik:
1. Der mangler i udsendelsen en oplysning om hvilke andre  

 dyrlæger, som forinden syns- og skønforretningen har set og vurderet  

 røntgenbillederne af   

  Brogårdens  

  Montana.
Det fremgår klart af  

 sagen, at dyrlægerne  

  Per  

  Bottke,  

  Hans  

  Schougaard  

 og  

  H.C.  

  Lundegaard har fundet røntgenologiske forandringer  

 på hesten.
Udsendelsen giver således det skæve billede, at klager skulle stå  

 helt alene om at have fundet disse forhold, og det er ikke en fair  

 behandling.  

 En fair udlægning af forholdet ville være at oplyse, at samtlige dyrlæger  

 havde  

 fundet knogleforandringer, bortset fra en, men at kun klager havde vurderet  

 knogleforandringerne som værende problemfyldte i forhold til hestens  

 fremtidige  

 virke.
2. Journalisten lader i interviewet klager indrømme, at det var  

 en fejl, at den ene part var tilstede i forbindelse med syns- og  

 skønsforretningen.
Journalisten vidste eller burde vide, at Retten i Nibe  

 ikke  

 har bedømt dette forhold som værende en fejl.
Indklagede burde have oplyst  

 seerne om, at Retten i Nibe ikke havde fundet grundlag for afholdelse af en  

 ny  

 syn- og skønsforretning.
I øvrigt fremgik det ikke af de spørgsmål, som  

 journalisten forinden interviewet sendte til klager, at man ville stille  

 kritiske spørgsmål om hans rolle i sagen.
Klager har derfor ikke haft nogen  

 mulighed for at forberede sig på spørgsmål om selve syns- og  

 skønsforretningen.
3. I udsendelsen fremsættes der en række sigtelser mod klager  

 for strafbare forhold, hvilket er groft injurierende for ham.
Sådanne udsagn,  

 som kan være groft krænkende over for en person, skal af journalisten  

 efterprøves i særlig grad, inden de bringes.
Jo grovere sigtelsen er, des  

 større krav må der stilles til efterprøvelsens grundighed.
En efterprøvelse  

 af  

 sådanne forhold kan ikke ske ved alene at forelægge det for den, der krænkes.  

 Svaret fra den krænkede vil jo oftest være givet på forhånd.
Der er således  

 ikke sket nogen som helst efterprøvning af familien  

  Brogårds sigtelser, som blot ukritisk er udbredt.
4. Med hensyn til røntgenbillederne har indklagede fremstillet  

 et hændelsesforløb, der er i strid med sandheden.
De røntgenbilleder, som  

 efterspørges fra syn- og skønsforretningen, kan alene forstås som værende de  

 billeder, klager selv tog.
Hovedspørgsmålene til syns- og skønserklæringen er  

 således baseret på klagers egne røntgenoptagelser og en klinisk bedømmelse af  

 hesten.
Det er i strid med sandheden, når det oplyses, at klager ikke kan  

 finde  

 disse billeder.
5. Det fremstilles som et faktum, at kontrol-røntgenbillederne  

 er forelagt klageren, og at han på baggrund heraf skulle have erklæret hesten  

 for rask.
Klager har ikke erkendt at have set de pågældende billeder og have  

 udtalt sig som hævdet.
Der er ej heller noget belæg for at fremføre, at  

 kontrol-røntgenbilleder skulle være bortkommet hos klager.
6. Sammenfattende er det klagers opfattelse, at udsendelsen er  

 tendentiøs, idet den på forhånd klart signalerer, at alle dyrlæger, som får  

 deres sager behandlet, falder i kategorien fup og svindel.
For så  

 vidt angår hesten  

   

  Brogårdens  

  Montana, bringes seeren til den  

 konklusion gennem en bevist tilbageholdelse af oplysninger, bevist forkerte  

 oplysninger og en udbredelse af sigtelser.
Danmarks Radio har indledningsvis oplyst, at programmet er en  

 såkaldt undersøgende dokumentarudsendelse, der med udgangspunkt i en række  

 konkrete sager belyser, om dyrlæger overtræder deres beføjelser moralsk og  

 etisk samt i forhold til gældende regler på området, blandt andet  

 dyrlægeloven  

 og straffeloven.
Indklagede har bestridt, at god presseskik er tilsidesat, og  

 har oplyst følgende:
Ad 1: Andre dyrlæger har muligvis set nogle røntgenologiske  

 forandringer, men ingen andre dyrlæger end klager har udtalt sig om  

 betydningen  

 af de røntgenologiske fund og konkluderet, at hesten led af en kronisk  

 uhelbredelig lidelse.
En sådan diagnose vil almindeligvis blive stillet efter  

 en grundig klinisk undersøgelse suppleret med en vurdering af røntgenbilleder  

 af hestens ben.
Mange heste vil på røntgenbilleder synes at have  

 knogleforandringer, men langt fra alle vil have spat.
Det er det, der er hele  

 omdrejningspunktet for sagen.
Ikke om der var noget at se på  

 røntgenbillederne,  

 men hvad og hvilken betydning forandringerne har.
Den vurdering, som klager  

 har, står han helt alene med.
Oplysningen om, at tre andre dyrlæger havde  

 fundet røntgenologiske forandringer, var således ikke relevant.
Ad 2: Klager blev bedt om at komme med sin egen holdning til sin  

 egen handlemåde i en sag, han kendte rigtig godt, og som han vidste var et af  

 temaerne for interviewet.
Klager fremkom med sin egen vurdering af, om han  

 handlede rigtigt eller forkert i forbindelse med afholdelse af syn og skøn.  

 Det  

 er uden betydning for udsendelsen, om der er tale om et egentligt lovbrud  

 og/eller brud på den handlemåde, der gælder etisk og sædvanligt ved  

 afholdelse  

 af syn- og skønsforretninger i branchen.
Indklagede kan ikke erkende, at  

 klager  

 ikke i detaljer var bekendt med hele det juridiske forløb omkring  

  Montana, idet klager med journalisten  

 havde aftalt temaet for interviewet via telefon og mail.
Ad 3: Indklagede er enig i, at forhold, der er egnet til at  

 påvirke en persons omdømme, i særlig grad skal efterprøves, inden de bringes.  

 Dette er også sket her.
De er blandt andet efterprøvet ved forelæggelse for  

 klager.
Klager var orienteret om emnet, har haft god tid til at forberede sig  

 på interviewet, og i udsendelsen er han klippet således, at han bliver  

 konfronteret med anklagerne og giver svar på tiltale.
Han afviser meget klart  

 beskyldningerne fra modparten og får det sidste ord i programmets diskussion  

 af  

 dette emne.
I øvrigt må klager som formand for hestedyrlægerne i Danmark  

 påregne offentlig kritik  god som dårlig  fra branchen specielt  

 og fra  

 pressen generelt.
Ad 4: Indklagede har i udsendelsen efterspurgt to sæt  

 røntgenbilleder, dels røntgenbillederne der blev taget af dyrlæge  

  Per  

  Bottke i forbindelse med syn- og skønsforretningen, og  

 dels de kontrol-røntgen- billeder, der blev taget på Nørlund Hestehospital.  

 Begge sæt er i dag forsvundet, og det er efter indklagedes opfattelse  

 rimeligt  

  og en væsentlig del af opgaven med dokumentarprogrammer  at  

 stille  

 spørgsmålstegn ved, hvordan det kan lade sig gøre.
Og også lade andre  

 forholde  

 sig til den kendsgerning.
Ad 5: Indklagede må afvise, at der ikke er bevis for, at  

 kontrolbillederne er forelagt klager.
Dels er der i medfør af reglerne om god  

 presseskik ikke en pligt til at fremlægge bevis i en dokumentarudsendelse.  

 Dels  

 blev kontrolbillederne naturligvis forelagt klager.
Det var en væsentlig  

 præmis  

 for hele den efterfølgende kontrolundersøgelse, som udsendelsen omhandler.  

 Dyrlæge  

  Hans  

  Schougaard forklarer i udsendelsen,  

 at billederne er sendt til klager, og har efterfølgende bekræftet det over  

 for  

 indklagede.
Herudover har klager selv over for journalisten bekræftet, at han  

 så på billederne af  

  Montana, og  

 at han ikke bemærkede noget på dem.
Ad 6: Indklagede må afvise, at der er tale om en tendentiøs  

 udsendelse.
Indklagede har med baggrund i en række kendsgerninger fundet  

 grundlag for at lade kritik af branchen og dyrlægerne komme frem generelt og  

 specifikt lade  

  Kristian  

  Brogård fremkomme med sin holdning  

 til den måde, hvorpå klager håndterede hesten  

  Montana.
Klager fik som nævnt før, under og i programmet  

 lejlighed til at komme til orde, og han forholdt sig i udsendelsen til  

  Kristian  

  Brogårds beskyldninger.
Også efter programmet blev sendt,  

 fik han tilbudt at kommentere og medvirke i et nyhedsindslag, hvilket han  

 afslog.
 I sagens behandling har følgende nævnsmedlemmer deltaget: Axel  

 Kierkegaard, Aage Lundgaard, Tage Clausen og Ole Askvig.
 Pressenævnet udtaler:
For Pressenævnets vurdering har det ikke afgørende betydning,  

 hvorvidt det i udsendelsen blev oplyst, at tre andre dyrlæger forinden  

 klagers  

 skønserklæring havde konstateret røntgenologiske knogleforanderinger.
Nævnet  

 må  

 gå ud fra, at klager som skønsmand har foretaget de for afgivelse af  

 skønserklæringen fornødne undersøgelser.
Nævnet finder derfor ikke grundlag  

 for  

 at udtale kritik på dette punkt.
 Nævnet finder ej heller grundlag for kritik af indklagede i  

 anledning af, at klager i udsendelsen forespurgt udtaler, at han har begået  

 en  

 fejl ved at lade alene den ene part være til stede under syn- og  

 skønsforretningen.
I udsendelsen fremkom  

  Kristian  

  Brogård med en række vurderende  

 udsagn om klagers rolle i forbindelse med retssagen om hesten  

  Montana.
Nævnet finder, at indklagede  

 har efterprøvet disse udsagn ved at lade klager komme til orde i forhold  

 hertil, og nævnet finder ej heller på dette punkt grundlag for at udtale  

 kritik  

 af indklagede.
For så vidt angår de røntgenbilleder, der blev vurderet af  

 klager i forbindelse med retssagen, har parterne over for nævnet fremført  

 forskellige synspunkter om hvilke billeder, journalisten under interviewet  

 med  

 klager bad om at se.
Af indslaget fremgår det, at journalisten anmodede om at  

 se de røntgenbilleder, der førte til klagers konklusion.
Disse billeder eller  

 en del af dem er efter det oplyste bortkommet efterfølgende, enten hos klager  

 eller andetsteds.
Nævnet finder ikke grundlag for at udtale kritik af  

 indklagede i den anledning.
Om kontrolbillederne finder nævnet, at der ikke er tilvejebragt  

 oplysninger, der viser, at klager ikke har fået forelagt disse.
Efter  

 kontrolbilledernes bortkomst ses ikke tilvejebragt andre oplysninger,  

 herunder  

 eventuelt yderligere røntgenbilleder, til belysning af hesten  

  Montanas tilstand.
Nævnet finder, at  

 indklagede ikke har handlet i strid med god presseskik ved efterfølgende at  

 sætte spørgsmål ved, hvorledes billederne efterfølgende er forsvundet.
 Nævnet finder, at indklagede heller ikke i øvrigt har handlet i  

 strid med god presseskik.
 Afsagt den 1. maj 2003.
