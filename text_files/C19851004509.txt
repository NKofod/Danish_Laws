 Kemiske forbindelser, der anvendes som udgangsmateriale for fremstilling  

 af andre kemiske forbindelser, betegnes som mellemprodukter.
 Kriterierne for patentering af en opfindelse af mellemprodukter er de  

 sædvanlige, nemlig at opfindelsen er ny, kan udnyttes industrielt og  

 adskiller sig væsentligt fra kendt teknik.
 I det følgende forudsættes de to første kriterier opfyldt.
 Den opfindelseshøjde, som er nødvendig, for at opfindelsen af  

 mellemprodukter kan anses for at adskille sig væsentligt fra kendt teknik,  

 kan være begrundet med følgende:
 Mellemprodukternes omdannelse til andre kemiske forbindelser skal fremgå  

 af patentansøgningens basisdokumenter, der i tilfælde 2. ovenfor desuden skal  

 indeholde angivelse af de nye slutprodukters anvendelse.
Beskrivelsen skal i øvrigt opfylde de sædvanlige krav til  

 eksemplificering, således at en fagmand kan udøve opfindelsen, og således at  

 kravets omfang - under hensyn til, hvad der er det patentbegrundende - kan  

 anses for underbygget.
Den patentbegrundende uventede virkning skal være  

 dokumenteret i fornødnt omfang.
I tilfælde 1. og 3. ovenfor skal  

 slutprodukternes anvendelighed tillige være sandsynliggjort eller  

 dokumenteret.
 I ansøgninger, der skal anses for indleveret før 1. december 1978, skal de  

 kemiske forbindelsers anvendelse som mellemprodukt samt de kemiske  

 forbindelser, til hvilke de skal omdannes, fremgå af patentkravet.
 Uanset hvad der er fastsat ovenfor, er en almindeligt tilgængelig  

 patentansøgning, hvorfra en kemisk forbindelse og dens fremstilling og  

 egenskaber er kendt, ikke til hinder for på grundlag af senere  

 patentansøgninger, der har indleveringsdag/prioritetsdag, før den første  

 ansøgning blev almindeligt tilgængelig, at patentere sådanne mellemprodukter  

 til fremstilling af forbindelsen, som ikke er omtalt i den første ansøgning.
 Ovenstående bestemmelser gælder for ansøgninger, der angår opfindelsen af  

 kemiske forbindelser, hvor det patentbegrundede alene er knyttet til  

 mellemproduktaspektet.
 I ansøgninger, der angår opfindelsen af kemiske forbindelser, for hvilke  

 det patentbegrundende ikke er knyttet til mellemproduktaspektet, men som også  

 angives at være værdifulde mellemprodukter (uden at dette er gjort til  

 genstand for krav), er det tilstrækkeligt, at anvendelsen som mellemprodukt  

 er sandsynliggjort.
 Vedrørende kombinationer af selvstændige krav, indeholdende krav rettet på  

 mellemprodukter, henvises til cirkulære nr. 9 og instruks nr. 20.
