Nr LSF 266 Forslag til Lov om ændring af lov om midlertidig regulering af  

 boligforholdene (Afværgelse af voldsomme lejeforhøjelser ved genudlejning) Fremsat af Villy Søvndal (SF) Steen Gade (SF) Keld Albrechtsen (EL) Jette  

 Gottlieb (EL) den 7. maj 1996 § 1 I lov om midlertidig regulering af boligforholdene, jf. lovbekendtgørelse  

 nr. 710 af 29. august 1995, som ændret ved § 2 i lov nr. 1064 af 20. december  

 1995, § 2 i lov nr. 1066 af 20. december 1995, § 2 i lov nr. 1069 af 20.  

 december 1995, og § 7 i lov nr. 1082 af 20. december 1995, foretages følgende  

 ændring:
 1. § 5, stk. 1, 1. pkt., udgår, og i stedet indsættes som  

 nye punktummer:
»Ved lejeaftalens indgåelse må lejen ikke fastsættes til et beløb,  

 der for lejemål, der ikke er forbedret, overstiger en leje, der dækker de  

 nødvendige driftsudgifter, jf. § 8, og afkast af ejendommens værdi, jf. § 9.  

 Er lejemålet forbedret, kan lejen fastsættes således, at den tillige dækker  

 en beregnet forbedringsforhøjelse.
Lejen må endvidere ikke væsentligt  

 overstige det lejedes værdi efter § 47, stk. 2, i lov om leje, jf. dog stk.  

 2.« § 2 Stk. 1. Loven træder i kraft den 1. juli 1996.
 Stk. 2. Loven har virkning for lejeforhold, der begynder efter den  

 30. juni 1996.
Bemærkninger til lovforslaget Almindelige bemærkninger Der henvises til Boligministeriets rapport af 5.2.1996 om  

 lejefastsættelsen ved genudlejning i private udlejningsejendomme 1994 og  

 1995, hvis sammenfatning lyder:
»Analysen hviler på en effektiv godkendt stikprøve på 683 ejendomme  

 med 18.812 lejligheder, svarende til henholdsvis 7,3 pct. og 8,8 pct. af det  

 samlede antal ejendomme og boliger i regulerede ejendomme med 7 eller flere  

 lejligheder.
Der er udfyldt og returneret spørgeskemaer for ejendomme med  

 over 77 pct. af de boliger, der blev udtaget til undersøgelsen.
Der er  

 således tale om en meget stor svarprocent for en undersøgelse af denne  

 karakter.
 I både 1994 og 1995 havde 80 pct. af stikprøvens ejendomme en eller flere  

 genudlejninger.
I 1994 anvendte 17 pct. af samtlige ejendomme med genudlejninger  

 aftalt leje i forbindelse med samtlige genudlejninger af ledige lejemål.
I  

 1995 var denne andel steget til 21 pct.
Hertil kommer, at 6 pct. af  

 ejendommene i begge år både anvendte omkostningsbestemt leje og aftalt leje.
 I forhold til den samlede bestand af regulerede private  

 udlejningsejendomme i 1995 svarer disse tal til, at godt 2.500 af i alt 9.334  

 ejendomme anvendte aftalt leje ved en eller flere genudlejninger.
Andelen af ejendomme, der anvender aftalt leje ved genudlejning,  

 har fra 1994 til 1995 været stigende - i alle landsdele, - i alle ejendomsstørrelser og - i alle (ejendoms)aldersgrupper.
 Med hensyn til aldersgrupperne bemærkes dog, at der hverken i 1994 eller  

 1995 er konstateret genudlejninger med aftalt leje i byggeri ibrugtaget efter  

 1980.
Anvendelsen af aftalt leje i forbindelse med genudlejning er mest udbredt - i Jylland, - i små og mellemstore provinsbyer med færre end 100.000 indbyggere og - i mindre ejendomme med 7-12 boliger.
 I Jylland anvendte 34 pct. af samtlige ejendomme aftalt leje i forbindelse  

 med genudlejning i 1995. Andelen var lavest i København, hvor kun 9 pct. i  

 1995 genudlejede med aftalt leje.
I de små og mellemstore provinsbyer med færre end 100.000 indbyggere  

 anvendte henholdsvis 37 pct. og 39 pct. af ejendommene i 1995 aftalt leje ved  

 genudlejning.
I de større provinsbyer med flere end 100.000 indbyggere var  

 andelen 21 pct., mens 10-15 pct. af ejendommene i hovedstadsregionen anvendte  

 aftalt leje ved genudlejning.
32 pct. af samtlige ejendomme med 7-12 lejligheder anvendte i 1995 aftalt  

 leje ved genudlejning.
I de største ejendomme med over 24 boliger var andelen  

 10 pct. i 1995.
 I både 1994 og 1995 genudlejedes knap 16 pct. af stikprøvens boliger.
Andelen af genudlejede boliger med aftalt leje steg fra godt 11  

 pct. i 1994 til godt 14 pct. i 1995. Andelen var stigende - i alle landsdele, - i alle ejendomsstørrelser og - i alle (ejendoms)aldersgrupper.
 For den samlede bestand af boliger i regulerede private  

 udlejningsejendomme på knap 215.000 boliger betyder dette, at 34.000-35.000  

 boliger genudlejedes i løbet af hvert af årene 1994 og 1995. Heraf anvendtes  

 aftalt leje ved genudlejning af i størrelsesordenen 4.000-4.500 boliger pr.  

 år.
Den største anvendelse af aftalt leje fandtes i 1995 i - byggeri ibrugtaget før 1910 (25 pct.), - Jylland (29 pct.), - de små provinsbyer med færre end 50.000 indbyggere (31 pct.) og - ejendomme med 7-12 lejligheder (36 pct.).
Den aftalte leje ligger på et væsentligt højere niveau end den  

 omkostningsbestemte leje.
For samtlige ejendomme i stikprøven udgjorde den  

 omkostningsbestemte leje i 1994 i gennemsnit 372 kr. pr. m2, mens den aftalte  

 leje i gennemsnit udgjorde 539 kr. pr. m2.
 I 1995 var de tilsvarende tal 380 kr. pr. m2 og 550 kr. pr. m2.
Det aftalte lejeniveau er højest - i ejendomme ibrugtaget efter 1960, - i hovedstadsregionens landkommuner og i provinsbyer med over 100.000  

 indbyggere og - i store ejendomme med flere end 24 lejligheder.
I 1994 lå den aftalte leje i den enkelte ejendom i gennemsnit 60 pct. over  

 det omkostningsbestemte lejeniveau.
I 1995 var den gennemsnitlige forskel på  

 den aftalte leje og den omkostningsbestemte leje tilsvarende godt 53 pct.
 De største forskelle på den aftalte leje og den omkostningsbestemte leje  

 findes i ejendomme med lave omkostningsbestemte huslejer, således at der med  

 den aftalte leje sker en vis udjævning af det gennemsnitlige lejeniveau i den  

 private udlejningssektor.
I 1995 blev 47 pct. af de genudlejede lejemål moderniseret i forbindelse  

 med genudlejningen.
Den gennemsnitlige aftalte leje i moderniserede lejemål  

 med aftalt leje udgjorde 548 kr. pr. m2 mod 553 kr. pr. m2 i lejemål, der  

 ikke er blevet moderniseret i forbindelse med genudlejningen.
Det bemærkes, at lejemål, der genudlejes uden umiddelbart forudgående  

 modernisering, meget vel kan være blevet moderniseret tidligere.« Bemærkninger til lovforslagets enkelte bestemmelser Til § 1 Til nr. 1 Den foreslåede ændring af loven fastslår, at der også ved genudlejning som  

 udgangspunkt gælder princippet om beregnet leje.
Er lejemålet ikke forbedret,  

 fastsættes lejen således, at den alene dækker den omkostningsbestemte leje,  

 dvs. de nødvendige driftsudgifter og afkast af ejendommens værdi.
Er  

 lejemålet forbedret, kan der ud over den omkostningsbestemte leje tillige  

 oppebæres en leje, der dækker en beregnet forbedringsforhøjelse, dvs. først  

 og fremmest den almindelige forbedringsforhøjelse efter lejelovens § 58, men  

 også godtgørelse i forbindelse med kollektive varmeforsyningsanlæg efter  

 lejelovens § 61 samt eventuelle aftalte lejeforhøjelser efter lov om privat  

 byfornyelse.
Dermed afbødes de ulemper i form af retsusikkerhed og urimelig  

 huslejeglidning, som Boligministeriets rapport har afdækket.
Samtidig udgør  

 den foreslåede lovændring et bidrag til forenkling af lejelovgivningen, idet  

 der med forslaget indføres ensartet huslejefastsættelse for en ejendom som  

 helhed - uanset udlejningstidspunktet.
 Forslaget udgør principielt en præcisering af, hvad der oprindelig blev  

 forstået med bemeldte lovbestemmelse - jf. den oprindelige retspraksis, som  

 først inden for de senere år er skredet til fordel for de generelle  

 genudlejningsforhøjelser.
Til § 2 Loven foreslås at træde i kraft den 1. juli 1996. For at forebygge  

 fortolkningstvivl med hensyn til forståelse af ikrafttrædelsestidspunktet  

 foreslås i denne forbindelse præciseret, at lovændringen omfatter  

 lejeforhold, der begynder den 30. juni 1996 eller senere.
