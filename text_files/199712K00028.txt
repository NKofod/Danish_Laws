Nr LSF 28 Forslag til Lov om boligopsparing Fremsat af boligministeren (Ole Vig Jensen) den 21. oktober 1997 Vedtaget ved tredjebehandling den 23. oktober 1997 Lov nr. 808 af 29/10/1997 § 1. Der kan i 1998 ske indbetaling i pengeinstitutter af indskud  

 til boligopsparing med henblik på tilvejebringelse eller forbedring af  

 helårsbolig i Danmark for den, der foretager opsparingen, med den virkning,  

 at renterne af indskuddet fritages for beskatning, jf. ligningslovens § 7 R.
 Stk. 2 . Indskud til boligopsparing kan ske i pengeinstitutter  

 omfattet af lov om banker og sparekasser m.v.
 Stk. 3 . Opsparingen skal indsættes på en særskilt konto.
 Stk. 4. Boligopsparingskonti kan kun oprettes af personer, der på  

 tidspunktet for første kontraktmæssige indbetaling er fyldt 15 år.
 Stk. 5. Hver person kan kun oprette een boligopsparingskonto.
 Stk. 6. Indeståendet på en boligopsparingskonto kan overføres fra  

 et pengeinstitut til et andet pengeinstitut.
 § 2. Boligopsparingen skal anvendes til et af følgende formål:
 1) Køb af grund til opførelse af bolig.
 2) Opførelse eller køb af bolig.
 3) Betaling af indskud, depositum eller forudbetaling af leje i  

 forbindelse med indgåelse af lejemål af bolig.
 4) Køb af andel, aktie eller anpart i selskaber, foreninger og  

 fællesskaber, hvor der til deltagelse er knyttet brugsret til en  

 beboelseslejlighed.
 5) Forbedring eller udvidelse af bestående bolig.
§ 3. Til opsparing på en boligopsparingskonto kan ikke anvendes 1) båndlagt arv, båndlagt gave og rentenydelseskapitaler, 2) midler, der indestår på pensions- eller enkeforsørgelseskonti, 3) midler, der indestår på konti, hvorpå indbetalinger har medført  

 skattelettelse, eller 4) midler, der tilhører umyndige, medmindre midlerne i henhold til  

 værgemålsloven er undergivet den umyndiges egen rådighed.
§ 4. Opspareren kan i 1998 indbetale højst 12.000 kr. på kontoen,  

 og der skal som minimum indbetales 1.200 kr., for at opsparingen er omfattet  

 af denne lov.
Efter 1998 kan der ikke indbetales på kontoen.
 Stk. 2. Det opsparede beløb kan tidligst udbetales 3 år efter den  

 første indbetaling, jf. dog § 5, og skal senest udbetales 10 år efter den  

 første indbetaling for at opretholde skattefritagelsen.
 Stk. 3 . Udbetaling af opsparingsbeløb til et af de i § 2 nævnte  

 formål er betinget af, at kontohaveren over for pengeinstituttet  

 dokumenterer, at beløbet skal anvendes til et af de i bestemmelsen nævnte  

 formål.
 § 5 . Opspareren kan i den 3-årige bindingsperiode ikke hæve,  

 overdrage eller på anden måde råde over de indestående beløb.
 Stk. 2 .  I samme tidsrum kan der ikke foretages udlæg,  

 udpantning eller arrest i de indestående beløb.
Stk. 3. I tilfælde af konkurs frigives de indestående beløb til  

 konkursboet.
Hvis opsparerens skattepligt efter kildeskattelovens § 1 ophører  

 som følge af fraflytning til udlandet, eller hvis opspareren bliver  

 hjemmehørende i en fremmed stat, Færøerne eller Grønland efter bestemmelserne  

 i en dobbeltbeskatningsoverenskomst, frigives de indestående beløb ligeledes.
Stk. 4 . Afgår opspareren ved døden, kan dødsboet kræve de  

 indestående beløb frigivet.
Inddrages de opsparede beløb under skifte af  

 ægtefællers fællesbo, kan hver af ægtefællerne kræve beløbene frigivet.
 § 6. Boligministeren kan fastsætte nærmere regler om  

 gennemførelsen af denne lov, herunder om pligt for pengeinstitutterne til at  

 videregive nødvendige oplysninger til skattemyndighederne.
 § 7. Loven træder i kraft den 1. januar 1998.
 § 8. I lov om påligningen af indkomstskat til staten  

 (ligningsloven), jf. lovbekendtgørelse nr. 869 af 15. november 1995, som  

 ændret senest ved lov nr. 452 af 10. juni 1997, indsættes som § 7 R:
» § 7 R.
Renter, der tilskrives en boligopsparingskonto, som  

 er oprettet i henhold til lov om boligopsparing, skal ikke medregnes i den  

 skattepligtige indkomst.
 Stk. 2. Der skal ske genbeskatning efter stk. 3 i følgende  

 tilfælde:
 1) Ved udbetaling af indeståendet, uden at de frigivne beløb skal anvendes  

 til formål som nævnt i § 2 i lov om boligopsparing.
 2) Efter udløbet af 10-års-perioden, jf. § 4, stk. 2, i lov om  

 boligopsparing.
 3) Ved opsparerens konkurs, jf. § 5, stk. 3, i lov om boligopsparing.
 4) Når det opsparede beløb frigives på grund af opsparerens død, jf. § 5,  

 stk. 4, i lov om boligopsparing.
 5) Når det opsparede beløb frigives under skifte af ægtefællers fællesbo,  

 jf. § 5, stk. 4, i lov om boligopsparing.
 6) Når opsparerens skattepligt efter kildeskattelovens § 1 ophører som  

 følge af fraflytning til udlandet, jf. § 5, stk. 3, i lov om boligopsparing.
 7) Når opspareren bliver hjemmehørende i en fremmed stat, Færøerne eller  

 Grønland efter bestemmelserne i en dobbeltbeskatningsoverenskomst, jf. § 5,  

 stk. 3, i lov om boligopsparing.
Stk. 3 . I tilfælde som nævnt i stk. 2 medregnes de tilskrevne  

 renter samt et tillæg i den skattepligtige indkomst efter reglerne i  

 personskattelovens § 4, stk. 1, nr. 1, for det indkomstår, hvori en  

 genbeskatningssituation er indtrådt.
Tillægget udgør 5 pct. af  

 rentetilskrivningen for hvert år fra udløbet af de indkomstår, hvori  

 skattefrie renter er tilskrevet kontoen, og indtil udløbet af det indkomstår,  

 hvori genbeskatningssituationen er indtrådt.« § 9. Loven gælder ikke for Færøerne og Grønland.
Oprindelig fremsat forslag § 1. Der kan i 1998 ske indbetaling i pengeinstitutter af indskud  

 til boligopsparing med henblik på tilvejebringelse eller forbedring af  

 helårsbolig i Danmark for den, der foretager opsparingen, med den virkning,  

 at renterne af indskuddet fritages for beskatning, jf. ligningslovens § 7 S.
 Stk. 2 . Indskud til boligopsparing kan ske i pengeinstitutter  

 omfattet af lov om banker og sparekasser m. v.
 Stk. 3 . Opsparingen skal indsættes på en særskilt konto.
 Stk. 4. Boligopsparingskonti kan kun oprettes af personer, der på  

 tidspunktet for første kontraktsmæssige indbetaling er fyldt 15 år.
 Stk. 5. Hver person kan kun oprette een boligopsparingskonto.
 Stk. 6. Indeståendet på en boligopsparingskonto kan overføres fra  

 et pengeinstitut til et andet pengeinstitut.
 § 2. Boligopsparingen skal anvendes til et af følgende formål:
 1) Køb af grund til opførelse af bolig.
 2) Opførelse eller køb af bolig.
 3) Betaling af indskud, depositum eller forudbetaling af leje i  

 forbindelse med indgåelse af lejemål af bolig.
 4) Køb af andel, aktie eller anpart i selskaber, foreninger og  

 fællesskaber, hvor der til deltagelse er knyttet brugsret til en  

 beboelseslejlighed.
 5) Forbedring eller udvidelse af bestående bolig.
§ 3. Til opsparing på en boligopsparingskonto kan ikke anvendes 1) båndlagt arv, båndlagt gave og rentenydelseskapitaler, 2) midler, der indestår på pensions- eller enkeforsørgelseskonti, 3) midler, der indestår på konti, hvorpå indbetalinger har medført  

 skattelettelse eller 4) midler, der tilhører umyndige, medmindre midlerne i henhold til  

 værgemålsloven er undergivet den umyndiges egen rådighed.
§ 4. Opspareren kan i 1998 indbetale højst 12.000 kr. på kontoen,  

 og der skal som minimum indbetales 1.200 kr. for, at opsparingen er omfattet  

 af denne lov.
Efter 1998 kan der ikke indbetales på kontoen.
 Stk. 2. Det opsparede beløb kan tidligst udbetales 3 år efter den  

 første indbetaling, jf. dog § 5, og skal senest udbetales 10 år efter den  

 første indbetaling for at opretholde skattefritagelsen.
 Stk. 3 . Udbetaling af opsparingsbeløb til et af de i § 2 nævnte  

 formål er betinget af, at kontohaveren over for pengeinstituttet  

 dokumenterer, at beløbet skal anvendes til et af de i bestemmelsen nævnte  

 formål.
 § 5 . Opspareren kan i den 3-årige bindingsperiode ikke hæve,  

 overdrage eller på anden måde råde over de indestående beløb.
 Stk. 2 .  I samme tidsrum kan der ikke foretages udlæg,  

 udpantning eller arrest i de indestående beløb.
Stk. 3. I tilfælde af konkurs frigives de indestående beløb til  

 konkursboet.
Hvis opsparerens skattepligt efter kildeskattelovens § 1 ophører  

 som følge af fraflytning til udlandet, eller hvis opspareren bliver  

 hjemmehørende i en fremmed stat, Færøerne eller Grønland efter bestemmelserne  

 i en dobbeltbeskatningsoverenskomst frigives de indestående beløb ligeledes.
Stk. 4 . Afgår opspareren ved døden, kan dødsboet kræve de  

 indestående beløb frigivet.
Inddrages de opsparede beløb under skifte af  

 ægtefællers fællesbo, kan hver af ægtefællerne kræve beløbene frigivet.
 § 6. Boligministeren kan fastsætte nærmere regler om  

 gennemførelsen af denne lov, herunder om pligt for pengeinstitutterne til at  

 videregive nødvendige oplysninger til skattemyndighederne.
 § 7. Loven træder i kraft den 1. januar 1998.
 § 8. I lov om påligningen af indkomstskat til staten  

 (ligningsloven), jf. lovbekendtgørelse nr. 869 af 15. november 1995, som  

 ændret senest ved lov nr. 452 af 10. juni 1997, indsættes som § 7 S:
» § 7 S.
Renter, der tilskrives en boligopsparingskonto, som  

 er oprettet i henhold til lov om boligopsparing, skal ikke medregnes i den  

 skattepligtige indkomst.
 Stk. 2. Der skal ske genbeskatning efter stk. 3 i følgende tilfælde:
 1) Ved udbetaling af indeståendet, uden at de frigivne beløb skal anvendes  

 til formål som nævnt i § 2 i lov om boligopsparing.
 2) Efter udløbet af 10-årsperioden, jfr. § 4, stk. 2, i lov om  

 boligopsparing.
 3) Ved opsparerens konkurs, jf. § 5, stk. 3, i lov om boligopsparing.
 4) Når det opsparede beløb frigives på grund af opsparerens død, jf. § 5,  

 stk. 4, i lov om boligopsparing.
 5) Når det opsparede beløb frigives under skifte af ægtefællers fællesbo,  

 jf. § 5, stk. 4, i lov om boligopsparing.
 6) Når opsparerens skattepligt efter kildeskattelovens § 1 ophører som  

 følge af fraflytning til udlandet, jf. § 5, stk. 3, i lov om boligopsparing.
 7) Når opspareren bliver hjemmehørende i en fremmed stat, Færøerne eller  

 Grønland efter bestemmelserne i en dobbeltbeskatningsoverenskomst, jf. § 5,  

 stk. 3, i lov om boligopsparing.
Stk. 3 . I tilfælde som nævnt i stk. 2 medregnes de tilskrevne  

 renter samt et tillæg i den skattepligtige indkomst efter reglerne i  

 personskattelovens § 4, stk. 1, nr. 1, for det indkomstår, hvori en  

 genbeskatningssituation er indtrådt.
Tillægget udgør 5 pct. af  

 rentetilskrivningen for hvert år fra udløbet af de indkomstår, hvori  

 skattefrie renter er tilskrevet kontoen, og indtil udløbet af det indkomstår,  

 hvori genbeskatningssituationen er indtrådt.«.
 § 9. Loven gælder ikke for Færøerne og Grønland.
Bemærkninger til lovforslaget Almindelige bemærkninger Baggrunden for lovforslaget er en aftale indgået mellem regeringen,  

 Venstre og Det Konservative Folkeparti om justeringer af den økonomiske  

 politik med det formål at opnå en begrænsning i det private forbrug gennem en  

 øget opsparing.
Efter aftalen skal der i 1998 gives adgang til indskud på  

 boligopsparingskonti på op til 12.000 kr. til de samme formål, som var  

 omfattet af de præmieringsordninger, der var gældende frem til 1994. Indskud  

 skal bindes i mindst 3 år og skal hæves senest 10 år efter den første  

 indbetaling.
Renter af indeståendet fritages for beskatning.
Med forslaget åbnes der således mulighed for oprettelse af en  

 boligopsparingskonto med den virkning, at renter, der tilskrives kontoen i en  

 periode på op til 10 år, er skattefrie.
Der kan kun indsættes beløb på  

 kontoen i 1998, og der kan højst indsættes 12.000 kr.
Det i 1998 indsatte  

 beløb skal bindes i mindst 3 år regnet fra den første indbetaling og kan  

 indestå i højst 10 år, og tilskrevne renter er skattefri.
Når beløbet hæves  

 efter 3-års periodens udløb, skal det, for at skattefritagelsen kan  

 opretholdes, anvendes til anskaffelse eller forbedring eller udvidelse af en  

 helårsbolig beliggende i Danmark.
Hæves beløbet uden at skulle anvendes til  

 disse formål, eller kræves det frigivet i tilfælde af opsparerens konkurs,  

 dødsfald, skilsmisse m.v., skal der ske en efterbeskatning af renterne.
Ved lov nr. 215 af 27. maj 1970 om boligsparekontrakter indførtes en  

 statspræmie ved opsparing til boligformål.
Ved en ændring af loven i 1993  

 stoppede man med virkning fra 1. januar 1994 for nytegning af  

 boligsparekontrakter, og præmieringen på alle eksisterende  

 boligsparekontrakter blev standset.
De eksisterende boligsparekontrakter er  

 reguleret ved lovbekendtgørelse nr. 602 af 13. juli 1993.
Med den foreslåede ordning er det hensigten, at der skal indgåes en ny  

 aftale med et pengeinstitut om en boligopsparingskonto.
Det er en  

 forudsætning for skattefritagelsen, at beløbet anvendes til de samme formål,  

 som var angivet i lov om boligsparekontrakter, og også på andre områder  

 svarer forslaget til bestemmelserne i lov om boligsparekontrakter.
Økonomiske konsekvenser Forslaget vil medføre et tab af skatteprovenu, idet det åbner mulighed  

 for, at renteindtægter, som normalt er skattepligtige, fritages for  

 beskatning.
 Hvis det antages, at de samlede indskud i 1998 på boligopsparingskonti,  

 hvor renterne fritages for beskatning, udgør 1,2 mia. kr., og at 15 pct. af  

 dette beløb udgøres af midler, der ikke i dag er opsparet på konti, hvor  

 renterne efter de gældende regler er skattepligtige, vil det offentlige som  

 følge af forslaget miste skatteprovenuet af renterne på et samlet indestående  

 i størrelsesordenen 1,0 mia. kr.
 Med en årlig indlånsrente på 3 pct. p.a. og en marginal beskatning af  

 kapitalindkomst på 46,5 pct. vil det offentlige som følge af forslaget miste  

 skatteindtægter på 7 mill. kr. i indkomståret 1998, 14 mill. kr. i 1999, 15  

 mill. kr. i 2000 og 15 mill. kr. i 2001. Det er forudsat, at indskuddene  

 foretages jævnt over 1998 således, at ordningen kun har halv effekt i 1998.  

 Endvidere er det forudsat, at ca. 1/5 af de opsparede beløb hæves umiddelbart  

 efter udløbet af bindingsperioden på 3 år.
 Det bemærkes, at forslagets effekt på skattebetalingerne i finansåret 1998  

 skønnes at være meget begrænset, idet det primært ventes at påvirke  

 restskatter og overskydende skat i 1999.
Med en gennemsnitlig kommune- og kirkesat på 32,5 pct. vil kommunernes  

 andel af det samlede provenutab udgøre ca. 70 pct., jf. skema.
Det skal  

 understreges, at provenuskønnene er forbundet med en betydelig usikkerhed.
Administrative konsekvenser Forslaget vurderes ikke at medføre nogen nævneværdig administrativ  

 merbelastning for det offentlige.
Erhvervsøkonomiske konsekvenser Det foreslås, at boligministeren bemyndiges til at fastsætte nærmere  

 regler for lovens gennemførelse.
Bemyndigelsen tænkes især udnyttet til  

 fastsættelse af retningslinier for pengeinstitutternes administration af de  

 nye boligopsparingskonti.
Der kan endvidere være behov for at pålægge  

 pengeinstitutterne pligt til at opbevare og afgive de for en eventuel  

 efterbeskatning nødvendige oplysninger til skattemyndighederne.
 Forslaget vurderes ikke at medføre nogen nævneværdig merbelastning af  

 pengeinstitutternes arbejdsbyrde.
Miljømæssige konsekvenser Forslaget har ingen miljømæssige konsekvenser.
Forhold til EU-retten Forslaget indeholder ikke EU-retlige aspekter.
Bemærkninger til de enkelte bestemmelser Til § 1 I bestemmelsen angives det, at loven kun finder anvendelse på indskud på  

 en boligopsparing, der foretages i 1998, og at der kun kan opnås  

 skattefritagelse vedrørende tilskrevne renter, såfremt beløbet anvendes til  

 et af de i lovforslaget angivne formål.
 Stk. 3-5 regulerer de praktiske forhold omkring oprettelse af en  

 boligopsparing og svarer til bestemmelser i lov om boligsparekontrakter.  

 Bestemmelsen om, at opsparingen skal indsættes på en særskilt konto, er dog  

 ny og betyder, at indskud ikke kan ske på en eksisterende  

 boligopsparingskonto.
Til § 2 I § 2 anføres det, hvilke formål boligopsparingen skal anvendes til.
Der  

 er tale om de samme formål, som er angivet i lov om boligsparekontrakter, og  

 bestemmelsen svarer derfor - bortset fra enkelte redaktionelle ændringer -  

 til bestemmelsen i § 1, stk. 2, i den gældende lov om boligsparekontrakter.
 Boligopsparingen kan herefter anvendes til anskaffelse eller forbedring af  

 en helårsbolig i Danmark, hvad enten det drejer sig om anskaffelse eller leje  

 af en bolig, eller det drejer sig om forbedring eller udvidelse af en  

 bestående bolig.
 Ved anvendelse af boligopsparingen til et af de formål, som fremgår af §  

 2, er det uden betydning for skattefritagelsen, om udgiften er afholdt i  

 bindingsperioden eller senere, blot skal den være afholdt efter lovens  

 ikrafttræden.
Til § 3 Bestemmelsen, der angiver, hvilke beløb der ikke kan anvendes til  

 opsparing, svarer til § 4 i den gældende lov om boligsparekontrakter.
Til § 4 Det foreslås, at opspareren højst kan indbetale 12.000 kr. på kontoen i  

 1998, og at der ikke kan indsættes beløb på kontoen efter den 31. december  

 1998. For at kunne oppebære den gunstige skattemæssige virkning af  

 boligopsparingen er det foreslået, at der mindst skal indsættes 1.200 kr. i  

 løbet af 1998.
Det foreslås endvidere, at der, bortset fra de i § 5 bestemte angivne  

 situationer, som f.eks. opsparerens konkurs, dødsfald, skilsmisse m.v., ikke  

 kan ske frigivelse af de indbetalte beløb, før der er forløbet 3 år fra  

 første indbetaling.
Beløbet kan højst indestå i 10 år.
 Hæves beløbet først efter udløbet af 10 års perioden, vil konsekvensen  

 være, at der skal ske genbeskatning efter lovforslagets § 8.
 Ligesom efter de hidtidige regler om boligsparekontrakter skal opspareren  

 kunne dokumentere, at frigivne beløb skal anvendes til et af de i  

 lovforslaget nævnte formål.
 Det forudsættes, at opspareren kun kan få frigivet beløb til et af de i §  

 2 nævnte formål, når boligopsparingen skal anvendes til dækning af udgifter,  

 som er mindst lige så store, som det samlede indestående.
Til § 5 Bestemmelsen fastslår, at der som udgangspunkt ikke kan rådes over  

 indeståendet i den 3-årige bindingsperiode.
Dette indebærer, at opspareren  

 ikke kan indgå aftaler om overdragelse m.v. af indeståendet, ligesom  

 opsparerens kreditorer heller ikke kan søge fyldestgørelse i beløbet ved at  

 foretage arrest, udlæg eller udpantning.
Udlæg eller anden form for retsforfølgning vil således tidligst kunne  

 foretages efter udløbet af den 3-årige bindingsperiode.
Frigives beløbet på  

 dette tidspunkt som et led i kreditorers fyldestgørelse, vil der skulle ske  

 efterbeskatning af de tilskrevne renter i overensstemmelse med forslagets §  

 8.
I tilfælde af opsparerens konkurs eller flytning til udlandet frigives  

 beløbet inden udløbet af 3-års perioden.
I tilfælde af død eller skilsmisse  

 kan beløbet frigives inden udløbet af den nævnte periode.
Frigives  

 indeståendet som følge af, at en af de nævnte begivenheder indtræder, opnås  

 ikke skattefritagelse med hensyn til de tilskrevne renter.
 Bestemmelsen svarer i sit indhold til tidligere gældende bestemmelser i  

 lov om boligsparekontrakter fra 1987.
Til § 8 Bestemmelsen indeholder regler om den skattemæssige behandling af renter  

 af boligopsparingen.
Reglerne foreslås placeret i ligningsloven.
Det foreslås, at rentetilskrivningen ikke skal medregnes i den  

 skattepligtige indkomst.
Renterne er således skattefrie i en periode på op  

 til 10 år.
Renterne skal dog genbeskattes i de situationer, der er beskrevet i stk.  

 2. Situationerne er anvendelse til andre formål end de, som er beskrevet i §  

 2 i lov om boligopsparing, udløbet af 10-års perioden, opsparerens død,  

 konkurs eller emigration, og beløbets inddragelse under skifte af ægtefællers  

 fællesbo.
Genbeskatningen sker i det år, hvori genbeskatningssituationen  

 indtræder.
Reglerne om genbeskatning svarer til principperne for genbeskatning i  

 etableringskontoloven.
Reglerne beskatter de tilskrevne renter samt et tillæg  

 på 5 pct. af de tilskrevne renter for hvert år fra udløbet af de indkomstår,  

 hvori renterne er tilskrevet kontoen, og indtil udløbet af det indkomstår,  

 hvori genbeskatningssituationen er indtrådt.
Tillægget skal i princippet  

 modsvare forrentningen af den skattebesparelse, som opspareren har opnået ved  

 ikke at betale skat af de tilskrevne renter.
 Genbeskatningen er beskatning af renteindtægter, og der er derfor tale om  

 kapitalindkomst, jf. personskattelovens § 4, stk. 1, nr. 1.
Skriftlig fremsættelse Boligministeren (Ole Løvig Simonsen):
 Jeg tillader mig herved for Folketinget at fremsætte:
 Forslag til lov om boligopsparing.
(Lovforslag nr.
L 28).
Forslaget er en udmøntning af en del af aftalen mellem regeringen og  

 Venstre og Det Konservative Folkeparti om justeringer i den økonomiske  

 politik.
Forslaget tilsigter således at begrænse det private forbrug gennem  

 en øget opsparing.
Efter aftalen gives der i 1998 adgang til at indskyde op til 12.000 kr. på  

 boligopsparingskonti til de samme formål, som var omfattet af den indtil 1994  

 gældende præmieringsordning.
Indskud skal bindes i mindst 3 år og skal hæves  

 senest 10 år efter den første indbetaling.
Renter af indeståender fritages  

 for indkomstskat.
Ved nærværende lovforslag forslås derfor, at der åbnes mulighed for  

 etablering af en boligopsparing, hvor der alene kan indskydes beløb i 1998.  

 Beløbet kan højst være 12.000 kr.
Beløbet skal bindes i mindst 3 år og kan  

 højst indestå i 10 år, og tilskrevne renter er skattefri.
Når beløbet hæves efter 3 års periodens udløb, skal det, for at  

 skattefritagelsen kan opretholdes, anvendes til anskaffelse eller forbedring  

 eller udvidelse af en helårsbolig beliggende i Danmark.
Hæves beløbet uden at  

 skulle anvendes til disse formål, eller kræves beløbet frigivet i tilfælde af  

 indskyderens konkurs, dødsfald, skilsmisse m.v., skal der ske en  

 efterbeskatning af renterne.
Ved lov nr. 215 af 27. maj 1970 om boligsparekontrakter indførtes en  

 statspræmie ved opsparing til boligformål.
Ved en ændring af loven i 1993  

 stoppede man med virkning fra 1. januar 1994 for nytegning af  

 boligsparekontrakter, og præmieringen på alle eksisterende  

 boligsparekontrakter blev standset.
De eksisterende boligsparekontrakter er  

 reguleret ved lovbekendtgørelse nr. 602 af 13. juli 1993.
 Med en betydelig usikkerhed skønnes det skattemæssige provenutab at blive  

 7 mill. kr. i 1998, 14 mill. kr. i 1999, 15 mill. kr. i 2000 og 14 mill. kr.  

 i 2001.
 Idet jeg i øvrigt henviser til lovforslaget og de bemærkninger, som  

 ledsager det, skal jeg anbefale forslaget til Tingets velvillige behandling.
