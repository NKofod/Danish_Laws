 I medfør af § 5, stk. 4, i lov om skibsfartens betryggelse, jfr.  

 lovbekendtgørelse nr. 309 af 3. august 1965, fastsættes efter samråd med  

 forsvarsministeriet herved følgende regler for anløb af Prøvestenshavn og  

 Amagerværkets havn:
§ 1 Følgende skibe skal ved anløb af eller afgang fra Prøvestenshavn eller  

 Amagerværkets havn have lods ombord:
1. Alle skibe på 1500 tons dødvægt og derover, 2. tankskibe, der er lastet med - eller har urensede  

 tanke, der senest har indeholdt - et farligt flydende kemikalie, således som  

 omhandlet i bekendtgørelse nr. 195 af 12. maj 1970 om transport til søs af  

 farlige flydende kemikalier i bulk, eller ammoniak.
 Stk. 2.  Bestemmelsen finder ikke anvendelse på skibe,  

 hvis fører mindst 5 gange inden for de sidste 6 måneder har anløbet  

 Prøvestenshavn og Amagerværkets havn med det pågældende skib.
§ 2 I skibe, der i henhold til § 1 har lods ombord, skal dennes anvisninger  

 nøje efterkommes med hensyn til forhold, der vedrører ind- eller udsejlingens  

 sikre tilrettelæggelse, såsom anvendelse af bugserbåde, anvendelse af ankre i  

 forbindelse med havnemanøvrer og lignende.
§ 3 Overtrædelse af denne bekendtgørelse straffes i medfør af § 6, stk. 3, i  

 lov om skibsfartens betryggelse med bøde.
§ 4 Bekendtgørelsen træder i kraft den 15. april 1978.
 Handelsministeriet, den 28. marts 1978.
 Ivar Nørgaard.
/T.
R.
Funder.
