 1. Lov nr. 79 af 8. marts 1978 om  

 arbejdsskadeforsikring (arbejdsskadeforsikringsloven) afløser den 1. april  

 1978 lov nr. 183 af 20. maj 1933 om forsikring mod følger af ulykkestilfælde  

 (ulykkesforsikringsloven) med senere ændringer.
 Arbejdsskadeforsikringsloven er udarbejdet på grundlag af betænkning nr.  

 792 af 1977 vedrørende arbejdsskadeforsikring.
 Dette cirkulære indeholder en kort omtale af de vigtigste bestemmelser i  

 arbejdsskadeforsikringsloven.
LOVENS OMRÅDE 2. Enhver, der mod løn eller som ulønnet medhjælper  

 antages til i en arbejdsgivers tjeneste varigt, midlertidigt eller  

 forbigående at udføre arbejde her i landet, er forsikret mod følgerne af  

 arbejdsskade efter loven.
 Enhver arbejdsgiver, der i sin tjeneste beskæftiger personer som nævnt  

 ovenfor, har forsikringspligt efter loven for disse personer.
 Forsikringen omfatter alt arbejde, som de nævnte personer udfører for  

 arbejdsgiveren, herunder arbejde i hans virksomhed, erhvervsmæssig eller ej,  

 i hans personlige husholdning og ved udførelse af privat tjeneste for  

 arbejdsgiveren og hans familie.
 Endvidere indeholder loven en særregel om forsikringspligt for fiskere,  

 der driver selvstændigt erhverv.
 3. Ved ARBEJDSSKADE forstås i loven:
ANMELDELSE 4. En arbejdsskade, der antages at kunne begrunde krav  

 på ydelser efter loven, skal anmeldes snarest muligt og senest 8 dage efter  

 skadens indtræden til vedkommende forsikringsselskab eller, når der ikke er  

 tegnet forsikring, til sikringsstyrelsen.
Dødsfald skal inden 48 timer  

 anmeldes til sikringsstyrelsen.
 Anmeldelsespligten påhviler den forsikringspligtige arbejdsgiver eller  

 den, som på hans vegne forestår pågældende virksomhed.
 Læger og tandlæger skal til sikringsstyrelsen anmelde såvel klare som  

 formodede tilfælde af de sygdomme, der er nævnt ovenfor i punkt 3, nr. 3.
YDELSERNE 5. Ydelserne efter loven er:
 6. Udgifter til SYGEBEHANDLING og OPTRÆNING, som er  

 nødvendige for at opnå bedst mulig helbredelse, skal betales af  

 forsikringsselskabet i det omfang, udgifterne ikke kan afholdes efter lov om  

 offentlig sygesikring eller som led i behandlingen på offentligt sygehus.
 Endvidere skal forsikringsselskabet i et vist omfang betale udgifter til  

 hjælpemidler.
 Når der efter sygebehandling og optræning er grundlag for at skønne over  

 skadelidtes fremtidige tilstand og erhvervsmuligheder, afgør  

 sikringsstyrelsen, om der tilkommer skadelidte erstatning for tab af  

 erhvervsevne og erstatning for varigt meen.
 7. ERSTATNING FOR TAB AF ERHVERVSEVNE ydes, når en  

 arbejdsskade har medført nedsættelse af skadelidtes evne til at skaffe sig  

 indtægt ved arbejde.
 Denne erstatning skal fastsættes efter et skøn over skadens betydning i  

 det enkelte tilfælde.
Typisk vil en arbejdsskade medføre enten en betragtelig indtægtsnedgang  

 eller ingen eller kun en uvæsentlig nedgang.
Der ydes derfor ikke erstatning  

 for erhvervsevnetab fastsat til under 15 pct.
Erstatningen tilkendes som en løbende ydelse, medmindre denne  

 kapitaliseres, jfr. nedenfor under punkt 13. Ved fuldstændig tab af  

 erhvervsevne udgør den løbende ydelse årlig 3/4 af skadelidtes årsløn, jfr.  

 nedenfor under punkt 10, og ved nedsættelse af erhvervsevnen ydes en  

 forholdsmæssig del heraf.
Pr. 1. april 1978 udgør den maksimale  

 erhvervsevnetabserstatning 88.500 kr. årligt.
 Det er en væsentlig ændring i forhold til ulykkesforsikringsloven, at den  

 hidtidige invaliditetserstatning, der udmåles efter invaliditetstabeller, er  

 afløst af en erhvervsevnetabserstatning, der fastsættes ud fra et konkret  

 skøn over skadens økonomiske betydning i det enkelte tilfælde.
 8. ERSTATNING FOR VARIGT MEEN ydes for de daglige  

 ulemper, som skaden har medført.
 Denne erstatning fastsættes ud fra skadens medicinske art og omfang på  

 grundlag af tabelsatser ligesom invaliditetserstatningen efter  

 ulykkesforsikringsloven.
 Erstatningen ydes for meengrader på 5 pct. eller derover.
 Ved en meengrad på 100 pct. udgør den årlige ydelse pr. 1. april 1978  

 14.500 kr., ved særlig alvorlige skader dog 120 pct. af 14.500 kr.
Ved lavere meengrader udgør den årlige ydelse en forholdsmæssig del af  

 14.500 kr.
Meenerstatningen udbetales som et kapitalbeløb beregnet på  

 grundlag af den fastsatte årlige ydelse.
Såfremt skadelidte ønsker det, kan  

 kapitalisering dog undlades ved meengrader på 50 pct. eller derover.
9. Når en arbejdsskade har medført døden, ydes der  

 under visse nærmere betingelser erstatning til en EFTERLADT ÆGTEFÆLLE eller  

 en efterladt, der levede sammen med skadelidte i et ægteskabslignende  

 forhold.
Denne erstatning er delt op i en OVERGANGSHJÆLP og en EGENTLIG  

 ERSTATNING.
 Overgangshjælpen ydes for de udokumenterbare udgifter i forbindelse med en  

 ægtefælles død og består i et fast beløb på 18.500 kr. til alle uanset den  

 afdødes indtægtsforhold.
Ægtefællens ret til den egentlige erstatning er betinget af, om ægtefællen  

 som følge af dødsfaldet må antages at have fået sine forsørgelsesmæssige  

 forhold forringet.
Erstatningen ydes normalt i form af en tidsbestemt løbende  

 ydelse, som årlig udgør 30 pct. af afdødes årsløn, jfr. nedenfor under punkt  

 10. Perioden kan højst fastsættes til 10 år, men der kan tilkendes yderligere  

 perioder, såfremt der er behov herfor.
Efterlader afdøde sig BØRN, over for hvilke der påhvilede ham  

 forsørgelsespligt efter lov om social bistand, tilkommer der hvert barn en  

 løbende årlig ydelse indtil barnets fyldte 18. år eller, hvis barnet er under  

 uddannelse, eventuelt til pågældendes fyldte 21. år.
Den årlige ydelse udgør  

 normalt 10 pct. af afdødes årsløn.
 Under hensyn til sygesikringslovens generelle begravelseshjælp er  

 ulykkesforsikringslovens hjemmel til at yde begravelseshjælp ikke overført  

 til arbejdsskadeforsikringsloven.
-ÅRSLØNSFASTSÆTTELSE 10. Årslønnen, som erhvervsevnetabserstatningen og  

 forsørgertabserstatningen beregnes på grundlag af, fastsættes normalt som  

 skadelidtes samlede arbejdsfortjeneste i det år, der går forud for  

 arbejdsskadens indtræden.
 Der er ved fastsættelsen af et årslønsmaksimum sat en grænse for  

 størrelsen af den faktiske indtægt, der kan indgå i erstatningsfastsættelsen.  

 Årslønsmaksimum er fastsat til 118.000 kr., hvilket efter  

 arbejdsgiverforeningens lønspredningsstatistik vil medføre, at ca. 90 pct af  

 de arbejdere, der er omfattet af statistikken, vil få erstatningen fastsat på  

 grundlag af den faktiske indtægt.
 11. Lovens ydelser reguleres i takt med lønudviklingen  

 på arbejdsmarkedet.
ERSTATNINGSUDBETALING M.
V.
 12. Løbende årlige ydelser udbetales med 1/12 månedlig  

 forud og løber normalt fra tidspunktet for afgørelsen.
 Meenerstatning, der udbetales i form af løbende ydelse, løber for livstid.
Erhvervsevnetabserstatning og forsørgertabserstatning, der udbetales i  

 form af løbende ydelse, afløses fra udgangen af den måned, hvor den  

 erstatningsberettigede fylder 67 år, af et engangsbeløb på 2 gange den årlige  

 ydelse.
Begrundelsen herfor er, at erstatningerne kun skal dække den  

 erstatningsberettigedes mindreindtægt i den erhvervsaktive alder.
 13. Erstatningen udbetales normalt som et  

 kapitalbeløb, når erstatningen ikke anses at have forsørgelsesmæssigt sigte.  

 Dette gælder erhvervsevnetabserstatning for erhvervsevnetab på under 50 pct.,  

 meenerstatning og overgangsbeløbet til efterladte.
 Erstatning for erhvervsevnetab på over 50 pct. og forsørgertabserstatning  

 udbetales normalt som en løbende ydelse, men kan - bortset fra børns  

 forsørgertabserstatning - efter ansøgning helt eller delvis omsættes til et  

 kapitalbeløb, når sikringsstyrelsen skønner det formålstjenligt.
 Meenerstatning, der udbetales som løbende ydelse, skal efter anmodning fra  

 den erstatningsberettigede omsættes til et kapitalbeløb.
 14. Kapitalbeløb tildelt for erhvervsevnetab på under  

 50 pct. og for meen, engangsbeløbet til erstatningsberettigede, der fylder 67  

 år, samt overgangsbeløbet til efterladte udbetales gennem det sociale udvalg  

 i den erstatningsberettigedes kommune. Øvrige ydelser efter loven udbetales  

 af vedkommende forsikringsselskab.
Kommunernes udbetaling af kapitalbeløb sker til fri rådighed, medmindre  

 der for det sociale udvalg fremkommer oplysninger, der gør en sådan  

 udbetaling utilrådelig.
I så fald træffer det sociale udvalg efter  

 retningslinier fastsat af sikringsstyrelsen bestemmelse om, på hvilken måde  

 kapitalbeløbet skal komme den berettigede til gode.
Er den berettigede  

 umyndig, træffer det sociale udvalg efter retningslinier fastsat af  

 sikringsstyrelsen i det enkelte tilfælde afgørelse af, hvorledes  

 kapitalbeløbet bedst kommer den pågældende til gode.
 Det sociale udvalgs afgørelser kan indbringes for amtsankenævnene, der har  

 den endelige administrative afgørelse.
 15. Tilkommer der i anledning af en arbejdsskade  

 skadelidte eller - ved dødsfald - hans efterladte TJENESTEMANDSPENSION,  

 nedsættes værdien af henholdsvis erhvervsevnetabserstatningen og  

 forsørgertabserstatningen med 2/3 af det beløb, hvormed  

 tjenestemandspensionen er forhøjet ud over den pension, der svarer til  

 tjenestealderen ved pensioneringen eller dødsfaldet.
Er der udbetalt skadelidte eller hans efterladte ydelser efter lovene om  

 FOLKE- , INVALIDE- OG ENKEPENSION eller lov om SOCIAL BISTAND i et tidsrum,  

 for hvilket der senere tillægges skadelidte eller hans efterladte erstatning  

 som løbende ydelse efter denne lov, har vedkommende kommune krav på af  

 forsikringsselskabet at få udbetalt det beløb, hvormed de nævnte pensioner m.  

 v. ville være blevet nedsat, såfremt erstatningsydelsen havde været løbende,  

 da udbetaling af pensionerne m. v. fandt sted.
Kommunens krav kan dog ikke  

 overstige det beløb, der efter denne lov er tilkendt skadelidte eller hans  

 efterladte for nævnte tidsrum.
16. Hvis en INVALIDEPENSIONIST i anledning af  

 invaliditeten har fået tilkendt erstatning for nedsættelse af erhvervsevnen  

 med over 20 pct. efter arbejdsskadeforsikringsloven eller anden tilsvarende  

 dansk eller fremmed lov (herunder ulykkesforsikringsloven), foretages fradrag  

 i det beregnede invalidepensionsbeløb, jfr. invalidepensionslovens § 8 som  

 ændret ved lov nr. 112 af 29. marts 1978. Der sker ikke fradrag for  

 meenerstatning efter arbejdsskadeforsikringsloven.
Bestemmelsen finder kun  

 anvendelse, hvis invalidepensionen skyldes samme ulykke, som begrunder  

 erhvervsevnetabserstatningen.
Der fradrages i så fald 20 pct. af det beløb, hvormed  

 erhvervsevnetabserstatningen overstiger 4.460 kr. for enlige og 6.360 kr. for  

 gifte pensionister.
Hvis erstatningen er kapitaliseret, regnes med den  

 livrente, der i Statsanstalten for Livsforsikring er eller kunne være indkøbt  

 for kapitalbeløbet på det tidspunkt, da det blev udbetalt.
 Invaliditetsbeløb og bistands- og plejetillæg berøres ikke af  

 nedsættelsen.
 Hvis en ENKEPENSIONIST i anledning af ægtefællens død har fået tilkendt  

 erstatning efter arbejdsskadeforsikringsloven eller anden tilsvarende dansk  

 eller fremmed lov, gælder tilsvarende regler om nedsættelse af pensionen som  

 for invalidepensionister, jfr. enkepensionslovens § 4, stk. 5.
FORSIKRINGSPLIGTENS ORDNING 17. Forsikringspligtige arbejdsgivere skal overføre  

 deres risiko efter loven til et forsikringsselskab, der er godkendt af  

 socialministeren.
Forsikringspligtige arbejdsgivere inden for fiskeri og  

 søfart er automatisk medlemmer af henholdsvis Ulykkesforsikringsforbundet for  

 dansk Fiskeri og Ulykkeforsikringsforbundet for dansk Søfart, der overtager  

 de pågældende arbejdsgiveres risiko.
 Staten, kommunerne og civillisten har ikke pligt til at overføre deres  

 risiko efter loven til et forsikringsselskab.
 18. En arbejdsgiver, der undlader at tegne pligtig  

 forsikring eller ikke rettidigt anmelder en indtruffet arbejdsskade, straffes  

 med bøde.
 19. Medmindre andet er fastsat, træffer  

 sikringsstyrelsen afgørelse af alle spørgsmål efter  

 arbejdsskadeforsikringsloven.
 Sikringsstyrelsens afgørelse kan indbringes for den sociale ankestyrelse.
LOVENS SLUTNINGS- OG OVERGANGSBESTEMMELSER 20. Loven træder i kraft den 1. april 1978 og anvendes  

 på arbejdsskader indtruffet efter lovens ikrafttræden.
 Løbende renter, der skal udbetales efter ulykkesforsikringsloven,  

 reguleres efter en omberegning efter arbejdsskadeforsikringslovens regler.
 Ældre rentemodtagere kan efter nærmere regler få løbende rente efter  

 ulykkesforsikringsloven omsat til et kapitalbeløb.
 Sikringsstyrelsen udsender et cirkulære herom til brug for kommunernes  

 vejledning af de pågældende rentemodtagere.
KONSEKVENSÆNDRINGER I ANDEN LOVGIVNING 21. Lov nr. 80 af 8. marts 1978 om ERSTATNING TIL  

 SKADELIDTE VÆRNEPLIGTIGE M.
FL. afløser den 1. april 1978 lov nr. 94 af 27. marts  

 1934 om erstatning til tilskadekomne værnepligtige m. fl. (den militære  

 erstatningslov) med senere ændringer.
 Herved får den militære erstatningslov stort set samme indhold som den  

 erstatningsordning, der følger af arbejdsskadeforsikringsloven.
22. Ved lov nr. 81 af 8. marts 1978, der træder i  

 kraft den 1. april 1978, ændres lov nr. 659 af 22. december 1919 om INVALIDEFORSØRGELSE med senere ændringer.
 Invalideforsørgelsesloven omfatter personer, der er kommet til skade under  

 aftjening af værnepligt i årene 1919-34 og disses enker.
 Ved lovændringen indføres en regulering af lovens ydelser parallel med den  

 regulering, som gælder efter arbejdsskadeforsikringsloven.
 23. Lov nr. 82 af 8. marts 1978 om ERSTATNING FOR  

 VACCINATIONSSKADER afløser den 1. april 1978 lov nr. 234 af 7. juni 1972 om  

 erstatning for vaccinationsskader med senere ændring.
Den gamle vaccinationsskadelov henviste for så vidt angår de fleste af  

 bestemmelserne til den militære erstatningslov.
Den nye vaccinationsskadelov  

 henviser til arbejdsskadeforsikringsloven.
 SOCIALMINISTERIET, DEN 30. MARTS 1978.
