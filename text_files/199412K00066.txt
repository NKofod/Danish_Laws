Nr LSF 66 Forslag til Lov om ændring af lov om kommunal aktivering med flere love  

 (Ændring af ydelses- og finansieringsregler m.v.) Fremsat af socialministeren (Karen Jespersen) den 23. november 1994 Vedtaget ved tredjebehandling den 15. december 1994 Lov nr. 1127 af 21/12/1994 § 1 I lov om kommunal aktivering, jf. lovbekendtgørelse nr. 8 af 5. januar  

 1994, foretages følgende ændringer:
 1. I § 2 indsættes efter stk. 2 som nyt stykke:
»Stk. 3. Kommunalbestyrelsen skal sikre, at den samlede  

 varighed af tilbud om aktivering efter §§ 5-8 ikke overstiger 11 måneder  

 inden for de seneste 12 måneder.
Det skal tilstræbes, at den aktiveringsfri  

 periode placeres efter aftale med kontanthjælpsmodtageren.« Stk. 3 og 4 bliver herefter stk. 4 og 5.
 2. I § 4 indsættes som stk. 3 og 4:
 »Stk. 3. Personer i jobtræning er i øvrigt omfattet af den  

 lovgivning, som gælder for lønmodtagere.
Stk. 4. Arbejdsministeren kan fastsætte nødvendige undtagelser fra  

 stk. 3.« 3. I § 5, stk. 1, og i § 5, stk. 2, 1. pkt., ændres  

 »særligt tilrettelagte jobtræningsforløb« til: »individuel  

 jobtræning«.
 4. I § 5, stk. 2, 2. pkt., indsættes efter  

 »gældende«: », jf. dog § 15«.
 5. I § 5 indsættes som stk. 3 og 4:
 »Stk. 3. Personer i individuel jobtræning er i øvrigt  

 omfattet af den lovgivning, der gælder for lønmodtagere, bortset fra lov om  

 ferie, lov om Arbejdsmarkedets Tillægspension og lov om Arbejdsgivernes  

 Elevrefusion.
Stk. 4. Arbejdsministeren kan fastsætte de nødvendige undtagelser  

 fra stk. 3.« 6. I overskriften til kapitel 4 udgår  

 »(ungdomsydelse)».
 7. § 10, stk. 1, affattes således:
»Tilbud om aktivering til kontanthjælpsmodtagere under 25 år skal  

 være på mindst 30 timer om ugen og have en varighed på 6 måneder.« 8. I § 10, stk. 3, ændres »23 år« til: »25  

 år«.
 9. I § 11 ændres »en aktiveringsperiode med  

 ungdomsydelse« til: »aktiveringsperioden efter § 10, stk. 1,».
 10. I § 12 ændres »3 måneders kontanthjælp« til:  

 »6 måneders kontanthjælp«.
 11. § 14, stk. 1, 3. pkt., affattes således:
»Den maksimale timeløn reguleres procentuelt i overensstemmelse med  

 den gennemsnitlige regulering af de offentlige lønskalaer.« 12. § 14, stk. 2, ophæves.
 13. § 15 affattes således:
 » § 15. Til kontanthjælpsmodtagere i individuel jobtræning  

 efter § 5 udbetales aktiveringsydelse, jf. dog stk. 4, der beregnes efter  

 reglerne om kontanthjælp i §§ 37 og 37 a i lov om social bistand, dog mindst  

 et beløb svarende til satsen for unge udeboende under 25 år.
Stk. 2. Der ydes et beskæftigelsestillæg på 15 kr. pr. time.  

 Beskæftigelsestillægget nedsættes eller bortfalder med det beløb, hvormed  

 summen af tillægget og den del af aktiveringsydelsen, der beregnes efter § 37  

 i lov om social bistand, overstiger et beløb på 65,80 kr. i timen.
Ved  

 beregningen heraf omsættes aktiveringsydelsen til et beløb pr. time ud fra  

 det antal månedlige timer, som aktiveringstilbudet omfatter.
 Stk. 3. Det i stk. 2 nævnte tillæg og beløb reguleres en gang  

 årlig den 1. januar med satsreguleringsprocenten, jf. lov om en  

 satsreguleringsprocent.
Stk. 4. Under deltagelse i individuel jobtræning udbetales der til  

 kontanthjælpsmodtagere under 25 år oplæringsydelse i form af kontanthjælp  

 beregnet efter §§ 37 og 37 a i lov om social bistand, dog mindst et beløb  

 svarende til satsen for unge udeboende under 25 år, samt beskæftigelsestillæg  

 efter reglerne i stk. 2.« 14. §§ 16 og 17 ophæves.
 15. § 18 affattes således:
» § 18. Til kontanthjælpsmodtagere, der deltager i et  

 vejlednings- og introduktionsprogram efter § 3, stk. 2, i særligt  

 tilrettelagte uddannelsesaktiviteter efter § 6, i særligt tilrettelagte  

 aktiverende forløb efter § 7 eller i frivillige og ulønnede aktiviteter efter  

 § 8, udbetales aktiveringsydelse, som beregnes efter reglerne om kontanthjælp  

 i §§ 37 og 37 a i lov om social bistand.« 16. § 19 ophæves.
 17. § 20, stk. 1, 2. pkt., affattes således:
»Godtgørelsen kan tilsvarende udbetales til kontanthjælpsmodtagere i  

 individuel jobtræning efter § 5, når udgifterne ved deltagelsen i  

 aktiveringstilbudet ikke i rimeligt omfang er dækket af  

 beskæftigelsestillægget efter § 15, stk. 2.« 18. § 22, stk. 2, affattes således:
»Stk. 2. I individuel jobtræning efter § 5 kan  

 kommunalbestyrelsen foretage fradrag i beskæftigelsestillægget efter § 15,  

 stk. 2, for det antal timer, som kontanthjælpsmodtageren uberettiget er  

 udeblevet fra.
Kommunalbestyrelsen kan ligeledes foretage et forholdsmæssigt  

 fradrag i godtgørelsen efter § 20, når kontanthjælpsmodtageren uberettiget  

 udebliver fra et tilbud om aktivering efter kapitel 3.« 19. § 23, stk. 1, 2. pkt., affattes således:
»Det samme gælder kommunalbestyrelsens afgørelse efter § 2, stk. 3,  

 og § 22 samt kommunalbestyrelsens afgørelse om størrelsen af ydelser efter §  

 15, § 18 og § 21.« 20. I § 24 ophæves stk. 1-3, og i stedet indsættes:
»Staten afholder 50 pct. af en kommunes udgifter til  

 aktiveringsydelse, beskæftigelsestillæg samt oplæringsydelse i  

 aktiveringstilbud efter §§ 5-8. Det samme gælder en kommunes udgifter til  

 løntilskud i aktiveringstilbud efter § 4.« Stk. 4 bliver herefter stk. 2.
 21. I § 25 ophæves stk. 1 og 2, og i stedet  

 indsættes:
»Staten udbetaler til kommunerne et tilskud på 2.183 kr. for hver  

 måned for personer under 25 år, der under et aktiveringstilbud er berettiget  

 til aktiveringsydelse, og hvor ydelsen bortfalder som følge af en udbetalt  

 deltagergodtgørelse i tilbud om aktivering.« Stk. 3 bliver herefter stk. 2.
 22. § 26, stk. 2, affattes således:
 »Stk. 2. Puljebeløbet kan anvendes til finansiering af:
 1) Driftsudgifter i forbindelse med aktiveringstilbud efter §§ 5-7.
2) Godtgørelse efter § 20.« § 2 I lov om social bistand, jf. lovbekendtgørelse nr. 829 af 1. oktober 1992,  

 som senest ændret ved lov nr. 450 af 1. juni 1994, ophæves § 134 a, stk.  

 5, 3. pkt.
§ 3 I lov om arbejdsmarkedsfonde, jf. lovbekendtgørelse nr. 837 af 28.  

 september 1994, foretages følgende ændring:
 I § 8 indsættes som stk. 4:
»Stk. 4. Aktiveringsydelse, beskæftigelsestillæg og oplæringsydelse  

 efter § 15, stk. 1, 2 og 4, i lov om kommunal aktivering medregnes ikke til  

 bidragsgrundlaget.« § 4 Loven træder i kraft den 1. juli 1995. § 1, nr. 2, 3, 10 og 11, træder dog  

 i kraft den 1. april 1995.
§ 5 Til kontanthjælpsmodtagere, der deltager i et tilbud om aktivering, som  

 først afsluttes efter den 1. juli 1995, skal kommunalbestyrelsen senest den  

 1. april 1995 give en orientering om indholdet af de nye ydelsesregler,  

 herunder om de eventuelle konsekvenser for ydelsens størrelse.
Oprindeligt fremsat forslag § 1 I lov om kommunal aktivering, jf. lovbekendtgørelse nr. 8 af 5. januar  

 1994, foretages følgende ændringer:
 1. I § 2 indsættes efter stk. 2 som nyt stykke:
»Stk. 3 . Kommunalbestyrelsen skal sikre, at den samlede varighed af  

 tilbud om aktivering efter §§ 5-8 ikke overstiger 11 måneder inden for de  

 seneste 12 måneder.
Det skal tilstræbes, at den aktiveringsfri periode  

 placeres efter aftale med kontanthjælpsmodtageren.«.
 Stk. 3 og 4 bliver herefter stk. 4 og 5.
 2. I § 4 indsættes som stk. 3 og 4:
 » Stk. 3. Personer i jobtræning er i øvrigt omfattet af den  

 lovgivning, som gælder for lønmodtagere.
 Stk. 4. Arbejdsministeren kan fastsætte nødvendige undtagelser fra  

 stk. 3.«.
 3. I § 5, stk. 1 og i § 5, stk. 2, 1. pkt., ændres  

 »særligt tilrettelagte jobtræningsforløb« til: »individuel  

 jobtræning«.
4. I § 5, stk. 2, 2. pkt., indsættes efter  

 »gældende«: », jf. dog § 15« 5. I § 5 indsættes som stk. 3 og 4:
 » Stk. 3. Personer i individuel jobtræning er i øvrigt  

 omfattet af den lovgivning, der gælder for lønmodtagere, bortset fra lov om  

 ferie, lov om Arbejdsmarkedets Tillægspension og lov om Arbejdsgivernes  

 Elevrefusion.
 Stk. 4. Arbejdsministeren kan fastsætte de nødvendige undtagelser  

 fra stk. 3.«.
 6. I overskriften til Kapitel 4 udgår  

 »(ungdomsydelse)».
 7. § 10, stk. 1 affattes således:
 »Tilbud om aktivering til kontanthjælpsmodtagere under 25 år skal  

 være på mindst 30 timer om ugen og have en varighed på 6 måneder.«.
 8. I § 10, stk. 3 ændres »23 år« til: »25  

 år«.
 9. I § 11 ændres »en aktiveringsperiode med  

 ungdomsydelse« til: »aktiveringsperioden efter § 10, stk. 1«.
 10. I § 12 ændres »3 måneders kontanthjælp« til:  

 »6 måneders kontanthjælp«.
 11. § 14, stk. 1, 3. pkt., affattes således:
 »Den maksimale timeløn reguleres procentuelt i overensstemmelse med  

 den gennemsnitlige regulering af de offentlige lønskalaer.«.
 12. § 14, stk. 2 ophæves.
 13. § 15 affattes således:
 »§ 15. Til kontanthjælpsmodtagere i individuel jobtræning efter § 5  

 udbetales aktiveringsydelse, jf. dog stk. 4, der beregnes efter reglerne om  

 kontanthjælp i §§ 37 og 37 a i lov om social bistand, dog mindst et beløb  

 svarende til satsen for unge udeboende under 25 år.
Stk. 2. Der ydes et beskæftigelsestillæg på 15 kr. pr. time.  

 Beskæftigelsestillægget nedsættes eller bortfalder med det beløb, hvormed  

 summen af tillægget og den del af aktiveringsydelsen, der beregnes efter § 37  

 i lov om social bistand, overstiger et beløb på 65,80 kr. i timen.
Ved  

 beregningen heraf omsættes aktiveringsydelsen til et beløb pr. time ud fra  

 det antal månedlige timer, som aktiveringstilbudet omfatter.
 Stk. 3. Det i stk. 2 nævnte tillæg og beløb reguleres en gang  

 årlig den 1. januar med satsreguleringsprocenten, jf. lov om en  

 satsreguleringsprocent.
 Stk. 4. Under deltagelse i individuel jobtræning udbetales der til  

 kontanthjælpsmodtagere under 25 år oplæringsydelse i form af kontanthjælp  

 beregnet efter §§ 37 og 37 a i lov om social bistand, dog mindst et beløb  

 svarende til satsen for unge udeboende under 25 år, samt beskæftigelsestillæg  

 efter reglerne i stk. 2.«.
 14. §§ 16 og 17 ophæves.
 15. § 18 affattes således:
 » § 18. Til kontanthjælpsmodtagere, der deltager i et  

 vejlednings- og introduktionsprogram efter § 3, stk. 2, i særligt  

 tilrettelagte uddannelsesaktiviteter efter § 6, i særligt tilrettelagte  

 aktiverende forløb efter § 7 eller i frivillige og ulønnede aktiviteter efter  

 § 8, udbetales aktiveringsydelse, som beregnes efter reglerne om kontanthjælp  

 i §§ 37 og 37 a i lov om social bistand.«.
 16. § 19 ophæves.
 17. § 20, stk. 1, 2. pkt., affattes således:
 »Godtgørelsen kan tilsvarende udbetales til kontanthjælpsmodtagere i  

 individuel jobtræning efter § 5, når udgifterne ved deltagelsen i  

 aktiveringstilbuddet ikke i rimeligt omfang er dækket af  

 beskæftigelsestillægget efter § 15, stk. 2.«.
 18. § 22, stk. 2 affattes således:
»Stk. 2. I individuel jobtræning efter § 5 kan  

 kommunalbestyrelsen foretage fradrag i beskæftigelsestillægget efter § 15,  

 stk. 2, for det antal timer, som kontanthjælpsmodtageren uberettiget er  

 udeblevet fra.
Kommunalbestyrelsen kan ligeledes foretage et forholdsmæssigt  

 fradrag i godtgørelsen efter § 20, når kontanthjælpsmodtageren uberettiget  

 udebliver fra et tilbud om aktivering efter kapitel 3.«.
 19. § 23, stk. 1, 2. pkt., affattes således:
 »Det samme gælder kommunalbestyrelsens afgørelse efter § 2, stk. 3 og  

 § 22 samt kommunalbestyrelsens afgørelse om størrelsen af ydelser efter § 15,  

 § 18 og § 21.«.
 20. I § 24 ophæves stk. 1-3, og i stedet indsættes:
 »Staten afholder 50 pct. af en kommunes udgifter til  

 aktiveringsydelse, beskæftigelsestillæg samt oplæringsydelse i  

 aktiveringstilbud efter §§ 5-8. Det samme gælder en kommunes udgifter til  

 løntilskud i aktiveringstilbud efter § 4.«.
 Stk. 4 bliver herefter stk. 2.
 21. I § 25 ophæves stk. 1 og 2, og i stedet  

 indsættes:
 »Staten udbetaler til kommunerne et tilskud på 2.183 kr. for hver  

 måned for personer under 25 år, der under et aktiveringstilbud er berettiget  

 til aktiveringsydelse, og hvor ydelsen bortfalder som følge af en udbetalt  

 deltagergodtgørelse i tilbud om aktivering.«.
 Stk. 3 bliver herefter stk. 2.
 22. § 26, stk. 2, affattes således:
 »Stk. 2. Puljebeløbet kan anvendes til finansiering af:
 1) Driftsudgifter i forbindelse med aktiveringstilbud efter §§ 5-7.
 2) Godtgørelse efter § 20.«.
§ 2 I lov om social bistand, jf. lovbekendtgørelse nr. 829 af 1. oktober 1992,  

 som senest ændret ved lov nr. 450 af 1. juni 1994, ophæves § 134 a, stk.  

 5, 3. pkt.
§ 3 I lov om arbejdsmarkedsfonde, jf. lovbekendtgørelse nr. 837 af 28.  

 september 1994, foretages følgende ændring:
 I § 8 indsættes som stk. 4:
 »Stk. 4. Aktiveringsydelse, beskæftigelsestillæg og oplæringsydelse  

 efter § 15, stk. 1, 2 og 4, i lov om kommunal aktivering medregnes ikke til  

 bidragsgrundlaget.«.
§ 4 Loven træder i kraft den 1. juli 1995. § 1, nr. 2, 3, 10 og 11 træder dog  

 i kraft den 1. april 1995.
§ 5 Til kontanthjælpsmodtagere, der deltager i et tilbud om aktivering, som  

 først afsluttes efter den 1. juli 1995, skal kommunalbestyrelsen senest den  

 1. april 1995 give en orientering om indholdet af de nye ydelsesregler,  

 herunder om de eventuelle konsekvenser for ydelsens størrelse.
Bemærkninger til lovforslaget Almindelige bemærkninger Lov om kommunal aktivering, som trådte ikraft 1. januar 1994, er blevet  

 kritiseret for at have et noget kompliceret ydelses- og finansieringssystem.
Med udgangspunkt i kritikken har Regeringen foretaget et  

 »serviceeftersyn« af aktiveringsloven.
Eftersynet har resulteret i  

 et forslag om et forenklet ydelses- og finansieringssystem, som har indgået i  

 forhandlingerne om finansloven for 1995.
 Endvidere har det været nødvendigt at tilpasse aktiveringsloven til de  

 ændringer, som »serviceeftersynet« på arbejdsmarkedsreformen har  

 afstedkommet i Lov om en aktiv arbejdsmarkedspolitik.
 Forslaget skal tillige ses i sammenhæng med forhøjelse af ungesatserne fra  

 23 til 25 år, samt stramninger i indtægtskravet for at blive berettiget til  

 kontanthjælp efter de almindelige regler i bistandsloven.
Hovedelementerne i lovforslaget er en udvidelse af aktiveringspligten for  

 unge under 25 år, ret til aktiveringsfrihed i særlige lange  

 aktiveringsforløb, en forenkling af ydelserne i individuel jobtræning  

 (tidligere særligt tilrettelagte jobtræningsforløb) samt en forenkling af  

 finansieringsreglerne Udvidelse af aktiveringspligten Kommunernes aktiveringspligt for unge under 25 år udvides.
Efter de  

 gældende regler er kommunernes aktiveringspligt på mindst 20 timer om ugen i  

 6 måneder.
Med forslaget sikres unge kontanthjælpsmodtagere under 25 år et  

 tilbud om beskæftigelsesmæssig eller uddannelsesmæssig aktivering i mindst 30  

 timer om ugen i 6 måneder.
Det henstilles samtidig til kommunerne i videst  

 muligt omfang at give et aktiveringstilbud på 37 timer om ugen.
Ydelser mv Efter de gældende regler aflønnes kontanthjælpsmodtagere under 25 år med  

 oplæringsydelsen, når de deltager i særligt tilrettelagte jobtræningsforløb.  

 Oplæringsydelsen gives alene til kontanthjælpsmodtagere og består af een  

 ydelse i de første 20 timer om ugen, mens oplæringsydelsen i de timer som  

 ligger udover 20 timer om ugen, er afhængig af antallet af tidligere tilbud  

 og alder.
Kontanthjælpsmodtagere, der er fyldt 25 år, aflønnes enten med  

 aktiveringsydelsen, der er lig med kontanthjælpen, eller med projektydelsen  

 der også er gældende for personer, som er berettiget til  

 arbejdsløshedsdagpenge.
Efter forslaget forenkles ydelsessystemet således, at alle  

 kontanthjælpsmodtagere - uanset alder - der deltager i individuel jobtræning  

 (tidligere særligt tilrettelagte jobtræningsforløb) bliver aktiveret for  

 aktiveringsydelse/oplæringsydelse plus et beskæftigelsestillæg på 15 kr. i  

 timen.
Aktiveringsydelsen/oplæringsydelsen beregnes efter reglerne om  

 bruttokontanthjælp efter § 37 og efter reglerne om særlig støtte i § 37 a i  

 lov om social bistand, dog mindst en ydelse der svarer til satsen for unge  

 udeboende under 25 år.
Bruttokontanthjælpen og beskæftigelsestillægget er  

 begrænset af et loft på 70 kr. pr. time (65,80 kr. efter  

 arbejdsmarkedsbidraget), således at beløbet ikke overstiger ydelsen ved  

 aktivering i jobtræning med en timeløn på 70 kr.
For de unge under 25 år vil oplæringsydelsen efter aftalen af 8. maj 1992  

 om aktiveringsinitiativer således udgøres af kontanthjælp suppleret med et  

 beskæftigelsestillæg på 15 kr. pr. time, dog højst 70 kr. ialt i timen.
Som  

 nævnt foran vil også aktiveringspligten for unge under 25 år på  

 oplæringsydelse blive udvidet til mindst 30 timer om ugen, jf. iøvrigt  

 finanslovsaftalen for 1995.
 Muligheden for - som i dag - at udbetale en særlig godtgørelse  

 opretholdes, idet godtgørelse kan udbetales, når udgifterne ved deltagelse i  

 aktiveringstilbudet ikke i rimeligt omfang er dækket af  

 beskæftigelsestillægget.
Lov om ferie, Lov om Arbejdsmarkedets Tillægspension og Lov om  

 Arbejdsgivernes Elevrefusion gælder ikke ved individuel jobtræning (tidligere  

 særligt tilrettelagte jobtræningsforløb). Dette medfører, at der ikke  

 optjenes ret til ferie og feriepenge samt at der ikke betales bidrag til ATP  

 og AER.
Der betales heller ikke arbejdsmarkedsbidrag af ydelserne udbetalt  

 under deltagelse i individuel jobtræning (tidligere særligt tilrettelagte  

 jobtrænigsforløb). I den forbindelse skal der peges på, at ydelsen under  

 aktivering hovedsagelig består af kontanthjælpen, som er fastsat ud fra  

 personens individuelle forhold - ikke ud fra konkrete forhold ved tilbudet.
Det foreslås, at der, i det omfang der ikke er optjent ferie, etableres  

 ret til korterevarende aktiveringsfrihed for de personer, der har indgået i  

 langvarige aktiveringsforløb i individuel jobtræning (tidligere særligt  

 tilrettelagte jobtræningsforløb) og andre tilbud.
Konkret foreslås det, at  

 aktiveringen begrænses til 11 ud af 12 måneder på et år.
Det præciseres, at aktiveringsydelse/oplæringsydelse, beskæftigelsestillæg  

 og en eventuel godtgørelse efter aktiveringsloven træder i stedet for alle de  

 overenskomstmæssige vederlag, herunder løn, pension, tillæg mv.
Det  

 præciseres, at arbejdsvilkårene i øvrigt - bortset fra arbejdstiden - skal  

 svare til de overenskomstmæssige eller de for tilsvarende arbejde sædvanligt  

 gældende.
Tilpasning til lov om en aktiv arbejdsmarkedspolitik »Serviceeftersynet« i lov om en aktiv arbejdsmarkedspolitik  

 medfører ændringer, som også får konsekvenser for aktiveringsloven.
Det er  

 derfor nødvendigt at foretage konsekvensændringer i aktiveringsloven.  

 Ændringerne omfatter dels at særligt tilrettelagte jobtræningsforløb fremover  

 benævnes individuel jobtræning, dels en præcisering af de arbejdsretlige  

 forhold for deltagere i jobtræning og individuel jobtræning og dels en  

 udvidelse af den periode der skal gå, førend der skal udarbejdes en  

 handlingsplan.
Perioden udvides fra 3 til 6 måneders kontanthjælp.
Finansiering Finansieringsreglerne forenkles.
Efter gældende regler er finansieringen af ydelser og driftsudgifter for  

 unge under 25 år afhængig af, om der aktiveres i pligtperioden eller udenfor  

 pligtperioden.
Pligtperioden er for unge under 25 år afgrænset til aktivering  

 i mindst 20 timer om ugen i 6 måneder.
Ydelser i pligtperioden finansieres med 50 procent statslig refusion.  

 Kommunernes udgifter til drift refunderes ligeledes med 50 procent - dog  

 indenfor en grænse på 20 procent af de samlede udgifter til ydelser i  

 pligtperioden.
Når der aktiveres ud over pligtperioden, dvs. i mere end 20  

 timer om ugen og udover 6 måneder finansieres ydelser, der er beregnet som  

 kontanthjælp med 50 procent refusion, mens løntilskud, oplæringsydelse og  

 driftsudgifter finansieres over en pulje, som fordeles til kommunerne.  

 Specielt for aktivering i særligt tilrettelagte jobtræningsforløb gælder, at  

 kommunerne kan aktivere indenfor kontanthjælpsloftet.
Dette medfører i  

 praksis, at ikke-forsørgere og forsørgere kan aktiveres i mere end 20 timer,  

 nemlig op til kontanthjælpsloftet, samtidig med at kommunen fortsat modtager  

 50 procent refusion op til en ydelse, der svarer til den kontanthjælp,  

 deltageren ellers ville være berettiget til.
Modsat gælder, at hvis den  

 udbetalte oplæringsydelse er mindre end kontanthjælpen, kan der udbetales et  

 tillæg, således at den samlede ydelse svarer til kontanthjælpen.
Der ydes 50  

 procent refusion af tillægget.
For kontanthjælpsmodtagere over 25 år, finansieres ydelser der er beregnet  

 som kontanthjælp med 50 procent refusion, mens løntilskud og projektydelse  

 samt driftsudgifter finansieres over puljen.
Herudover finansieres  

 godtgørelsen på op til 1.000 kr. om måneden over puljen.
I særligt  

 tilrettelagte jobtræningsforløb kan der ikke udbetales en ydelse, der er  

 højere end dagpengemaksimum.
Hvis ydelsen i særligt tilrettelagte  

 jobtræningsforløb, efter fradrag af arbejdsmarkedsbidraget er højere end  

 dagpengemaksimum, udbetales et tillæg, således at den samlede ydelse svarer  

 til den kontanthjælp, vedkommende ellers ville være berettiget til.
Der ydes  

 50 procent refusion af tillægget.
 Når der ydes oplæringsydelse og løntilskud til unge under 25 år ud over  

 pligtperioden, samt løntilskud og projektydelse til kontanthjælpsmodtagere  

 over 25 år, uden at der samtidig udbetales supplerende kontanthjælp,  

 udbetales et aktiveringstilskud, som modsvarer den gennemsnitlige  

 kontanthjælp staten sparer.
Efter forslaget finansieres forsørgelsesydelser med 50 procent refusion,  

 mens driftsudgifter og godtgørelsen på op til 1.000 kr. om måneden  

 finansieres over puljen.
Dette medfører, at der ikke skal skelnes mellem  

 pligtperiode og ikke-pligtperiode i finansiering af ydelser og  

 driftsudgifter.
Aktiveringstilskudet, svarende til den sparede kontanthjælp,  

 foreslås alene fastholdt for personer under 25 år, der under et  

 aktiveringstilbud er berettiget til aktiveringsydelse, og hvor ydelsen  

 bortfalder som følge af en udbetalt deltagergodtgørelse i tilbud om  

 aktivering.
Puljen Efter de gældende regler er afsat en pulje, der skal medgå til at dække  

 kommunernes udgifter til den del af aktiveringsindsatsen, der ikke ydes  

 refusion eller tilskud til.
Puljen fordeles efter antal  

 kontanthjælpsmodtagere og aktiverede kontanthjælpsmodtagere over 25 år.
Efter forslaget vil puljen kun skulle dække driftsudgifterne og den  

 eksisterende godtgørelse - men for alle aldersgrupper.
Af hensyn til  

 kommunerne opretholdes den allerede udmeldte pulje for 1995. I starten af  

 1995 optages forhandlinger med kommunerne med henblik på den fremtidige  

 finansieringsordning for puljeudgifterne.
Økonomiske konsekvenser Ny ydelse ved aktivering i individuel jobtræning Forslaget indebærer, at oplæringsydelsen for personer under 25 år samt  

 projektydelsen for personer fyldt 25 år i særligt tilrettelagt jobtræning  

 (nugældende betegnelse) erstattes af aktiveringsydelse/oplæringsydelse  

 tillagt et timetillæg (med loft).
 Med ikrafttræden 1. juli 1995 skønnes ydelsesomlægningen at indebære en  

 samlet offentlig besparelse på 24,0 mill. kr. i 1995 og 48,0 mill. kr. i de  

 følgende år, jfr. tabel 1:
 Tabel 1: Den årlige udgiftsvirkning af ydelsesomlægning for  

 aktivering i individuel jobtræning.
Note: Negativt fortegn angiver mindreudgift Udvidelse af aktiveringspligten for personer under 25 år Forslaget indebærer, at aktiveringspligten for personer under 25 år  

 udvides fra 20 timer pr. uge til 30 timer pr. uge.
 Dette betyder, at ca. 19.000 helårspersoner under 25 år fremover aktiveres  

 mindst 30 timer pr. uge.
 Den samlede offentlige merudgift ved den udvidede aktiveringspligt for  

 personer under 25 år skønnes til ca. 45 mill. kr. i 1995 og ca. 90 mill. kr.  

 i hvert af de følgende år, jfr. tabel 2:
 Tabel 2: Den årlige udgiftsvirkning ved udvidelse af  

 aktiveringspligten for de under-25-årige fra 20 til 30 ugentlige timer.
Note: Positivt fortegn angiver merudgift * heraf merudgift vedr. drift (husleje, materialer, udd. udgifter m.v.) på  

 hhv. 16,5 mill. kr. i 1995 og 33,0 mill. kr. i 1996 og hvert af de følgende  

 år.
Det samlede forslag Det samlede forslags økonomiske konsekvenser er en merudgift på 21,0 mill.  

 kr. i 1995 og 42,0 mill. kr. i 1996 og hvert af de følgende år, jfr. tabel 3.
 Tabel 3: Den samlede årlige udgiftsvirkning af forslaget.
 Note: Positivt fortegn angiver merudgift.
 Forslagets merudgifter på 42,0 mill. kr. (helårsvirkning) skal ses i  

 sammenhæng med besparelserne fra det samtidigt fremsatte forslag om ændring  

 af Lov om social bistand (ændring af reglerne om kontanthjælp m.v.).
 Forslagets økonomiske konsekvenser skal forhandles med de kommunale  

 parter, jfr. tabel 3.
 Finansieringsomlægningen, hvorefter der ydes 50 procent refusion fra  

 staten til forsørgelsesydelserne, medfører at staten umiddelbart får  

 merudgifter hertil, idet beløbet hidtil skulle afholdes af puljebeløbet, der  

 videreføres uændret i 1995.
 Regeringen vil i fortsættelse af aftalerne om den kommunale økonomi for  

 1995 fremsætte forslag om hjemmel til midtvejsregulering af den kommunale  

 budgetgaranti.
 Ved midtvejsreguleringen vil der for 1995 efter forhandlinger med  

 kommunerne ske en midtvejsregulering svarende til de til den tid skønnede  

 statslige merudgifter.
Administrative konsekvenser Aktiveringsloven er blevet kritiseret for at have et noget kompliceret  

 ydelses- og finansieringssystem, som har givet anledning til et stort  

 administrativt arbejde.
 Hensigten med ændringen af aktiveringsloven har været at forenkle ydelses-  

 og finansieringssystemet, hvorfor der må forudses en betydelig administrativ  

 lettelse.
Erhvervsøkonomiske konsekvenser Forslaget har ingen erhvervsøkonomiske konsekvenser.
Bemærkninger til lovforslagets enkelte bestemmelser Til § 1 Til nr.1 Det foreslås, at kommunerne, i det omfang kontanthjælpsmodtagerne under  

 aktiveringen ikke er omfattet af lov om ferie, jfr.forslagets nr.5, får en  

 pligt til at friholde kontanthjælpsmodtagerne fra aktivering i en periode på  

 mindst 1 måned årligt.
Det er en forudsætning, at den samlede varighed af  

 tilbud om aktivering inden for de seneste 12 måneder har oversteget 11  

 måneder.
Det skal tilstræbes, at denne periode placeres efter aftale med  

 kontanthjælpsmodtageren.
Der kan udbetales kontanthjælp i den aktiveringsfri  

 periode, hvis betingelserne herfor er opfyldt.
De fleste aktiveringsforløb har en kortere varighed end 11 måneder, men da  

 aktivering i princippet kan ske over en længere periode, sikres det, at  

 kontanthjælpsmodtagere får et egentligt krav på en pause i aktiveringen ved  

 langvarige aktiveringsforløb.
Det har ingen betydning, at aktiveringstilbudet  

 har et omfang, der er mindre end fuld sædvanlig arbejdstid.
Til nr. 2 Forslaget er en konsekvens af en tilsvarende ændring i lov om en aktiv  

 arbejdsmarkedspolitik.
 Med henblik på at sikre, at personer i jobtræning får samme retsstilling,  

 som øvrige ansatte, dog med de undtagelser der følger af loven med hensyn til  

 fastsættelse af vederlaget og arbejdstiden, præciseres det, at disse personer  

 skal være omfattet af den lovgivning, der gælder for lønmodtagere.
 Bemyndigelsen tænkes anvendt i de tilfælde, hvor det viser sig, at der  

 bliver tale om en uacceptabel retsstilling eller en meget uhensigtsmæssig  

 administration, hvis det fastholdes, at den ansættelsesretlige lovgivning  

 skal anvendes fuldt ud.
Til nr. 3 Ændringen er en konsekvens af en tilsvarende ændring i lov om en aktiv  

 arbejdsmarkedspolitik.
 Ændringen tilsigter ikke nogen realitetsændring og er udelukkende af  

 sproglig karakter.
Til nr. 4 Forslaget er en konsekvens af ændringen i ydelsessystemet, hvorefter  

 ydelsen følger kontanthjælpen. Ændringen skal ses i sammenhæng med forslagets  

 nr. 13, hvori det udtømmende reguleres hvilke vederlag, der kan ydes i  

 individuel jobtræning.
Til nr. 5 Der henvises til bemærkningerne til nr. 2. For kontanthjælpsmodtagere der  

 deltager i individuel jobtræning foreslås, at de ikke er omfattet af lov om  

 ferie, lov om Arbejdsmarkedets Tillægspension og lov om Arbejdgivernes  

 Elevrefusion.
Efter de gældende regler betales der ikke feriepenge,  

 ATP-bidrag og AER-bidrag af kontanthjælp.
Som en konsekvens af det foreslåede  

 ydelsessystem, sker der ingen ændring heraf.
Til nr. 6, 9 og 12 Ændringerne er en konsekvens af, at begrebet ungdomsydelse ophæves.
Til nr. 7 Pligten for kommunerne til at aktivere alle unge under 25 år foreslås  

 udvidet til mindst 30 timer om ugen.
Varigheden på 6 måneder ændres ikke.
 Mange kommuner aktiverer allerede i dag unge kontanthjælpsmodtagere ud  

 over, hvad der følger af pligten til at aktivere, og det henstilles, at  

 kommunerne i videst muligt omfang giver aktiveringstilbud 37 timer ugentlig,  

 jfr. iøvrigt finanslovsaftalen.
Til nr. 8 Ændringen er en konsekvens af, at der ved det samtidige forslag om ændring  

 af lov om social bistand sker en forhøjelse af grænserne for ungesatserne fra  

 23 - 25 år.
Til nr. 10 Ændringen er en konsekvens af en tilsvarende ændring i lov om en aktiv  

 arbejdsmarkedspolitik, hvor det foreslås, at tidspunktet for udarbejdelse af  

 en individuel handlingsplan for ledige dagpengemodtagere udskydes fra 3  

 måneders ledighed til 6 måneders ledighed.
 Der er ikke hermed sket ændring i kommunernes almindelige pligt til at yde  

 rådgivning og vejledning.
Til nr. 11 Forslaget svarer til ændringer i lov om en aktiv arbejdsmarkedspolitik.
Ved ændringen sikres det, at den maksimale aflønning i jobtræning hos  

 offentlige arbejdsgivere vil være den samme uanset om den ledige er ansat i  

 statsligt eller (amts)kommunalt regi.
Forslaget betyder, at reguleringen  

 fremover skal ske på basis af et uvejet gennemsnit af lønudviklingen i de  

 statslige og de (amts)kommunale lønskalaer.
Reguleringssatsen findes således  

 ved, at den statslige lønudvikling og den (amts)kommunale lønudvikling lægges  

 sammen og deles med 2.
Til nr. 13 Det foreslås, at der i individuel jobtræning udbetales en  

 aktiveringsydelse, der beregnes efter reglerne om bruttokontanthjælp i § 37 i  

 lov om social bistand og efter reglerne om særlig støtte i samme lovs § 37 a.  

 Som hidtil sikres det, at aktiveringsydelsen ikke kommer under satsen for  

 udeboende.
Det foreslås, at aktiveringsydelsen suppleres med et  

 beskæftigelsestillæg pr. time.
Samtidig foreslås et maksimum på 65,80 kr. pr.  

 time for bruttokontanthjælpen og beskæftigelsestillæget.
 Ved beregning af maksimum omregnes aktiveringsydelsen til et beløb pr.  

 time.
 Bestemmelsen regulerer udtømmende hvilke vederlag, der ydes til  

 kontanthjælpsmodtagere i individuel jobtræning.
 For kontanthjælpsmodtagere under 25 år i individuel jobtræning vil  

 oplæringsydelsen efter aftalen af 8. maj 1992 om aktiveringsinitiativer  

 udgøres af kontanthjælp suppleret med et beskæftigelsestillæg pr. time, dog  

 højst et maksimum på 65,80 kr. pr. time for bruttokontanthjælpen og  

 beskæftigelsestillægget.
 Der henvises iøvrigt til de almindelige bemærkninger.
Til nr. 14 §§ 16 og 17 ophæves som konsekvens af forslaget til den nye § 15.
 Der henvises til bemærkningerne til nr. 13.
Til nr. 16 og 17 Ændringerne er en konsekvens af ændringen af ydelsessystemet, jfr.  

 bemærkningerne til nr. 13 og de almindelige bemærkninger.
Til nr. 17 Det foreslås, at der fortsat skal være mulighed for at udbetale en  

 godtgørelse i individuel jobtræning.
Dette kan have betydning, hvis  

 beskæftigelsestillæget ikke i rimeligt omfang dækker udgifterne i forbindelse  

 med aktiveringen, f.eks. til transport.
Til nr. 18 Forslaget har til formål at give kommunerne en mulighed for at foretage  

 fradrag i beskæftigelsestillægget, så det får konsekvenser for  

 kontanthjælpsmodtagere, såfremt de uberettiget udebliver fra individuel  

 jobtræning.
 Bestemmmelsen skal ses i sammenhæng med det samtidig fremsatte forslag om  

 ændring af lov om social bistand, hvor der foreslås hjemmel til at foretage  

 fradrag i kontanthjælpen for den følgende måned, når en kontanthjælpsmodtager  

 - eller ægtefællen- udebliver uden rimelig grund i en eller flere dage fra en  

 beskæftigelsesforanstaltning.
Til nr. 19 Ændringen er en konsekvens af ændringen af ydelsessystemet.
 Samtidig foreslås, at kommunalbestyrelsens afgørelser om aktiveringsfri  

 periode kan indbringes for de sociale ankemyndigheder.
Til nr. 20, 21 og 22 Der henvises til de almindelige bemærkninger.
Heraf fremgår, at  

 forsørgelsesydelser finansieres med 50 pct. refusion, mens driftsudgifter og  

 godtgørelse på op til 1000 kr. om måneden finansieres over puljen.
Dette  

 medfører, at der ikke skal skelnes mellem pligtperiode og ikke-pligtperiode i  

 finansieringen af ydelser og driftsudgifter.
Aktiveringstilskuddet svarende  

 til den sparede kontanthjælp foreslås fastholdt alene for personer under 25  

 år, der under et aktiveringstilbud er berettiget til aktiveringsydelse, og  

 hvor ydelsen bortfalder som følge af en udbetalt deltagergodtgørelse i tilbud  

 om aktivering.
Til § 2 Efter § 134 a, stk. 5 i lov om social bistand udbetales et tilskud på  

 1.066 kr. om måneden for udlændinge, der deltager i aktiviteter, der er  

 omfattet af §§ 4-8 i lov om kommunal aktivering.
Dette tilskud betales ikke  

 for udlændinge i den nuværende ungdomsydelsesordning, idet driftsudgifterne  

 til udlændinge her refunderes med 75 pct.
Ordningen med refusion af driftsudgifterne til unge i den nuværende  

 ungdomsydelsesordning foreslås ophævet.
Som konsekvens heraf, skal der også  

 under den pligtmæssige aktivering af unge udlændinge udbetales tilskud til  

 kommunerne på 1.066 kr., om måneden.
Til § 3 Forslaget skal ses i sammenhæng med ændringerne i lov om kommunal  

 aktivering.
 Forslaget sikrer fritagelsen for bidrag til arbejdsmarkedsfonde af  

 aktiveringsydelsen, oplæringsydelsen og beskæftigelsestillægget til  

 kontanthjælpsmodtagere i individuel jobtræning efter § 5 i lov om kommunal  

 aktivering.
 Forslaget har ingen provenumæssige konsekvenser, idet ydelserne er fastsat  

 under hensyntagen til fritagelsen for arbejdsmarkedsbidrag.
 Forslaget har ikke nævneværdige administrative konsekvenser.
Til §§ 4 og 5 Ikrafttræden foreslås til d.1.juli 1995 dog således, at de forslag til  

 ændringer, der er en konsekvens af det samtidig fremsatte lovforslag om  

 ændring af lov om en aktiv arbejdsmarkedspolitik, træder i kraft d. 1. april  

 1995. Som led i ændringerne i lov om en aktiv arbejdsmarkedspolitik ændres  

 begrebet »særligt tilrettelagt jobtræningsforløb« til  

 »individuel jobtræning«.
Denne sproglige ændring indfortolkes i lov  

 om kommunal aktivering i perioden 1. april til 1. juli 1995.
 Under hensyn til de nye ydelsesregler, der er indeholdt i forslaget,  

 foreslås, at kommunerne senest 3 måneder før lovens ikrafttræden orienterer  

 ydelsesmodtageren herom.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om kommunal aktivering, jf. lovbekendtgørelse nr. 8 af 5. januar  

 1994, foretages følgende ændringer:
 1. I § 2 indsættes efter stk. 2 som nyt stykke:
» Stk. 3 . Kommunalbestyrelsen skal sikre, at den samlede  

 varighed af tilbud om aktivering efter §§ 5-8 ikke overstiger 11 måneder  

 inden for de seneste 12 måneder.
Det skal tilstræbes, at den aktiveringsfri  

 periode placeres efter aftale med kontanthjælpsmodtageren.«.
 Stk. 3 og 4 bliver herefter stk. 4 og 5.
 § 2. Kommunalbestyrelsen har ansvaret for tilvejebringelsen og  

 gennemførelsen af de tilbud om aktiverende foranstaltninger, der kan gives  

 til kontanthjælpsmodtagere.
 Stk. 2 . Det skal tilstræbes, at kontanthjælpsmodtagere får flere  

 tilbud at vælge imellem.
 Stk. 3 . Ved afgivelse af tilbud om aktivering finder reglerne i  

 kapitel 1-6 i lov om social bistand tilsvarende anvendelse.
 Stk. 4 . Der henvises til de redskaber om aktivering, som er nævnt  

 i kapitel 3-10 i lov om en aktiv arbejdsmarkedspolitik, i det omfang disse  

 redskaber ikke er reguleret ved denne lov eller den øvrige sociale  

 lovgivning.
 2. I § 4 indsættes som stk. 3 og 4:
 » Stk. 3 . Personer i jobtræning er i øvrigt omfattet af den  

 lovgivning, som gælder for lønmodtagere.
 Stk. 4 . Arbejdsministeren kan fastsætte nødvendige undtagelser  

 fra stk. 3.«.
 § 4 . Kontanthjælpsmodtagere kan få tilbud om jobtræning med  

 løntilskud hos private eller offentlige arbejdsgivere, jf. §§ 12-14 i lov om  

 en aktiv arbejdsmarkedspolitik.
Stk. 2. Arbejdstiden i jobtræning fastsættes af  

 kommunalbestyrelsen efter aftale med arbejdsgiveren.
Arbejdsvilkårene i  

 øvrigt skal svare til de overenskomstmæssige eller de for tilsvarende arbejde  

 sædvanligt gældende.
 3. I § 5, stk. 1 og i § 5, stk. 2, 1. pkt. , ændres  

 »særligt tilrettelagte jobtræningsforløb« til: »individuel  

 jobtræning«.
 4. I § 5, stk. 2, 2. pkt. , indsættes efter »gældende«:  

 », jf. dog § 15«.
 5. I § 5 indsættes som stk. 3 og 4:
 » Stk. 3. Personer i individuel jobtræning er i øvrigt  

 omfattet af den lovgivning, der gælder for lønmodtagere, bortset fra lov om  

 ferie, lov om Arbejdsmarkedets Tillægspension og lov om Arbejdsgivernes  

 Elevrefusion.
 Stk. 4 . Arbejdsministeren kan fastsætte de nødvendige undtagelser  

 fra stk. 3.«.
 § 5. Kontanthjælpsmodtagere kan få tilbud om særligt tilrettelagte  

 jobtræningsforløb hos private eller offentlige arbejdsgivere, jf. § 22 og §  

 24 i lov om en aktiv arbejdsmarkedspolitik.
 Stk. 2 . Arbejdstiden i særligt tilrettelagte jobtræningsforløb  

 fastsættes af kommunalbestyrelsen efter aftale med arbejdsgiveren.  

 Arbejdsvilkårene i øvrigt skal svare til de overenskomstmæssige eller de for  

 tilsvarende arbejde sædvanligt gældende.
 6. I overskriften til Kapitel 4 udgår  

 »(ungdomsydelse)».
Kapitel 4 Rettigheder for kontanthjælpsmodtagere under 25 år (ungdomsydelse) 7. § 10, stk. 1 affattes således:
 »Tilbud om aktivering til kontanthjælpsmodtagere under 25 år skal  

 være på mindst 30 timer om ugen og have en varighed på 6 måneder.«.
 8. I § 10, stk. 3 ændres »23 år« til: »25  

 år«.
 § 10. Tilbud om aktivering i form af ungdomsydelse skal være på  

 mindst 20 timer om ugen og have en varighed på 6 måneder.
 Stk. 2 . Hvis kontanthjælpsmodtageren under aktiveringstilbudet  

 får ordinær beskæftigelse eller begynder på en uddannelse, suspenderes  

 aktiveringsperioden i op til 6 måneder.
 Stk. 3 . Ydelserne under aktiveringstilbudet giver ikke i sig selv  

 kontanthjælpsmodtageren ret til efter udløbet af aktiveringsperioden at få  

 beregnet kontanthjælp efter reglerne for personer over 23 år, jf. lov om  

 social bistand.
 9. I § 11 ændres »en aktiveringsperiode med  

 ungdomsydelse« til: »aktiveringsperioden efter § 10, stk. 1«.
 § 11 . Når kontanthjælpsmodtageren efter udløbet af en  

 aktiveringsperiode med ungdomsydelse på grund af ledighed har modtaget  

 kontanthjælp i en sammenhængende periode på 3 måneder uden at have deltaget i  

 et aktiveringstilbud efter reglerne i kapitel 3, har kommunalbestyrelsen  

 pligt til at give og modtageren ret til at få et nyt tilbud om aktivering.
 10. I § 12 ændres »3 måneders kontanthjælp« til:  

 »6 måneders kontanthjælp«.
§ 12. Til kontanthjælpsmodtagere, der er fyldt 25 år, har  

 kommunalbestyrelsen pligt til og modtageren ret til udarbejdelse af en  

 individuel handlingsplan.
Planen skal udarbejdes senest efter en  

 sammenhængende periode med 3 måneders kontanthjælp.
I handlingsplanen  

 beskrives kontanthjælpsmodtagerens beskæftigelsesmål.
Med udgangspunkt i  

 kontanthjælpsmodtagerens ønsker og forudsætninger og under hensyntagen til  

 arbejdsmarkedets behov angives tillige, hvilke arbejdsmarkedspolitiske eller  

 andre aktiviteter der kan bidrage til opfyldelse af målet.
 11. § 14, stk. 1, 3. pkt., affattes således:
 »Den maksimale timeløn reguleres procentuelt i overensstemmelse med  

 den gennemsnitlige regulering af de offentlige lønskalaer.«.
 12. § 14, stk. 2 ophæves.
§ 14. Til kontanthjælpsmodtagere i jobtræning efter § 4 udbetales  

 der en løn, der svarer til den overenskomstmæssige eller den for tilsvarende  

 arbejde sædvanligt gældende.
I jobtræning hos offentlige arbejdsgivere kan  

 lønnen højst udgøre 81 kr. pr. time eksklusive feriepenge m.v.
Den maksimale  

 timeløn reguleres procentuelt i overensstemmelse med reguleringen i de  

 offentlige lønskalaer.
 Stk. 2 . Til kontanthjælpsmodtagere under 25 år udbetales der i  

 jobtræning med 20 timer om ugen ungdomsydelse i form af lønnen efter stk. 1.
 13. § 15 affattes således:
 » § 15 . Til kontanthjælpsmodtagere i individuel jobtræning  

 efter § 5 udbetales aktiveringsydelse, jf. dog stk. 4, der beregnes efter  

 reglerne om kontanthjælp i §§ 37 og 37 a i lov om social bistand, dog mindst  

 et beløb svarende til satsen for unge udeboende under 25 år.
Stk. 2. Der ydes et beskæftigelsestillæg på 15 kr. pr. time.  

 Beskæftigelsestillægget nedsættes eller bortfalder med det beløb, hvormed  

 summen af tillægget og den del af aktiveringsydelsen, der beregnes efter § 37  

 i lov om social bistand, overstiger et beløb på 65,80 kr. i timen.
Ved  

 beregningen heraf omsættes aktiveringsydelsen til et beløb pr. time ud fra  

 det antal månedlige timer, som aktiveringstilbudet omfatter.
 Stk. 3. Det i stk. 2 nævnte tillæg og beløb reguleres en gang  

 årlig den 1. januar med satsreguleringsprocenten, jf. lov om en  

 satsreguleringsprocent.
 Stk. 4. Under deltagelse i individuel jobtræning udbetales der til  

 kontanthjælpsmodtagere under 25 år oplæringsydelse i form af kontanthjælp  

 beregnet efter §§ 37 og 37 a i lov om social bistand, dog mindst et beløb  

 svarende til satsen for unge udeboende under 25 år, samt beskæftigelsestillæg  

 efter reglerne i stk. 2.«.
 § 15. Til kontanthjælpsmodtagere under 25 år, der deltager i et  

 vejlednings- og introduktionsprogram efter § 3, stk. 2, udbetales  

 ungdomsydelse beregnet efter reglerne om kontanthjælp i lov om social  

 bistand.
 Stk. 2 . Til kontanthjælpsmodtagere under 25 år, der deltager i et  

 særligt tilrettelagt jobtræningsforløb, jf. § 5, udbetales en  

 oplæringsydelse, som i de første 20 timer om ugen udgør 49,80 kr. pr. time.
 Stk. 3 . For timer ud over 20 timer om ugen udgør oplæringsydelsen  

 for kontanthjælpsmodtagere under 23 år følgende:
1) Første gang en modtager deltager i et særligt tilrettelagt  

 jobtræningsforløb, 49,80 kr. pr. time, 2) anden gang en modtager deltager i et særligt tilrettelagt  

 jobtræningsforløb, 59,75 kr. pr. time, hvis der kan fremvises et  

 oplæringsbevis, jf. stk. 7, og 3) tredje og efterfølgende gange en modtager deltager i et særligt  

 tilrettelagt jobtræningsforløb, 66,70 kr. pr. time, hvis der kan fremvises et  

 oplæringsbevis, jf. stk. 7.
 Stk. 4 . For timer ud over 20 timer om ugen udgør oplæringsydelsen  

 for 23-24-årige kontanthjælpsmodtagere 66,70 kr. pr. time.
 Stk. 5 . Den i stk. 2-4 nævnte ydelse reguleres en gang årlig den  

 1. januar med satsreguleringsprocenten, jf. lov om en satsreguleringsprocent.
 Stk. 6 . Under deltagelse i særligt tilrettelagt jobtræningsforløb  

 med 20 timer om ugen udbetales der ungdomsydelse i form af oplæringsydelse  

 efter stk. 2.
Stk. 7 . Til kontanthjælpsmodtagere, der deltager i et særligt  

 tilrettelagt jobtræningsforløb, udstedes der et oplæringsbevis, hvis der  

 anmodes herom.
Oplæringsbeviset skal indeholde oplysninger om, hvilke  

 kvalifikationer kontanthjælpsmodtageren har opnået i jobtræningsforløbet.
 Stk. 8 . Socialministeren kan fastsætte nærmere regler om  

 oplæringsydelse og oplæringsbevis.
 14. §§ 16 og 17 ophæves.
 § 16. . Til kontanthjælpsmodtagere, der er fyldt 25 år, og som  

 deltager i et særligt tilrettelagt jobtræningsforløb efter § 5, udbetales der  

 aktiveringsydelse, der beregnes efter reglerne om kontanthjælp i lov om  

 social bistand.
 Stk. 2 . Kommunalbestyrelsen kan ud fra en vurdering af omfanget  

 af det beskæftigelsesfremmende sigte i det særligt tilrettelagte  

 jobtræningsforløb træffe beslutning om, at der i stedet for  

 aktiveringsydelsen efter stk. 1 skal udbetales en projektydelse pr. time, jf.  

 § 23, stk. 1, i lov om en aktiv arbejdsmarkedspolitik.
 § 17 . Ydelser i særligt tilrettelagte jobtræningsforløb efter §  

 15 og § 16 kan efter fradrag af arbejdsmarkedsbidraget ikke overstige  

 arbejdsløshedsdagpengenes højeste beløb.
 Stk. 2. Ville modtageren af oplæringsydelse efter § 15, stk. 2-4  

 eller ydelser efter § 16 være berettiget til en højere ydelse efter reglerne  

 om kontanthjælp i lov om social bistand, ydes et tillæg svarende til  

 forskellen.
 15. § 18 affattes således:
 » § 18 . Til kontanthjælpsmodtagere, der deltager i et  

 vejlednings- og introduktionsprogram efter § 3, stk. 2, i særligt  

 tilrettelagte uddannelsesaktiviteter efter § 6, i særligt tilrettelagte  

 aktiverende forløb efter § 7 eller i frivillige og ulønnede aktiviteter efter  

 § 8, udbetales aktiveringsydelse, som beregnes efter reglerne om kontanthjælp  

 i §§ 37 og 37 a i lov om social bistand.«.
 § 18 . Til kontanthjælpsmodtagere under 25 år, der deltager i  

 særligt tilrettelagte uddannelsesaktiviteter efter § 6, i særligt  

 tilrettelagte aktiverende forløb efter § 7 eller i frivillige og ulønnede  

 aktiviteter efter § 8, udbetales der ungdomsydelse, der beregnes efter  

 reglerne om kontanthjælp i lov om social bistand.
 Stk. 2 . Til kontanthjælpsmodtagere, der er fyldt 25 år, og som  

 deltager i aktiviteterne efter stk. 1, udbetales der aktiveringsydelse, der  

 beregnes efter reglerne om kontanthjælp i lov om social bistand.
 16. § 19 ophæves.
 § 19 . Til kontanthjælpsmodtagere under 25 år, der deltager i et  

 tilbud om aktivering efter kapitel 3 efter udløbet af en aktiveringsperiode  

 med ungdomsydelse, udbetales der løn, oplæringsydelse eller kontanthjælp i  

 overensstemmelse med reglerne i § 14, § 15 og § 18, stk. 1.
 17. § 20, stk. 1, 2. pkt. , affattes således:
 »Godtgørelsen kan tilsvarende udbetales til kontanthjælpsmodtagere i  

 individuel jobtræning efter § 5, når udgifterne ved deltagelsen i  

 aktiveringstilbudet ikke i rimeligt omfang er dækket af  

 beskæftigelsestillægget efter § 15, stk. 2.«.
 § 20 . Kommunalbestyrelsen kan træffe beslutning om udbetaling af  

 en godtgørelse på op til 1.000 kr. månedlig, der medgår til at dække  

 kontanthjælpsmodtageres udgifter ved deltagelse i tilbud om aktivering efter  

 §§ 6-8 eller i et vejlednings- og introduktionsprogram efter § 3, stk. 2.  

 Godtgørelsen kan tilsvarende udbetales til kontanthjælpsmodtagere, der  

 modtager aktiveringsydelse eller oplæringsydelse under deltagelse i et  

 særligt tilrettelagt jobtræningsforløb efter § 5.
 Stk. 2 . Godtgørelsen efter stk. 1 medfører ikke fradrag i  

 ydelserne efter denne lov.
 18. § 22, stk. 2 affattes således:
»Stk. 2 . I individuel jobtræning efter § 5 kan  

 kommunalbestyrelsen foretage fradrag i beskæftigelsestillægget efter § 15,  

 stk. 2, for det antal timer, som kontanthjælpsmodtageren uberettiget er  

 udeblevet fra.
Kommunalbestyrelsen kan ligeledes foretage et forholdsmæssigt  

 fradrag i godtgørelsen efter § 20, når kontanthjælpsmodtageren uberettiget  

 udebliver fra et tilbud om aktivering efter kapitel 3.«.
§ 22. - - - Stk. 2 . Hvis kontanthjælpsmodtageren uberettiget udebliver fra et  

 tilbud om aktivering efter kapitel 3, kan kommunalbestyrelsen foretage et  

 forholdsmæssigt fradrag i godtgørelsen efter § 20.
 19. § 23, stk. 1, 2. pkt. , affattes således:
 »Det samme gælder kommunalbestyrelsens afgørelse efter § 2, stk. 3 og  

 § 22 samt kommunalbestyrelsens afgørelse om størrelsen af ydelser efter § 15,  

 § 18 og § 21.«.
§ 23 . Kommunalbestyrelsens afgørelse om, hvorvidt en  

 kontanthjælpsmodtager er berettiget til tilbud om aktivering efter kapitel 3  

 eller udbetaling af igangsætningsydelse efter § 21, stk. 1, kan indbringes  

 for det sociale ankenævn og Den Sociale Ankestyrelse efter reglerne i kapitel  

 4 i lov om social bistand.
Det samme gælder kommunalbestyrelsens afgørelse  

 efter § 22 samt kommunalbestyrelsens afgørelse om størrelsen af ydelser efter  

 § 15, § 16, stk. 1, §§ 17-19 og § 21.
 Stk. 2 . Kommunalbestyrelsens afgørelse om indholdet af tilbud om  

 aktivering kan ikke indbringes for anden administrativ myndighed.
 20. I § 24 ophæves stk. 1-3 , og i stedet indsættes:
 »Staten afholder 50 pct. af en kommunes udgifter til  

 aktiveringsydelse, beskæftigelsestillæg samt oplæringsydelse i  

 aktiveringstilbud efter §§ 5-8. Det samme gælder en kommunes udgifter til  

 løntilskud i aktiveringstilbud efter § 4.«.
 Stk. 4 bliver herefter stk. 2.
 § 24 . I tilbud om aktivering af kontanthjælpsmodtagere under 25  

 år refunderer staten 50 pct. af en kommunes udgifter til:
 1) Ungdomsydelse beregnet efter reglerne om kontanthjælp i lov om social  

 bistand.
 2) Løntilskud i ungdomsydelsestilbud om aktivering med 20 timer om ugen  

 efter § 14, stk. 2.
 3) Ungdomsydelse i form af oplæringsydelse efter § 15, stk. 2, inkl.  

 udgifter til feriepenge, ATP-bidrag og AER-bidrag.
 4) Oplæringsydelse efter § 15, stk. 3 og 4, inkl. udgifter til feriepenge,  

 ATP-bidrag og AER-bidrag, der ydes i forbindelse med ungdomsydelse i form af  

 oplæringsydelse efter § 15, stk. 2. Dette gælder dog højst af et beløb, der  

 svarer til forskellen mellem den kontanthjælp, som den unge ellers ville være  

 berettiget til, og summen af de refusionsberettigende udgifter til  

 ungdomsydelse efter nr. 3 og tillæg efter stk. 3.
 5) Drift i forbindelse med ungdomsydelsestilbud inden for en grænse på 20  

 pct. af de samlede udgifter til ungdomsydelse beregnet efter reglerne om  

 kontanthjælp, ungdomsydelse i form af oplæringsydelse samt løntilskud, jf.  

 nr. 1-3.
 Stk. 2 . I tilbud om aktivering af kontanthjælpsmodtagere, der er  

 fyldt 25 år, refunderer staten 50 pct. af en kommunes udgifter til  

 aktiveringsydelse.
 Stk. 3 . Staten refunderer 50 pct. af kommunernes udgifter til  

 tillæg efter § 17, stk. 2.
 Stk. 4 . I tilbud om aktivering af personer, der er omfattet af §  

 134 a i lov om social bistand, finder reglerne om finansiering i § 134 a i  

 lov om social bistand anvendelse.
 21. I § 25 ophæves stk. 1 og 2 , og i stedet  

 indsættes:
 »Staten udbetaler til kommunerne et tilskud på 2.183 kr. for hver  

 måned for personer under 25 år, der under et aktiveringstilbud er berettiget  

 til aktiveringsydelse, og hvor ydelsen bortfalder som følge af en udbetalt  

 deltagergodtgørelse i tilbud om aktivering.«.
 Stk. 3 bliver herefter stk. 2.
 § 25 . Staten udbetaler til kommunerne et tilskud på 2.174 kr. for  

 hver måned for personer, der er fyldt 25 år, og som deltager i tilbud om  

 aktivering efter kapitel 3. Det er en forudsætning, at de pågældende er  

 berettiget til, men ikke modtager kontanthjælp, aktiveringsydelse eller  

 tillæg efter § 17, stk. 2. Det er yderligere en forudsætning, at de  

 pågældende ikke modtager arbejdsløshedsdagpenge eller ville være berettiget  

 hertil.
 Stk. 2 . Tilskuddet efter stk. 1 udbetales tilsvarende for  

 personer under 25 år, der efter udløbet af et aktiveringstilbud med  

 ungdomsydelse er berettiget til kontanthjælp, og som deltager i et tilbud om  

 aktivering efter kapitel 3 uden at modtage kontanthjælp eller tillæg efter §  

 17, stk. 2. Der udbetales ligeledes tilskud efter stk. 1 for personer under  

 25 år, der under et aktiveringstilbud med ungdomsydelse er berettiget til en  

 ydelse, der beregnes efter reglerne om kontanthjælp, og hvor ydelsen  

 bortfalder som følge af en udbetalt deltagergodtgørelse i tilbud om  

 aktivering.
 Stk. 3 . Det tilskud, der er nævnt i stk. 1, reguleres een gang  

 årligt den 1. januar med satsreguleringsprocenten, jf. lov om en  

 satsreguleringsprocent.
 22. § 26, stk. 2 , affattes således:
 » Stk. 2 . Puljebeløbet kan anvendes til finansiering af:
 1) Driftsudgifter i forbindelse med aktiveringstilbud efter §§ 5-7.
 2) Godtgørelse efter § 20.«.
§ 26. - - - Stk. 2 . Puljebeløbet kan anvendes til finansiering af de udgifter  

 til ydelser og drift, der ikke er omfattet af bestemmelsen om refusion i §  

 24, og som afholdes til:
 1) Aktivering af kontanthjælpsmodtagere, der er fyldt 25 år.
 2) Aktivering ud over 20 timer om ugen af kontanthjælpsmodtagere under 25  

 år, der modtager ungdomsydelse i jobtræning, jf. § 14, stk. 2.
 3) Aktivering ud over 20 timer om ugen af kontanthjælpsmodtagere under 25  

 år, der modtager ungdomsydelse i særligt tilrettelagte jobtræningsforløb, jf.  

 § 15, stk. 6.
 4) Aktivering af kontanthjælpsmodtagere under 25 år efter udløbet af en  

 aktiveringsperiode med ungdomsydelse og indtil en ny periode med  

 ungdomsydelse indtræder, jf. § 11.
 5) Godtgørelse efter § 20.
§ 2 I lov om social bistand, jf. lovbekendtgørelse nr. 829 af 1. oktober 1992,  

 som senest ændret ved lov nr. 450 af 1. juni 1994, ophæves § 134 a, stk.  

 5, 3. pkt.
§ 134 a. - - - Stk. 5 . Staten udbetaler til kommunerne et tilskud på 1.066 kr.  

 pr. måned for udlændinge, jf. stk. 1, der deltager i aktiviteter, der er  

 omfattet af §§ 4-8 i lov om kommunal aktivering.
Aktiviteten skal have et  

 omfang på mindst 20 timer pr. uge.
Der udbetales ikke tilskud for personer,  

 der modtager ungdomsydelse efter reglerne i lov om kommunal aktivering.
Er  

 betingelserne for at yde tilskud efter § 25 i lov om kommunal aktivering  

 samtidig opfyldt, ydes der til kommunen et yderligere tilskud på 1.086 kr.  

 pr. måned.
§ 3 I lov om arbejdsmarkedsfonde, jf. lovbekendtgørelse nr. 837 af 28.  

 september 1994, foretages følgende ændring:
 I § 8 indsættes som stk. 4:
 »Stk. 4 . Aktiveringsydelse, beskæftigelsestillæg og oplæringsydelse  

 efter § 15, stk. 1, 2 og 4, i lov om kommunal aktivering medregnes ikke til  

 bidragsgrundlaget.«.
§ 8. - - - Stk. 3 . Vederlag, der er omfattet af kildeskattelovens § 48 D,  

 jf. kildeskattelovens § 48 C, eller ligningslovens § 33 C, medregnes ikke til  

 bidragsgrundlaget.
