Klager havde den 5. januar ikke fået den sidste karakter i den  

 afsluttende hovedfagseksamen og må derfor pr. denne dato betragtes som  

 værende under uddannelse.
Da tilbagebetalingspligten over for statskassen  

 ikke var indtrådt, opfylder klager ikke betingelserne for at få tilskud Ankenævnets brev af 13. juni 1990:
 I brev af 2. april 1990 har De klaget over, at Styrelsen for Statens  

 Uddannelsesstøtte har givet Dem afslag på Deres ansøgning om tilskud for  

 tilskudsåret 1990/91.
 Styrelsen for Statens Uddannelsesstøtte har i brev af 22. maj 1990 i  

 anledning af Deres klage afgivet en udtalelse, som De har fået kopi af.  

 Styrelsen fastholder sin afgørelse.
 Foranlediget af styrelsens udtalelse er De med brev af 1. juni 1990 kommet  

 med yderligere bemærkninger i sagen.
 Ankenævnet skal udtale:
 Det fremgår af § 5 i lov om tilskud til afvikling af studiegæld og om  

 eftergivelse af studiegæld, jf. lovbekendtgørelse nr. 542 af 13. september  

 1988, at det er en betingelse for at få tilskud, at ansøger ved  

 ansøgningsfristens udløb har afsluttet eller afbrudt sin senest påbegyndte  

 uddannelse, eller tilbagebetalingspligten er indtrådt efter reglerne i lov om  

 statens uddannelsesstøtte. § 1, stk. 2, 1. pkt., i bekendtgørelse nr. 676 af  

 4. november 1988 om tilskud til afvikling af statsgaranterede studielån  

 indeholder en bestemmelse med et indhold svarende til lovens § 5.  

 Bekendtgørelsens § 1, stk. 2, 2. og 3. pkt., handler om, hvornår  

 tilbagebetalingspligten efter lov om tilskud til afvikling af studiegæld og  

 om eftergivelse af studiegæld er indtrådt.
Af vejledning til ansøgningsskemaet fremgår det, at uddannelsen betragtes  

 som afsluttet, hvis man senest den 5. januar 1990 har fået den sidste  

 karakter i den afsluttende eksamen.
Det fremgår endvidere, at uddannelsen kan  

 betragtes som afsluttet, hvis der kun mangler den endelige bedømmelse af et  

 afsluttende speciale eller lignende, forudsat at der sammen med ansøgningen  

 sendes en forhåndsgodkendelse af specialet fra vejleder (eksaminator) og  

 censor.
 Alene af den grund, at De ikke den 5. januar 1990 havde fået den sidste  

 karakter i den afsluttende hovedfagseksamen, må De den 5. januar 1990  

 betragtes som værende under uddannelse, og da Deres tilbagebetalingspligt  

 over for statskassen ikke var indtrådt, opfylder De ikke betingelserne for at  

 få tilskud.
 I anledning af Deres klage af 1. juni 1990 skal Ankenævnet bemærke, at  

 hverken lov om tilskud til afvikling af studiegæld og om eftergivelse af  

 studiegæld eller bekendtgørelse om tilskud til afvikling af statsgaranterede  

 studielån indeholder hjemmel til at dispensere fra kravet om, at ansøgeren  

 ved ansøgningsfristens udløb har afsluttet eller afbrudt sin senest  

 påbegyndte uddannelse, før tilsagn om tilskud kan gives.
I øvrigt kan der næppe gives noget entydigt svar på, om den, som er  

 nødsaget til at vente 1 år med at afvikle sit studielån med tilskud, vil få  

 et mindre samlet tilskud end den, som kan begynde tilbagebetalingen med  

 tilskud straks.
Dog er det naturligvis således, at den låntager, som  

 afslutter sin uddannelse efter f.eks. den 5. januar 1990 og derfor først kan  

 få tilskud i tilskudsåret 1. april 1991 - 31. marts 1992, vil få et mindre  

 samlet tilskud, hvis vedkommende begynder tilbagebetalingen straks i stedet  

 for at vente, til det afviklingsfri år er gået.
Ankenævnet vedlægger til  

 Deres orientering sin beretning for tiden 1. oktober 1985 til 31. december  

 1989.
