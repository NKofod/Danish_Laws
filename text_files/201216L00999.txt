Beretning afgivet af Retsudvalget den 7. maj 2013 Beretning om Forslag til lov om ændring af straffeloven (Ophævelse af straffelovens blasfemibestemmelse) [af Søren Espersen (DF) m.fl.]:
1. Udvalgsarbejdet Lovforslaget blev fremsat den 2. november 2012 og var til 1. behandling den 29. november 2012. Lovforslaget blev efter 1. behandling henvist til behandling i Retsudvalget.
Møder Udvalget har behandlet lovforslaget i 3 møder.
Spørgsmål Udvalget har stillet 1 spørgsmål til justitsministeren til skriftlig besvarelse, som denne har besvaret.
2. Politiske bemærkninger Folketingets partier har behandlet lovforslaget, og et mindretal i udvalget (V, DF, LA og KF) mener, at man bør afvente Straffelovrådets vurdering af de juridiske konsekvenser af en ophævelse af straffelovens § 140 og rådets vurdering af fordele og ulemper ved en eventuel ophævelse af bestemmelsen.
 Når vurderingen fra Straffelovrådet foreligger, og hvis anbefalingen er, at straffelovens § 140 bør ophæves, mener mindretallet, at regeringen bør indkalde Folketingets partier til drøftelse, med henblik på at regeringen og de af Folketingets partier, der støtter en ophævelse, indgår en aftale om ophævelse og at aftalen udmøntes i et lovforslag fra regeringen.
 P.u v.
Karina Lorentzen Dehnhardt formand Bilag 1 Oversigt over bilag vedrørende L 54 Bilagsnr.
