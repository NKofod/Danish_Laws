Antaget, at spørgsmålet om retten til registerindsigt i et internt  

 notat ført på edb i et pengeinstitut er omfattet af reglerne om  

 registerindsigt i lov om private registre m.v.
Endvidere antaget, at det  

 interne notat ikke indeholdt oplysninger, der kunne begrunde en nægtelse af  

 registerindsigt i medfør af lov om private registre m.v. § 7 a, stk. 2.
Antaget, at spørgsmålet om retten til registerindsigt i et internt notat  

 ført på edb i et pengeinstitut er omfattet af reglerne om registerindsigt i  

 lov om private registre m.v.
Endvidere antaget, at det interne notat ikke  

 indeholdt oplysninger, der kunne begrunde en nægtelse af registerindsigt i  

 medfør af lov om private registre m.v. § 7 a, stk. 2.
 En person klagede til Registertilsynet over, at et pengeinstitut ikke  

 havde efterkommet hans begæring om registerindsigt.
 Det fremgik af sagen, at de oplysninger, klageren bad om at få udleveret,  

 var interne notater til pengeinstituttets eget brug, samt at notaterne blev  

 ført på edb og vedrørte klagerens engagement med banken.
Det fremgik endvidere, at det var pengeinstituttets opfattelse, at private  

 virksomheder bør sidestilles med offentlige myndigheder for så vidt angår  

 pligt til udlevering af interne arbejdsdokumenter, således at  

 offentlighedslovens § 7 og forvaltningslovens § 12 finder tilsvarende  

 anvendelse for private virksomheder.
Ifølge offentlighedslovens § 7 og  

 forvaltningslovens § 12 omfatter retten til aktindsigt ikke en myndigheds  

 interne arbejdsdokumenter, mens retten til registerindsigt ifølge lov om  

 private registre m.v. § 7 a som udgangspunkt omfatter alle oplysninger  

 registreret på edb, medmindre den registreredes interesse i at få kendskab  

 til oplysningerne findes at burde vige for afgørende hensyn til offentlige  

 eller private interesser, herunder hensynet til den pågældende selv, jf.  

 lovens § 7 a, stk. 2.
 Det var desuden pengeinstituttets opfattelse, at det ikke ville være i  

 overensstemmelse med den tekniske udvikling, hvis pengeinstituttet skulle gå  

 tilbage til sagsmapper og kartotekskort for at undgå kravet i lov om private  

 registre m.v. § 7 a om meddelelse af registerindsigt i edb-registre.
Herudover anførte pengeinstituttet, at da notatet indeholdt oplysninger  

 afgivet af et andet navngivet pengeinstitut, følger det af »Regler og  

 vejledning for pengeinstitutternes afgivelse af soliditetsoplysninger«,  

 at et pengeinstitut, der har afgivet en oplysning om en kunde, selv skal give  

 kunden meddelelse om videregivelse af oplysninger.
Pengeinstituttet anførte  

 endvidere, at denne fremgangsmåde senere har fundet udtryk i bekendtgørelse  

 nr. 122 af 11. marts 1988 om pengeinstitutters videregivelse af  

 kreditoplysninger.
Pengeinstituttet anførte endelig, at de oplysninger, der  

 var meddelt pengeinstituttet, var givet i fortrolighed som led i udveksling  

 af oplysninger mellem pengeinstitutter, og det var bankens opfattelse, at  

 klageren måtte henvises til det andet pengeinstitut, som ville være rette  

 svargiver.
Registertilsynet meddelte herefter pengeinstituttet, at offentlighedsloven  

 og forvaltningsloven ikke finder anvendelse på pengeinstitutters virksomhed,  

 samt at reglerne for pengeinstitutters videregivelse af kreditoplysninger  

 ikke kan begrunde en nægtelse af registerindsigt.
Spørgsmålet om retten til  

 registerindsigt i private registre ført på edb er reguleret i lov om private  

 registre m.v. kapitel 2 a.
 Registertilsynet anmodede pengeinstituttet om en redegørelse for, med  

 hvilken begrundelse man fandt, at oplysningerne i notatet kunne henføres  

 under undtagelsesreglerne for udlevering af oplysninger i lov om private  

 registre m.v. § 7 a, stk. 2.
 Pengeinstituttet meddelte herefter, at man ikke kunne anføre en  

 begrundelse for at nægte registerindsigt i notatet.
 Registertilsynet fandt herefter, at det omhandlede notat ikke indeholdt  

 oplysninger, der kunne begrunde en nægtelse af registerindsigt i medfør af  

 lov om private registre m.v. § 7 a, stk. 2, idet notatet ikke indeholdt  

 oplysninger af en sådan karakter, at klagerens interesse i at få kendskab til  

 oplysningerne burde vige for afgørende hensyn til offentlige eller private  

 interesser, herunder hensynet til klageren selv.
 Registertilsynet anmodede derfor pengeinstituttet om snarest at give  

 klageren registerindsigt i det omhandlede notat.
 Pengeinstituttet har efterfølgende meddelt Registertilsynet, at  

 registerindsigten er meddelt klageren.
 (* 1) Registertilsynets årsberetning 1990 side 105.
