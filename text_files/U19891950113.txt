 Resume (udarbejdet af Socialministeriet) Tabt erhvervsevne på grund af  

 vedkommendes psykiske tilstand blev ikke anerkendt som en arbejdsskade, idet  

 årsagen til denne tilstand ikke kunne anses som et ulykkestilfælde, som  

 skyldtes arbejdet eller de forhold hvorunder arbejdet var foregået.
H.D. 12. APRIL 1989 i sag II 163/1988 Den Sociale Ankestyrelse (km.adv. v/adv.
Birthe eskildsen) mod Foreningen af Arbejdsledere i Danmark som mandatar for A (adv.
Per walsøe) Biintervenient: forsikringsselskabet Winterthur Borgen A/S (adv.
H.H.
Haume).
ØSTRE LANDSRETS DOM 8. APRIL 1988 (14.AFD.) (Danielsen, Ole Nicolaisen, Steen Steensen (kst.)) Under denne sag, der er anlagt den 30. marts 1984, har Foreningen af  

 Arbejdsledere i Danmark som Mandatar for A (i det følgende kaldet  

 sagsøgeren), påstået sagsøgte, Den Sociale ankestyrelse, tilpligtet at  

 anerkende, at den lidelse, der har gjort sagsøgeren arbejdsudygtig siden  

 mandag den 19. januar 1982, er at betragte som en arbejdsskade i  

 overensstemmelse med lov om arbejsskadeforsikring § 9.
Sagsøgeren har henvist til, at han natten lemme den 19. og og 20. januar  

 1981 var udsat for et voldeligt overfald på sin arbejdsplads i forbindelse  

 med sit arbejde, og der lidt en skade, som har medført en lidelse, der kan  

 kræves erstattet i henhold til lov om arbejdsskadeforsikring.
Lidelsen, der  

 nu har medført invaliditet, er af psykisk karakter.
 Sagsøgte har påstået frifindelse under anbringende af, at der ikke er ført  

 bevis for, at sagsøgeren har været udsat for et ulykkestilfælde, eller hvad  

 dermed må sidestilles, jfr. arbejdsskadeforsikringslovens § 9.
Sagsøgeren, der tidligere hed B, er født i Israel den 12. juni 1945. I  

 1966 blev han anset i El Al, Esrael Airlines LTD, (i det følgende benævnt El  

 Al) og i 1977 udnævnt til district manager på selskabets kontor i København.  

 I slutningen af 1980 fik sagsøgeren meddelelse om at han skulle forslyttets  

 til selskabets kontor i Amsterdam.
Sagsøgeren, der inden afrejsen ønskede at  

 afvikle tilgodehavende ferie i Danmark, ville have sin tiltræden i Amsterdam  

 udsat til den 1. maj 1981, hvilket selskabet afslog ved skrivelse af 1.  

 januar 1981, idet sagsøgeren skulle tiltræde stillingen i Amsterdam den 1.  

 marts 1981.
Om aftenen mandag den 19. januar 1981 opholdt sagsøgren sig på sin  

 arbejdsplads, der var beliggende Vesterbrogade 6 D i en kontorbygning på 2.  

 sal.
Af oplysninger fra en politirapport fremgår, at der den 20. januar 1981  

 ca. kl. 01.25 via Securitas indgik en alarm til Københavsn Politis  

 radiotjeneste fra El Als kontor.
En kontrolopringning til kontoret blev  

 besvaret af sagsøren.
Kort efter ankom politiet til stedet, hvor de fandt  

 såvel yderdøren som dørene på 2. sal til El Als kontor aflåste.
Dørene var  

 forsynet med rukolås med indvendig vrider.
Døren ind til selve kontoret blev  

 åbnet indefra af sagsøgeren ved hjælp af en mekanisk døråbner.
I kontoret  

 fandt politet sagsøgn ligende på gulvet mellem et skrivebord og en skollevæg.  

 Der var ikke andre i lokalet.
Politet konstaterede, at der tre steder i  

 lokalet var malet ca. 1 cm brede hagekors med sort farve, og at flere  

 flasrammer var slået i stykker.
Lige inden for indgangsdøren lå et par  

 solbriller, hvor det ene glas var faldet af.
I politets anmeldelsesrapport  

 angaves, at forbrydelsens art var vold og i forbindelse hermed hærværk ved  

 maling og knusning af las.
I rapporten anførtes om fremgangsmåden m.v., at  

 sagsøgeren var tildelt slag af ukendt person, hvorved sagsøgeren havde  

 pådraget sig muligt kraniebrud, læsioner på højre skulder og bækkenparti.
 Sagsøgeren blev i ambulance kørt til skadestuen på Kommunehospitalet.  

 Senere samme dag blev han overført til hospitalets neurologiske afdeling,  

 hvorfra han blev udskrevet den 17. januar 1981.
Politiet foretog en række afhøringer af sagsøgeren, mens han var indlagt  

 på Kommunehospitalet, første gang den 20. januar 1981 ca. kl. 12.20. Ved  

 politiets besigtigelse af sagsøgerens tøj fandtes størknet blod på venstre  

 revers og på et slips.
Under afhøringen virkede sagsøgeren ifølge  

 politirapporten meget træt.
Han lå med tillukkede øjne, talte med svag stemme  

 og kunne alene huske, at han om aftenen havde ringet til sin samlever for at  

 sige, at han kom hjem senere.
Endvidere kunne han huske, at han havde  

 aktiveret alarmknappen.
Han blev afhørt på ny samme dag kl. 18.30, men kunne  

 satdig intet huske.
Den 24. januar 1981 blev sagsøgeren afhørt på ny.
Ifølge  

 rapporten kunne han nu huske, at han havde taget sin frakke og skindhue på,  

 havde slukket lyset og var gået hen mod kontorets udgangsdør.
Den 26. januar  

 1981 forklarede han til politirapporten, at han ny yderligere kunne huske, at  

 han havde set ud af et lille vidue i døren, og at det var mærkt udenfor.  

 Sagsøgeren fremsatte over for politiet den teori, at nogen måtte have skubbet  

 døren op mod ham, hvorved han var tumlet baglæns ind i væggen og havde tabt  

 sine briller.
Endvidere kunne han huske, at han vågnede på gulvet i kontoret  

 og hørte lyden fra et fotoapparat med motor, ligesom han mente af have set  

 nogle glimt, som fra et flashlys.
Under nærværende sag er alene fremlagt en del af det materiale, politiet  

 udarbejdede under efterforskningen af sagen.
Sagsøgerens advokat havde  

 anmodet pol.itiet om at udlevere akterne i sagen, hvilket Københavns Politi  

 afslog ved skrivelse af 5. oktober 1984. I skrivelsen anførtes bl.a.  

 følgende:
 »Jeg er bekendt med, at De har haft aktindsigt i sagen hos den  

 sociale ankestyrelse, og at De herigennem har fået udleveret kopier af en  

 rapport af 20. januar 1981 på 4 sider indeholdende en beskrivelse af El Al's  

 lokaler samt en rapport af 20. januar 1981 på 19 sider indeholdende politiets  

 afhøringer af Zvi Kaydan.
 Jeg finder ikke grundlag for at give Dem aktindsigt i videre omfang.
På foranledning af Deres skrivelse kan jeg dog oplyse, at den væsentlige  

 del af efterforskningen har dundet sted i slutningen af januar og i februar  

 1981, og at den er afsluttet, da der ikke var flere  

 efterforskningsmuligheder.
Der er ikke udner efterforskningen fremkommet  

 oplysninger om personer, mod hvem der har kunnet rejses sigtelse i anledning  

 af anmelselsen.« Politirapportens beskrivelsesafsnit og sagsøgrens rapportforklaringer er  

 fremlagt af denne.
Oplysninger herfra er gengivet ovenfor.
 Sagsøgte har under sagen fremlagt et andet uddrag af politirapporten,  

 hvoraf fremgår, at sagsøggerens daværende samlever den 20. januar 1981  

 uopfordret til politiet forklarede, at hun syntes, at sagsøgerens  

 stømmeføring lød påtaget, samt at hun senere samme dag ringede til politiet  

 og oplyste, at sagsøgerens stemmeføring havde været en helt anden, efter  

 politiet var gået fra hospitalet.
 Af et udskrivningsbrev fra Kommunehospitalets skadestue fremgår vedrørende  

 sagsøgerens tilstand den 20. januar 1981 følgende:
»35-årig israelsk mand indlagt af vis. for commotio cerebri.
Er  

 fundet på kontor med spor efter at være blevet overfaldet.
Har total amnesi  

 for hvad der er foregået, udover at han i nogen tid har befundet sig i  

 chock-tilstand, hvor han ikke kunne bevæge sig.
Objektiv findes han svært  

 commotioneret med total amnese, og det er først et stykke tid efter  

 indlæggelsen, han kan identificeres.
Man finder stærk ømhed i calavriet og  

 stor hævelse startende i blabella og op med hårgrænsen.
Begyndende bilateral  

 brillehæmatom.
Der findes stærk palpationsømhed af bækkenkammene.
Rtg. af  

 carniet, pelvis, højre høfte samt højre skulder viser i.a.
Efter tilsyn fra  

 neurologisk afdeling overflyttes han til fortsat behandling der.« På begæring af kriminalpolitiet har overlægen på Kommunehospitalets  

 neurologiske afdeling, Jørgen Vive Larsen, afgivet en erklæring af 29. januar  

 1981 vedrørende sagsøgerens tilstand.
Det fremgår bl.a. heraf vedrørende  

 tidligere sygdomme, at sagsøgerens samlever til journalen havde oplyst, at  

 sagsøgeren under Seks Dages krigen i 1967 skulle være blevet såret alvorligt,  

 samt at sagsøgeren selv skulle have oplyst, at han blev såret i venstre arm  

 og opereret med lille hudtransplantation ved venstre øje.
Samleveren skulle  

 yderligere have oplyst, at sagsøgeren hennem de sidste par måneder var blevet  

 tiltagende mistænksom og mente sig forfulgt.
I erklæringen er endvidere  

 besvaret en række spørgsmål fra kriminalpolitiet:
 Ad 1. Om patienten har været udsat for vold:
 Det kan på grund af hukommelsestabet og den desorienterede tilstand ikke  

 udelukkes, at patienten har fået et slag i hovedet.
 Ad 2. Objektive fund:
Der er fundet lille blodansamling om højre øje og hævelse i panden i samme  

 side.
Endvidere var der en lille blodplamage under næseborene.
 Patienten ømmede sig svært over hele korppen, men der fandtes ingen mærker  

 efter slag.
 Et dobbeltsidig udvidelse af pupillerne og manglende lysreaktion for disse  

 persisterede under hele indlæggelsen uden sammenhæng med bevidsthedsplanet.
 Ad 3. Kan de objektive fund være fremkaldt på anden måde og i det tidsrum  

 patienten angiver intet at kunne huse:
Forandringer i panderegionen kan ikke entydigt henføres til slag.
De kan  

 også være opstået ved fald mod en eller anden genstand.
 Hævelsen i panden og småblødningerne kan være opstået i det tidsrum, han  

 intet erindrer fra.
 Ad 4. Kan der gives oplysningerom, at han, som opgivet af ham selv, intet  

 kan huske om begivenhederne i tidsrummet fra den 19/1 1981 kl. ca. 19.00 til  

 den 20/1 1981 kl. ca. 01.30:
 Som det ses af ovennævnte har patienten senere i sygdomsforløbet angivet  

 spredte erindringer om, hvad han har hørt, der skete i kontoret i det anførte  

 tidsrum, hvor han mener at væpre blevert overfaldet.
 Hukommelsessvigt af den anførte type kan ses efter hovedtraumern, men i  

 aktuelle tilfælde er det påfaldende sparsomt, hvad han kan erindre 2 dage  

 efter traumet i betragtning af, at han var ved næsten fuld bevidsthed ved  

 indlæggelsen og i betragtning af, at der trods alt kun er gjort sparsomme  

 fund som tegn på ydre vold.
 Hukommelsestab af den anførte karakter med splittet erindringsindhold om  

 de mulige begivenheder kan også opstå ved såkaldt tågetilstand, der optræder  

 på grund af psykisk belastet situation hos patienter med et neurotisk  

 reaktionsmønster.
 Ad 5. Kan patientens tidligere skader eventuelt være begrundelse for den  

 tilstand, som han befandt sig i på findetidspunktet:
Det er ikke på grund af de foreliggende oplysninger om tidligere sygdomme  

 eller objektive fund grund til at antage, at han har lidt så svær fysisk  

 overlast tidligere, at det skulle kunne have indvirket på de aktuelle  

 symptomer.
Derimod oplyses det, at han i nogen tid har været angst og spændt  

 med tilbøjelighed til forfølgelsesforestillinger, og at han tidligere i en  

 akut krisesituation har reageret med øget angstberedskagb (den anførte  

 bombesprængning).
Under indlæggelsen på Kommunehospitalets neurologiske afdeling blev  

 sagsøgeren den 26. januar 1981 tilset af speciallæge i psykiatri, Jørgen  

 Elley, der senere er blevet udnævnt til overlæge i Tønder.
Denne fandt  

 sagsøgeren spændt og ængstelig med talebesvær og tilbøjelighed til stammen.  

 Sagsøgeren blev tilrådet 4 ugers sygeorlov.
Efter hjemkomsten herfra blev  

 sagsøgeren på ny tilset af læge Jørgen elley, der konstaterede, at sagsøgeren  

 virkede spøndt og nervøs med alle tegn på et begyndende nervøst sammenbrud.  

 Han skønnedes helt ude af stand til at varetage noget som helst arbejde.
I  

 den følgende tid var sagsøgeren i ugentlige behandlinger på  

 Kommunehospitalets psykiatriske ambulatorium.
 I skrivelse af 11. marts 1982 foretog Foreningen af Arbejdsledere i  

 Danmark anmeldelse til Sikringsstyrelsen af den arbejdsskade, som man hævdede  

 var overgået sagsøgeren natten mellem den 19. og 20. januar 1981. I  

 anmeldelsen anførtes, at de psykiske virkninger efter overfaldet stadig var  

 så alvorlige, at sagsøgeren ikke var i stand til at genoptage sit arbejde.
 Ved skrivelse af 4. februar 1983 meddelte Sikringsstyrelsen sagsøgeren  

 følgende:
 »Til styrelsen er gennem Foreningen af Arbejdsledere i Danmark  

 indgået anmeldelse om, at De natten mellem den 19. og 20. januar 1981 skal  

 have været udsat for et voerfald under udførelse af Deres arbejde for  

 flyselskabet El-Al, Vesterbrogade 6 D, 1620 København V.
 Styrelsen har herefter søgt at få bekræftet det anførte om, at et overfald  

 skal have fundet ste,d og har i denne forbindelse været i forbindelse med  

 Deres ovennævnte arbejdsgiver, ligesom man har indhentet oplysnigner fra  

 Københavns Kommunehospital, hvortil De blev indlagt og undersøgt ved den  

 omhandlede lejlighed.
 Man har endvidere gjort sig bekendt med de rapporter, politiet har optaget  

 i anledning af Deres indgivne anmeldelse, herunder bl.a. en udtalelse fra  

 Kommunehospitalets neurologiske afdeling, og hvorvidt Deres tilstand skønnes  

 at kunne have forbindelse med et voldeligt overfald som anført i anmeldelsen.
I denne anledning skal styrelsen meddele, at tilfældet ikke giver Dem reet  

 til ydelser efter lov om arbejdsskadeforsikring.
Denne afgørelse begrundes  

 med, at de fremkone oplysnigner ikke har godtgjort, at der ved den anmeldte  

 lejlighed skete noget ulykkestilfælde, elelr hvad dermed må ligestilles, som  

 kan antages at have bevirket Deres lidelse.
Lidelsen kan heller ikke henføres  

 under de erstatningsberettigende erhvervssygdomme, som er nævnt i  

 sikringsstyrelsens bekendtgørelse af 17. december 1982. Der henvises til  

 bestemmelsen i arbejdsskadeforsikringslovens § 9.« Ved skrivelse af 28. februar 1983 påklagede Foreningen af Arbejdsledere i  

 Danmark afgørelsen til sagsøgte, Den Sociale Ankestyrelse, der i skrivelse af  

 12. september 1983 tiltrådte Sikringssytelsens afgørelse med den deri givne  

 begrundelse.
Af skrivelsen fremgår, at sagsøgte til brug for ankesagen  

 indhentede yderligere oplysninger vedrørende kriminalpolitiets  

 efterforskning.
 Der foreligger tre lægeerklæringer fra 1984-85 vedrørende sagsøgerens  

 lidelse.
Af en erklæring af 24. januar 1984 fra overlæge Jørgen Elley fremgår, at  

 denne behandlede sagsøgeren i tiden mellem medio januar 1981 og medio  

 december 1983. Under hele behandlingsforløbet havde symptomerne stedse været  

 koncentrationsforstyrrelser, søvnbesvær, voldsomme mareridsagtige drømme,  

 samt periodiske hukommelsestab.
Det konkluderes, at tilstanden alt i alt  

 mindede om svær hysteriform neurose med tågetilstande, tilbøjelighed til  

 alternerende personlig, der havde medført total invaliditet, således at han  

 ikke kunne påtage sig noget som helst arbejde.
På baggrund af at han indtil  

 et ganske bestemt øjeblik havde været overordentlig velfungerende, syntes det  

 nærliggende at antage, at han led af en tramatisk neutose (krigsneurose,  

 granatchock).
På begæring af forsikringsselskabet Baltica, hvor sagsøgeren havde tegnet  

 en livsforsikring, foretog overlæge, professor der. med.
Fini Schulsiger, den  

 2. november 1984 en undersøgelse af sagsøgeren.
Baggrunden for begæringen  

 var, at sagsøgerens tidligere samlever over for selskabet havde oplyst, at  

 han intet fejlede, men blot simulerede.
I en erklæring af 6. november 1984  

 konkluderede professoren bl.a., at det ikke kunne udelukkes, at sagsøgeren  

 led af en paranoid psykose med hysteriske træk.
At han skulle være simulant  

 forekom ikke sandsynlidt.
Det foresloges,a t han testedes psykologisk og i  

 øvrigt vurderes yderligere i forbindelse med psykiatrisk  

 hospitalsindlæggelse.
Af en erklæring af 12. april 1985 fra overlæge Jens Knud Larsen,  

 Frederiksberg Hospitals psykiatriske afdeling, hvor sagsøgeren siden januar  

 1984 havde gået til behandling, fremgår, at han havde været observeret under  

 indlæggelse fra den 18. februar til den 15. marts 1985, samt at han havde  

 været psykologisk testet.
På denne baggrund konkluderedes, at det drejede sig  

 om en psykoselignende tilstand, der havde forholdt sig urokket trods henves  

 150 timers intensiv psykoterapeutisk indsats og psykofarmakologisk  

 behandling, og som medførte en invaliditet, som kunne det dreje sig om en  

 egentlig procespsykose.
Sagen har været forelagt Retslægerådet, der ved skrivelse af 19. juli 1985  

 har besvret en række spørgsmål fra parterne.
På spørgsmålet om det kan anses  

 for bevist/sandsynliggjort, at den ved lægeerklæring af 29. januar 1991  

 konstaterede fysiske overlast skyldes et overfald den 19. januar 1981, var  

 svaret: »Det er muligt, men ikke sikkert.« Spørgsmålet om disse  

 objektive skader kunne være påført sagsøgeren på anden måde end ved overfald,  

 for eksempel ved fald i tilslutning til et ildebefindende, blev besvaret  

 bekræftende.
Endvidere blev spurgt: »Kan det på baggrund af den  

 sygdomsbeskrivelse, som er givet i de i sagen fremlagte erklæringer, antages,  

 at årsagen til sagsøgerens nuværende lidelse kan være den ved lægeerklæringen  

 af 29. januar 1981 konstaterede ringe fysiske overlast?» Hertil blev  

 svaret: »En sådan årsagssammenhæng er mulig.
Retslægerådet skal specielt  

 bemærke, at John Kaydan indtil 19. januar 1981 var fuldt arbejdsdygtig, og at  

 han ikke tidligere havde været væsentligt syge.
Der er således en klar  

 tidsmæssig relation mellem den aktuelle tilstand og begivenhederne den 19.  

 januar 1981. Denne tidsmæssige relation støtter antagelsen af  

 årsagssammenhæng, eller i hvert fald at begivenhederne den 19. januar 1981 på  

 afgørende måde har været provokerende for den aktuelle tilstand.«  

 Endvidere blev spurgt: »Hvis sådanne angatelser er mulige, vil dette så  

 ikke under alle omstændigheder forudsætte, at sagsøgeren forud var disponeret  

 herfor eller allerede havde en latent psykisk lidelse?» Dette spørgsmål  

 besvrede Retslægerådet benægtende.
På spørgsmålet: »Kan de rud fra de  

 foreliggende oplysninger om tidligere sygdomme, jfr. især erklæringen af 29.  

 janur 1981 - hvad enten disse måtte være ukorrekte eller korrekte, så  

 fremtræder de dog i et vist omfang som oplyst af sagsøgeren selv - udledes  

 noget nærmere om sagsøgerens psykiske tilstand inden episoden den 19. janur  

 1981?» var svaret: »Der er i akterne kun meget sparsomme  

 opy7sninger om Hohn Kaydans psykiske tilstand tidligere.
På grundlag af dette  

 kan der ikke siges noget særligt om den psykiske tilstand før episoden den  

 19. januar 1981, udover at konstatere, at der ikke er oplysninger om ind. i  

 psy6kiatrisk hospital eller en anden form for tidligere psykiatrisk  

 behandling.
Rådet finder ikke den aktuelle tilstand diagnostisk afklaret og mener  

 ikke, at de foreliggende lægelige oplysninger tillader at afgøre, om, og da i  

 hvilket omfang, eventuelle hændelser den 19.- 20. januar 1981 kan have  

 forårsaget de beskrevne psykiske forstyrrelser.« Sagsøgerens advokat stillede desuden følgende spørgsmål:  

 »Retslægerådet anmodes om at vurdere de i sagen fra forskellig side  

 angivne mulige skadesårsager og under denne vurdering angive, hvilken/hvilke  

 årsager4 der er sandsynlige, hvor stor sandsynlighedsgraden for den/de  

 enkelte årsager er, og herunder hvilken/hvilke mulige årsager der må anses  

 for usandesynlige eller lidet sandsynlige.
 I denne forbindelse har jeg oversigtsmæssigt bemærket mig følgende angivne  

 mulige skadesårsager:
a.
Andres adfærd den 19/1 1981 (overfald, skub eller lignende,  

 medikamentelle indgreb eller lignende etc.) b.
Fald eller lignende den 19/1 1981, ikke fremprovokeret af andre.
c.
Tidliger sygelige tilstande.« Hertil løs svaret: »Retslægerådet er enig i de i spørgsmålet anførte  

 3 mulige årsager til John Kaydans aktuelle tilstand.
Om disse 3 skal anføres  

 følgende:
 Ad A: Mulig.
 Ad B: Mulig, men nok noget mindre sandsynlig end A.
Ad C: Tidligere (ikke påvist) sygelig tilstand er en mulig disponerende  

 faktor, men må anses for usandsynlig som den i sig selv fremkaldende årsag  

 til den aktuelle tilstand.« Under domsforhandlingen er der afgivet forklaring af sagsøgeren samt  

 vidneforklaring af overlæge Jørgen Elley, sagsøgerens revisor Bent Ejler  

 Stegmann og sagsøgerens tidligere samlever og ægtefælle Anne Marie Snejbjerg.  

 Endvidere er der under forberedelsen afgivet indenretlig vidneforklaring af  

 sagsøgerens fader, Pinchas Kladnjev.
Sagsøgeren har bl.a. forklaret, at han i 1962-63 efter endt skolegang kom  

 i militæret, hvor han efter rekrutuddannelsen kom i forsvarsministeriet.
Her  

 havde han kontorarbejde og var beskæftiget med sikkerhedsmæssige og  

 efterretningsmæssige spørgsmål.
I 1965/66 forlod han militæret og blev ansat  

 i El Al, hvor han begyndte i handelsafdelingen.
Samtidig læste han økonomi på  

 universitetet.
I slutningen af 1960'erne blev El Al angrebet af terrorister,  

 og han kom i selskabets sikkerhedstjeneste, hvor han planlagde og gennemførte  

 El Als sikkerhedssystem til imødegåelse af terroristhandlinger på  

 fragtområdet.
I april 1977 kom han til Danmark som district manager og i de  

 følgende år lykkedes det ham at forøge omsætningen.
Hans løn steg betydeligt.  

 Han var i Israel ca. en gang om månede, hvor han besøgte sine børn og sin  

 familie.
Siden episoden i januar 1981 har han ikke besøgt dem.
El Al var også i Danmark et terroristmål, og han måtte derfor være yderst  

 vagtsom og forsigtig.
Fra 1980 blev hans privatbolig periodevis overvåget af  

 politipatruljer efter ambassadens ønske.
Sagsøgeren fik selskabets kontor  

 bedre sikret.
Forflyttelsen til Amsterdam var en forfremmelse.
Han ville her få ansvaret  

 for El Als fragt i Europa.
Han var forberedt på, at han efter  

 udstationeringen i Danmark skulle tilbage til Esrael, og da stillingen i  

 Amsterdam ville betyde en udsættelse af hans tilbagevenden, var han i  

 begyndelsen imod det.
Ledelsen tilkendegav, at opholdet i Amsterdam var  

 nødvendigt, idet det gik dårligt for selskabet der, hvorfor han accepterede  

 flytningen.
Når han bad om at få afrejsen udskudt, var det alene, fordi han  

 havde en del ferie til gode, som han efter reglerne skulle afvikle i Danmark.  

 Han levede sammen med Anne Marie Snejbjerg, men hun skulle ikke med til  

 Amsterdam.
Det betød ikke noget, idet de begge havde været klar over, at han  

 en dag ville rejse alene tilbage til Israel.
I sommeren 1980 havde han tegnet en livsforsikring iBaltica.
Baggrunden  

 var, at han havde et lån i Den Danske Bank, og der havde man ved fornyelsen  

 af lånet forlangt en livsforsikring som sikkerhed.
Assurandøren fik ham også  

 overtalt til at tegne en ulykkesforsikring og en indboforsikring.
Den 19. januar 1981 mødte han på kontoret om morgenen.
Om formiddagen var  

 han til møde hos Spies Rejser, og senere havde han en samtale med sin  

 revisor, idet hans selvangivelse skulle udfærdiges.
Han skulle arrangere et  

 cocktailparty i anledning af sin fratræden, og dette arbejdede han med efter  

 kl. 17, hvor de øvrige ansatte havde forladt kontoret.
Han havde taget nogle  

 kartotekskort over sine forretningsforbindelser frem for at udfærdige  

 invitationer.
Ca. kl. 17-18 ringede han til Anne Marie Snejbjerg og meddelte,  

 at han kom senere hjem.
På et tidspunkt slukkede han lyset og tog sin  

 parkacoat og pelshue på.
Han havde en mappe i den ene hånd og nøgler i den  

 anden.
Han gik hen til udgangsdøren, hvor han så gennem en lille glasrude, at  

 der var mørkt på gangen udenfor.
Han aktiverede dørsumemren for at åbne  

 yderdøren.
Herefter blev døren med stor kraft skubbet op og ramte ham i  

 hovedet.
Herefter kan han ikke huske, hvad der skete.
Det næste han husker  

 er, at han så blitzlys og hørte lyden fra et kamera med moter, medens han  

 befandt sig et elelr andet sted i kontoret.
Han husker, at han forsøgte at  

 kravle han mod alarmklokken, samt at han senere åbnede døren for politiet, og  

 at han blev kørt i ambulance til hospitalet.
I de første par dage efter  

 indlæggelsen kunne han intet huske, men efterhånden kunne han gradvist  

 fortælle politiet mere.
Sagsøgeren kan huske, at han talte med voerlæge Vive  

 Larsen under indlæggelsen på neurologisk afdeling, men han fortalte ikke  

 overlægen, at han blev såret i Seks Dages Krigen, og oplysningerne i  

 overlægens erklæring er ukorrekte.
Han er aldrig blevet såret.
Han brækkede  

 på et tidspunkt armen, men det var den højre, og operationen ved øjet var  

 alene kosmetisk.
Umiddelbart efter episoden ville han helst til Israel, men læge Elley  

 frarådede det, og det rettede han sig efter.
Der kom en psykiater fra Esrael  

 sendt af El Al.
Denne prøvede at overtale sagsøgeren til at rejse til Esrael,  

 hvor man ville foretage nogle undersøgelser.
Læge Elley sagde, at de kunne  

 udføres i Danmar, og derpå inviterede psykiateren Elley på en gratis rejse  

 til Esrael sammen med sagsøgeren.
Sagsøgeren opfattede situationen således,  

 at israelerne var utrygge ved at have en sikkerhedsperson som ham syg  

 udenlands.
Sagsøgeren frygtede, at han ville blive indespærrret i Israel.  

 Elley ville have garanti for, at sagsøgeren kom med tilbage til Danmark, men  

 det kunne han ikke få.
Sagsøgeren blev i juli 1981 gift med Anne Marie Snejbjerg, efter at hun  

 havde lovet at hjælpe ham.
De blev kort efter separeret.
Han er nu dansk  

 statsborger.
Overlæge Jørgen Elley har bl.a. forklaret, at bilateralt brillehæmatom  

 normalt er tegn på kraniebrud og en følge af et kraftigt slag.
Vidnet tilså  

 sagsøgeren første gang den 26. januar 1981 under indlæggelse på  

 Kommunehospitalet.
Under samtalen gav sagsøgeren udtryk for, at han følte sig  

 mistroet.
Han var bange og stærkt presset, fordi ingen troede ham.
Vidnet  

 tilrådede ham 4 ugers sygeorlov.
Den næste konsultation fandt sted den 23. februar 1981. Sagsøgeren havde  

 været på Hawaii på rekreation.
Da han kom hjem startede behandlingen med  

 konsultationer en gang om ugen.
Diagnosen var vanskelig.
Tilstanden var  

 efterhånden ovre i psykoseområdet.
Sagsøgeren havde vanskeligt ved at skelne  

 mellem fantasi og virkelighed. Årsagen til lidelsen kunne klart henføres til  

 episoden den 19. januar 1981. Den mindede mest om »granatchok«, der  

 er et traume, som er udløst af en begivenhed, som overstiger, det sjælen kan  

 bære.
Tilstanden ken ikke opstå efter fald.
Sagsøgeren havde i brudstykker gennem mere end hundrede konsultationer  

 fortalt, hvad der skete den 19. januar 1981. Sagsøgeren havde sidedet og  

 skrevet invitationer.
Han havde taget sin hat og frakke på, hvorefter han  

 havde åbnet døren, der i det samme var blevet skubbet voldsomt op og havde  

 ramt sagsøgeren i hovedet.
Sagsøgeren huskede, at han senere havde hørt et  

 kamera og set et par sorte sko, samt hørt en stemme, der talte hebraisk.
Det  

 er vidnets indtryk, at det for sagsøgeren var sandheden om, hvad der skete.  

 Forklaringen ændrede sig ikke gennem perioden, men hukommelsen blev gradvis  

 bedre.
Den israelske læge, dr.
Szekely, ville have sagsøgeren med til Israel til  

 undersøgelse.
Han ønskede foretaget CAT-scanning og EEG med  

 sphenoidalafledninger.
Dr.
Szekely tilbød, at vidnet kunne rejse med til  

 Israel.
Han ville få et gratis ophold.
Sagsøgeren ville ikke få en  

 returbillet, hvorfor han ikke ville til Israel.
De pågældende undersøgelser  

 blev senere foretaget på Hvidovre Hospital og viste intet abnormt.
Den 1. januar 1984 ophørte sagsøgerens konsultationer hos vidnet, da  

 vidnet flyttede til Tønder.
På det tidspunkt var sagsøgeren næsten holdt op  

 med at stamme, noget han ifølge sine egne oplysnigner var begyndt på efter  

 episoden den 19. janur 1981.
 Det er vidnets klare opfattelse, at sagsøgeren ikke er simulant.
Registreret revisor Bent Ejler Stegmann har bl.a. forklaret, at han var  

 revisor for El Al, således at han især udarbejdede selvangivelser og  

 forskudsskemaer for personalet.
Han mødte sagsøgeren første gang i 1977, og  

 derefter mødtes de 1-2 gange om året.
Sagsøgeren var ligevægtig.
Vidnet  

 konstaterede, at sagsøgerens løn steg betydeligt i perioden.
Vidnet havde et  

 møde med sagsøgeren den 19. januar 1981 fra kl. ca. 10.00 til 12.00.  

 Sagsøgeren virkede helt normalt.
Han fortalte, at han skulle til Holland for  

 at overtage en større stilling.
Vidnet havde indtryk af, at sagsøgeren var  

 glad herfor.
Anne Marie Snejbjerg har bl.a. forklaret, at hun lærte sagsøgeren at kende  

 i 1978. De flyttede sammen i december 1978. I sommeren 1981 blev de gift.  

 Vidnet giftede sig med ham, fordi han havde et krav på hende i form af et  

 pantebr4ev på 1 mill. kr.
De blev separeret i november 1981 og er nu skilt.
I  

 sommeren 1980 opdagde vidnet, at sagsøgeren måtte være psykopat.
Han løj over  

 for hende.
Han havde fortalt, at han var blevet såret i Seks Dages Krigen,  

 bl.a. ved øjet.
Senere sagde han, at det var i Vietnamkrigen, hvor han havde  

 været udlånt af det israelske luftvåben.
Efterhånden troede hun ikke længer  

 på ham.
Deres forhold var ikke harmonisk, og de skændtes ofte.
Fra december 1980 talte de ikke meget sammen.
Sagsøgeren sad altid med en  

 masse papirer og udtænkete planer.
På dette tidspunkt startede hans  

 forfølgelsesvanvid.
Han skrev ned, hvis han f.eks. så japanske turister, der  

 fotograferede huset.
Han sagde, de var fra den sorte eller røde erme eller  

 PLO folk.
Det er vidnets opfattelse, at sagsøgeren gerne ville blive i Danmark, som  

 han kaldte et smørhul.
Da hun hørte, at han skulle til Amsterdam, regnede hun  

 med, at han ville lave et eller andet, så han kunne blive i Danmark.
Sagsøgeren ringede normalt hjem, inden han kørte fra kontoret, men den 19.  

 januar 1981 ringede han ca. kl. 18.00 og sagde, at han først kom om en time.  

 Det var helt unormalt.
Da hun om natten ca. kl. 01.00 blev ringet op fra  

 Kommunehospitalet og fik at vide, at sagsøgheren var blevet overfaldet, blev  

 hun ikke overrasket.
Om morgenen tog hun ud til hospitalet.
Sagsøgeren var  

 »helt væk«.
Da hun sagde, at hun skulle til politiet, vågnede han  

 pludselig op og sagde, at det måtte hun ikke.
Sagsøgeren talte normalt med  

 hende, men stammede, når andre kom til stede.
Sagsøgeren kom hjem efter  

 udskrivningen den 27. januar 1981. Ansatte i El Al var der flere gange for at  

 tale med hem, men han ville ikke tale med dem.
Vidnet henvendte sig på et tidspunkt til Baltica og sagde, at sagsøgeren  

 var simulant.
Det mener vidnet stadig, at sagsøgeren er.
Hun har også  

 indgivet politianmeldelse mod ham.
Sagsøgerens fader,Pinchas Kladnjev, har forklaret, at han og sønne  

 (sagsøgeren) har levet sammen fra sønnens fødsel i 1945 og t5il 1967, da  

 sønne blev gift.
De har været meget sammen - næsten dagligt - også efter  

 1967. De boede i samme by.
Selv de sønne aftjente sin værnepligt, boede han  

 hjemme.
Han har været ved militæret, men aldrig deltaget i krigshandlinger.
 Da sønnen var veluddannet i teori, var han udelukkende på kontorarbejde.
 Sønnen blev ved militæret indtil 1966, og blev ansat ved El Al.
 Først var han i sikkerhedstjenesten, senere på kontoret.
 Han rejste rundt fra sted til sted, ikke noget bestemt sted, og var på  

 stederne, idet han havde ansvaret for sikkerhedsarrangementerne.
 Sønnen brækkede armen i 1965 vede en trafikunlykke og var på hospitalet i  

 2 dage i den anledning.
Arret under øjet skyldes en kosmetisk operation.
Sønnen var ikke på  

 hospitalet i den anledning.
 Sønnen har i det hele taget aldrig været på hospitalet, bortset fra  

 dengang han brækkede arbemn.
Sønnen har aldrig været under psykiatrisk behandling.
Der har aldrig været  

 problemer med ham.
Han løste og fik høje karakterer.
Under Seks Dages Krigen var faderen og sønne sammen i Tel-Aviv.
Sønnen var  

 på kontorarbejde i 2 dage og gik derefter hjem til faderen, hvor han spiste  

 dagligt.
Han erindrer ikke, hvor sønne opholdt sig de øvrige 4 dage.
Vidnet har yderli8gere et barn foruden sagsøgeren.
En datter, der nu er 51  

 år.
 De har altid boet i Tel-Aviv, siden de kom til landet i 1935. Vidnet er  

 elektriker.
 Efter sønne blev gift i 1967, boede han i omegnen af Tel-Aviv i en  

 selvstændig lejlighed, indtil han reejste til Danmark i 1977.
 Sønne aftjente sin værnepligt i årene 1963-1966. Han var 18 år, da han kom  

 til militæret efter skoletiden.
 Sønnen studerede på universitetet samtidig med at han arbejdede i El Al.  

 Han studerede økonomi og politik i 2 år.
I årene efter sønnens flytning til Danmark har vinet været i Danmark på  

 besøg hos sønnen 2 gang, men de har talt meget sammen i telefonen og skrevet  

 sammen.
Første gang han besøgte sønnen var i 1978 eller 1979, anden gang  

 erindrer han ikke nøjagtigt, men der gik et stykke tid.
Sønnen har besøgt vidnet i Israel flere gange.
Han husker det ikke nøje.
 Vidnet erindrer nu, at han besøgte sønnen anden gang den 19. januar 1981  

 efter, at sønnen var blevet overfaldet.
 Sønnen blev ikke indkaldt igen ved Seks Dages Krigen, bortset fra til  

 kontoret, hvor han arbejdede med administrative sager.
 Sønnen havde ikke engang et våben.
 Vidnet sværger herpå.
 Vidnet tilføjer, at da han og datteren besøgte sønnen efter overfaldet,  

 genkendte han dem ikke.
Sagsøgeren har til støtte for sin påstand bl.a. anført, at det må anses  

 for bevist, at han natten mellem den 19. og 20. januar 1981 var udsat for et  

 ulykkestilfælde i form af et voldeligt overfald.
Sagsøgeren har herved  

 navnlig henvist til skadestuens udskrivningsbrev om hans tilstand ved  

 indlæggelsen samt til politiets obeservationer om hans stilstand, hvilket  

 støtter, at han har været udsat for vold.
Det samme gør hans nuværende  

 psykiske tilstand.
Der er en klar årsagssammenhæng mellem episoden den 19.  

 januar 1981 og den nuværende lidelse.
Efter de lægelige udtalelser er der  

 enighed om, at lidelsen ikke er opstået uafhængigt af begivenheden, og der er  

 intet grundlag for at antage, at han er simulant.
Herefter er spørgsmålet alene, om lidelsen er opstået på grund af et  

 overfald eller et fald.
På baggrund af politiets gerningsstedsbeskrivelse om  

 maling m.v. må det udelukkes, at der har været tale om et fald.
Endvidere må det afvise, at sagtsøgeren selv forsætligt har påført sig  

 skaderne.
Bevisbyrden herfor på være sagsøgtes, og den er ikke løftet.
 Sagsøgeren har subsidiært gjort gældende, at han har været udsat for et  

 ulykkestilfælde i form af et fald, og at dette har udløst den aktuelle  

 sygdomstilstand.
 Sagsøgte har til støtte for sin frifindelsespåstand nærmere anført, at der  

 ikke er ført bevis for, at sagsøgeren har været udsat for et ulykkestilfælde,  

 elelr hvad dermed må sidestilles.
Sagsøgte har herved henvist til, at sagsøgeren ikke har kunnet føre bevis  

 for, hvad der skete den pågældende nat og langt mindre, at der er overgået  

 ham et ulykkestilfælde.
Hverken de lægelige oplysninger om skaderne,  

 hvorefter disse var ringe, eller de fremlagte politirapporter støtter den  

 antagelse, at sagsøgeren har været udsat for et overfald elelr et andet  

 ulykkestilfælde.
Det er uafklaret, om sagsøgerens psykiske tilstan efter den  

 19. januar 1981 er en neurose eller en psykose.
Sindssygdomme henregnes  

 normalt ikke til arbejdsskader, og når henses til de ringe skader må det  

 afvise, at en sindssygdom kunne komme til udbrud.
 Landsretten skal udtale:
Det må lægges til grund, at sagsøgeren natten mellem 19. og 20. januar  

 1981 kort efter midnat blev fundet af politiet på sin arbejdsplads.
Sagsøgte  

 har ikke bestridt, at et ulykkestilfælde på dette sted og dette tidspunkt er  

 omfattet af arbejdsskadeforsikringslovens § 9, nr. 1. Efter de lægelige  

 erklæringer om sagsøgerens aktuelle tilstand må det endvidere anses  

 godt6jort, at sagsøgeren i dag er arbejdsmæssigt invalid på grund af en  

 psykisk lidelse, hvorfor det må forkastes, at sagsøgeren skulle have  

 simuleret gennem syv år.
 Efter de lægelige udtalelse om sagsøgerens lidelse, herunder navnlig  

 overlæge Jørgen Elleys erklæring og forklaring, sammenholdt med  

 Retslægerådets udtalelse må det forkaste, at sagsøgerens nuværende psykiske  

 tilstand er opstået uafhængigt af begivenheden den 19. januar 1981. Når  

 henses til de fund, politiet gjorde på stedet, må det endvidere udelukkes, at  

 skadesårsagen skulle være, at sagsøgeren er faldet på kontoret ved et uheld.
Spørgsmålet er herefter, om sagsøgeren har været udsat for et voldeligt  

 overfald, eller om skaderne er selvforskyldte derved, at sagsøgeren  

 forsætligt har forårsaget skaderne på sig selv eller har fået andre til at  

 tilføje ham dem.
Når henses til de for landsretten foreliggende - begrænsede  

 - oplysninger om politiets efterforskning samt til de lægelige oplysninger  

 fra skadestuen om sagsøgerens skader, herunder navnlig et begyndede  

 bilateralt brillehæmatom, finder retten det sandsynliggjort, at sagsøgeren  

 har været udsat for et voldeligt overfald.
 Herefter, og idet det ikke af sagsøgte heroverfor er bestyrekt, at der er  

 tale om en selvforskyldt skade, findes sagsøgerens påstand at burde tages til  

 følge.
 Da der ikke inden sagens optagelse til dom er givet oplysninger om  

 størrelsen af en eventuel sagsgenstand, fastsættes sagsomkostningerne  

 skønsmæssigt som nedenfor bestemt.
- - - I sagsomkostninger for landsretten betaler sagsøgte til sagsøgeren 25.000  

 kr.
 HØJESTERETS DOM.
 Den indankede dom er afsagt af Østre Landsret.
 I pådømmelsen har deltaget fem dommere: Torben Jensen, Kiil, Else Mols,  

 Riis og Wendler Pedersen.
 Appellanten har påstået frifindelse.
 Indstævnte har påstået stadfæstelse.
Forsikringsselskabet Winterthur Borgen A/S er for Højesteret indtrådt i  

 sagen som biintervenient til støtte for appellanten.
Det er ubestridt, at  

 John Kaydans psykiske tilstand efter den 19. januar 1981 har medført tab af  

 hans evne til at skaffe sig indtægt ved arbejde.
Højesteret finder  

 imidlertid, at de foreliggende lægelige udtalelser sammenyholdt med sagens  

 øvrige oplysninger ikke giver fornødent grundlag for at fastslå, at årsagen  

 til denne tilstand er et ulykkestilfælde, som skyldes arbejdet eller de  

 forhold, hvorunder dette er foregået.
Da John Kaydans lidelse således ikke  

 kan anses for en arbejdsskade, tager Højesteret appellantens  

 frifindelsespåstand til følge.
 THI KENDES FOR RET:
 Apellanten, Den Sociale Ankestyrelse, frifindes.
I sagsomkostninger for landsret og Højesteret skal indstævnte, Foreningen  

 af Arbejdsledere i Danmark som mandatar for A inden 14 dage efter denne  

 højesteretsdoms afsigelse betale 100.000 Kr.
Til appellanten.
