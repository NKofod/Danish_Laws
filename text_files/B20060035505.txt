Bekendtgørelse  

 om hvilken kommune udgiften til folkeskolens undervisning m.v. endeligt  

 påhviler I medfør af § 49, stk. 2, i lov om folkeskolen, jf.  

 lovbekendtgørelse nr. 393 af 26. maj 2005, som ændret ved § 1 i lov nr. 592  

 af  

 24. juni 2005, fastsættes:
 § 1.  

  

 Udgifterne  

 til folkeskolens undervisning m.v. påhviler den kommune, hvor barnet er  

 folkeregistreret.
 Stk. 2.  

  

 Kommunalbestyrelsen kan dog kræve refusion fra en anden kommune for  

 udgifterne  

 til undervisning m.v. af et barn, der ved offentlig myndigheds medvirken er  

 anbragt i en institution eller i pleje i kommunen, og som ved beregning af  

 kommunal udligning og generelle tilskud til kommuner indgår i folketallet i  

 den  

 anden kommune.
 Stk. 3.  

  

 Kommunalbestyrelsens krav på refusion efter stk. 2 omfatter alle udgifter i  

 forbindelse med barnets undervisning, herunder eventuelle udgifter til  

 undervisning i fritiden, til befordring og til ophold i en  

 skolefritidsordning.
 § 2.  

  

 Udgifterne  

 til undervisning på sygehuse, hospitaler og lignende institutioner  

 (sygehusundervisning)  

 af børn i alderen 6-18 år påhviler den kommune, hvor barnet er  

 folkeregisteret.
 Stk. 2.  

  

 § 1, stk. 2 og  

 3, om refusion gælder tilsvarende for sygehusundervisning.
 § 3.  

  

 Bekendtgørelsen  

 træder i kraft den 1. januar 2007. Samtidig ophæves bekendtgørelse nr. 308 af  

 22. april 1994 om hvilken kommune og hvilken amtskommune udgiften til  

 folkeskolens undervisning endeligt påhviler.
