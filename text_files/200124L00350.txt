Betænkning afgivet af Trafikudvalget den  

 2. maj 2002 Betænkning over Forslag til lov om ændring af lov om  

 jernbanesikkerhed m.v.
(Jernbanetilsynets kompetencer m.v.,  

 promillegrænser) [af trafikministeren (Flemming Hansen)] 1. Ændringsforslag Der er af trafikministeren stillet 1 ændringsforslag  

 til lovforslaget.
2. Udvalgsarbejdet Lovforslaget blev fremsat den 27. februar 2002 og var til  

 1. behandling den 21. marts 2002. Lovforslaget blev efter 1. behandling  

 henvist til behandling i Trafikudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen  

 været sendt i høring, og den 15. marts 2002 sendte  

 trafikministeren de indkomne høringssvar samt et notat herom til  

 udvalget.
Spørgsmål Udvalget har stillet 4 spørgsmål til  

 trafikministeren til skriftlig besvarelse, som denne har besvaret.
3. Indstillinger Udvalget indstiller lovforslaget til  

vedtagelse med det stillede ændringsforslag.
 Kristeligt Folkeparti, Tjóðveldisflokkurin,  

 Inuit Ataqatigiit og Siumut var på tidspunktet for betænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	trafikministeren, tiltrådt af udvalget:
Til § 1 1) I den under nr. 4 foreslåede affattelse af §  

 5, stk. 1, udgår »uden  

 retskendelse«.
[Krav om retskendelse] Bemærkninger Til nr. 1 Ændringsforslaget indebærer, at der skal  

 foreligge retskendelse, før Jernbanetilsynet eller personer, der af  

 Jernbanetilsynet er bemyndiget hertil, kan foretage undersøgelser, som  

 omfattes af grundlovens § 72 om boligens ukrænkelighed.
Sådanne  

 undersøgelser vil f.eks. omfatte undersøgelser af  

 fjernstyringslokaler, forretningslokaler og lignende i tilfælde, hvor  

 undersøgelserne er nødvendige for varetagelsen af de opgaver,  

 der påhviler Jernbanetilsynet.
Der vil kun rent undtagelsesvis kunne  

 blive tale om undersøgelse af privates boliger, f.eks. hvis materiale,  

 der skal anvendes til opklaring af et jernbaneuheld, befinder sig et  

 sådant sted.
For så vidt angår andre undersøgelser,  

 dvs. undersøgelser, der ikke er omfattet af grundlovens § 72, vil der  

 ikke være krav om retskendelse.
Jernbanetilsynet vil derfor til brug  

 for varetagelsen af tilsynets opgaver uden retskendelse have adgang til at  

 foretage undersøgelser af bl.a. spor- og rangerarealer.
 Med hensyn til de personer, som Jernbanetilsynet i givet  

 fald vil kunne bemyndige til at foretage undersøgelser, vil det typisk  

 dreje sig om specialister, herunder teknikere med specialviden om de forhold,  

 der skal undersøges.
Jernbanetilsynets ansatte og eventuelle personer, der  

 særligt er bemyndiget hertil, skal forevise legitimation forud for de  

 nævnte undersøgelser.
Legitimationen skal indeholde et  

 vellignende billede, og det skal fremgå af legitimationen, hvilken  

 stilling den pågældende person har.
Såfremt det drejer sig  

 om personer, der ikke er ansat i Jernbanetilsynet, men særligt er  

 bemyndiget til at varetage opgaver for Jernbanetilsynet, skal den  

 pågældendes opgaver og beføjelser fremgå af  

 legitimationen.
Sven Buhrkall (V)  

  Svend Heiselberg (V)  Erik Larsen (V)  

  Flemming Damgaard Larsen (V)  Karsten Nonbo (V)  

  Peter Skaarup (DF) nfmd.
Poul Fischer (DF)  

  Kaj Ikast (KF) fmd.  

  Helge Adam Møller (KF)  Helge Mortensen (S)  

  Jytte Wittrock (S)  Niels Sindal (S)  

  Peder Sass (S) Poul Andersen (S)  

  Margrete Auken (SF)  Martin Lidegaard (RV)  

  Keld Albrechtsen (EL) Kristeligt Folkeparti, Tjóðveldisflokkurin,  

 Inuit Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 113 Bilagsnr.
