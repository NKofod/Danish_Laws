Betænkning afgivet af Udvalget for Udlændinge- og  

 Integrationspolitik den 27. maj 2004 Betænkning over Forslag til lov om  

 ændring af udlændingeloven (Skærpelse af strafniveauet m.v. for ulovlig beskæftigelse  

 af udlændinge) [af Lissa Mathiasen (S) m.fl.] 1. Ændringsforslag Integrationsministeren har stillet 3 ændringsforslag til  

 lovforslaget.
2. Udvalgsarbejdet Lovforslaget blev fremsat den 31. marts 2004 og var til 1.  

 behandling den 4. maj 2004. Lovforslaget blev efter 1. behandling henvist til  

 behandling i Udvalget for Udlændinge- og Integrationspolitik.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring.
De indkomne høringssvar er omdelt på L 217  bilag 1.
Samråd Udvalget har stillet 1 spørgsmål til justitsministeren til  

 mundtlig besvarelse.
Ministeren har besvaret spørgsmålet i et samråd med  

 udvalget den 27. maj 2004. Ministeren har efterfølgende oversendt sit  

 talepapir  

 fra samrådet til udvalget, og dette talepapir er optrykt som bilag 2 til  

 betænkningen.
Spørgsmål Udvalget har stillet 2 spørgsmål til justitsministeren til  

 skriftlig besvarelse, som denne har besvaret.
3. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse  

  

 med de  

 stillede ændringsforslag.
Socialdemokratiets, Socialistisk Folkepartis, Det Radikale  

 Venstres, Enhedslistens og Kristendemokraternes medlemmer af udvalget glæder  

 sig over, at det er lykkedes at få regeringen til at gå med til at skærpe  

 straffen for ulovlig beskæftigelse af udlændinge.
Hvis man ønsker at stoppe  

 udnyttelsen  

 af illegal arbejdskraft, er det afgørende at fjerne den økonomiske fordel.  

 Med  

 en fordobling og tredobling af bødestørrelsen i de tilfælde, hvor der  

 samtidig  

 sker konfiskation af fortjenesten, og endnu højere bøder, hvis der ikke sker  

 konfiskation, er der taget et væsentligt skridt videre i kampen mod  

 udnyttelse  

 af illegal arbejdskraft.
Den forhøjede strafferamme er et signal til  

 domstolene  

 om, at Folketinget ønsker en skærpet praksis på området.
Det har vist sig at være  

 et problem i mange sager, at det er svært at fastslå den økonomiske  

 fortjeneste  

 ved udnyttelse af illegal arbejdskraft.
Det er derfor vigtigt at understrege  

 over for anklagemyndigheden, at man for det første skal bruge muligheden for,  

 at de illegale arbejdere kan afgive forklaring for en ret, selv om der endnu  

 ikke er rejst sag, i de tilfælde, hvor arbejderne vil være rejst ud af  

 Danmark,  

 inden en eventuel straffesag kommer for retten.
Ligesom anklagemyndigheden  

 bør  

 gøre en del for at præcisere et skøn over fortjenesten, således at  

 konfiskation  

 kan ske ud fra straffelovens § 75, f.eks. ved, at der sker en form for syns-  

 og  

 skønsforretning som i civile sager, så man kan få fastlagt, hvad det udførte  

 arbejde ville have kostet med ansatte på normale vilkår, og derudfra så kan  

 beregne, hvilken fortjeneste der har været ved det illegale arbejde.
 S, SF, RV, EL og KD vil  

 derfor stemme for de af ministeren stillede ændringsforslag og den samlede  

 lov.
 Partiernes udgangspunkt er, at de hverken kan eller vil  

 acceptere brugen af illegal arbejdskraft.
Partierne vil derfor overveje, om der er brug for yderligere  

 skærpelser allerede i næste folketingsår.
Partierne vil desuden fortsat følge  

 udviklingen nøje i retspraksis og udviklingen i de konkrete sager, der  

 anmeldes  

 til politiet og behandles ved domstolene.
Partierne forudsætter, at  

 bødestørrelserne  

 stiger væsentligt, og at der sker konfiskation i større omfang end i dag.
Partierne forudsætter i den sammenhæng, at regeringen vil  

 overvåge udviklingen i antallet af sager, antallet af konfiskationer,  

 antallet  

 af bøder, det anvendte bødeniveau, antallet af straffesager og det anvendte  

 strafniveau.
Partierne forventer i praksis, at regeringen årligt redegør over  

 for Udvalget for Udlændinge- og Integrationspolitik, om det anvendte  

 strafniveau er tilstrækkeligt til at opnå fornøden præventiv virkning.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

  

 integrationsministeren,  

  

 tiltrådt af  

  

 udvalget:
Til § 1 1)  


  

 Nr.  

 1  

  

 affattes således:
 »1.  


  

 § 59, stk. 2  

  

 og  

  

 3,  

  

 affattes således:
 »Stk. 2.  

  

 Med bøde eller  

 fængsel indtil 2 år straffes den, som beskæftiger en udlænding uden fornøden  

 arbejdstilladelse eller i strid med de for en arbejdstilladelse fastsatte  

 betingelser.
Stk. 3  

  

 . Ved straffens  

 udmåling efter stk. 2 skal det betragtes som en skærpende omstændighed, at  

 overtrædelsen er begået forsætligt, at der ved overtrædelsen er opnået eller  

 tilsigtet en økonomisk fordel for den pågældende selv eller andre, eller at  

 udlændingen ikke har ret til at opholde sig her i landet.«« [Ændring af strafferammen fra 3 til 2 års fængsel m.m.] 2)  


  

 Nr.  

 2  

  

 udgår.
[Konfiskationsbestemmelse og objektivt ansvar udgår] Ny paragraf 3)  

  

 Efter § 2 indsættes som ny paragraf:
»§ 01 Loven gælder ikke for Færøerne og Grønland, men kan ved  

 kongelig anordning helt eller delvis sættes i kraft for disse landsdele med  

 de  

 afvigelser, som de særlige færøske eller grønlandske forhold tilsiger.« [Lovens territoriale gyldighedsområde] Bemærkninger Til nr. 1-3 Ved lovforslaget foreslås en række skærpelser af  

 udlændingelovens straffebestemmelser vedrørende ulovlig beskæftigelse af  

 udlændinge.
Regeringen er enig i, at ulovlig beskæftigelse af udlændinge er  

 uacceptabelt og skal bekæmpes på bedst mulig måde.
Lovforslaget indeholder  

 dog  

 efter regeringens opfattelse forslag, som giver anledning til  

 retssikkerhedsmæssige betænkeligheder, herunder i forhold til Danmarks  

 internationale forpligtelser.
Endvidere indeholder lovforslaget forslag, der  

 giver anledning til problemer af lovteknisk karakter.
 Ændringsforslagene har uanset de foreslåede ændringer samme  

 formål som lovforslaget  at bekæmpe ulovlig beskæftigelse af udlændinge  

 ved at  

 skærpe strafniveauet  samtidig med at det sikres, at der tages hensyn  

 til  

 retssikkerheden, og at Danmarks internationale forpligtelser overholdes.
Ad nr. 1 Ved den foreslåede affattelse af udlændingelovens § 59, stk. 3,  

 i § 1, nr. 1, i lovforslaget foreslås det at udvide strafferammen for  

 beskæftigelse af en udlænding uden fornøden arbejdstilladelse eller i strid  

 med  

 de for arbejdstilladelsen fastsatte betingelser til bøde eller fængsel indtil  

 2  

 år.
 I dag er straffen bøde eller fængsel indtil 1 år, jf. den  

 gældende bestemmelse i udlændingelovens § 59, stk. 2.
 Regeringen er enig i, at strafniveauet for ulovlig beskæftigelse  

 af udlændinge bør skærpes.
 Den foreslåede affattelse af § 59, stk. 2, indebærer således   

 ligesom den ved lovforslaget foreslåede affattelse af § 59, stk. 3  en  

 udvidelse af strafferammen til bøde eller fængsel indtil 2 år for  

 beskæftigelse  

 af en udlænding uden fornøden arbejdstilladelse eller i strid med de for en  

 arbejdstilladelse fastsatte betingelser.
 Forslaget indebærer en fordobling af den gældende strafferamme  

 på 1 år og understreger, at regeringen ser med største alvor på grov  

 udnyttelse  

 af ulovlig udenlandsk arbejdskraft.
 Det er med lovforslaget tilsigtet, at skærpelsen af  

 bødeniveauet, i det omfang sagen bør afgøres med bøde og ikke med  

 frihedsstraf,  

 skal være væsentlig.
 Efter Rigsadvokatens Meddelelse nr. 4/2003 af 21. oktober 2003  

 er de vejledende retningslinjer for anklagemyndighedens påstand om bøde i  

 sager  

 om ulovlig beskæftigelse af udlændinge efter udlændingelovens § 59, stk. 2,  

 3.000 kr. pr. beskæftiget udlænding pr. påbegyndt måned.
Lovforslaget tilsigter at skærpe bødeniveauet, således at der i  

 sager om overtrædelse af udlændingelovens § 59, stk. 2, fremover som  

 udgangspunkt vil skulle nedlægges påstand om en bøde på 10.000 kr. pr.  

 beskæftiget udlænding pr. påbegyndt måned.
Der tilsigtes således et  

 bødeniveau,  

 der er mere end tre gange så højt som det gældende.
 Der henvises endvidere til bemærkningerne nedenfor til den  

 foreslåede affattelse af udlændingelovens § 59, stk. 3, om tilfælde, hvor der  

 foreligger skærpende omstændigheder.
 Ved den foreslåede affattelse af udlændingelovens § 59, stk. 2,  

 i § 1, nr. 1, i lovforslaget foreslås det at udvide strafferammen for  

 beskæftigelse af en udlænding uden fornøden opholds- og arbejdstilladelse til  

 bøde eller fængsel indtil 3 år.
 Det er et almindeligt anerkendt princip, at der ikke i  

 særlovgivningen  herunder udlændingeloven  fastsættes  

 strafferammer på over 2  

 års fængsel.
 Hertil kommer, at det af bemærkningerne til den foreslåede  

 affattelse af § 59, stk. 2, i § 1, nr. 1, i lovforslaget fremgår, at  

 bestemmelsen omfatter tilfælde, hvor udlændingen hverken har  

 opholdstilladelse  

 eller retskrav på opholdstilladelse, men at det imidlertid ikke fremgår, i  

 hvilke tilfælde en udlænding kan siges at have retskrav på opholdstilladelse.  

 Det er således ikke muligt klart at afgrænse den personkreds, der er omfattet  

 af bestemmelsen.
Regeringen er enig i, at det bør anses for en skærpende  

 omstændighed, hvis en person beskæftiger en udlænding, som ikke alene ikke  

 har  

 den fornødne arbejdstilladelse, men som oven i købet ikke har noget  

 opholdsgrundlag her i landet.
Regeringen finder imidlertid ikke, at den  

 grundlæggende bestemmelse om ulovlig beskæftigelse af en udlænding, som i dag  

 er indeholdt i udlændingelovens § 59, stk. 2, bør opdeles, således som det  

 foreslås ved lovforslaget, jf. lovforslagets § 59, stk. 2 og 3.
 Efter den gældende bestemmelse i udlændingelovens § 59, stk. 3,  

 skal det ved straffens udmåling efter stk. 2 betragtes som en skærpende  

 omstændighed, at overtrædelsen er begået forsætligt eller ved grov  

 uagtsomhed,  

 og at der ved overtrædelsen er opnået eller tilsigtet en økonomisk fordel for  

 den pågældende selv eller andre.
Den foreslåede affattelse af § 59, stk. 3, indebærer  ligesom  

 det er tilsigtet ved den ved lovforslaget foreslåede affattelse af § 59, stk.  

 2  

  at det ved straffens udmåling efter § 59, stk. 2, bl.a. skal anses for  

 en  

 skærpende omstændighed, hvis udlændingen ikke har ret til at opholde sig her  

 i  

 landet.
Det gælder, uanset om overtrædelsen er begået forsætligt eller  

 uagtsomt.
 Udlændinge, der ikke har ret til at opholde sig her i landet, er  

 alle udlændinge, der opholder sig ulovligt i Danmark.
 Herudover indebærer den foreslåede affattelse af § 59, stk. 3,  

 at det skal anses som en skærpende omstændighed, hvis overtrædelsen er begået  

 forsætligt, eller hvis der ved overtrædelsen er opnået eller tilsigtet en  

 økonomisk fordel for den pågældende selv eller andre.
 I dag kan den gældende bestemmelse i udlændingelovens § 59, stk.  

 3, om skærpende omstændigheder alene finde anvendelse, hvis overtrædelsen er  

 begået forsætligt eller ved grov uagtsomhed,  

  

 og  

  

 der tillige ved overtrædelsen er opnået eller tilsigtet en  

 økonomisk fordel for den pågældende selv eller andre.
Det er således en betingelse for at anvende bestemmelsen, at  

 begge betingelser er opfyldt.
Overtrædelsen skal være begået forsætligt eller  

 ved grov uagtsomhed, og der skal tillige ved overtrædelsen være opnået eller  

 tilsigtet en økonomisk fordel for den pågældende selv eller andre.
 Den foreslåede affattelse af § 59, stk. 3, indebærer en  

 udvidelse af, hvornår der foreligger skærpende omstændigheder, idet der  

 fremover foreligger skærpende omstændigheder,  

  

 enten  

  

 hvis overtrædelsen er begået forsætligt,  

  

 eller  

  

 hvis der ved overtrædelsen er opnået eller tilsigtet en økonomisk  

 fordel for den pågældende selv eller andre.
 Hvis der ved overtrædelsen er opnået eller tilsigtet en  

 økonomisk fordel for den pågældende selv eller andre, kan bestemmelsen finde  

 anvendelse, uanset om overtrædelsen er begået forsætligt eller uagtsomt.
 Begrebet »andre« dækker over enhver, der opnår eller tilsigtes  

 at opnå en økonomisk fordel ved, at en udlænding beskæftiges ulovligt,  

 herunder  

 eksempelvis bygherrer, entreprenører og formidlere af arbejdskraft.
 Som nævnt ovenfor tilsigter lovforslaget at skærpe bødeniveauet væsentligt,  

 i det omfang sagen bør afgøres med bøde og ikke med frihedsstraf.
 I de tilfælde, hvor der foreligger skærpende omstændigheder  

 efter § 59, stk. 3, dvs. tilfælde, hvor lovovertrædelsen  

  

 enten  

  

 er begået forsætligt  

  

 eller  

  

 der ved overtrædelsen er opnået eller tilsigtet en økonomisk fordel for den  

 pågældende selv eller andre  

  

 eller  

  

 udlændingen ikke har ret til at opholde sig her i landet, bør bøden være af  

 ganske betydelig størrelse.
 Efter Rigsadvokatens Meddelelse nr. 4/2003 af 21. oktober 2003  

 er de vejledende retningslinjer for anklagemyndighedens påstand om bøde i  

 sager  

 om ulovlig beskæftigelse af udlændinge efter udlændingelovens § 59, stk. 3,  

 10.000 kr. pr. beskæftiget udlænding pr. påbegyndt måned.
Lovforslaget tilsigter, at bødeniveauet fremover skal skærpes,  

 således at der i sager om overtrædelse af udlændingelovens § 59, stk. 3, som  

 udgangspunkt vil skulle nedlægges påstand om en bøde på 20.000 kr. pr.  

 beskæftiget udlænding pr. påbegyndt måned.
Der tilsigtes således et  

 bødeniveau,  

 der er dobbelt så højt som det gældende.
Det er domstolene, der konkret fastsætter bødestørrelsen, og de  

 anførte vejledende beløbsstørrelser på henholdsvis 10.000 kr. pr. beskæftiget  

 udlænding pr. påbegyndt måned i sager om overtrædelse af udlændingelovens §  

 59,  

 stk. 2, og 20.000 kr. i sager om overtrædelse af udlændingelovens § 59, stk.  

 3,  

 jf. § 59, stk. 2, pr. beskæftiget udlænding pr. påbegyndt måned, er ikke til  

 hinder for, at domstolene i konkrete tilfælde med konkret begrundelse  

 fraviger  

 disse i skærpende eller formildende retning.
De vejledende bødestørrelser  

 begrænser således ikke domstolenes frihed ved strafudmålingen, jf. herved de  

 almindelige principper for straffens udmåling i straffelovens § 80. Straffen  

 udmåles dog i praksis i vid udstrækning takstmæssigt i overensstemmelse med  

 Rigsadvokatens meddelelser.
 Som det fremgår ovenfor, indebærer den foreslåede affattelse af  

 § 59, stk. 3, at der fremover foreligger skærpende omstændigheder, som der  

 skal  

 tages hensyn til ved strafudmålingen, hvis blot en af de tre betingelser er  

 opfyldt: at overtrædelsen er begået forsætligt, at der ved overtrædelsen er  

 opnået eller tilsigtet en økonomisk fordel for den pågældende selv eller  

 andre,  

 eller at udlændingen ikke har ret til at opholde sig her i landet.
 I sager, hvor der foreligger flere skærpende omstændigheder,  

 således at to eller tre af disse betingelser er opfyldt, f.eks. at  

 overtrædelsen er begået forsætligt og den pågældende herved har opnået en  

 økonomisk fordel, skal dette betragtes som en særlig skærpende omstændighed  

 og  

 medføre, at den vejledende bødestørrelse på 20.000 kr. pr. beskæftiget  

 udlænding pr. påbegyndt måned fraviges i skærpende retning.
Der forudsættes ikke ved ændringsforslaget en ændret praksis  

 for, hvornår ulovlig beskæftigelse af udlændinge skal medføre frihedsstraf.
I  

 særlige situationer, hvor der foreligger grove eller gentagne overtrædelser  

 af  

 udlændingelovens § 59, stk. 2, herunder i tilfælde, hvor en højere grad af  

 tilregnelse hos arbejdsgiveren kan påvises, og hvor der er tale om en mere  

 langvarig, organiseret eller på anden vis konsekvent udnyttelse af ulovlig  

 udenlandsk arbejdskraft, vil der således fortsat kunne idømmes frihedsstraf.
Ad nr. 2 Det foreslås i lovforslaget at indsætte et nyt stk. 5 i  

 udlændingelovens § 59, som indebærer, at der fremover i tilfælde, hvor det  

 ikke  

 er muligt at fastslå størrelsen af et beløb, som er opnået ved ulovlig  

 beskæftigelse af en udlænding, skal kunne ske konfiskation af et beløb, der  

 skønnes at svare hertil.
Det er anført i bemærkningerne til forslaget, at der med  

 lovforslaget foreslås indført en bevislettelsesregel, således at der åbnes  

 mulighed for adgang til konfiskation af en skønnet økonomisk gevinst.
Det er  

 i  

 den forbindelse anført, at det påhviler anklagemyndigheden at løfte  

 bevisbyrden  

 for størrelsen af den økonomiske fordel, hvilket har vist sig vanskeligt.
Efter den gældende bestemmelse i udlændingelovens § 59, stk. 4,  

 kan en økonomisk fordel, der er opnået ved en overtrædelse af § 59, stk. 2,  

 konfiskeres efter reglerne i straffelovens 9. kapitel.
I tilfælde, hvor der  

 ikke kan ske konfiskation, skal der ved udmåling af bøde, herunder  

 tillægsbøde,  

 tages særligt hensyn til størrelsen af en opnået eller tilsigtet økonomisk  

 fordel.
Bestemmelsen indebærer, at der i tilfælde, hvor der ikke kan ske  

 konfiskation, f.eks. på grund af bevismæssige vanskeligheder med at  

 dokumentere  

 størrelsen af den opnåede økonomiske fordel, skal tages hensyn hertil ved  

 udmåling af bøden.
Bøden skal være af en sådan størrelse, at den klart  

 overstiger størrelsen af arbejdsgiverens økonomiske fordel ved ulovlig  

 beskæftigelse af udlændinge.
 Hvis det kan godtgøres, at der er opnået en økonomisk fordel ved  

 overtrædelse af udlændingelovens § 59, stk. 2, nedlægges der efter den  

 almindelige praksis for anvendelse af reglerne om konfiskation påstand herom  

 ved siden af påstanden om almindelig straf, når den økonomiske fordel kan  

 opgøres relativt præcist, mens der nedlægges påstand om forhøjet bøde, hvis  

 der  

 kun kan udøves et løsere skøn over den økonomiske fordel.
 Sker der konfiskation, anvendes ved fastsættelsen af straffen de  

 bødetakster, der er omtalt ovenfor under bemærkningerne til nr. 1 om den  

 foreslåede affattelse af udlændingelovens § 59, stk. 2 og 3, dvs. de  

 vejledende  

 beløbsstørrelser på henholdsvis 3.000 kr. og 10.000 kr. pr. beskæftiget  

 udlænding  

 pr. påbegyndt måned, der foreslås hævet til henholdsvis 10.000 kr. og 20.000  

 kr.
Sker der ikke konfiskation, f.eks. fordi det ikke er muligt mere  

 præcist at opgøre størrelsen af den økonomiske fordel, der er opnået ved  

 overtrædelsen, overstiger bøden i almindelighed klart den tilsigtede  

 økonomiske  

 fordel.
Der kan i den forbindelse henvises til den i bilag 1 til lovforslaget  

 omtalte dom UfR 2003.1908 afsagt af Østre Landsret, hvor der netop var tale  

 om  

 en situation, hvor der var opnået en økonomisk fordel, som ikke kunne opgøres  

 mere præcist.
Landsretten lagde til grund, at der var tilsigtet en økonomisk  

 fordel på 140.000 kr., men at der ikke var tilstrækkeligt bevismæssigt  

 grundlag  

 for at fastslå størrelsen af det udbytte, som de tiltalte rent faktisk havde  

 opnået ved overtrædelsen.
Der var derfor ikke grundlag for konfiskation.  

 Landsretten fastsatte herefter en samlet bøde på 220.000 kr., dvs. et beløb,  

 som klart oversteg den tilsigtede økonomiske fordel på 140.000 kr.
 Regeringen finder det således hverken nødvendigt eller  

 hensigtsmæssigt at ændre reglerne vedrørende tilfælde, hvor det ikke er  

 muligt  

 præcist at fastslå størrelsen af et beløb, som er opnået ved ulovlig  

 beskæftigelse  

 af en udlænding.
 Det foreslås endvidere i lovforslaget at indsætte et nyt stk. 6  

 i udlændingelovens § 59, som indebærer indførelse af et objektivt strafansvar  

 for arbejdsgivere, for så vidt angår straf i form af bøde.
Det er regeringens opfattelse, at forslaget rejser visse  

 menneskeretlige betænkeligheder.
Den Europæiske Menneskerettighedskonvention  

 stiller i artikel 6, stk. 2, krav om, at enhver, der anklages for en  

 lovovertrædelse, skal anses for uskyldig, indtil hans skyld er bevist i  

 overensstemmelse med loven.
Menneskerettighedsdomstolen har bl.a. i sagen Hansen mod Danmark  

 (afgørelse af 16. marts 2000) taget stilling til, om konventionens artikel 6  

 var til hinder for objektivt strafansvar.
Sagen vedrørte en vognmand, der var  

 blevet idømt en bøde for en chaufførs overtrædelse af køre/hviletidsreglerne,  

 selv  

 om overtrædelsen hverken kunne tilregnes vognmanden som forsætlig eller  

 uagtsom.
Domstolen udtalte, at medlemsstaterne under visse betingelser kan  

 kriminalisere et objektivt forhold som sådant, selv om det ikke er resultatet  

 af et forsætligt eller uagtsomt forhold, men at medlemsstaterne skal holde  

 sig  

 inden for rimelige grænser og herunder navnlig tage hensyn til betydningen  

 af,  

 hvad der står på spil ved den bagvedliggende beskyttelse i lovgivningen.
I  

 forhold  

 til den konkrete sag fremhævede Domstolen blandt andet, at forbrydelsen  

 vedrørte sikkerhed på vejene, og at formålet var at fjerne den økonomiske  

 tilskyndelse til at overtræde reglerne.
Domstolen vurderede, at der var tale  

 om  

 et område, der klart faldt inden for de forudsatte rimelige grænser.
I den  

 konkrete sag fandt Domstolen, at der ikke var tale om en krænkelse af artikel  

 6.
Menneskerettighedsdomstolen fremhævede således først og  

 fremmest, at køre/hviletidsreglerne varetog et sikkerhedsmæssigt formål.
Det  

 var nødvendigt at regulere chaufførernes køre/hviletid for at forhindre  

 ulykker  

 på vejene forårsaget af trætte chauffører.
Et objektivt strafansvar for ulovlig beskæftigelse af udlændinge  

 har ikke et sådant sikkerhedsmæssigt formål.
Det kan derfor give anledning  

 til  

 alvorlig tvivl, om det vil være foreneligt med Den Europæiske  

 Menneskerettighedskonventions artikel 6 at pålægge arbejdsgivere et sådant  

 objektivt strafansvar.
Det bemærkes herved, at de eventuelle  

 sikkerhedsmæssige  

 overvejelser, som gør sig gældende i forhold til ulovlig beskæftigelse af  

 udlændinge, varetages gennem anden lovgivning, herunder f.eks.  

 arbejdsmiljølovgivningen.
 På den baggrund finder regeringen det meget betænkeligt at  

 indføre objektivt strafansvar for arbejdsgivere, der ulovligt beskæftiger  

 udlændinge.
 Det foreslås på baggrund af ovennævnte  

  

 ,  

  

 at § 1, nr. 2, i lovforslaget udgår.
Ad nr. 3 Bestemmelsen fastsætter lovens territoriale gyldighedsområde og  

 indebærer, at loven ikke gælder for Færøerne og Grønland.
Den kan dog ved  

 kongelig anordning helt eller delvis sættes i kraft for disse landsdele med  

 de  

 afvigelser, som de særlige grønlandske og færøske forhold tilsiger.
Birthe Rønn Hornbech (V)  

    

 Irene Simonsen (V)  

    

 Bodil Kornbek (KD)  

    

 Marianne Pedersen (V)  

    

 Jørgen Winther (V)  

  

  fmd.  

  

    

 Peter Skaarup (DF)  

    

 Jesper Langballe (DF)  

    

 Else Theill Sørensen (KF)  

    

 Lars Barfoed (KF)  

    

 Lotte Bundsgaard (S)  

    

 Lissa Mathiasen (S)  

    

 Morten Bødskov (S)  

    

 Anne‑Marie Meldgaard (S)  

  

 nfmd.  

  

 Kamal Qureshi (SF)  

    

 Elsebeth Gerner Nielsen (RV)  

    

 Søren Søndergaard (EL)  

    

 Karen J.
Klint (S) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 217 Bilagsnr.
Titel 1 Høringssvar, forslagstillerne har modtaget inden  

 lovforslagets fremsættelse 2 1. udkast til betænkning 3 Samrådsspm.
A om lovforslagets retssikkerhedsmæssige  

 aspekter, til justitsministeren 4 Spm. 1 om redegørelse for domme om bødeniveau, til  

 justitsministeren Spm. 2, om man i særlovgivning må operere med  

 strafferammer på over 2 års fængsel, til justitsministeren 5 Ændringsforslag fra integrationsministeren 6 Talepapir fra samrådet 27/5-04 om samrådsspørgsmål A, fra  

 justitsministeren 7 2. udkast til betænkning 8 Svar på spm. 1 om redegørelse for domme om bødeniveau,  

 fra justitsministeren Svar på spm. 2, om man i særlovgivning må operere med  

 strafferammer på over 2 års fængsel, fra justitsministeren Bilag 2 Talepapir fra samrådet den 27. maj 2004 med  

 justitsministeren Udkast til tale Til ministeren til brug ved besvarelsen af spørgsmål nr.
A  

 vedrørende forslag til lov om ændring af udlændingeloven. (Skærpelse af  

 strafniveauet m.v. for ulovlig beskæftigelse af udlændinge) (L 217   

 bilag 3) i  

 samråd i Folketingets Flygtninge- og Integrationsudvalg torsdag den 27. maj  

 2004.
 Spørgsmål A:
»Ministeren bedes redegøre for lovforslagets retssikkerhedsmæssige  

 aspekter.« 1. På regeringens vegne vil jeg gerne indledningsvis slå fast,  

 at vi er enige med forslagsstillerne i, at straffen for at beskæftige illegal  

 arbejdskraft bør skærpes.
 Det foreliggende lovforslag indeholder imidlertid nogle  

 retssikkerhedsmæssige og tekniske problemer, som jeg nu vil redegøre nærmere  

 for.
2. Lovforslaget lægger for det første op til en  

  

 forhøjelse af  

 strafferammen  

  

 i udlændingeloven for beskæftigelse af illegal arbejdskraft  

 og til en ændring af straffebestemmelsens opbygning.
Det sidste sker ved at  

 formulere to særskilte forbrydelser  én, hvor udlændingen hverken har  

 opholds-  

 eller arbejdstilladelse, og én, hvor udlændingen alene mangler  

 arbejdstilladelsen eller overtræder arbejdstilladelsens betingelser.
I stedet  

 for det nuværende strafmaksimum på 1 års fængsel foreslås et maksimum på  

 henholdsvis 3 og 2 års fængsel for disse to forbrydelser.
Ud fra en juridisk/teknisk synsvinkel forekommer det ikke  

 naturligt at gøre manglende opholdstilladelse til en del af selve  

 gerningsbeskrivelsen i en bestemmelse, der handler om ansættelse af  

 arbejdstagere.
Forbrydelsen bør fortsat bestå i ansættelse af personer uden  

 fornøden arbejdstilladelse eller i strid med vilkårene for  

 arbejdstilladelsen,  

 og ansættelse af personer, der heller ikke har ret til at opholde sig her i  

 landet, bør i stedet være en skærpende omstændighed ved strafudmålingen.
Med hensyn til de foreslåede strafmaksima kan jeg oplyse, at  

 strafferammer i særlovgivningen efter fast lovgivningstradition ikke  

 overstiger  

 2 års fængsel.
Efter regeringens opfattelse er der ikke grundlag for her at  

 fravige dette princip.
En strafferamme på fængsel indtil 2 år, der jo er en  

 fordobling  

 af det gældende strafmaksimum på 1 års fængsel, vil også være en meget  

 betydelig skærpelse, der kan danne grundlag for væsentlige forhøjelser af  

 strafudmålingsniveauet.
3. Jeg vil imidlertid også knytte nogle kommentarer til den  

 strafskærpelse af bødeniveauet, som der i lovforslagets bemærkninger er lagt  

 op  

 til.
Det fremgår således af lovforslagets bemærkninger, at udgangspunktet ved  

 fastsættelsen af bøder for sager uden skærpende omstændigheder bør være 2  

 gange  

 en mesterløn pr. ansat pr. påbegyndt måned.
Ud fra forslagsstillernes indlæg  

 under 1. behandlingen af lovforslaget kan jeg forstå, at der hermed tilsigtes  

 en bøde, der svarer til 160.000 kr. pr. ansat pr. måned.
 Udgangspunktet i sager uden skærpende omstændigheder er i dag en  

 bøde på 3.000 kr. pr. ansat pr. måned, og dette udgangspunkt forhøjes til  

 10.000 kr. pr. ansat pr. måned, når der foreligger skærpende omstændigheder.  

 Der vil altså i givet fald være tale om helt eksorbitante forhøjelser af  

 bøderne på dette område, og bøder af den størrelse, som der lægges op til, er  

 efter regeringens opfattelse helt ude af proportioner i sammenligning med de  

 bøder, der udmåles på andre områder, og i betragtning af, at der ved siden af  

 bødestraffen jo også kan ske konfiskation af arbejdsgiverens udbytte.
Ved fastsættelsen af sanktionen for en lovovertrædelse bør man  

 selvfølgelig tilstræbe, at sanktionen virker præventivt, men det bør være en  

 grundlæggende forudsætning, at sanktionen ligger nogenlunde inden for samme  

 niveau som straffen for andre forbrydelser af tilsvarende grovhed.
Efter min  

 opfattelse er der med lovforslaget lagt op til et bødeniveau, som slet ikke  

 harmonerer med bødeniveauet for andre forbrydelser.
Som eksempel kan jeg  

 nævne  

 arbejdsmiljølovgivningen, som for alvorligere overtrædelser, der involverer  

 fare for menneskers liv og helbred, opererer med et bødeniveau på 20.000 kr.
 Udover bødeniveauet, som altså giver anledning til principielle  

 betænkeligheder, vil jeg fremhæve, at de retningslinier, som lovforslagets  

 bemærkninger giver med hensyn til, hvormed og i hvilket omfang  

 strafskærpelsen  

 skal slå igennem, er uklare.
 4. Det næste element i lovforslaget vedrører reglerne om konfiskation.
 I forbindelse med en ændring af udlændingeloven i 2000 blev der  

 indføjet en ny bestemmelse om konfiskation i § 59, stk. 4. Efter denne  

 bestemmelse kan der ske konfiskation af udbytte efter reglerne i  

 straffelovens  

 kapitel 9. Hvis det ikke er muligt at foretage konfiskation,  f.eks.  

 fordi det  

 ikke er muligt at fastslå omfanget af det arbejde, som er udført af den  

 illegale arbejdskraft  skal der i stedet ved bødeudmålingen tages  

 særligt  

 hensyn til størrelsen af en opnået eller tilsigtet økonomisk fordel.
I straffelovens § 75 er der indført en særlig  

 bevislettelsesregel, hvorefter der kan ske konfiskation af et beløb, der  

 skønnes at svare til det indvundne udbytte, hvis man ikke kan fastslå  

 beløbets  

 størrelse.
Dette betyder, at der er mulighed for skønsmæssigt at fastsætte  

 konfiskationsbeløbets størrelse.
Bemærkningerne til det foreliggende lovforslag kan imidlertid  

 læses sådan, at forslagsstillerne ønsker en bestemmelse, der går videre end  

 den  

 nugældende retstilstand, således at der også vil kunne nedlægges påstand om  

 konfiskation af et skønsmæssigt fastsat beløb i tilfælde, hvor  

 anklagemyndigheden  

 ikke er i stand til at løfte sin bevisbyrde for, at der er opnået en ulovlig  

 berigelse.
Bevislettelsesreglens anvendelsesområde udvides dermed væsentligt,  

 idet skønsmæssig konfiskation bliver et alternativ i tilfælde, hvor  

 bevisbyrden  

 for, at arbejdsgiveren overhovedet har opnået et udbytte, ikke kan løftes.
 En sådan regel strider mod grundlæggende principper om  

 anklagemyndighedens bevisbyrde i straffesager, og der vil kunne rejses  

 spørgsmål om bestemmelsens forenelighed med reglerne om bevisbyrden og  

 uskyldsformodningen i straffesager i Den Europæiske  

 Menneskerettighedskonventions  

 art. 6.
 Hertil kommer, at de eksisterende regler i straffeloven og  

 udlændingeloven allerede langt hen ad vejen imødekommer det, som synes at  

 være  

 forslagsstillernes primære formål  nemlig at sikre, at beskæftigelse af  

 illegal  

 arbejdskraft ikke kan betale sig.
 De gældende regler er i praksis bl.a. anvendt til at konfiskere  

 et udbytte, hvis størrelse ikke kunne beregnes konkret, men i stedet blev  

 opgjort på baggrund af gennemsnitsberegninger.
 I en anden konkret sag ved Østre Landsret afviste landsretten  

 anklagemyndighedens konfiskationskrav, men fastsatte samtidig med udtrykkelig  

 henvisning til udlændingelovens § 59, stk. 3 og 4, og forarbejderne hertil en  

 bøde, der klart oversteg den økonomiske gevinst, som arbejdsgiveren ifølge  

 bevisførelsen havde tilsigtet.
 6. Forslagsstillerne foreslår endelig, at der indføres et  

 objektivt bødeansvar, således at bøde for beskæftigelse af illegal  

 arbejdskraft  

 vil kunne pålægges, selv om overtrædelsen ikke kan tilregnes arbejdsgiveren  

 som  

 forsætlig eller uagtsom.
 Også denne del af lovforslaget giver efter regeringens  

 opfattelse anledning til væsentlige betænkeligheder.
 Den Europæiske Menneskerettighedskonvention stiller som nævnt i  

 artikel 6 krav om, at enhver, der anklages for en lovovertrædelse, skal anses  

 for uskyldig, indtil hans skyld er bevist i overensstemmelse med loven   

 også  

 kaldet uskyldsformodningen.
 Menneskerettighedsdomstolen har bl.a. i en dansk klagesag (  

  

 Hansen mod Danmark  

  

 , afgørelse af 16.  

 marts 2000) taget stilling til spørgsmålet om objektivt strafansvar i forhold  

 til konventionens artikel 6. Sagen vedrørte en vognmand, der var blevet idømt  

 en bøde for en chaufførs overtrædelse af køre/hviletidsreglerne, selv om  

 overtrædelsen hverken kunne tilregnes vognmanden som forsætlig eller uagtsom.
Domstolen udtalte, at medlemsstaterne under visse betingelser  

 kan kriminalisere et bestemt forhold, selv om det ikke er resultatet af  

 forsætlige eller uagtsomme handlinger eller undladelser.
Men medlemsstaterne  

 skal holde sig inden for rimelige grænser og herunder navnlig tage hensyn  

 til,  

 hvilke interesser den pågældende lovgivning beskytter.
I den konkrete sag  

 fandt  

 Domstolen, at der ikke var tale om en krænkelse af artikel 6, og man  

 fremhævede  

 blandt andet, at forbrydelsen vedrørte sikkerheden på vejene  altså at  

 køre/hviletidsreglerne varetog et sikkerhedsmæssigt formål, nemlig at  

 forhindre  

 ulykker på vejene forårsaget af trætte chauffører.
De samme sikkerhedsmæssige hensyn gør sig også gældende på de  

 områder, hvor vi her i Danmark har indført objektivt strafansvar af hensyn  

 til  

 f.eks. miljøet eller arbejdsmiljøet.
Også her er der tale om forbrydelser,  

 der  

 kan bringe menneskers liv eller helbred i fare.
 Et objektivt strafansvar for ulovlig beskæftigelse af udenlandsk  

 arbejdskraft kan ikke siges at varetage et sådant sikkerhedsmæssigt formål.  

 Der  

 vil derfor kunne rejses spørgsmål om, hvorvidt det vil være foreneligt med  

 Menneskerettighedskonventionens artikel 6 at pålægge arbejdsgivere et  

 objektivt  

 strafansvar i disse sager.
7. Som jeg startede med at sige, er regeringen enig i, at  

 straffen for at beskæftige illegal arbejdskraft bør skærpes.
Som det  

 imidlertid  

 også er fremgået, indeholder det foreliggende lovforslag en række væsentlige  

 problemer af juridisk og teknisk karakter.
Disse problemer medfører, at  

 regeringen  

 ikke kan støtte forslaget.
Jeg kan imidlertid oplyse, at  

 integrationsministeren  

 vil fremsætte nogle ændringsforslag, som løser de problemer, som jeg har  

 nævnt,  

 og som  hvis de vedtages  vil indebære, at regeringen kan  

 tilslutte sig  

 lovforslaget.
Forslagene vil nu blive omdelt.
 Ændringsforslagene går ud på følgende:
 Ansættelse af udlændinge uden opholdsret her i landet  

 gøres til en skærpende omstændighed i stedet for en del af gerningsindholdet.
 Strafmaksimum fastsættes til 2 års fængsel.
Som skærpende omstændigheder ved strafudmålingen  

 angives i loven både,  

  

 at  

  

 der er ansat personer uden opholdsret,  

  

 at  

  

 ansættelsen af illegal arbejdskraft er sket forsætligt, og  

  

 at  

  

 arbejdsgiveren  

 har tilsigtet en økonomisk vinding.
Disse forhold bør efter regeringens  

 opfattelse alle kunne medføre en skærpelse af straffen.
 I bemærkningerne til ændringsforslaget angives den  

 tilsigtede strafskærpelse af bødeniveauet således, at bøden i normaltilfælde  

 omtrent tredobles fra 3.000 kr. pr. ansat pr. måned til 10.000 kr. pr. ansat  

 pr. måned, og således at bøden under skærpende omstændigheder kan stige til  

 20.000 kr. pr. ansat pr. måned mod i dag 10.000 kr. pr. ansat pr. måned  

  altså  

 en fordobling.
 Bestemmelserne om ændring af den gældende regel om  

 konfiskation og om indførelse af objektivt ansvar udgår.
 Jeg vil på regeringens vegne anmode udvalget om at overveje  

 disse ændringsforslag positivt, således at der kan rettes op på de  

 juridisk/tekniske problemer, som lovforslaget rummer, og således, at  

 lovforslaget vil kunne vedtages med et bredt flertal.
