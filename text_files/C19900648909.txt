 Finansministeriet har den 13. juni 1990 med Dansk Funktionærforbund  

 indgået vedlagte overenskomst for rengøringsinspektricer/-inspektører, der  

 afløser overenskomst af 3. december 1987.
 Ændring i forhold til tidligere er markeret med en streg i margenen.
Almindelige bemærkninger Ministeriepuljer Der henvises til Finansministeriets cirkulære af 22. maj 1989 med  

 tilhørende vejledning om ministeriepuljer.
 Den tidligere ordning om genanvendelse af 3 kvalifikationstillæg med  

 Boligministeriets Ejendomsdirektorat er ophørt (protokollat af 27. juni  

 1983).
 Ved ledighed indgår kvalifikationstillæggene i den centrale pulje for  

 Statsansattes Kartel.
 Det er mellem Finansministeriet og centralorganisationerne aftalt, at  

 organisationerne selv skal registrere og indberette ledigblevne puljetillæg  

 til Finansministeriet en gang årligt.
 Der henvises i øvrigt til cirkulærets punkt 2.6 og den til cirkulæret  

 hørende vejledning om ministeriepuljer.
Bemærkninger til enkelte bestemmelser Til § 7, stk. 2. Tjenestelister Det henstilles, at tjenestelisterne udarbejdes - enten på den måde, at listerne til enhver tid angiver  

 arbejdstidsfordelingen for de førstkommende mindst 4 uger, - eller på den måde, at tjenestelisterne for en periode af mindst 4 uger  

 bekendtgøres senest 2 uger før listernes første gyldighedsdag.
Det bemærkes, at der om fornødent kan foretages ændringer i allerede  

 bekendtgjorte tjenestelister.
Inden sådanne ændringer foretages, skal den  

 berørte medarbejder underrettes.
 Såfremt der måtte blive pålagt rengøringsinspektricer/-inspektører arbejde  

 ud over det ifølge tjenestelisten forud tilrettelagte, skal man endvidere  

 efter anmodning fra forbundet henstille, at eventuel afspadsering heraf,  

 medmindre andet aftales mellem Institutionen og den enkelte  

 rengøringsinspektrice/-inspektør, finder sted efter udløbet af den uge, hvori  

 arbejdet udføres, og indlægges i tjenestelisten.
Til § 14. Deltagelse i uddannelseskurser Til rengøringsinspektricer/-inspektører kan der ydes tjenestefrihed efter  

 Ministeriet for Statens Lønnings- og Pensionsvæsens cirkulæreskrivelse af 23.  

 juni 1971 om deltagelse i uddannelseskurser for det i staten og folkekirken  

 ansatte personale.
 Eventuelle tvivlsspørgsmål vedrørende overenskomsten forelægges for  

 Finansministeriet.
 Cirkulæret har virkning fra 1. april 1989. Samtidig ophæves cirkulære af  

 3. december 1987 (LP.nr. 195/87) om overenskomst for  

 rengøringsinspektricer/-inspektører ved Boligministeriets Ejendomsdirektorat  

 og Københavns Lufthavn.
Finansministeriet Administrations- og Personaledepartementet Den 29. juni 1990 P.M.V.
 E.B.
Oluf Emborg OVERENSKOMST FOR RENGØRINGSINSPEKTRICER/-INSPEKTØRER VED  

 BOLIGMINISTERIET, EJENDOMS- OG SLOTSSTYRELSEN OG KØBENHAVNS  

 LUFTHAVNSVÆSEN Overenskomstens område § 1.  Rengøringsinspektricer/-inspektører ansættes i  

 henhold til funktionærloven.
 Stk. 2.  Følgende persongrupper er ikke omfattet af  

 overenskomsten:
1. Tjenestemænd og pensionerede tjenestemænd fra staten,  

 folkeskolen, folkekirken, kommuner og statsfinansierede eller koncessionerede  

 virksomheder, 2. andre, der oppebærer egenpension fra en pensionsordning,  

 hvortil det offentlige har ydet bidrag, 3. personer, der er fyldt 70 år.
Ansættelsesbrev § 2.  Parterne er enige om at anbefale, at det som  

 bilag 1 til nærværende overenskomst vedhæftede ansættelsesbrev anvendes såvel  

 for allerede ansatte som for nyansatte, og hvor der sker en ændring i de  

 tidligere aftalte ansættelsesvilkår.
Der er enighed om, at den anførte tekst  

 kan fraviges, hvor forholdene gør det påkrævet, fx hvor medarbejdere arbejder  

 på skiftende arbejdssteder.
 Stk. 2.  I ansættelsesbreve til medarbejdere, som ikke  

 er omfattet af en tjenesteliste, kan anføres placeringen af den for  

 medarbejderen for tiden gældende daglige arbejdstid.
Løn § 3.  Lønnen til rengøringsinspektricer/-inspektører  

 beregnes på grundlag af en årsløn, der svarer til lønnen efter den for  

 perioden 1. april 1989 til 31. marts 1991 gældende lønjusteringsaftale for  

 statens tjenestemænd.
 Stk. 2.  Rengøringsinspektricer/-inspektører aflønnes  

 med timeløn svarende til 1/1976 (pr. 1. september 1990: 1/1924) af årslønnen  

 efter en lønramme bestående af skalatrinene 14, 15, 16, 17, 18 og 19, der  

 alle er 2-årige.
 Oprykning til skalatrin 19 af ansatte på skalatrin 18 kan dog tidligst ske  

 pr. 1. april 1988, og kun såfremt der er opnået 2 års anciennitet på  

 skalatrin 18.
Pension § 4.  Der indbetales med virkning fra 1. april 1990  

 pensionsbidrag til den pensionsordning, der aftales mellem Finansministeriet  

 og Statsansattes Kartel, Overenskomstsektionen.
Lønberegning og lønfradrag § 5.  De ansatte er omfattet af de for tjenestemænd  

 fastsatte regler om lønberegning og lønfradrag, jf. for tiden cirkulære af  

 24. maj 1985 om lønberegning og lønfradrag for tjenestemænd.
Anciennitet § 6.  Ved ugentlig beskæftigelse på gennemsnitlig 15  

 timer eller derover optjenes fuld anciennitet.
For beskæftigelse under 15  

 timer ugentlig optjenes ingen anciennitet.
 Stk. 2.  Ved ansættelsen medregnes - på grundlag af  

 tidligere sammenlignelig beskæftigelse inden for de seneste 10 år som  

 rengøringsinspektrice/-inspektør i eller uden for staten, for hvilken der kan  

 fremvises skriftlig dokumentation i form af en erklæring fra den pågældende  

 tidligere arbejdsgiver(e) - højst 8 års anciennitet .
Stk. 3.  Ved ansættelse af en  

 rengøringsinspektrice/-inspektør, der tidligere har været beskæftiget ved  

 samme styrelse, medregnes dog al tidligere optjent lønanciennitet som  

 rengøringsinspektrice/-inspektør ved vedkommende styrelse under forudsætning  

 af, 1. at ansættelsen finder sted senest 2 år efter ophøret af den  

 tidligere beskæftigelse, og 2. at den tidligere beskæftigelses ophør var begrundet i sygdom,  

 fravær som følge af svangerskab og fødsel, adoption eller i et forhold, der  

 ikke kan tilregnes den pågældende.
 Stk. 4.  Ved ansættelsen medregnes endvidere indtil 4  

 års anciennitet optjent ved umiddelbar forudgående anciennitetsgivende  

 beskæftigelse som rengøringsassistent/sanitør ved samme styrelse.
 Arbejdstid mv.
 § 7.  Rengøringsinspektricernes/-inspektørernes  

 ugentlige arbejdstid er 38 timer (fra 1. september 1990: 37 timer).
 Stk. 2.  Der udarbejdes tjenestelister, som omfatter  

 samtlige medarbejdere (bortset fra afløsningspersonale) med skiftende  

 arbejdstid.
Tjenestelisterne, der omfatter en periode på mindst 4 uger, angiver for  

 den enkelte medarbejder tjenestens beliggenhed og fridagenes placering.
For  

 medarbejdere, som er antaget med henblik på at gøre tjeneste under andre  

 medarbejderes sygefravær mv., skal tjenestelisterne alene angive fridagenes  

 placering.
Stk. 3.  Hvis der lokalt er enighed herom, kan  

 arbejdstidsnedsættelsen fra 40 timer ugentlig opspares til hele fridage til  

 senere afvikling.
Opsparing kan ikke finde sted under afholdelse af ferie.
 Overarbejde mv.
 § 8.  Med hensyn til natpenge, godtgørelse for  

 tjeneste på lørdage, søn- og helligdage, grundlovsdag efter kl. 12 og  

 juleaftensdag efter kl. 14, godtgørelse for delt tjeneste samt  

 overarbejdsbetaling følges de for statens tjenestemænd gældende regler og  

 satser.
Ferie § 9.  De ansatte er omfattet af ferieloven.
 Ansatte, der holder ferie med løn, er berettiget til særlig  

 feriegodtgørelse i stedet for ferietillæg efter ferielovens § 14, stk. 1.
 Stk. 2.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af:
1. den ansattes egetbidrag til ATP og 2. den ansattes bidrag til AUD.
 Stk. 3.  I det beløb, der beregnes efter stk. 2,  

 fradrages:
1. den ansattes eget pensionsbidrag, 2. udbetalt særlig feriegodtgørelse, 3. løn for merarbejde af den art, som er beskrevet i stk. 5, samt 4. feriegodtgørelse (12,5 pct.) af løn for sådant merarbejde.
 Stk. 4.  Den særlige feriegodtgørelse udgør 1,5 pct. af  

 beregningsgrundlaget efter stk. 2 og 3.
Barns 1. sygedag § 10.  Institutionen kan give den ansatte hel eller  

 delvis tjenestefrihed til pasning af et sygt barn, når 1. det er barnets første sygedag, 2. hensynet til barnets forhold gør dette nødvendigt, 3. forholdene på tjenestestedet tillader det, 4. barnet er under 18 år, 5. barnet er hjemmeværende.
 Stk. 2.  Fravær efter stk. 1 noteres på de lister, der  

 føres om de ansattes sygefravær.
 Stk. 3.  Den ansatte oppebærer under tjenestefriheden  

 indtægt svarende til den indtægt, som den ansatte ville have oppebåret i  

 sygdomstilfælde, idet der dog i denne fraværssituation ikke indgår de særlige  

 ydelser, som er omhandlet i Finansministeriets vejledninger om udbetaling af  

 visse særlige ydelser under sygdom, jf. cirkulærer af 25. maj 1977 og 2. maj  

 1978.
 Stk. 4.  Adgangen til tjenestefrihed efter stk. 1 kan  

 for den enkelte ansatte inddrages ved misbrug.
Graviditet, barsel og adoption § 11.  Rengøringsinspektricer/-inspektører er omfattet  

 af aftale af 5. september 1989 mellem Finansministeriet og  

 centralorganisationer under Centralorganisationernes Fællesudvalg om fravær  

 fra tjeneste på grund af graviditet, barsel og adoption.
 Stk. 2.  For ansatte, der ikke opfylder kravet om  

 karenstid i ovennævnte aftale, gælder reglerne i dagpengeloven og  

 barselorlovsloven.
Tjenestefrihed § 12.  Der kan gives  

 rengøringsinspektricer/-inspektører adgang til ekstraordinær tjenestefrihed  

 uden løn i tilfælde, hvor dette ikke strider mod institutionens interesser.
 Stk. 2.  Tjenestefrihed kan gives i indtil 1 år ad  

 gangen, og det er institutionens ansvar, at der er en stilling ledig til den  

 pågældende ved tjenestefrihedens ophør.
Arbejdsløshedskasse § 13.  Der antages fortrinsvis  

 rengøringsinspektricer/-inspektører, som er medlemmer af en statsanerkendt  

 arbejdsløshedskasse.
Tavshedspligt § 14.  Rengøringsinspektricer/-inspektører skal  

 iagttage tavshed med hensyn til de forhold, som de pågældende i medfør af  

 deres stilling bliver bekendt med, og hvis hemmeligholdelse ifølge sagens  

 natur er påkrævet eller bliver foreskrevet af deres foresatte.  

 Tavshedspligten ophører ikke med udtrædelse af statens tjeneste.
Kurser § 15.  Rengøringsinspektricer/-inspektører ved  

 Københavns Lufthavnsvæsen er forpligtet til for statens regning at gennemføre Teknologisk Instituts kurser i rengøringsledelse eller lignende  

 kursus samt eventuelle supplerende kurser.
Tillidsrepræsentant § 16.  Rengøringsinspektricerne/-inspektørerne har ret  

 til af deres midte at vælge en tillidsrepræsentant.
Stk. 2.  Når en eller flere af den pågældendes kolleger  

 -enten fordi de føler sig forurettede eller af andre grunde - ønsker det, er  

 tillidsrepræsentanten forpligtet til at forebringe klager og henstillinger  

 for ledelsen.
Opnås der ikke en tilfredsstillende ordning, står det  

 tillidsrepræsentanten frit for at anmode sin organisation om at tage sig af  

 sagen.
 Stk. 3.  Tillidsrepræsentanten kan forhandle om de  

 daglige arbejdsforhold.
 Stk. 4.  Ved afskedigelse af en tillidsrepræsentant  

 følges den procedure, som fremgår af hovedaftalen mellem Finansministeriet og  

 Statsansattes Kartel (§ 9).
Hovedaftale § 17.  Den mellem Finansministeriet og Statsansattes  

 Kartel indgåede hovedaftale af 20. juni 1988 finder anvendelse på denne  

 overenskomst.
Ikrafttræden og opsigelse § 18.  Overenskomsten har virkning fra 1. april 1989  

 og kan af parterne opsiges skriftligt med 3 måneders varsel til en 31. marts  

 - dog tidligst 31. marts 1991.
 Stk. 2.  Selv om overenskomsten er opsagt eller udløbet,  

 er parterne dog forpligtet til at overholde dens bestemmelser, indtil anden  

 overenskomst træder i stedet, eller arbejdsstandsning er iværksat i  

 overensstemmelse med de i ovennævnte hovedaftale fastsatte regler.
København, den 13. juni 1990 Dansk Funktionærforbund  

 Finansministeriet P.M.V.
Tommy Hansen Niels Paludan Bilag 1 Ansættelsesbrev Det bekræftes herved, at De fra .......................
 er beskæftiget som ....................................
 ved ...................................................
 Med hensyn til løn- og arbejdsforhold er De undergivet den til enhver tid  

 gældende overenskomst om løn- og arbejdsforhold for  

 rengøringsinspekticer/inspektører indgået mellem Finansministeriet og Dansk  

 Funktionærforbund.
 De er ansat som fuldtidsbeskæftiget/deltidsbeskæftiget med gennemsnitlig  

 ........ timer pr. uge.
 Deres arbejdstid vil være skiftende/vil indtil videre fortrinsvis blive  

 placeret i dagtimerne/aftentimerne/nattetimerne, jf. nærmere de af  

 institutionen udarbejdede tjenestelister.
 De er forpligtet til ved sygdom straks at meddele forfald til Deres  

 arbejdsleder samt til på forlangende af indsende dokumentation for sygdom.
Til bekræftelse af, at De har modtaget ansættelsesbrevet, bedes De forsyne  

 vedlagte genpart heraf med Deres underskrift.
Genparten bedes herefter  

 tilbageleveret til ansæt- telsesmyndigheden.
Bilag 2 Aftale mellen Finansministeriet og Funktionær- og Inspektørforeningen  

 under Dansk Funktionærforbund om fravigelse af arbejdsmiljølovens generelle  

 bestemmelser om daglig hvileperiode I medfør af Arbejdsministeriets bekendtgørelse af 15. august 1980 om  

 hviletid og fridøgn, kapitel 4, § 10, aftales, at den daglige hvileperiode (i  

 begrænset omfang) kan udskydes eller nedsættes til 8 timer i forbindelse med  

 udførelsen af tjenesten.
Behov for nedsættelse af hviletiden til 8 timer vil  

 kunne forekomme mere end 2 gange ugentlig.
 Såfremt der måtte blive behov for yderligere fravigelse af hviletids- og  

 fridøgnsbestemmelserne i arbejdsmiljølovens og ovennævnte bekendtgørelse,  

 forelægges sådanne spørgsmål til forhandling mellem denne aftales parter.
København, den 13. juni 1990 Dansk Funktionærforbund  

 Finansministeriet P.M.V.
Tommy Hansen Niels Paludan (* 1) Udsendt som APD nr. 77/90.
