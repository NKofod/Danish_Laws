Arbejdsmarkedsnævnene Arbejdsformidlingskontorerne De statsanerkendte arbejdsløshedskasser Ved skrivelse af 14. december 1977 har arbejdsministeriet anmodet  

 direktoratet om at meddele arbejdsformidlingskontorerne, at der ved anvisning  

 af arbejde til personer, der har vanskeligt ved at få deres børn passet, må  

 tages særlige hensyn, idet der må anlægges en samlet vurdering af de  

 pågældendes situation.
 Til ledige, der på grund af problemer med pasning af mindre børn har  

 vanskeligt ved at tiltræde et arbejde uden varsel, skal der således så vidt  

 muligt anvises arbejde med nogle dages respit, så de kan nå at løse deres  

 børnepasningsproblem.
 Det bemærkes, at dette ikke indebærer en fravigelse af princippet om, at  

 de pågældende skal stå til rådighed for arbejdsmarkedet.
 Direktoratet skal anmode arbejdsmarkedsnævnene og  

 arbejdsformidlingskontorerne om at følge situationen og henlede kommunernes  

 opmærksomhed på disse lediges særlige problemer, således at der i forbindelse  

 med anvisning af arbejde hurtigt kan tilvejebringes mulighed for  

 børnepasning.
P.
D.
V.
E.
B.
