 Bekendtgørelse om elektronacceleratorer til patientbehandling med energier  

 fra 1 MeV til og med 50 MeV I medfør af § 1 i lov nr. 147 af 15. april 1930  

 om brugen af røntgenstråler m.v. og efter bemyndigelse i henhold til § 6 i  

 bekendtgørelse nr. 657 af 17. september 1986 om brugen af røntgenanlæg m.v.  

 samt under hensyn til deEuropæiske Fællesskabers rådsdirektiv 80/836/Euratom  

 af 15. juli 1980 som ændret ved direktiv 84/467/Euratom af 3. september 1984  

 om fastsættelse af de grundlæggende normer for beskyttelse af befolkningens  

 og arbejdstagernes sundhed mod de farer, der er forbundet med ioniserende  

 stråling, og direktiv 84/466/Euratom af 3. september 1984 om fastsættelse af  

 grundlæggende foranstaltninger til strålebeskyttelse af personer, der  

 underkastes medicinske undersøgelser og behandlinger, fastsættes følgende:
Definitioner § 1.  I denne bekendtgørelse forstås ved:
 Elektronaccelerator med patientleje og andet tilbehør til udførelse af  

 strålebehandlinger, samt de dertil hørende faste installationer.
 Accelerator og de dertil hørende bygningsdele (acceleratorrummets vægge,  

 loft, gulv og døre incl. den heri indbyggede stråleafskærmning).
Godkendelse og anmeldelse af  

 acceleratoranlæg Forhåndsgodkendelse § 2.  Etablering af acceleratoranlæg og ændring af  

 bestående acceleratoranlæg, der kan påvirke de strålebeskyttelsesmæssige  

 forhold, må ikke foretages, før Sundhedsstyrelsen har forhåndsgodkendt planer  

 og beregninger herover.
 Stk. 2.  Planerne udarbejdes af en fysiker med  

 kvalifikationer i henhold til § 14.
 § 3.  Planer, der indsendes med henblik på  

 forhåndsgodkendelse skal være foldet i A-4 format og omfatte følgende:
§ 4.  Beregning af afskærmning der indsendes med  

 henblik på forhåndsgodkendelse skal baseres på de i § 50 angivne  

 dosisgrænser.
Sammen med beregningerne skal indsendes oplysninger af følgende  

 karakter:
 § 5.  Foretages der under udførelsen af anlægget  

 ændringer i forhold til de forhåndsgodkendte beregninger og planer, skal  

 reviderede beregninger og planer omgående indsendes til Sundhedsstyrelsen med  

 henblik på godkendelse.
Anmeldelse og dosismåling § 6.  Nye acceleratoranlæg og ændringer af bestående  

 acceleratoranlæg, der kan påvirke de strålebeskyttelsesmæssige forhold, skal  

 anmeldes til Sundhedsstyrelsen, og der skal være foretaget dosismåling og  

 kontrolmåling i henhold til §§ 17 og 22, før idriftsættelse må finde sted.
 Stk. 2.  Anmeldelsespligten påhviler det firma, der har  

 forestået arbejdet jf. § 39.
 Stk. 3.  Anmeldelsesskema, der kan rekvireres fra  

 Sundhedsstyrelsen, skal være underskrevet af firmaets ansvarlige tekniske  

 leder, den ansvarlige læge og den ansvarlige fysiker.
 § 7.  Acceleratorer, der sættes ud af drift, skal  

 skriftligt afmeldes til Sundhedsstyrelsen.
Godkendelse § 8.  Godkendelse gives på grundlag af den skete  

 anmeldelse og indberetning om kontrolmåling jf. § 22. Om nødvendigt foretages  

 der fra Sundhedsstyrelsens side besigtigelse inden godkendelse.
 Stk. 2.  Godkendelsen kan inddrages, hvis anlægget ikke  

 længere opfylder de af Sundhedsstyrelsen fastsatte bestemmelser.
Ansvarsforhold Krav til acceleratoranlæggets ansvarlige læge § 9.  Ethvert acceleratoranlæg skal have en for  

 strålebehandlingen ansvarlig læge, hvis navn skal meddeles Sundhedsstyrelsen.
 Stk. 2.  Den ansvarlige læge skal have tilstrækkelig  

 uddannelse på følgende områder:
 Stk. 3.  Den ansvarlige læge skal ligeledes have  

 tilstrækkelig erfaring med hensyn til den terapeutiske anvendelse af  

 acceleratoranlæg.
 Stk. 4.  Sundhedsstyrelsen kan fastsætte bestemmelser,  

 hvorefter læger, der har gennemgået en af Sundhedsstyrelsen godkendt  

 uddannelse, kan anses for kvalificerede.
 Stk. 5.  Inden den ansvarlige læge fratræder, skal  

 navnet på den nye ansvarlig læge meddeles Sundhedsstyrelsen.
 § 10.  Lægen skal sørge for, at der ikke udføres  

 strålebehandlinger uden at der til acceleratoranlægget er fast tilknyttet en  

 ansvarlig fysiker med kvalifikationer i henhold til § 14.
 § 11.  Lægen skal sørge for behandlingsplanlægning,  

 hvilket bl.a. vil omfatte definition af targetområde, valg af  

 behandlingsteknik, fastsættelse af dosis såvel pr. fraktion som totalt.
 Stk. 2.  Lægen skal sørge for, at  

 behandlingsopstillingen kontrolleres.
§ 12.  Lægen skal sørge for, at patienten i  

 behandlingsperioden jævnlig observeres med henblik på strålereaktioner.
Om  

 nødvendigt skal lægen sørge for justering af behandlingen.
 § 13.  Lægen skal straks underrette Sundhedsstyrelsen  

 om indtrufne uheld, som kan have medført utilsigtet stråleudsættelse af  

 patienter eller personale.
Krav til acceleratoranlæggets ansvarlige fysiker § 14.  Ethvert acceleratoranlæg skal have en for  

 dosimetrien og driften ansvarlig fysiker, hvis navn skal meddeles  

 Sundhedsstyrelsen.
 Stk. 2.  Den ansvarlige fysiker skal have tilstrækkelig  

 uddannelse på følgende områder:
 Stk.3.  Den ansvarlige fysiker skal ligeledes have  

 tilstrækkelig erfaring med hensyn til drift af acceleratoranlæg.
 Stk. 4.  Inden den ansvarlige fysiker fratræder, skal  

 navnet på den nye ansvarlige fysiker meddeles Sundhedsstyrelsen.
 § 15.  Fysikeren skal i henhold til lægens ordination  

 sørge for, at der udføres beregninger af dosisfordelingen under hensyntagen  

 til de anatomiske forhold hos patienten og de til rådighed værende fysiske og  

 tekniske hjælpemidler, samt at beregningerne kontrolleres af en anden dertil  

 kompetent person end den, der oprindelig udførte dem, senest før tredie  

 behandling gennemføres.
 § 16.  Fysikeren skal sørge for, at acceleratorens  

 indbyggede dosimetrisystem kontrolleres mindst een gang ugentlig samt ved  

 formodning om, at ydelsen kan have ændret sig.
 § 17.  Fysikeren skal sørge for, at acceleratoren  

 underkastes kontrolmåling inden den tages i brug efter nyinstallation eller  

 ombygning samt efter reparationer eller ændringer, som kan påvirke dens  

 ydelser.
 § 18.  Fysikeren skal sørge for, at der forefindes et  

 referenceinstrument til dosismåling jf.§§ 16 og 17, og at dets kalibrering  

 kontrolleres ved en måling hos Sundhedsstyrelsen med højst 2-årige mellemrum.  

 Desuden skal referenceinstrumentets stabilitet kontrolleres med regelmæssige  

 intervaller, f. eks. ved hjælp af en kontrolkilde.
 Stk. 2.  Andre instrumenter til strålingsmåling skal  

 også kontrolleres med regelmæssige intervaller.
 § 19.  Fysikeren skal sørge for, at  

 acceleratoranlægget holdes i god og teknisk forsvarlig stand.
 § 20.  Fysikeren skal sørge for, at anlægget altid er  

 i overensstemmelse med de i kapitel 4 og 5 givne bestemmelser, og at alle  

 under driften observerede fejl og mangler snarest muligt afhjælpes.
 § 21.  Fysikeren skal sørge for, at  

 acceleratoranlægget med faste mellemrum underkastes eftersyn og  

 kvalitetssikring i henhold til kapitel 6. Dokumentation i forbindelse med  

 eftersyn og kvalitetssikring skal opbevares ved acceleratoranlægget og på  

 forlangende forevises Sundhedsstyrelsen.
§ 22.  Fysikeren skal sørge for, at anlægget inden  

 ibrugtagning efter etablering og efter ændringer, der kan påvirke de  

 strålebeskyttelsesmæssige forhold, kontrolleres med henblik på at sikre, at  

 de i henhold til § 4 beregnede daglige doser ikke overskrides.
Resultaterne  

 af kontrolmålingerne skal tilstilles Sundhedsstyrelsen til godkendelse.
 § 23.  Fysikeren skal sørge for, at der føres kontrol  

 med den stråleinducerede aktivitet i accelerator m.v.
§ 24.  Fysikeren skal sørge for, at der ved brugen af  

 anlægget kun beskæftiges personer, som er gjort bekendt med nærværende  

 bekendtgørelse, navnlig §§ 29-38 »Krav til acceleratoranlæggets  

 betjeningspersonale«.
Fysikeren skal desuden sørge for, at disse  

 personer er nøje instrueret om acceleratorernes indretning og brug og om den  

 fare, der er forbundet med arbejdet, og de sikkerhedsforanstaltninger, der  

 skal træffes til forebyggelse af en sådan fare, og derved har opnået  

 tilstrækkelig kyndighed.
 Stk. 2.  Fysikeren skal sørge for, at der ved enhver  

 behandling er mindst to personer til stede med kvalifikationer i henhold til  

 § 29.
 § 25.  Fysikeren skal sørge for, at  

 betjeningspersonalet forsynes med persondosimetre eller monitorer jf. § 34.
 § 26.  Fysikeren skal sørge for, at der til hver  

 accelerator forefindes klare dansksprogede betjeningsvejledninger og  

 forskrifter for nødsituationer.
 § 27.  Fysikeren skal sørge for, at procedurerne for  

 nødsituationer indøves i praksis.
 § 28.  Fysikeren skal straks underrette den ansvarlige  

 læge, hvis der opstår formodning om utilsigtet stråleudsættelse af patienter  

 eller personale.
Krav til acceleratoranlæggets betjeningspersonale § 29.  Ved enhver behandling skal der være mindst to  

 personer til stede med tilstrækkelig uddannelse på følgende områder:
 Stk.2.  De to personer skal ligeledes have tilstrækkelig  

 erfaring i betjening af acceleratoranlæg.
§ 30.  Personalet skal inden påbegyndelse af en  

 strålebehandling kontrollere, at alle de ifølge behandlingsskemaet nødvendige  

 hjælpemidler som kompensationsfiltre, afdækninger og behandlingsskaller er  

 til stede og identifikationsmærket.
Samtidig skal det kontrolleres, at denne  

 identifikation stemmer overens med oplysningerne på behandlingsskemaet.
 § 31.  To personer skal godkende såvel den endelige  

 patientlejring som behandlingsparametrene inden bestrålingen.
 § 32.  Personalet skal før hver behandling sikre sig,  

 at der ikke befinder sig uvedkommende personer i acceleratorrummet.
 § 33.  Personalet skal under hele behandlingen blive  

 ved betjeningspulten for at overvåge patienten og føre kontrol med  

 behandlingsforløbet.
 § 34.  Personalet skal under arbejdet altid bære  

 udleverede persondosimetre eller monitorer, der giver alarm ved et forud  

 indstillet dosishastighedsniveau og samtidig giver mulighed for aflæsning af  

 dosis.
 § 35.  Personalet skal under det daglige arbejde sørge  

 for, at arbejdsgangen i enhver henseende er strålebeskyttelsesmæssig  

 forsvarlig.
 § 36.  Personalet skal føre nøje tilsyn med, om  

 acceleratoren og dens indbyggede sikkerhedsanordninger fungerer korrekt, og  

 sørge for, at behandlingen i tilfælde af funktionsfejl ved acceleratoren  

 straks afbrydes og ikke genoptages, før fejlene er rettet.
 § 37.  Hvis der indtræder en faresituation, skal  

 personalet straks træffe foranstaltninger til at afværge og begrænse faren  

 samt underrette den ansvarlige fysiker.
 § 38.  Personalet skal straks underrette den  

 ansvarlige fysiker, hvis der opstår formodning om utilsigtet stråleudsættelse  

 af patienter eller personale.
Krav til firmaer, som udfører arbejder ved acceleratorer § 39.  Installation, idriftsættelse, reparationer og  

 øvrige arbejder ved acceleratorer må kun udføres af firmaer (herunder  

 sygehuse m.v.), der af Sundhedsstyrelsen er autoriseret hertil.
Denne  

 autorisation gives kun, såfremt firmaets ansvarlige tekniske leder har  

 bestået en af Boligministeriets godkendte prøver for autorisation af  

 installatører og efter Sundhedsstyrelsens skøn har den fornødne uddannelse og  

 erfaring med hensyn til acceleratorer og strålerisiko.
 § 40.  Om installation af nye acceleratorer m.v.  

 henvises til kapitel 2.
 § 41.  Det er firmaets pligt at sørge for, at der ved  

 arbejde med acceleratorer kun er beskæftiget personer, som forud er gjort  

 bekendt med de bestemmelser i nærværende bekendtgørelse, der vedrører deres  

 arbejde, herunder §§ 44 - 47.
 § 42.  Firmaet er ansvarlig for, at der ved arbejdet  

 kun beskæftiges personer, der i fornødent omfang er instrueret om  

 acceleratorernes indretning og virkemåde og om den fare, der er forbundet med  

 arbejdet, og de sikkerhedsforanstaltninger, der skal træffes til forebyggelse  

 af en sådan fare, og derved har opnået tilstrækkelig kyndighed.
 § 43.  Firmaet skal straks underrette den ansvarlige  

 fysiker og Sundhedsstyrelsen om fejl og uheld, som kan have medført  

 utilsigtet stråleudsættelse af mennesker.
Krav til personer beskæftiget ved installation, reparation,  

 vedligeholdelse og eftersyn af acceleratorer § 44.  Personer, der udfører arbejder ved en  

 accelerator, skal under arbejdet altid bære udleverede persondosimetre eller  

 monitorer, der giver alarm ved et forud indstillet dosishastighedsniveau og  

 samtidig giver mulighed for aflæsning af dosis.
 § 45.  Konstateres der under servicearbejde defekter  

 eller fejl, der medfører risiko for patienter eller personale, skal oplysning  

 herom omgående gives til acceleratoranlæggets ansvarlige fysiker og  

 betjeningspersonalet.
 § 46.  Under reparations- eller justeringsarbejder,  

 hvor acceleratoren udsender stråling, må ingen personer opholde sig i  

 acceleratorrummet.
 § 47.  Personer, der udfører arbejder ved en  

 accelerator, skal straks underrette firmaets tekniske ansvarlige leder, hvis  

 der opstår formodning om utilsigtet stråleudsættelse af personer.
Teknisk udførelse af acceleratorer § 48.  Acceleratorer skal være således konstrueret og  

 installeret, at de ved korrekt brug ikke medfører risiko for patienter og  

 personale.
§ 49.  For sikkerhed i forbindelse med acceleratorers  

 konstruktion og installation gælder stærkstrømsreglementet.
Der kan desuden  

 anvendes følgende standarder fra den Internationale Elektrotekniske  

 Kommission: IEC 601-1 og IEC 601-2-1.
 Stk. 2.  Såfremt standarderne ikke umiddelbart kan  

 anvendes på en given acceleratorkonstruktion, skal der på anden måde opnås et  

 sikkerhedsniveau som det i § 48 tilsigtede.
Afskærmning og sikring af acceleratorrum § 50.  Acceleratorrum skal afskærmes således, at  

 dosisgrænserne for enkeltpersoner i befolkningen ikke overskrides uden for  

 rummet jf.
Sundhedsstyrelsens bekendtgørelse nr. 838 af 10. december 1986 om  

 dosisgrænser for ioniserende stråling, § 10, stk. 2.
 § 51.  Alle indgange til acceleratorrummet skal være  

 forsynet med et fejlsikret (fail-safe) eller dubleret advarselssignal, der  

 indikerer, at acceleratoren afgiver stråling.
 Stk. 2.  Ved indgangene skal der desuden være anbragt et  

 skilt, der gør opmærksom på, at der er en accelerator i rummet.
§ 52.  Adgangsvejene til acceleratorrummet skal sikres  

 med meget pålidelige midler, således at strålingen automatisk udkobles, hvis  

 nogen forsøger at få adgang til rummet under bestrålingen.
Strålingen må kun  

 kunne genindkobles fra kontrolpult eller teknikpanel.
 § 53.  Anlægget skal sikres effektivt mod utilsigtet  

 ophold i acceleratorrummet, f.eks. ved at den, der betjener anlægget,  

 umiddelbart før strålebehandlingen startes skal aktivere en kontakt, der er  

 således anbragt i acceleratorrummet, at det let kan observeres, at ingen  

 personer utilsigtet er til stede.
 § 54.  I acceleratorrummet skal forefindes let synlige  

 og let tilgængelige nødstop.
§ 55.  Det skal til enhver tid være muligt at få  

 adgang til eller forlade acceleratorrummet.
Således skal automatiske døre til  

 acceleratorrummet kunne åbnes i tilfælde af strømsvigt.
 Stk. 2.  Acceleratorrum og betjeningsrum skal være  

 forsynet med nødbelysningsanlæg, der skal kunne indkobles i tilfælde af  

 strømsvigt.
 § 56.  Automatiske døre til acceleratorrummet skal  

 være forsynet med sikkerhedsanordning mod fastklemning af personer.
 § 57.  Der skal indrettes et særskilt betjeningsrum,  

 fra hvilket patienten skal kunne overvåges uanset acceleratorens position, og  

 hvorfra der skal være samtalemulighed mellem patient og betjeningspersonale.
Eftersyn og kvalitetskontrol af  

 acceleratoranlæg § 58.  Ethvert acceleratoranlæg skal efterses med  

 regelmæssige intervaller med henblik på at konstatere om acceleratoranlægget,  

 herunder accelerator, sikringssystemer m.v. strålingsmæssigt, elektrisk og  

 mekanisk er i en sådan stand, at det ved korrekt brug ikke medfører risiko  

 for patienter og personale.
§ 59.  Ved enhver accelerator skal der udføres  

 kvalitetssikring med henblik på at acceleratoren skal tilfredsstille de  

 opstillede krav til kvaliteten.
Der kan i denne forbindelse henvises til  

 teknisk rapport nr. 977 fra den Internationale Elektrotekniske Kommission.  

 Kvalitetssikringen skal mindst omfatte:
 § 60.  Der skal for planlægningshjælpemidler såsom  

 simulator, CT-scanner, dosisberegningsudstyr og udstyr til overførsel af data  

 udføres kvalitetssikring.
§ 61.  Der skal udarbejdes en kvalitetshåndbog med  

 angivelse af de fornødne kontroller samt kontrolinterval.
Der skal desuden  

 føres tilstrækkelig dokumentation for udførte kontroller og eftersyn.
Besigtigelse af acceleratoranlæg ved  

 Sundhedsstyrelsen § 62.  Ethvert acceleratoranlæg er underlagt tilsyn af  

 Sundhedsstyrelsen, og Sundhedsstyrelsen skal til enhver tid have adgang til  

 acceleratoranlæg samt kvalitetshåndbog og dokumentation for udførte  

 kontroller.
 § 63.  Besigtigelse af acceleratoranlæg foretages af  

 Sundhedsstyrelsen ved bestrålingsuheld og iøvrigt efter behov.
§ 64.  De ændringer af et acceleratoranlæg, som  

 Sundhedsstyrelsen måtte kræve ved besigtigelsen, skal være udført inden  

 udløbet af den af Sundhedsstyrelsen satte frist.
Når manglerne ved  

 acceleratoranlægget må antages at medføre særlig stor risiko, kan  

 Sundhedsstyrelsen forbyde brugen af anlægget, indtil disse mangler er  

 afhjulpet.
Klageadgang, straf og ikrafttræden § 65.  De afgørelser, som Sundhedsstyrelsen træffer i  

 henhold til denne bekendtgørelse, kan indbringes for Sundhedsministeriet.
 § 66.  Overtrædelse af denne bekendtgørelse straffes  

 med bøde i medfør af § 17 i bekendtgørelse nr. 657 af 17. september 1986 om  

 brugen af røntgenanlæg m.v.. Sager herom behandles som politisager.
 § 67.  Denne bekendtgørelse træder i kraft den 1.  

 oktober 1991.
