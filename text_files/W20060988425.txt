 Forslaget indeholdt kommentarer og  

 vurderinger i et sådant omfang, at det ikke opfyldte indholdskravet i  

 medieansvarsloven § 38, stk. 1. Pressenævnet fandt på denne baggrund, at der  

 ikke var grundlag for at bringe et genmæle.
Pressenævnets  

 kendelse i sag 2006-6-371 [K] har klaget til  

 Pressenævnet over, at Dagbladet Ringsted har afvist at bringe et genmæle over  

 for to artikler bragt den 30. maj og den 10. juni 2006.
1. Sagsfremstilling Dagbladet Ringsted bragte den  

 30. maj 2006 under overskriften  

  

 Gisselfeld  

 i Højesteret i september  næste år  

  

 og underoverskriften  

  

 Så er der endnu engang sat dato på, hvornår  

 Højesteret skal behandle den uendelige sag  det blir næsten på ti  

 års dagen  

 for, hvornår krigen brød ud  

  

 følgende artikel:
 Haslev: Næsten på ti års  

 dagen for begyndelsen til magtkampen om Gisselfeld  krigen  

 brød ud 7.  

 november 1997, da greven besatte godskontoret  lander problemet omsider  

 i  

 Højesteret.
I går blev der nemlig sat  

 dato på, hvornår ankesagen skal køre. 10. til 12. september 2007 og i 1.  

 afdeling er sagen berammet til, og berammet er den ganske vist blevet flere  

 gange før, men nu skulle det være ganske vist: Højesteret vil i september  

 næste  

 år behandle den suspenderede overdirektørs klage over den afgørelse, som  

 Østre  

 Landsret traf for snart nogle år siden og som siger, at Gisselfeld er en  

 erhvervsdrivende fond, der skal have en bestyrelse sammen med en direktør  

  og  

 det er dét, [K] ikke finder sig i.
Han vil, fordi han mener, det er den måde,  

 han kan leve op til et 300 år gammelt testamente, herske helt  

 alene.
Oprindeligt skulle sagen  

 eller sagerne, for [K] har formuleret en halv snes påstande, have været  

 behandlet af Højesteret 26. januar 2005, men få måneder før meddelte hans  

 advokat  

 og tro væbner siden stridens start, at han ikke længere kunne blive ved at  

 arbejde gratis, så Christian Harlang trak sig.
Så prøvede [K] at få en af  

 Gisselfelds Venner til at møde for sig, det afviste retten, men han var  

 velkommen til at være selvmøder, hed det.
Derfor blev sagen udsat, mens [K]  

 tænkte over tingene, og derefter  da han erkendte, at han måtte være  

 selvmøder, fordi han med ubetalte regninger i millionklassen til Christian  

 Harlang selvfølgelig heller ikke havde råd til at hyre en ny advokat   

 blev  

 sagen så berammet til november sidste år.
Men kort før dagen oprandt, sendte  

[K]  

 en sygemelding, presset var for stort, og sagen blev derfor udsat til marts  

 2007. Før var der ikke tid i Højesterets kalender.
I mellemtiden har advokat  

 Harlang meddelt, at for 350.000 kr. er han alligevel villig til at føre sagen  

 i  

 Højesteret for den suspenderede overdirektør.
Og siden har det været noget af  

 et kapløb for at skaffe de mange penge, det lykkedes på målstregen i går. [K]  

 og Christian Harlang på den ene side og på den anden side for bestyrelsen  

 advokat Karoly Nemeth og for Kammeradvokaten advokat Thorbjørn Sofsrud   

 fordi [K]  

 ikke bare kører sagen mod bestyrelsen, men også mod Justitsministeriet og mod  

 dét, der i dag hedder Civilstyrelsen, som har med fonde at gøre  mødte  

 i går  

 op i Højesteret og gav deres bud på, hvornår sagen kunne køre.
Det var  

 nødvendigt at finde en anden dato end den allerede berammede i marts næste  

 år,  

 for eftersom Harlang næppe havde regnet med at stå ved [K]s side igen, havde  

 han fyldt kalenderen, hvad angår de berammede dage i marts næste år  og  

 derfor  

 må man helt hen i september næste år, før alle parter har tid, og retten har  

 plads.
 Det er lang tid at vente  og  

 det vil betyde, at sagen til den tid har rumlet ved Højesteret i fem et halvt  

 år med flere udsættelser  men på den anden side vil det også sige, at  

[K] i  

 hvert fald har postadresse på Gisselfelds hovedbygning i hvert fald halvanden  

 år endnu og med en indtægt, der ganske vist er noget lavere end den, han var  

 vant til, men som mange lønarbejdere alligevel ville være taknemmelige for,  

 indsatsen taget i betragtning.
Højesterets afgørelse vil  

 vise, om han derefter skal ud og se sig om efter et andet lejemål, eller han  

 kan stritte bestyrelsen ud og helt modsat ledelsesforholdene på andre  

 institutioner af dén art køre tingene selv.
Og så er hans datter til sin tid  

 sikker på at kunne fortsætte traditionen, ellers bliver den  ved et  

 nederlag  

 også i Højesteret  brudt her med dén gren af [K] familien.
Bestyrelsen  

 har  

 ellers flere gange tilbudt den tiende suspenderede overdirektør et set fra  

 modpartens side fordelagtigt forlig, der bl.a. kunne sikre hans datter en  

 fremtid  

 på Gisselfeld, det har han afslået.
Men uanset hvad hilser  

 formanden for den erhvervsdrivende fonds bestyrelse den seneste udvikling  

 velkommen.
Anker Laden-Andersen er selv advokat i det nordjyske, og han  

 synes,  

 siger han, at det er en god ting, at der nu er fundet penge, så sagen ikke  

 lukkes her på grund af pengemangel, men at den kan køre videre på et reelt  

 grundlag. Dagbladet Ringsted bragte den  

 10. juni 2006 under overskriften  

  

 En mio.  

 kr. fra Gisselfeld  

  

 og underoverskriften  

  

 Det har den nuværende bestyrelse uddelt af legater i alt, i går var  

 femte gang.  

  

 følgende artikel:
 Gisselfeld: En af de gode  

 traditioner, når den erhvervsdrivende fond Gisselfeld Kloster en gang om året  

 deler ud af overskuddet til velgørende formål, er, at vejret altid er godt,  

 og  

 således også i år, hvor man var rykket fra Paradehusets indre  ellers  

 var det  

 nok blevet alt for varmt bag glasset  og til pladsen foran de fredede  

 drivhuse, her kunne folk finde skygge under parasoller og træer, og her var  

 der  

 også god plads til Førslev-spillemændene, der tog imod deltagerne med festlig  

 musik, spillemændene var nemlig blandt de ti legatmodtagere, som Gisselfeld  

 har  

 fundet frem til i år.
Men før overrækkelsen var  

 der, også som tradition, en lille tale fra henholdsvis godsforvalter og  

 formand, og Jens Risom kaldte legatuddelingen for midsommer-jul, fordi man  

 sådan kunne give gaver i utide.
Men den mangeårige skovfoged kunne heller  

 ikke  

 lade være at mindes starten på regnskabsåret 2005, en storm, der ganske vist  

 ikke ramte Gisselfeld, men den ramte Sverige, der pludselig selv havde træer  

 nok, Gisselfeld fik ikke solgt meget til sin ellers store kunde, og 2005 blev  

 det laveste hugst-år, man nogensinde har haft.
Landbruget havde det heller  

 ikke  

 for godt, men alligevel kom godset ud med et tåleligt resultat  så  

 tåleligt,  

 at man for femte gang kunne uddele 200.000 kr., fordelt på ti legatmodtagere,  

 og bestyrelsesformand Anker Laden-Andersen kunne fortælle, at derved rundede  

 man millionen i den tid, den nuværende bestyrelsen har siddet.
 - I alt 50 har i dén tid fået  

 et legat, og jeg er imponeret over den aktivitet, der er her i området, sagde  

 han.
Om den standende strid om  

 magten over Gisselfeld sagde formanden, at vi er lidt  

 ærgerlige over, at vi  

 stadig har en konflikt kørende, vi regner med, at den først er til ende i  

 2008  

  og dermed mente han, at den  

 ankesag, den suspenderede overdirektør har anlagt ved Højesteret, kommer for  

 i  

 efteråret 2007, og lige efter venter voldgiftsagen.
Så man kommer ind i 2008,  

 inden den endelige afklaring er fundet på striden.
 - Men vi er ikke ret meget  

 generet af den i det daglige, sagde han.
 Og så kunne den fungerende  

 overdirektør Christian Lassen fra nabogodset Holmegaard, gå over til  

 uddelingen  

 af de ti legater  i år var alle på 20.000 kr., og de gik til Haslev  

 Tennisklub, formanden [A]modtog og fortalte, at penge går til bl.a. et nyt  

 haveanlæg, [B], leder af musikskoleafdelingen på Holmegårdskolen, fik et  

 beløb  

 til inventar, [C] modtog på vegne af Haslev Sportsdykker Klub penge til en ny  

 kompressor, man mangler kapital på grund af byggeriet af det nye klubhus. [D]  

 fortalte, at pengene til Frøslev Spillemænd går til udskiftning af bl.a.  

 nedslidte mikrofoner, det tærer på udstyret at være så benyttet, som man er.  

 Fodboldklubben  

 FC 77 fra Næstved fik penge til at styrke den sociale profil i den lille  

 klub,  

 hvor kontingentet er så lavt, at alle kan være med, bl.a. børn af udenlandsk  

 herkomst, [E] fra Aktivitetshuset i Toksværd fik penge til  

 genoptræningsudstyr,  

 bl.a. en steptræner, Karise Skole fik 20.000 kr. til det internationale  

 skolesamarbejde, man har været i Canada, og næste gang går turen til Kina  

  og  

 skoleleder [F] understregede, at i det sidste nummer af lærernes fagblad  

 står,  

 at verdens bedste skole ligger i Karise.
Fra Fakse Vandrehjem takkede bestyrelsesformand  

[G], kontorassistent [H] og elev [I] for penge, der skal bruges til at  

 færdigindrette vandrehjemmet, der lige har været igennem en stor udvidelse.  

[L],  

 lederen af Dalby Børnehave, modtog på vegne af team supervisor [M] fra  

 Rønnede  

 kommunes børne-kulturafdeling penge, der skal bruges til bl.a.  

 Kamæleon-koncerter sammen med Haslev kommune  på sigt bliver det jo  

 hele Faxe  

 kommune.
Endelig fik engelsklærer [O] og direktør [P] penge til  

 Møllevangsskolens træskibsprojekt. [P] er også 10. klasses elev, men arbejdet  

 med renoveringen af skibet er bygget op som en almindelig arbejdsplads, og  

 det  

 var som direktør, han takkede Gisselfeld Kloster, inden alle gik til fadene  

 med  

 pindemadder  og så var der lejlighed til at nyde udsigten over parken,  

 hvor de  

 første Jaguarer var begyndt at line op inden weekendens store klassiske  

 show. Ved brev af 26. juni 2006  

 anmodede [K] den ansvarshavende redaktør af Dagbladet Ringsted om at bringe  

 et  

 genmæle.
Dagbladet svarede herpå ved brev af 3. juli 2006.
 Ved brev af 28. juli 2006  

 anmodede klager den ansvarshavende redaktør om at bringe følgende genmæle:
 To artikler trykt i  

 Dagbladet hhv. 30. maj og 10. juni i år om striden om den selvejende  

 stiftelse,  

 Gisselfeld Gods, er fyldt med faktuelle fejl og tager tydeligt parti for den  

 ene part i striden om det store sydsjællandske gods og det meget specielle  

 testamente.
Artiklerne er forfattet af  

 Dagbladets lokalredaktør, Susanne Søhuus, der i de sidste 10 år har skrevet i  

 hundredvis af artikler om den meget specielle familiefejde og magtkamp på  

 Gisselfeld.
Hovedparten af disse mange artikler belastet af samme mangel på  

 objektivitet som de to, der her trækkes frem og kommenteres.
Allerede få linier inde i  

 artiklen fra 30. maj begår Søhuus sin første faktuelle fejl.
Hun skriver  

 således  

 i linie 4:   krigen brød ud 7. november 1997, da greven besatte  

 godskontoret  Dette er ukorrekt.
Og ud  

 over, at det er forkert, så gør Susanne Søhuus sig samtidig til dommer.  

 Sandheden er nemlig, at krigen brød ud langt tid før november  

 1997. Allerede  

 den 10. juli 1996 startede den krig Søhuus skriver om.
Ja, reelt  

 startede  

 stridens kerne allerede den 18. november 1960, da Elisabeth Lassen dannede  

 sit  

 selvbestaltede familieråd, der nu i 46 år har bedrevet omfattende 5.  

 kolonne-virksomhed mod Gisselfelds grundlov og samtlige 4 overdirektører, der  

 har ledet Gisselfeld siden Elisabeth Lassens familiegren blev tvunget til at  

 forlade Gisselfeld i 1945 efter farens død på grund af godsets arveretlige  

 regler, der foreskriver mandlig arvefølge.
Mht.
Susanne Søhuus  

 formulering om, at striden brød ud i november 1997, da greven besatte  

 godskontoret, er det urimeligt, at hun vælger at se bort fra, at jeg  

 siden  

 1975 har været Gisselfelds øverste leder og efter 21 års succesfuld lederskab  

 i  

 1996 blev snigløbet af en bestyrelse, der ulovligt ophævede mine og godsets  

 grundlovssikrede rettigheder.
Det er useriøst, når Susanne Søhuus ignorerer  

 disse fakta og blot beskriver sagen, og striden, ved at skrive, at den  

 brød ud  

 i november 1997, da greven besatte godskontoret  Skulle man skrive noget i den  

 retning, så skulle man snarere skrive, at en ulovlig bestyrelse besatte  

 Gisselfelds godskontor for 10 år siden.
Ja, man nøjedes ikke med at besætte  

 godskontor, man besatte et helt gods! I næste afsnit skriver Susanne  

 Søhuus:
Han (altså undertegnede EDS)  

 vil, fordi han mener, at det er den måde, han kan leve op til et 300 år  

 gammelt  

 testamente, herske helt alene. Formuleringen er igen i  

 uoverensstemmelse med virkeligheden og tegner et billede af mig som en  

 anakronisme,  

 som et levn fra en længst svunden historisk fortid, der ikke længere har sin  

 berettigelse i vore moderne tider.
 At koge Gisselfeld striden og  

 de meget specielle juridiske paragraffer, der gælder for godset ned på denne  

 måde er ren manipulation.
 I næste afsnit skriver  

 Susanne Søhuus:
Oprindeligt skulle sagen  

 eller sagerne, for [K] har formuleret en halv snes påstande, have været  

 behandlet af Højesteret 26. januar 2005, men få måneder før meddelte hans  

 advokat  

 og tro væbner siden stridens start, at han ikke længere kunne blive ved med  

 at  

 arbejde gratis, så Chr.
Harlang trak sig. Som så meget andet af det  

 Søhuus skriver på en for mig nedgørende måde, får formuleringen   [K]  

 har  

 formuleret en halv snes påstande  det til at lyde som om, jeg sådan  

 helt  

 tilfældigt og ugennemtænkt slog nogle kruseduller på et stykke papir en dag.
 Enhver, der er inde i denne  

 omfattende sag ved, at en sådan udlægning er langt fra sandheden.
 Lidt længere nede skriver  

 Søhuus:
  for eftersom Harlang næppe  

 havde regnet med at skulle stå ved [K]s side igen  På hvilket grundlag udtaler  

 Susanne Søhuus sig egentlig her? Det undrer i hvert fald både jeg og min  

 advokat, Harlang, os over, for vi har aldrig givet udtryk for noget lignende.
 Mest uafbalanceret bliver  

 Susanne Søhuus artikel af 30 maj i nedenstående passage:
Til den tid vil sagen have  

 rumlet ved Højesteret i fem et halvt år med flere udsættelser  men på  

 den  

 anden side vil det også sige, at [K] i hvert fald har postadresse på  

 Gisselfelds hovedbygning i hvert fald halvandet år endnu og med en indtægt,  

 der  

 ganske vist er noget lavere end den, han var vant til, men som mange  

 lønarbejdere alligevel ville være taknemmelige for, indsatsen taget i  

 betragtning.  

 Højesterets afgørelse vil vise, om han derefter skal ud og se sig om efter et  

 andet lejemål, eller han kan stritte bestyrelsen ud og helt modsat  

 ledelsesforholdene på andre institutioner af dén art køre tingene selv.
Og så  

 er hans datter til sin tid sikker på at kunne fortsætte traditionen, eller  

 bliver den  ved et nederlag også i Højesteret  brudt her med dén  

 gren af [K]  

 familien.
Bestyrelsen har ellers flere gange tilbudt den tiende suspenderede  

 overdirektør et set fra modpartens side fordelagtigt forlig, der bl.a. kunne  

 sikre hans datter en fremtid på Gisselfeld, det har han afslået. Atter optræder Susanne Søhuus  

 i dobbeltrollen som dommer og ad hoc-bestyrelsens mand.
Forklædt  

 som  

 Dagbladets journalist.
Den måde Søhuus skøjter hen  

 over problemerne omkring kvindeligt arvefølge på Gisselfeld er helt  

 uacceptabel.
Hvis Susanne Søhuus endelig ville skrive om dette forhold i  

 forhold til min datter, [R], og jeg, hvorfor kontakter hun os så ikke og  

 spørger om vores holdning til dette? I endnu en artikel om  

 Gisselfeld trykt den 10. juni i Dagbladet, beskriver Søhuus den kommende  

 Højesteretssag og skriver bl.a. følgende sætning, jeg vil protestere over:  

   

 og lige efter venter voldgiftssagen  Igen gør Søhuus sig til  

 dommer i godsstriden.
Faktum er nemlig, at der kun  

  

 måske  

  

 kommer en voldgiftsag, nemlig i fald jeg skulle tabe retssagen  

 i Højesteret.
Når, eller hvis jeg vinder, bortfalder voldgiftsagen.
Imidlertid bortredigeres  

 denne vigtige del af virkeligheden af Søhuus og Dagbladet.
Hvad skal man dog  

 med Højesteret, og hvad skal man dog med [K], synes, Søhuus at tænke, når man  

 gennemlæser hendes mange misinformationsartikler: Jeg  Susanne Søhuus  

  fælder  

 gerne den dom selv.
I lodret modstrid med god presseskik.
Jeg føler mig stærkt svinet  

 til af Dagbladets Susanne Søhuus, der har skrevet meget ensidigt om  

 Gisselfeld-striden, lige siden den eksploderede for knapt 10 år siden, og jeg  

 vil her kraftigt appellere til Dagbladets ledelse om at tage ordentligt hånd  

 om  

 denne alvorlige sag. Ved brev af 10. august 2006  

 afslog Dagbladet anmodningen med følgende begrundelse:
 Der er efter min opfattelse  

 ikke tale om genmæle, jf. medieansvarslovens bestemmelser (kapital 6) om  

 genmæle.
Blandt andet skal genmælets  

 indhold i alt væsentligt være begrænset til nødvendige faktiske  

 oplysninger. 2. Parternes synspunkter [K] har anført, at de to  

 artikler er fyldt med faktiske fejl og tydeligt tager parti for den ene part  

 i  

 striden om Gisselfeld Slot.
 Til artiklen af 30. maj 2006  

 har [K] anført, at følgende udsagn er ukorrekte:
  krigen brød ud 7. november 1997, da greven besatte  

 godskontoret..., idet den omtalte strid reelt startede den 18. november  

 1960,  

 da Elisabeth Lassen dannede sit selvbestaltede familieråd.
Elisabeth Lassens  

 familiegren blev tvunget til at forlade Gisselfeld i 1945 efter faderens død  

 pga. godsets arveretlige regler, der foreskriver mandlig arvefølge. [K] har  

 anført,  

 at han siden 1975 har været Gisselfelds øverste leder, hvorfor han ikke  

 besatte godskontoret.
Han anfører, at man snarere skulle skrive,  

 at en  

 ulovlig bestyrelse besatte Gisselfelds godskontor for ti år siden.
 Han [[K]] vil, fordi han mener, det er den måde, han  

 kan leve op til et 300 år gammelt testamente, herske helt  

 alene., idet  

 udsagnet er i uoverensstemmelse med virkeligheden.
   [K] har formuleret en halv snes påstande  lyder,  

 som om [K] tilfældigt og ugennemtænkt slog nogle kruseduller på et stykke  

 papir, hvilket er langt fra virkeligheden.
   for eftersom Harlang [[K]s advokat] næppe havde  

 regnet med at skulle stå ved [K]s side igen , idet hverken Harlang  

 eller  

 klager har givet udtryk for dette.
   Bestyrelsen har ellers flere gange tilbudt den  

 tiende suspenderede overdirektør et set fra modpartens side fordelagtigt  

 forlig, der bl.a. kunne sikre hans datter en fremtid på Gisselfeld, det har  

 han  

 afslået. [K] har anført, at den måde, journalisten skøjter hen over  

 problemerne  

 omkring kvindelig arvefølge på Gisselfeld, er helt uacceptabel.
 Til artiklen af 10. juni 2006 har [K] anført, at  

 udsagnet   lige efter venter voldgiftssagen ikke er korrekt, idet  

 faktum er,  

 at der måske kommer en voldgiftsag, såfremt [K] taber retssagen i Højesteret,  

 ellers bortfalder voldgiftssagen.
 Dagbladet Ringsted har afvist  

 at bringe et genmæle, idet der efter avisens opfattelse ikke er tale om et  

 genmæle,  

 jf. medieansvarslovens bestemmelser.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
Axel Kierkegaard, Finn  

 Rowold, Kaare R.
Skou og Marianne Druedahl.
 Det fremgår af  

 medieansvarsloven § 38, stk. 1, at et genmæle i alt væsentligt skal være  

 begrænset til de nødvendige faktiske oplysninger.
 Forslaget indeholder  

 kommentarer og vurderinger i et sådant omfang, at det ikke opfylder  

 indholdskravet  

 i medieansvarsloven § 38, stk. 1. Pressenævnet finder på denne baggrund, at  

 der  

 ikke er grundlag for at bringe et genmæle.
