(Gasreglementet) § 1.  I henhold til § 15 i lov nr. 250 af 8. juni 1978  

 om gasinstallationer og installationer i forbindelse med vand- og  

 afløbsledninger har ministeren for offentlige arbejder den oktober 1981  

 udfærdiget et gasreglement, som træder i kraft den 1. december 1981.
 Stk. 2.  I henhold til kongelig anordning nr. 364 af 10.  

 juli 1979 indføres gasreglementet ikke i Lovtidende.
 § 2.  Oplysninger om indholdet af gasreglementet vil  

 kunne fås ved henvendelse til ministeriet for offentlige arbejder eller  

 Danmarks Gasmateriel Prøvning.
 Stk. 2.  Eksemplarer af gasreglementet kan fra den 1.  

 november 1981 købes hos Danmarks Gasmateriel Prøvning.
 § 3.  Det nye gasreglement består af tre hovedafsnit,  

 afsnit A, B og C.
- Afsnit A indeholder almindelige bestemmelser og generelle  

 installationsforskrifter for sædvanlige gasinstallationer.
Til afsnittet  

 hører et ringbind med de bilag, hvortil der er henvist i reglementet, samt de  

 relevante love, bekendtgørelser m.v.
 - Afsnit B indeholder installationsforskrifter m.v. for særlige typer af  

 installationer.
 - Afsnit C indeholder generelle og specielle bestemmelser vedrørende  

 Danmarks Gasmateriel Prøvnings afprøvning og godkendelse af gasmateriel.
 De tre hovedafsnit udgives og forhandles særskilt.
 § 4.  Samtidig med at det nye gasreglement træder i  

 kraft, ophæves bekendtgørelse nr. 183 af 18. april 1969 om udfærdigelse af  

 forskrifter for udførelse af gasinstallationer m.v. (gasreglementet) samt det  

 heri omtalte gasreglement af 18. april 1969 med ændringer af 1. juli 1975.  

 Ifølge afsnit C i det nye gasreglement forbliver kapitel 8 i gasreglementet  

 af 1969 med ændringer af 1975 dog i kraft indtil videre.
