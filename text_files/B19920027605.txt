 I medfør af §§ 2, 4 og 5 i lov om offentlig sygesikring, jf.  

 lovbekendtgørelse nr. 490 af 21. juli 1986, som senest ændret ved lov nr. 193  

 af 23. marts 1992, fastsættes følgende:
Indplacering i sikringsgruppe 1 og 2 § 1.  Overflytning mellem sikringsgruppe 1 og 2 sker  

 efter anmeldelse fra sikrede og har virkning fra den 1. oktober hvert år, jf.  

 dog §§ 6 og 7.
 Stk. 2.  Anmeldelse om overflytning sker til  

 kommunalbestyrelsen inden den 31. august.
 Stk. 3.  Kommunalbestyrelsen gør hvert år inden den 15.  

 august gennem annoncering i pressen eller på anden måde borgerne opmærksom på  

 muligheden for overflytning mellem grupperne.
 § 2.  Børn under 16 år, der opholder sig i forældrenes  

 hjem, eller er anbragt i pleje i private hjem og står tilmeldt folkeregistret  

 på opholdsstedet, er omfattet af henholdsvis forældrenes eller  

 plejeforældrenes sikringsform.
Stk. 2.  Har forældre (plejeforældre) valgt hver sin  

 sikringsform, skal de samtidig overfor kommunalbestyrelsen angive, hvilken  

 sikringsform børnene skal være omfattet af.
Alle børnene henføres til samme  

 sikringsform.
 Stk. 3.  Samlever forældrene ikke, har barnet samme  

 sikringsgruppe som den af forældrene, det lever sammen med.
§ 3.  Børn under 16 år, der har fast ophold uden for  

 forældrenes hjem, skal kun selvstændigt indplaceres i sikringsgruppe, såfremt  

 de står tilmeldt folkeregistret på opholdsstedet.
Begæring om indplacering  

 fremsættes af værgen eller forældremyndighedens indehavere.
 § 4.  Den 1. i hver måned registreres alle, der fylder  

 16 år i løbet af måneden, som selvstændigt sikrede i gruppe 1. De skal i  

 følgeskrivelse, der fremsendes med sygesikringsbeviset, gøres opmærksom på,  

 at de indenfor en frist af 14 dage har mulighed for i stedet at vælge sikring  

 i gruppe 2.
§ 5.  Personer, der tilflytter fra Grønland, Færøerne  

 eller udlandet, skal ved tilmeldingen til folkeregistret opfordres til at  

 vælge sikringsform.
Ligeledes skal personer, der uanset de opfylder  

 betingelserne for ydelser efter sygesikringsloven, ikke er registreret i den  

 offentlige sygesikring opfordres til at vælge sikringsform.
 § 6.  Er der ikke valgt sikringsform, jf. § 2, stk. 2,  

 og §§ 3 og 5, meddeler kommunalbestyrelsen henholdsvis den sikrede, værgen  

 eller forældremyndighedens indehavere, at henholdsvis den sikrede eller  

 børnene indplaceres i gruppe 1, medmindre der inden for en frist af 14 dage  

 fremsættes begæring om valg af gruppe 2.
 § 7.  Kommunalbestyrelsen kan beslutte, at en gruppe  

 2-sikret straks skal overføres til gruppe 1-sikring og forblive under denne  

 sikringsform, når der er ydet pågældende sygehjælp efter lov om social  

 bistand eller af rådighedsbeløbet for personlige tillæg til sociale  

 pensioner.
 Stk. 2.  Den sikrede forbliver under denne sikringsform,  

 så længe det skønnes påkrævet af hensyn til pågældendes økonomiske forhold og  

 behov for sygehjælp.
 § 8.  Såfremt der foreligger ganske særlige  

 omstændigheder, der vil gøre det mindre rimeligt at afvente næste ordinære  

 overførselstermin, kan en gruppe 2-sikret fremsætte anmodning for  

 kommunalbestyrelsen om overførsel til gruppe 1. Kommunalbestyrelsen kan  

 således f.eks. godkende overførsel ved overgang til pension, ved forsørgerens  

 død, ved separation eller skilsmisse uden forudgående separation, når  

 arbejdsindtægten er bortfaldet helt eller delvis på grund af sygdom eller  

 tilskadekomst eller på grund af arbejdsløshed, når denne har varet ca. 3  

 måneder uden udsigt til at pågældende kan genoptage arbejdet inden for den  

 nærmeste fremtid.
Sygesikringsbeviser § 9.  Alle personer, der har ret til ydelser efter  

 sygesikringsloven og er selvstændigt sygesikrede, forsynes med et  

 sygesikringsbevis.
 Stk. 2.  Børn under 16 år, der opholder sig i  

 forældrenes hjem, eller er anbragt i pleje i private hjem og står tilmeldt  

 folkeregistret på opholdsstedet, skal ikke have selvstændigt  

 sygesikringsbevis, jf. § 2.
 Stk. 3.  Har forældrene (plejeforældrene) valgt hver sin  

 sikringsform, jf. § 2, stk. 2, skal det angives i sygesikringsbeviset for  

 den, hvis sikringsform børnene ikke er omfattet af, at beviset ikke gælder  

 som legitimation for sikredes børn.
 § 10.  Sygesikringsbeviset skal indeholde oplysning  

 om:
 § 11.  På grundlag af kommunens registrering af  

 borgernes indplacering i sikringsform og oplysninger om valg af læge udstedes  

 sygesikringsbeviser af amtskommunerne.
 Stk. 2.  Kommunerne bistår efter nærmere aftale  

 amtskommunerne ved udstedelse af sygesikringsbeviser.
§ 12.  Ved enhver ændring i de i § 10 nævnte  

 oplysninger udstedes et nyt sygesikringsbevis.
Tidligere udleveret bevis må  

 afleveres til kommunen.
Anden legitimation § 13.  Personer, der er berettiget til lovens ydelser  

 uden at have fast ophold her i landet, kan hvert år inden udgangen af august  

 vælge hvilken sikringsgruppe, de ønsker at tilhøre.
Valget har virkning fra  

 efterfølgende 1. oktober.
De forsynes hvert år med særlig legitimation.
Opkrævning af gebyr § 14.  Kommunen opkræver et gebyr på kr. 100 for hvert  

 sygesikringsbevis eller anden legitimation, der udstedes på grund af bevisets  

 bortkomst eller ødelæggelse, eller når den sikrede ønsker ændringer i  

 oplysningerne, jf. § 10, der kan henføres til vedkommendes egen beslutning  

 eller handlemåde.
Dog opkræves ikke gebyr for beviser, der udstedes:
Stk. 2.  Gebyret reguleres een gang årligt med  

 satsreguleringsprocenten, jf. lov om en satsreguleringsprocent.
Beløbet  

 afrundes til det nærmeste med 5 delelige beløb.
Klageadgang § 15.  Afgørelser truffet af kommunalbestyrelsen efter  

 denne bekendtgørelse kan, inden 4 uger efter at sikrede har fået meddelelse  

 om afgørelsen, indbringes for det sociale ankenævn, hvis afgørelse, ikke kan  

 indbringes for anden administrativ myndighed.
I Københavns og Frederiksberg  

 kommuner kan afgørelsen indbringes for den sociale ankestyrelse.
 § 16.  Bekendtgørelsen træder i kraft den 1. maj 1992.
 Stk. 2.  Samtidig ophæves bekendtgørelse nr. 52 af 20.  

 februar 1976 om valgfri indplacering i sygesikringsgrupper, udstedelse af  

 sygesikringsbeviser m.v.
