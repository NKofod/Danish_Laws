Bekendtgørelse om elevtallet i kommunale særlige grundskoler for børn og unge, der er fordrevet fra Ukraine I medfør af § 4, stk. 4, i lov nr. 691 af 24. maj 2022 om kommunale særlige grundskoler for børn og unge, der er fordrevet fra Ukraine, fastsættes efter bemyndigelse i henhold til § 1, nr. 26 i bekendtgørelse nr. 828 af 10. juni 2022 om delegation til Styrelsen for Undervisning og Kvalitet af adgangen til udstedelse af bekendtgørelser:
§ 1.  Elevtallet i klasserne kan højst være 18 elever ved skoleårets begyndelse.
Det skal tilstræbes, at elevtallet ikke bliver højere i løbet af skoleåret.
 § 2.  Bekendtgørelsen træder i kraft den 6. juli 2022.
