Klageren K's værdipapirdepot indeholdende bl.a. præmieobligationer og  

 statsobligationer overførtes fra pengeinstitut P til andet pengeinstitut.
P  

 opkrævede herfor et gebyr på 500 kr.
K indbragte en klage over gebyret, der  

 af Ankenævnet nedsattes til 200 kr.
 (Dissens).
 Kendelse af 17. november 1989. Sag 328/1989.
Ved overførsel af en kunde K's værdipapirdepot til et andet pengeinstitut  

 opkrævede pengeinstituttet P et gebyr på 500 kr.
Depotet indeholdt bl.a.  

 præmieobligationer og statsobligationer.
 K indbragte sagen for Ankenævnet med påstand om tilbagebetaling af det  

 opkrævede gebyr.
 P påstod frifindelse.
 Ankenævnet gav med stemmerne 3-2 K medhold med følgende bemærkninger:
»K måtte være forberedt på, at P ville beregne sig et gebyr for det  

 arbejde, der var forbundet med overførselen af hans værdipapirdepot til et  

 andet pengeinstitut.
Disse medlemmer finder imidlertid, at det opkrævede  

 gebyr på 500 kr. væsentligt overstiger, hvad der kan anses for rimeligt, idet  

 det arbejde, der er forbundet med overførsel af et værdipapirdepot, må  

 antages i almindelighed at være af beskedent omfang.
De stemmer herefter for  

 skønsmæssigt at nedsætte gebyret til 200 kr.« Mindretallet fandt ikke, at det af P opkrævede gebyr var af en sådan  

 størrelse, at det burde nedsættes.
