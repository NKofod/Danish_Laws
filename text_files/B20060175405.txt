Bekendtgørelse  

 om udstedelse af omførselsgodkendelse mv.  

  

 i henhold til § 12 a i næringsloven I medfør af § 12 a, stk. 2, 3, 4 og 6, i  

 næringsloven, jf. lovbekendtgørelse nr. 185 af 25. marts 1988, som senest  

 ændret ved lov nr. 549 af 8. juni 2006, fastsættes:
Omførselsgodkendelse § 1.  

  

 Personer kan ved omførsel sælge de i næringslovens § 12, stk. 1,  

 nr.  

 2, nævnte dagligvarer, hvis de har en omførselsgodkendelse.  

 Omførselsgodkendelsen, der skal fornys en gang om året, jf. § 4,  

 stk. 2, opnås ved registrering i et offentligt tilgængeligt register hos  

 Erhvervs- og Selskabsstyrelsen.
Stk. 2.  

  

 Registrering i det offentlige register kan ske som selvregistrering, hvis den  

 budgetterede omsætning ved omførsel af de nævnte dagligvarer i et kalenderår  

 ikke overstiger den i henhold til § 5, stk. 4, jf. stk. 8, i  

 lov  

 om detailsalg fra butikker m.v. fastsatte beløbsgrænse.
Registrering kan også  

 ske ved indsendelse af revisor- eller advokaterklæring som nævnt i  

 stk. 3.
 Stk. 3.  

  

 Registrering i det offentlige register skal ske ved indsendelse af en  

 erklæring  

 fra en statsautoriseret revisor, en registreret revisor eller en advokat til  

 Erhvervs- og Selskabsstyrelsen, hvis den budgetterede omsætning ved omførsel  

 af  

 de nævnte dagligvarer i et kalenderår overstiger beløbsgrænsen i stk. 2.
Stk. 4.  

  

 Registrering i det offentlige register skal ske ved henvendelse til Erhvervs-  

 og Selskabsstyrelsen, hvis virksomhedens samlede årlige omsætning ikke  

 overstiger 50.000 kr. ekskl. moms, og virksomheden derfor ikke har noget  

 CVR-nr.
Det samme gælder, hvis virksomheden af andre årsager ikke er pligtig  

 til at have et CVR-nr.
 Stk. 5.  

  

 Den  

 budgetterede omsætning ved omførsel af de nævnte dagligvarer i et kalenderår  

 må  

 ikke overstige den i henhold til § 5, stk. 1, jf. stk. 8, i  

 lov  

 om detailsalg fra butikker m.v. fastsatte beløbsgrænse.
Selvregistrering § 2.  

  

 Selvregistrering i det offentlige register skal ske elektronisk på Erhvervs-  

 og  

 Selskabsstyrelsens hjemmeside www.eogs.dk, www.virk.dk/omforsel.
Registrering  

 foretages af personen, som ønsker at omføre varer, eller den, som personen  

 bemyndiger hertil.
Stk. 2.  

  

 Selvregistrering sker ved indsendelse af en standarderklæring til Erhvervs-  

 og  

 Selskabsstyrelsen.
Standarderklæringen indeholder oplysninger om følgende:
1)  

 	  

 CVR-nr.,  

 virksomhedsejers navn, virksomhedsnavn og juridisk adresse, 2)  

 	  

 anmelders navn og  

 adresse, hvis anmelder ikke er identisk med ejer af virksomheden, 3)  

 	  

 kalenderåret som  

 erklæringen vedrører, og 4)  

 	  

 erklæringstekst som  

 affattet i bilag 1.
Registrering ved indsendelse af erklæring § 3.  

  

 Registrering  

 i det offentlige register ved indsendelse af en revisor- eller  

 advokaterklæring  

 skal ske på Erhvervs- og Selskabsstyrelsens hjemmeside www.eogs.dk,  

 www.virk.dk/omforsel.
Erklæringen, der skal indsendes, er en  

 standarderklæring  

 fra en registreret revisor, en statsautoriseret revisor, en advokat eller en  

 udenlandsk revisor eller advokat, der er berettiget til at udøve deres hverv  

 i  

 Danmark.
Erklæringen skal indsendes elektronisk ved anvendelse af digital  

 signatur.
 Stk. 2.  

  

 Standarderklæringen indeholder oplysninger om følgende:
1)  

 	  

 CVR-nr.,  

 virksomhedsejers navn, virksomhedsnavn og juridisk adresse, 2)  

 	  

 kalenderåret som  

 erklæringen vedrører, og 3)  

 	  

 erklæringstekst som  

 affattet i bilag 2.
Offentliggørelse § 4.  

  

 På  

 Erhvervs- og Selskabsstyrelsens hjemmeside offentliggøres hvilke personer og  

 kalenderår, der er sket registrering for.
Samtidig udsendes bevis for  

 registreringen.
Stk. 2.  

  

 En  

 registrering slettes automatisk ved udgangen af det kalenderår, som den  

 vedrører.
Personen skal herefter registreres på ny for at kunne omføre de  

 nævnte dagligvarer.
Ikrafttræden § 5.  

  

 Bekendtgørelsen træder i kraft den 13. januar 2007.
Erhvervs- og Selskabsstyrelsen, den 21.  

 december 2006 Ole Blöndal /Jytte Tandrup Christensen Bilag 1 Erklæringstekst »Jeg forventer, at virksomhedens  

 omsætning ved omførsel af dagligvarer som nævnt i næringslovens § 12,  

 stk. 1, nr. 2, for det angivne kalenderår ikke overstiger 12,2 mio. kr.  

 inkl. moms«.
Bilag 2 Erklæringstekst »Erklæring vedrørende den budgetterede omsætning ved omførsel af  

 dagligvarer nævnt i næringslovens § 12, stk. 1, nr. 2, for  

[virksomheds navn], [CVR-nr.] for kalenderåret [20xx] Jeg har efter aftale gennemgået det af  

 ledelsen udarbejdede budget for omsætningen ved omførsel af de angivne  

 dagligvarer  

 i den angivne virksomhed for den angivne periode til brug for Erhvervs- og  

 Selskabsstyrelsen, jf. lov nr. 549 af 8. juni 2006, § 12 a, stk. 3.
Det udførte arbejde Jeg har tilrettelagt og udført mit  

 arbejde i overensstemmelse med almindeligt anerkendte retningslinjer for  

 gennemgang af budgetter.
Under gennemgangen har jeg vurderet  

 budgetforudsætningerne og den anvendte regnskabspraksis for omsætningen af de  

 angivne dagligvarer, ligesom jeg har efterprøvet, om den budgetterede  

 omsætning  

 af de angivne dagligvarer er udarbejdet i overensstemmelse hermed.
Konklusion Det er min opfattelse, at den  

 budgetterede omsætning af de angivne dagligvarer er udarbejdet på grundlag af  

 de beskrevne forudsætninger, at forudsætningerne forekommer velbegrundede,  

 samt  

 at den budgetterede omsætning af de angivne dagligvarer giver en pålidelig  

 beskrivelse af ledelsens forventninger til virksomhedens omsætning af de  

 angivne  

 dagligvarer.
Jeg har konstateret, at den budgetterede omsætning af de angivne  

 dagligvarer inklusive moms og punktafgifter ikke overstiger 28,2 mio. kr.
