 Patentankenævnet stadfæstede Patentdirektoratets afgørelse, at  

 indsigers registrerede rettigheder til betegnelsen HARD ROCK CAFE ikke var en  

 hindring for gyldigheden af registreringen af ROCK-CAFE ROAD-HOUSE ROSKILDE.  

 Ankenævnet tilsluttede sig, at ordene »rock-cafe« ved disclaimer  

 udtrykkeligt blev undtaget fra varemærkebeskyttelsen.
År 1995, den 19. maj afsagde Patentankenævnet (Grønning-Nielsen, Hans Chr.
Thomsen, Warnich-Hansen) følgende Den 17. januar 1991 indleverede Michael Christensen og Jan Bille Sørensen  

 v/advokat Peter Hjørne en ansøgning om registrering af varemærket ROCK-CAFE  

 ROAD-HOUSE ROSKILDE i figurlig udformning for alle tjenesteydelser i klasse  

 42.
 Den 7. oktober 1992 blev registreringen offentliggjort i Dansk  

 Varemærketidende.
Ved skrivelse af 24. november 1992 nedlagde klageren i denne sag, Hard  

 Rock Holdings, Ltd., London, v/Patentbureau Chas.
Hude, i medfør af  

 varemærkelovens § 23 indsigelse mod registreringens gyldighed.
Som  

 begrundelse for indsigelsen anførtes:
»....Indsigelsen nedlægges under henvisning til Varemærkelovens § 15,  

 stk. 1, nr. 2, idet det ansøgte mærke, der består af ordene ROCK-CAFE  

 ROAD-HOUSE ROSKILDE findes at være forveksleligt med indsigers registrerede  

 rettigheder til betegnelsen HARD ROCK CAFE, jfr.
VR 3812/1975 HARD ROCK CAFE  

 ordmærke og VR 3951/1985 HARD ROCK CAFE figurmærke.
Jeg henviser til den på indsigers vegne tidligere nedlagte protest mod  

 ROCK-CAFE ROAD-HOUSE ROSKILDE samt til Direktoratets afgørelse af 25. februar  

 1992 og skal bemærke, at indsiger og jeg ikke er enig i, at bestanddelen  

 ROCK-CAFE ikke er særpræget, og henviser i den forbindelse til indsigers  

 registrering af ordmærket HARD ROCK CAFE.
Dette mærke antyder, at der i den  

 pågældende cafe spilles »hard rock«, ligesom det nu registrerede  

 mærke antyder, at der spilles »rock«, og efter min opfattelse kan  

 dette næppe udgøre den helt store forskel med hensyn til særpræget.
Det gøres  

 derfor gældende, at ROCK CAFE er tilstrækkeligt særpræget, og i hvert fald  

 lige så særpræget som følgende registreringer:
 Disse mærker er offentliggjort for alle varer og/eller tjenesteydelser i  

 de anførte klasser, og jeg konkluderer derfor, at mærkerne ikke er blevet  

 accepteret på grundlag af indarbejdelse, men er fundet tilstrækkeligt  

 særprægede.
Da det nu registrerede mærke indeholder bestanddelen ROCK-CAFE, som  

 indsiger har registrerede rettigheder til, blandt andet gennem ordmærket HARD  

 ROCK CAFE, vil en endelige registrering af VR 8230/1992 ROCK-CAFE ROAD-HOUSE  

 ROSKILDE efter indsigers og min opfattelse ske med urette, idet der er risiko  

 for forveksling med indsigers rettigheder til HARD ROCK CAFE, herunder at det  

 kan antages, at der er en forbindelse mellem ROCK-CAFE ROAD-HOUSE ROSKILDE og  

 HARD ROCK CAFE, nemlig den, at indsiger selv har en cafe i Roskilde.
Dette er  

 nærliggende at antage, da indsigers cafeer er kendt verden over, og selv om  

 man ikke aktuelt driver virksomhed her i landet, gøres det gældende, at  

 betegnelsen HARD ROCK CAFE er kendt i Danmark for restaurationsvirksomhed.  

 Indsiger har således restauranter med navnet HARD ROCK CAFE i følgende  

 byer/lande:
 London, Stockholm, Reykjavik, Kuala Lumpur, Osaka, Tokyo, Singapore,  

 Paris, Acapulco, Puerto Vallarta og Cancun (Mexico), Bangkok, Boston, New  

 York, Washington D.C., Orlando, Chicago, Dallas, Houston, Aspen, San  

 Francisco, San Diego, Los Angeles, Honolulu, Las Vegas, Nevada, og New  

 Orleans.
 Derudover er man ved at åbne Hard Rock Cafeer i Berlin, Dublin, Barcelona,  

 Milano, Rom, Sidney, Hong Kong, Seoul og New Zealand.
Begrundelsen for påstanden om at betegnelsen HARD ROCK CAFE er kendt her i  

 landet er, at der i indsigers restauranter blandt andet også sælges alt  

 muligt tilbehør, herunder T-shirts påtrykt HARD ROCK CAFE logoet, jfr.
VR  

 3951/1985, samt angivelse af den by, hvor restauranten ligger.
Kendskabet til  

 betegnelsen HARD ROCK CAFE i Danmark er således opstået ved at danskere på  

 udenlandsrejser har indkøbt eksempelvis T-shirts med logoet og derefter  

 bruger dem herhjemme, eller omvendt, udenlandske turister i Danmark bærer  

 sådanne T-shirts.
På grundlag af det ovenfor anførte henstilles, at VR 8320/1992 ROCK-CAFE  

 ROAD-HOUSE ROSKILDE erklæres ugyldig i sin helhed.' I skrivelse af 10. februar 1993 udtalte mærkeindehaverne sig imod den  

 nedlagte indsigelse og anførte bl.a.:
 »I tidligere patentsag, hvor mine klienter opnåede ret til  

 registreringen af figurmærket »Rock-Cafe Road-House Roskilde«, blev  

 det gjort gældende, at betegnelsen »Road-House Rock-Cafe« var en så  

 almindelig betegnelse, at der ikke tages eneret derpå.
 Endvidere skal jeg bemærke, at i mine klienters figurmærke læses  

 betegnelsen »Road-House Rock-Cafe«.
Iøvrigt er betegnelsen »Hard Rock Cafe« ikke kendt her i landet  

 da der ikke findes restauranter af det navn i Danmark.' Med skrivelse af 10. marts 1993 fremkom klageren med yderligere indlæg til  

 støtte for indsigelsen og udtalte:
 »I indsigelsen har jeg udover at henvise til indsigers registrerede  

 rettigheder også gjort gældende, at betegnelsen HARD ROCK CAFE er kendt i  

 Danmark for restaurationsvirksomhed, selvom der ikke aktuelt drives nogen  

 virksomhed her i landet.
 Til støtte herfor vedlægges brancheerklæring fra HOREFA dateret 17. januar  

 1993, hvoraf fremgår, at man finder, at der er tale om et indarbejdet  

 varemærke for et cafeprodukt, hovedsageligt med servering af øl og lettere  

 madvarer, samt at produktet hovedsageligt henvender sig til unge mennesker.
Jeg vedlægger endvidere diverse avisudklip.
Materialet fra Berlingske  

 Tidende strækker sig over en periode fra januar 1990 til januar 1993, og  

 beskriver sammenhænge i forskellige storbyer verden over.
Artikel 9 om Jim  

 Morrison viser noget om den bekendthedsgrad og goodwill, der er knyttet til  

 Hard Rock Cafe, idet betegnelsen blev brugt som undertitel til et album.
Materialet fra Politiken er fra 1975, og omtaler plagiatcafeen i  

 København.
Denne blev lukket, da det var et plagiat, men selv omtalen af  

 plagiatet understreger bekendthedsgraden af navnet Hard Rock Cafe, idet det  

 næppe var nogen tilfældighed, at indehaverne af plagiatet netop valgte navnet  

 Hard Rock Cafe! Fra indsiger har jeg modtaget avisudklip fra amerikanske, britiske, tyske,  

 franske og islandske aviser samt oversigter, der måned for måned, år for år  

 viser, hvor ofte Hard Rock Cafe omtales i medierne.
Materialet omfatter ca.  

 2000 sider, og fylder ca. 30 cm i højden, hvorfor jeg blot vedlægger et  

 udpluk til orientering.
Dette materiale viser, at Hard Rock Cafe er utrolig  

 kendt og besøges af alverdens musikstjerner, filmstjerner og andre  

 berømtheder.
De fleste af aviserne sælges tillige i Danmark.
Da Hard Rock Cafe på grundlag af det fremlagte materiale utvivlsomt er  

 kendt i Danmark, udgør ROCK-CAFE ROAD-HOUSE ROSKILDE & figur en  

 forvekslingsrisiko, også fordi der ikke kan ses bort fra bestanddelen ROCK  

 CAFE, og på dette grundlag fastholdes indsigelsen samt påstanden om, at  

 registreringen af ROCK-CAFE ROAD-HOUSE ROSKILDE & figur erklæres  

 ugyldig.« Dette indlæg kommenterede mærkeindehaverne i skrivelse af 23. april 1993  

 som følger:
»....For det første må jeg endnu engang pointere, at mine klienters  

 restauration ikke betegnes »Rock-Cafe Road-House«, men at  

 betegnelsen er »Road-House Rock-Cafe« Betegnelsen »Rock-Cafe« er en lige så sædvanlig betegnelse som  

 f.eks. »Jazz-klub« (jfr.
Jazz-klub Montmartre) og »Cafe  

 Soul« (jfr. cafe ved dette navn i København).
Navnet »Hard Rock Cafe« signalerer et trend og nostalgi for  

 tredserrocken.
Det er en særpræget egenart, som på ingen måde kan generes af  

 eller forveksles med betegnelsen »Rock Cafe«, som et integrerende  

 navn på en restaurationsvirksomhed.
 Jeg vedlægger kopi af KTAS' telefonbog fra 1993, spalte 6846, hvoraf det  

 ses, at rockmusikken lægger navn til adskillige virksomheder indenfor mange  

 forskellige brancher.
 Iøvrigt bestrider jeg, at betegnelsen »Hard Rock Cafe« er kendt  

 i Danmark for restaurationsvirksomhed.
 Det forhold, at BT og Berlingske Tidende i musikanmeldelser, der retter  

 sig til et meget snævert publikum, refererer til, at forskellige begivenheder  

 har fundet sted på »Hard Rock Cafe« i USA bevirker ikke, at  

 betegnelsen »Hard Rock Cafe« kan siges at være kendt i Danmark.
Under hensyn til ovenstående skal jeg henstille til, at registreringen af  

 mine klienters figurmærke og betegnelse »Road-House Rock-Cafe«  

 erklæres gyldig.' Patentdirektoratet traf afgørelse i sagen den 26. juli 1993 og afviste  

 indsigelsen med følgende begrundelse:
»De har tidligere under sagens behandling i direktoratet nedlagt  

 protest mod registreringen, og vi afviste denne protest ved skrivelse af 25  

 feb 1992, idet det er vor opfattelse, at mærkebestanddelen ROCK-CAFE i det nu  

 registrerede mærke alene er en naturlig anvendelse af en ikke særpræget  

 ordsammensætning.
Det dominerende element i det registrerede mærke er den  

 særlige udformning af ordet ROAD-HOUSE.
På denne baggrund fandtes ikke  

 mærkelighed og protesten afvistes.
 Dette er fortsat vor holdning, og det under indsigelsen anførte findes  

 ikke at give anledning til en anden opfattelse.
Det er utvivlsomt, at der er opnået varemærkeret til betegnelsen HARD ROCK  

 CAFE i dennes helhed for restaurationsvirksomhed gennem registreringen VR  

 3812 1975. Der kan dog ikke herved antages at være opnået varemærkeretlig  

 beskyttelse til de enkelte ord hver for sig, da disse ord alle er ganske  

 almindelige, omend engelske, ord.
Da der ikke drives forretning under  

 betegnelsen HARD ROCK CAFE i Danmark, findes der ikke at være grundlag for at  

 antage, at mærket skulle være særligt stærkt indarbejdet eller særligt  

 velkendt i Danmark.
 Således som betegnelsen »rock-cafe« anvendes i det nu  

 registrerede mærke, må betegnelsen antages at være generisk, og angive, at  

 det drejer sig om en cafe, hvor der spilles rock.
 Det nu registrerede varemærke kan herefter ikke anses for forveksleligt  

 med de for indsiger under VR 3812 1975 og 3951 1985 registrerede varemærker.
Indsigelsen kan derfor ikke tages til følge.' I skrivelse af samme dato til mærkeindehaverne skrev Patentdirektoratet  

 som følger:
»Vi har i dag truffet afgørelse i indsigelsessagen.
Kopi af  

 direktoratets skrivelse af dags dato til indsiger vedlægges.
Således som det  

 fremgår af vedlagte kopi er indsigelsen ikke taget til følge.
Vi finder det imidlertid rigtigst, at der indsættes en tilføjelse til  

 registreringen om, at der ikke ved registreringen er opnået eneret til ordene  

 »rock-cafe«, men kun til mærket i dets helhed.
Dette sker i henhold  

 til varemærkelovens § 16, stk. 2. Denne bestemmer, at indeholder et mærke  

 bestanddele, som ikke særskilt kan registreres, og der er særlig anledning  

 til at antage, at mærkets registrering kan medføre tvivl med hensyn til  

 varemærkerettens omfang, kan sådanne bestanddele ved registreringen  

 udtrykkeligt undtages fra beskyttelsen.
Det er vor opfattelse, at det af sagen fremgår, at der er en særlig  

 anledning til at antage, at mærkets registrering kan medføre tvivl med hensyn  

 til varemærkerettens omfang.
Hertil kommer, at betegnelsen  

 »rock-cafe« udgør en sådan del af mærket, at det af det købende  

 publikum kan blive opfattet, som om der er varemærkeret til betegnelsen.' Mærkeindehaverne erklærede sig ved skrivelse af 12. august 1993  

 indforstået med, at den i Patentdirektoratets skrivelse af 26. juli 1993  

 nævnte tilføjelse til registreringen blev foretaget, hvilket blev meddelt  

 klageren ved skrivelse af 17. august 1993.
 Klageren har ved skrivelse af 20. september 1993 indbragt  

 Patentdirektoratets afgørelse af 26. juli 1993 for Patentankenævnet.
 Klageren anfører følgende:
 »...Principalt påstås:
1) VR 8230/1992 ROCK-CAFE ROAD-HOUSE ROSKILDE er forveksleligt med VR  

 3812/1975 HARD ROCK CAFE og VR 3951/1985 HARD ROCK CAFE (fig.) tilhørende  

 klager.
Kopier af disse registreringer vedlægges.
Som følge heraf påstås VR  

 8230/1992 ROCK-CAFE ROAD-HOUSE ROSKILDE erklæret ugyldig.
 2) Kravet om indsættelse af disclaimer for ordene »rock cafe«  

 ophæves, jvf. kopi af Direktoratets skrivelse til advokat Peter Hjørne  

 dateret 26. juli 1993 samt af dennes svar af 12. august 1993.
 3) Den af klager indleverede brancheerklæring fra HO-RE-FA dateret 17.  

 februar 1993, godkendes som dokumentation for, at klagers varemærke HARD ROCK  

 CAFE er indarbejdet i Danmark uanset, at der ikke drives forretning her i  

 landet.
 Subsidiært påstås:
 1) Kravet om disclaimer for ordene »rock cafe« ændres til et  

 krav om disclaimer for ordet »cafe«.
 2) Den af klager indleverede brancheerklæring fra HO-RE-FA dateret 17.  

 februar 1993 godkendes om dokumentation for, at klagers varemærke HARD ROCK  

 CAFE er indarbejdet i Danmark uanset, at der ikke drives forretning her i  

 landet.
 Til støtte for de principale påstande henvises til følgende domme:
 U1981.7865 i hvilken det blev firmaet Fredensborg Minitrans ApS forbudt at  

 benytte denne betegnelse på grund af rettigheder til transportfirmaet Mini  

 Trans.
 U1990.571Ø (Ø.L.K. 2. marts 1990 i kære 10-54/1990) i hvilken navnene  

 Scandinavian Models ApS fandtes forveksleligt med Model Agents of Scandinavia  

 v/Allan Brandt.
Disse to domme vedrører betegnelser, hvori indgår elementer, der er meget  

 lidt særprægede, men hvor der til trods herfor er opnået en eneret.
På samme  

 måde har klager opnået en eneret til ROCK CAFE, og ligesom det ikke var  

 tilstrækkeligt at tilføje henholdsvis Fredensborg og Agents til at  

 firmanavnene ikke var forvekslelige, er det efter klagers opfattelse heller  

 ikke tilstrækkeligt at tilføje ROAD-HOUSE samt en stedsangivelse.
Brugen af  

 delen ROCK CAFE vil forlede publikum til at tro, at der er forbindelse mellem  

 de pågældende virksomheder.
 Hvad angår kravet om disclaimer for »rock cafe« forekommer dette  

 urimeligt af hensyn til klagers rettigheder til HARD ROCK CAFE med en  

 skadevirkning til følge.
For mig at se er ordet ROCK særpræget for tjenesteydelser i klasse 42,  

 hvorfor klager vil kunne acceptere disclaimer for ordet »cafe«, som  

 påstået subsidiært.
Hvis Patentankenævnet imidlertid ikke deler min  

 opfattelse, udbeder jeg mig høfligst oplysning om, præcis for hvilke  

 tjenesteydelser i klasse 42 ROCK er beskrivende.
Med hensyn til brancheerklæringen fra HO-RE-FA udgør Patentdirektoratets  

 afvisning heraf en afvigelse fra praksis.
Begrundelse for afvisningen, nemlig  

 at der ikke drives forretning under betegnelsen HARD ROCK CAFE må være  

 ukorrekt, idet indarbejdelse ifølge Betænkning vedrørende en ny dansk lov om  

 varemærker, side 96, spalte 2, kan ske uden brug.
 Jeg skal således henstille, at Patentankenævnet anerkender HARD ROCK CAFE  

 som indarbejdet på grundlag af den indleverede brancheerklæring.
Såfremt Patentankenævnet ikke kan tage de principale påstande tilfølge,  

 henstiller jeg høfligst, at de to subsidiære påstande tages til følge af de  

 ovenfor anførte grunde.' Mærkeindehaverne har ved skrivelse af 21. januar 1994 kommenteret den  

 indbragte klage som følger:
 »Min påstand overfor Patentankenævnet er, at Patentdirektoratet's  

 afgørelse af 26. juli 1993 stadfæstes, hvorved bemærkes at det fra min  

 klients side er anerkendt, at der ikke ved registreringen er opnået eneret  

 til ordene »Rock Cafe«, men kun til mærket i dets helhed.
Da Chas.
Hude fortsat betegner min klients navn som »Rock-Cafe  

 Road-House, Roskilde«, må jeg endnu engang pointere, at min klients  

 virksomhed ikke betegnes således, men at den korrekte betegnelse er »Road-House Rock-Cafe« Vedrørende klagerens subsidiære påstand vil jeg protestere mod, at der  

 stilles krav om indsættelse af disclaimer for ordet »Cafe«.
 Iøvrigt mener jeg ikke, at der i Patentdirektoratet's afgørelse af 26.  

 juli 1993 var noget krav om disclaimer i det hele taget.
 Hvad angår de af klageren påberåbte domme (U 1981.786 og U 1990.571Ø) vil  

 jeg for indklagede gøre gældende, at disse domme ikke har præjudikal virkning  

 for nærværende sag, idet betegnelsen »Rock-Cafe« er en sædvanlig  

 betegnelse for et udskænkningssted med musik, medens begreberne »Mini  

 Trans« og »Scandinavian Models« ikke har samme sædvanlige  

 betydning, idet der i de to nævnte domme indgår elementer, der er meget  

 særprægede, og hvor der netop derfor er opnået eneret.
Hvad angår HO-RE-FA's erklæring af 17. februar 1993 skal jeg bemærke, at  

 det drejer sig om en ensidigt indhentet erklæring, som ikke kan tillægges  

 bevismæssig betydning ved afgørelse af spørgsmålet.
Iøvrigt anerkender  

 HO-RE-FA, at der ikke er etableret virksomheder med betegnelsen »Hard  

 Rock Cafe« i Danmark.
Iøvrigt henviser jeg til min skrivelse af 23.04.1993 til  

 Patentdirektoratet.' Ankenævnet har behandlet sagen på sit møde den 15. februar 1995.
For klageren (indsiger) mødte cand.jur.
Charlotte Munch.
 Ansøgeren gav ikke møde.
 Klageren procederede sagen i det væsentlige under henvisning til de  

 skriftlige indlæg.
 Ankenævnet skal udtale:
Ordene »rock-cafe« i det figurmærke, der er nedlagt indsigelse  

 imod, findes at fungere som en beskrivelse, der knytter sig til de særligt  

 udformede ord »ROAD-HOUSE«, og må opfattes som karakteriserende på  

 linie med for eksempel ordene jazz-klub.
Ankenævnet kan tilslutte sig, at  

 ordene »rock-cafe« ved disclaimer i henhold til varemærkelovens §  

 16, stk. 2, udtrykkeligt undtages fra beskyttelsen.
Det findes ikke  

 godtgjort, at der ved indarbejdelse her i landet er givet ordene  

 »rock-cafe« et særpræg, løsrevet fra varemærket »HARD ROCK  

 CAFE« i sin helhed.
Herefter bestemmes:
 Den påklagede afgørelse stadfæstes.
