Nr BSF 15 Forslag til folketingsbeslutning om besparelser på lægemiddelområdet Fremsat af Birgitte Husmark (SF) Agerschou (SF) Margrete Auken (SF) Lilli  

 Gyldenkilde (SF) Ingerlise Koefoed (SF) Ebba Strange (SF) den 6. november 1990 Folketinget pålægger sundhedsministeren at fremsætte et lovforslag, der omfatter nedenstående punkter:
 1. Indførelse af offentlig prisfastsættelse på medicin.
 2. Ophævelse af grossisternes brancheaftale om, at alle grossister skal  

 føre fuldt sortiment, og at alle skal være forpligtet til at videresælge til  

 den af leverandørerne fastsatte apotekerindkøbspris.
3. Ophævelse af begrænsningerne i sygehusenes adgang til direkte køb af  

 medicinalvarer uden om et apotek.
Ophævelse af begrænsningerne i adgang til  

 at producere og levere sygehusspecifikke lægemidler.
 4. Indførelse af mulighed for generisk ordination, således at lægen kan  

 overlade til apoteket - i samarbejde med brugeren - at vælge det billigst  

 acceptable af den ordinerede type præparater.
 5. Ændring af apoteksavancen på receptpligtige lægemidler, så der  

 fastsættes et ens, fast beløb pr. ekspederet enhed.
 6. Igangsættelse af et udvalgsarbejde med henblik på nedbringelse af det  

 lægeordinerede medicinforbrug - også på hospitaler og institutioner -  

 specielt for så vidt angår sove- og nervemedicin.
Bemærkninger til forslaget Almindelige bemærkninger Såvel det offentliges som den enkelte brugers udgifter til medicin og  

 medicintilskud har igennem flere år været kraftigt diskuteret.
Det danske  

 prisniveau ligger i den øverste tredjedel blandt de europæiske lande og ca.  

 30 pct. over det svenske og 50 pct. over det franske og italienske niveau,  

 som det fremgår af »Budgetanalyse af medicinområdet«, der i juni  

 1990 blev udarbejdet af Finansministeriet, Sundhedsministeriet,  

 Indenrigsministeriet og Amtsrådsforeningen.
Udgifterne til lægemidler er steget voldsomt, først og fremmest på grund  

 af prisstigninger og omlægning af forbruget til dyrere præparater.
Der er dog  

 også sket en intensiveret behandling på specielle områder, men sammenlignet  

 med andre lande ligger det danske lægemiddelforbrug generelt ikke højt.
 Med hensyn til sove- og nervemedicin gør det modsatte sig imidlertid  

 gældende, som det netop er oplyst i Sundhedsstyrelsens publikation  

 »Psykofarmakaforbruget« fra oktober 1990. Her påvises, at Danmarks  

 forbrug ligger højt sammenlignet med de øvrige nordiske lande.
For forbrugerne har medicinpriserne en afgørende betydning for  

 privatøkonomien, der desuden ofte er forværret på grund af den lidelse, der  

 skal behandles med medicin.
De danske regler for refundering af udgifter til  

 medicin er væsentlig ringere, end de er i mange af de lande, vi sammenligner  

 os med, som det f.eks. fremgår af »Comparative Tables of the Social  

 Security Scenes in the Member States of the European Communities«, 15.  

 udgave af 1. juli 1988. Derfor er det af afgørende betydning for forbrugerne,  

 at medicinudgifterne begrænses mest muligt.
 Den samme interesse bør også gøre sig gældende fra offentlig side, da  

 apoteksudsalgspriserne i dag er bestemmende for udgiftsniveauet såvel til  

 sygesikring som til medicin indkøbt til hospitals- og anden  

 institutionsbehandling.
 Det kan ikke være de danske forbrugeres og de danske skatteyderes opgave  

 at sikre medicinalfirmaerne en fortjeneste, der ligger langt over, hvad de  

 kan få i andre lande.
Bemærkninger til beslutningsforslagets enkelte punkter ad pkt. 1 Danmark adskiller sig fra de lande, vi normalt sammenligner os med, idet  

 det i praksis er meget vanskeligt at gennemføre en indgående kontrol med  

 priserne på medicin efter den gældende lovgivning.
Dette set i sammenhæng med  

 en ikke eksisterende konkurrence på medicinområdet i Danmark gør, at  

 prisniveauet ligger uacceptabelt højt.
 En offentlig prisfastsættelse på medicin i Danmark skal tage udgangspunkt  

 i medicinpriserne på identiske præparater i de nordiske lande og i EF og  

 udregnes efter et system i lighed med det, der praktiseres i Sverige.  

 Prisfastsættelsen må hermed kunne opfylde de krav, der med rette kan stilles  

 om objektivitet og kontrollerbarhed.
ad pkt. 2 Der findes i Danmark kun ganske få lægemiddelgrossister, hvilket  

 bevirker, at de i realiteten har absolut monopol på distributionen til  

 apotekerne.
Grossisterne er bundet af den af leverandørerne fastsatte  

 apoteksindkøbspris.
Sammenhængende med den manglende mulighed for  

 priskonkurrence grossisterne imellem holder man hinanden i skak med en aftale  

 om, at alle skal forhandle samtlige varer.
Ved at ophæve denne brancheaftale  

 vil der være store rationaliseringsmuligheder.
ad pkt. 3 Ved at give sygehusene mulighed for at handle direkte med producenter og  

 importører og ved at lade sygehusapotekerne producere og levere direkte til  

 hinanden vil der kunne opnås en omkostningsbesparelse.
ad pkt. 4 Arbejdet med at omlægge medicinforbruget fra dyre til billigere  

 ligeværdige præparater skal intensiveres og støttes fra Sundhedsstyrelsen i  

 form af løbende, lettilgængelig information til såvel læger som farmaceuter.
ad pkt. 5 Det gældende avancesystem understøtter ikke bestræbelserne på at sælge  

 billigst muligt.
Der bør ske en avanceomlægning, der afspejler arbejdet med  

 udlevering af det enkelte præparat, der er det samme uanset pris.
ad pkt. 6 På baggrund af forsøg med reduktion og billiggørelse af lægernes  

 medicinordination vil der formentlig være mulighed for væsentlige  

 besparelser.
Lægemiddelkomiteernes arbejde bør intensiveres, og hospitaler,  

 plejehjem og andre institutioner bør skærpe opmærkosmheden omkring  

 ordinationsmængden.
 Forsøg i Frederiksborg Amtskommune med ansættelse af lægemiddelkonsulent  

 til institutionerne har givet en besparelse på flere gange udgiften til løn.  

 Besparelsen vil udmøntes i lavere sygesikrings- og hospitalsudgifter.
 Et udvalgsarbejde vil kunne give retningslinjer for en skærpet  

 opmærksomhed på dette område.
