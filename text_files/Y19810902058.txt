Udtalt, at en viceskoleinspektør ved den skole, hvor ordningen skulle  

 fungere, samt en lærer ved en skole, der ikke var omfattet af ordningen, ikke  

 bør anses for inhabile.
Indenrigsministeriet lagde vægt på, at der efter det  

 oplyste i ingen af tilfældene er tale om, at de pågældende ville få en  

 økonomisk fordel af sagens udfald, samt at deres interesse i sagens udfald i  

 første række måtte formodes at udspringe af faglige og professionalt betonede  

 overvejelser om at finde en administrativ hensigtsmæssig løsning på sagen.
 Desuden udtalt, at et kommunalbestyrelsesmedlem, hvis søn i en periode  

 havde læst et begrænset antal timer på en af gårdvagtsordningen omfattet  

 skole, ej heller kunne anses for inhabil.
 Endelig udtalt, at et medlem, hvis søn og svigerdatter var lærer ved  

 en af gårdvagtsordningen omfattet skole, måtte anses for inhabil.
 Ministeriet lagde herved vægt på, at det for offentligheden vil  

 fremstå som en reel mulighed, at det pågældende medlems søn og svigerdatter  

 ville kunne komme til at deltage i den betalte gårdvagtsordning, der for en  

 lærer vil kunne indbringe ca. 6.000 kr.
 på årsbasis.
I skrivelse af 14. januar 1981 (j.nr. 00.01G01) har Hadsten byråd anmodet  

 om indenrigsministeriets afgørelse af nogle inhabilitetsspørgsmål i  

 forbindelse med byrådets behandling af en sag om indførelse af betalt  

 gårdvagtsordning ved 2 af kommunens 5 skoler.
De berørte skoler er Hadsten  

 skole og Østervangskolen.
 Der er i forbindelse med sagens behandling opstået tvivl om følgende 4  

 byrådsmedlemmers habilitet:
 Medlem A, der er viceskoleinspektør ved Østervangskolen.
 Medlem B, hvis søn og svigerdatter er lærere ved Østervangskolen.
 Medlem C, der er lærer ved Ødom Hadbjerg centralskole, der ikke er  

 omfattet af forslaget om betalt gårdvagsordning.
 Medlem D, hvis søn har været ungdomsskoleinspektør i Hadsten kommune  

 indtil 1. juni d.å., dog med orlov i tiden fra 1. juni 1980 til 31. maj 1981.  

 Sønnen har i skoleåret 1979 80 læst 8 timer af sit pligtige ugentlige timetal  

 i folkeskolen ved Hadsten skole.
 Sagen har haft følgende forløb:
 Den 13. oktober 1980 anmodede borgmester Henning Nielsen tilsynsrådet for  

 Århus amt om en vejledende udtalelse vedrørende de 3 førstnævnte  

 byrådsmedlemmers eventuelle inhabilitet med henblik på behandling af sagen om  

 betalt gårdvagtsordning på byrådets næste møde.
 Tilsynsrådet svarede 16. oktober 1980, at medlem A og B efter rådets  

 opfattelse vil være inhabile, men ikke medlem C.
Ved skrivelse af 27. oktober 1980 anmodede borgmesteren herefter  

 indenrigsministeriet om en vejledende udtalelse om de anførte 3  

 byrådsmedlemmers habilitet.
Ministeriet underrettede telefonisk kommunen om,  

 at man ikke ville kunne afgive udtalelse i sagen, før byrådet behandlede  

 sagen om indførelse af betalt gårdvagt ved Hadsten skole og Østervangskolen  

 den 10. november 1980. Borgmesteren stillede på dette møde forslag om, at  

 henholdsvis medlem A og B erklaret inhabile.
Forslagene blev imidlertid  

 forkastede ved de efterfølgende afstemninger.
De 2 medlemmer deltog herefter  

 i afstemningen vedrørende gårdvagtsordningen, der blev vedtaget med 8 stemmer  

 imod 7.
 Da flere medlemmer havde udtalt tvivl om de pågældende medlemmers  

 habilitet, blev spørgsmålet herefter af byrådet forelagt tilsynsrådet for  

 Århus amt, der den 17. november 1980 traf den afgørelse, at medlem A og B  

 havde været inhabile ved byrådets behandling af sagen om betalt gårdvagt den  

 10. november 1980. I medfør af lov om kommunernes styrelse § 61, stk. 1,  

 ophævede tilsynsrådet derfor byrådets beslutning, således at sagen skulle  

 behandles påny uden deltagelse af de nævnte 2 medlemmer.
Den 5. december 1980 anmodede et medlem af Hadsten byråd tilsynsrådet for  

 Århus amt om en udtalelse vedrørende et andet medlems medlem D's habilitet i  

 sagen om gårdvagtsordningen.
Tilsynsrådet svarede den 15. december 1980, at  

 medlem D i lighed med medlem B havde været inhabil ved behandlingen af den  

 omhandlede sag.
Byrådet havde den 22. december 1980 påny forslaget om indførelse af  

 gårdvagtsordning ved de nævnte 2 skoler til behandling.
Under hensyn til  

 tilsynsrådets afgørelse af 17. november 1980 og udtalelse af 15. december  

 1980 deltog medlemmerne A, B og D ikke i sagens behandling.
Forslaget, der  

 var optaget som pkt. 10 på dagsordenen, bortfaldt, da der ved afstemningen  

 blev afgivet 7 stemmer for og 7 imod.
Efter forslag fra den socialdemokratiske og den konservative byrådsgruppe  

 var der på dagsordenen for det samme byrådsmøde herefter optaget 2 forslag  

 til behandling.
Forslagene, der var optaget som henholdsvis pkt. 11 og 12 på  

 dagsordenen, drejede sig om indførelse af betalt gårdvagtsordning ved  

 henholdsvis Østervangskolen og Hadsten skole.
Begge forslag blev vedtaget,  

 idet medlem D ikke deltog i behandlingen af nogen af forslagene og medlem A  

 og B ikke deltog i behandlingen af forslaget vedrørende Østervangskolen.
 På vegne af byrådsmedlemmerne repræsenterende Venstre og  

 Fremskridtspartiet forelagde borgmesteren den 8. januar 1981 tilsynsrådet for  

 Århus amt, hvorvidt byrådet kunne benytte den anvendte fremgangsmåde på mødet  

 den 22. december 1980 at dele sagen om indførelse af gårdvagtsordningen ved 2  

 af kommunens skoler op i 2 nye sager vedrørende hver sin skole, som herefter  

 kom til forhandling og afstemning.
Den 14. januar 1981 anmodede byrådet herefter som nævnt  

 indenrigsministeriet om at træffe afgørelse vedrørende  

 habilitetsspørgsmålene, og ministeriet udbad sig en udtalelse fra  

 tilsynsrådet for Århus amt.
Tilsynsrådet har i sin udtalelse af 29. januar  

 1981 henholde sig til sin tidligere trufne afgørelse.
 Tilsynsrådet har senere underrettet indenrigsministeriet om, at rådet  

  efter at have indhentet en udtalelse fra byrådet i sit møde den 1. maj 1981  

 har besluttet at udtale, at der er en sådan lighed mellem på den ene side den  

 første og på den anden side de to efterfølgende sager på dagsordenen for  

 mødet den 22. december 1980, at spørgsmålet om indførelse af gårdvagtsordning  

 ved de 2 skoler er afgjort ved afstemningen om den oprindelige sag.
 Det er telefonisk over for indenrigsministeriet oplyst, at der hidtil har  

 eksisteret den ordning ved kommunens skoler, at hvervet som gårdvagt er gået  

 på skift mellem alle lærerne ved de respektive skoler som en  

 overenskomstmæssig forpligtigelse for lærerne uden særligt vederlag.
 Ved Hadsten skole og Østervangskolen har der imidlertid fra februar 1981  

 til udgangen af juni måned d.å. været indført betalt gårdvagtsordning,  

 således at hvervet som gårdvagt mod særligt vederlag er blevet varetaget af  

 et mindre antal dertil udpegede lærere ved hver skole (for Østervangskolens  

 vedkommende af 4 lærere).
 Det er endvidere oplyst, at der til den betalte gårdvagtsordning ved de 2  

 skoler for hele året 1981 er afsat et samlet beløb på ca. 51.000 kr. i  

 vederlag, og at det må antages, at det beløb, der ville tilfalde en lærer,  

 der deltager i ordningen, på årsbasis vil udgøre ca. 6.000 kr. brutto.
 I denne anledning skal man meddele, at indenrigsministeriet ikke fuldtud  

 kan tilslutte sig tilsynsrådets afgørelse af 17. november 1980, jfr. rådets  

 udtalelse af 15. december 1980.
Afgørelsen af, om de 4 kommunalbestyrelsesmedlemmer skal anses for  

 inhabile, må efter indenrigsministeriets opfattelse afhænge af såvel styrken  

 som karakteren af den personlige og/eller økonomiske interesse, som det  

 enkelte medlem har i den pågældende sag.
Såfremt der ikke er tale om en  

 direkte personlig og/eller økonomisk interesse for det pågældende medlem, kan  

 der dog være tale om at anse den pågældende for inhabil, såfremt der  

 foreligger et sådant interessefællesskab mellem kommunalbestyrelsesmedlemmet  

 og en person, der har den fornødne personlige og/eller økonomiske interesse i  

 sagens udfald, at det er rimeligt at identificere dem med hinanden.
For så vidt angår medlem A og medlem C er det et spørgsmål om den  

 pågældende beslutning får en sådan direkte indflydelse på deres forhold, at  

 de bør anses for inhabile.
Efter indenrigsministeriets opfattelse er dette  

 ikke tilfældet.
Indenrigsministeriet lægger hverved vægt på, at der efter det  

 oplyste i ingen af tilfældene er tale om, at de pågældende vil kunne få en  

 økonomisk fordel af sagens udfald, samt at deres indteresse i sagens udfald i  

 første række må formodes at udspringe af faglige og professionelt betonede  

 overvejelser om at finde en administrativt hensigtmæssig løsning på sagen.
For så vidt angår medlem B og medlem D, for hvem afgørelsen alene synes at  

 kunne have en indirekte betydning, må det konstateres, at der foreligger et  

 interessefællesskab, som traditionelt antages at kunne begrunde inhabilitet.  

 I et tilfælde, hvor det skal afgøres, om et sådant interessefællesskab  

 bevirker inhabilitet, bør man efter indenrigsministeriets opfattelse i særlig  

 grad være opmærksom på, om den foreliggende interesse er af en sådan styrke  

 og karakter, at den kan begrunde inhabilitet.
I det foreliggende tilfælde er  

 indenrigsministeriet mest tilbøjeligt til at anse B for inhabil.
Ministeriet  

 lægger herved vægt på, at det for offentligheden vil fremstå som en reel  

 mulighed, at det pågældende medlems søn og svigerdatter ville kunne komme til  

 at deltage i den betalte gårdvagtsordning, der for en lærer vil kunne  

 indbringe ca. 6.000 kr. på årsbasis.
 For så vidt angår medlem D's inhabilitet henvises til det ovenfor  

 vedrørende medlem A og medlem C udtalte og den anførte begrundelse.
 Under henvisning til foranstående, hvorefter medlem B må antages at have  

 været inhabil, finder indenrigsministeriet dog ikke grundlag for at  

 tilsidesætte tilsynsrådets beslutning af 17. november 1980 om ophævelse af  

 Hadsten byråds beslutning af 10. november 1980 om som en forsøgsordning for  

 tiden 1. januar 31. december 1981 at indføre betalt gårdvagtsordning ved  

 Hadsten skole og Østervangskolen.
 Som det videre fremgår af foranstående blev kun 1 af de 3 medlemmer, der  

 på byrådsmødet den 22. december 1980 erklærede sig for inhabil ved  

 behandlingen af sag nr. 10 på byrådets dagsorden, med rette af byrådet  

 udelukket fra deltagelse i dagsordenspunktets behandling.  

 Indenrigsministeriet mener på denne baggrund ikke at burde udtale sig om,  

 hvorvidt behandlingen af dagsordenens pkt. 10 udelukkede den efterfølgende  

 behandling af spørgsmålet, først for den ene og derefter for den anden skoles  

 vedkommende (dagsordenens pkt. 11 og 12). Det må nu være overladt til  

 kommunalbestyrelsen at tage stilling til, hvorvidt forslaget om indførelse af  

 betalt gårdvagtsordning skal genoptages på det foreliggende grundlag, og i  

 givet fald med hvilket beslutningstema.
 Det tilføjes, at sagens endelige afgørelse henhører under domstolene.
 Man beklager den sene besvarelse.
 P.M.V.
 E.B.
