Lønsumsafgift -	Lønsumsafgift -	idrætsunion Der blev over for nævnet rejst spørgsmål om, hvorvidt  

 en idrætsunion er omfattet af lønsumsafgiftspligten for de  

 aktiviteter, der ikke vedrører egentlig idrætsudøvelse  

 for amatører.
Det drejer sig f.eks. om rådgivning og vejledning,  

 oplysnings- og uddannelsesvirksomhed, koordinering og varetagelse af  

 medlemsforeningernes interesser.
Det blev gjort gældende, at unionens aktiviteter som helhed er  

 fritaget for lønsumsafgift som en integreret del af amatørsport  

 , der er undtaget fra afgiftspligten efter lønsumsafgiftsloven.
Denne  

 fritagelse dækker alle aktiviteter, der har nær tilknytning til  

 amatørsport, uanset om aktiviteterne finder sted i de enkelte klubber  

 eller i specialforbundene.
 Afgrænsningen af fritagelsesbestemmelsen bør så vidt  

 muligt følge administrationen af den tilsvarende  

 fritagelsesbestemmelse i momslovens § 2, stk. 3, litra e.
 Efter fast praksis er aktiviteterne i specialforbundene ikke anset for  

 omfattet af momspligten.
Nævnet har truffet afgørelse om, at idrætsunionen ikke  

 er omfattet af afgiftspligten efter lønsumsafgiftsloven.
Unionens  

 aktiviteter kan således anses som en integreret  del af amatør  

 sport, der er undtaget fra afgigtspligten efter lovens § 1.
