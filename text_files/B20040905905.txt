 Teknisk forskrift om  

 flydende boligers stabilitet, flydeevne m.v.
 I medfør af § 1, stk. 3,  

 § 3, § 17, stk. 5, § 22 og § 32 i lov om sikkerhed til søs, jf.  

 lovbekendtgørelse  

 nr. 627 af 26. juli 2002, som ændret ved lov nr. 1231 af 27. december 2003,  

 og  

  

  

 efter  

 samråd med Erhvervs- og Boligstyrelsen, fastsættes:
Anvendelsesområde § 1.  

  

  

 Forskriften gælder for stabilitet, flydeevne,  

 vandtæt inddeling m.v. for flydende boliger omfattet af byggeloven.  

  Forskriften  

 supplerer byggeloven og de i medfør af byggeloven udstedte administrative  

 bestemmelser.
 Stk. 2.  

  

 Bestemmelserne i forskriften  

 gælder tillige for eksisterende flydende boliger, der senest et år efter  

 forskriftens ikrafttræden skal godkendes af en autoriseret person.
Definitioner § 2.  

  

  

 Følgende udtryk har i denne forskrift den anførte  

 betydning:
 1.  

 	  

    

 »Skrog«:  

 Pontonen eller prammen under en flydende bolig eller skroget af et tidligere  

 skib, som indrettes til flydende bolig.
 2.  

 	  

    

 »Anerkendte normer«: Danske konstruktions- og byggenormer, normer  

  

  

  og ligeværdige internationale standarder  

 samt de anerkendte klassifikationsselskabers regler for konstruktion og  

 bygning  

 af skibe og fartøjer.
 3.  

 	  

    

 »Flydende  

 bolig« er en bolig på vandet, som i byggeloven er omfattet af begrebet  

 »transportable  

 konstruktioner, som gøres til genstand for bygningsmæssig udnyttelse«.
4.  

 	  

    

 »Autoriseret  

 person« er en person, som Søfartsstyrelsen har autoriseret til at foretage de  

 i  

 § 12 nævnte verifikationer.
En autoriseret person er bemyndiget til at kræve  

 reparationer udført og til efter en tilfredsstillende besigtigelse at udstede  

 en attest herom.
 5.  

 	  

    

 »Faglig  

 kompetent person« er en person, som har dokumenteret faglig viden om  

 stabilitet  

 og flydende konstruktioner.
Ækvivalens § 3.  

  

  

 Dersom denne forskrift kræver, at et bestemt  

 tilbehør, materiale, anordning eller apparat eller type heraf skal anbringes  

 eller  

 forefindes i en flydende bolig, eller at der skal træffes en bestemt  

 foranstaltning, tillader Søfartsstyrelsen, at der anbringes eller forefindes  

 et  

 andet tilbehør, materiale, anordning eller apparat eller type heraf, eller at  

 der træffes en anden foranstaltning i den flydende bolig, hvis den ved  

 afprøvning  

 heraf eller på anden måde finder det godtgjort, at et sådant tilbehør,  

 materiale, anordning eller apparat eller type heraf eller foranstaltning er  

 lige så effektiv som det, der kræves efter forskrifterne.
 Stk. 2.  

  

 Søfartsstyrelsen accepterer  

 afprøvninger, der udføres af anerkendte prøveinstitutter, herunder  

 prøveinstitutter i andre EU-medlemsstater samt i lande, der er omfattet af  

 EØS-aftalen, og som giver passende og tilfredsstillende garantier af teknisk,  

 fagmæssig og uafhængig art.
Tekniske krav Skroget § 4.  

  

  

 Styrken og konstruktionen af skroget skal være  

 tilstrækkelig til at modstå alle forudseelige forhold under dennes planlagte  

 anvendelse.
Skroget skal være dimensioneret til at kunne bære og optage de  

 statiske og dynamiske kraftpåvirkningerne fra de huse og overbygninger, der  

 placeres i eller ovenpå skroget, samt fra eventuelle motor- og  

 tankinstallationer samt af andet udstyr.
Der skal indbygges de nødvendige  

 forstærkninger, hvor der forekommer punktbelastninger.
 Stk. 2.  

  

 Skroget skal være konstrueret og  

 bygget i overensstemmelse med de relevante bestemmelser i reglerne fra en  

 anerkendt  

 organisation  

  med  

 hensyn til prammens skrogkonstruktion, styrke, og materialedimensioner.
 Stk. 3.  

  

 Såfremt skroget fremstilles af et  

 materiale eller efter en metode, hvor der ikke findes konstruktionsregler hos  

 de anerkendte organisationer eller Søfartsstyrelsen, kan der anvendes andre  

 anerkendte normer eller standarder.
 Stk. 4.  

  

 Alle rum, tanke og inddelinger  

 skal være tilgængelige for inspektion.
Stk. 5.  

  

 Skroget skal have monteret egnede klamper, beslag eller pullerter for  

 at kunne fortøje forsvarligt.
Der skal tillige være mindst et beslag eller en  

 pullerter i hver ende, som kan anvendes til bugsering.
Hvis bugserbeslag er  

 let  

 tilgængelige, kan disse også godkendes som  

 fortøjningsbeslag.
Der skal udføres en  

 tilstrækkelig forstærkning af det område, hvorpå klamper, beslag og pullerter  

 fastgøres.
Materialer § 5.  

  

  

 Skroget skal være udført af stål, aluminium eller  

 andet egnet materiale (træ, jernbeton og lignende), der er modstandsdygtigt  

 over for saltvand, eventuelt i forbindelse med effektiv beskyttelse.
 Stk. 2.  

  

 Alt materiale til skrog, dæk, udvendig  

 beklædning og underlag for gulvbelægning, som er udsat for vand eller  

 fugtighed,  

 skal være udført af et materiale, der ikke påvirkes alvorligt af fugtighed,  

 eller det skal beskyttes på en tilstrækkelig måde.
Konstruktion og bygning § 6.  

  

  

 Konstruktionen og bygningen skal ske i henhold  

 til anerkendte normer, og hvad det anvendte materiale og den anvendte  

 byggemetode kræver for at opnå en pålidelig og sikker konstruktion.
Hvor de  

 anerkendte organisationer har retningslinier for bygningen, kan disse  

 anvendes.
 Stk. 2.  

  

 Svejsning af skrog skal udføres i  

 henhold til anerkendte normer og standarder for udførelse af svejsearbejde,  

 f.eks. i henhold til en anerkendt organisations regler.
Tanke § 7.  

  

  

 Såfremt der skal være tanke om bord for  

 opbevaring af vand, olie, spildevand eller lignende, skal de i nybyggede  

 skrog  

 være løse tanke eller indbygget i en dobbeltbund eller dobbeltklædning, som  

 let  

 kan inspiceres både indvendigt og udvendigt.
Tankene skal være dimensionerede  

 til det maksimale tryk, disse kan blive udsat for under anvendelsen.
Luftrør  

 skal udmunde i fri luft mindst 380 mm over skrogets dæk.
Lænsesystemer § 8.  

  

  

 I hvert enkelt afgrænset rum under dækket i  

 prammen skal der installeres en vandstandsalarm med akustisk og visuel  

 varsling, som ved utilsigtet vandfyldning kan høres overalt i den flydende  

 bolig.
Såfremt der er forbindelse mellem flere rum, er vandstandsalarmer  

 installeret  

 i det ene rum på de laveste steder tilstrækkelig under hensyntagen til  

 eventuelt trim og krængning.
Stk. 2.  

  

 Der skal forefindes lænsepumpe  

 med en sådan minimumskapacitet, at det kan sikres, at der kan pumpes vand  

 gennem  

 hovedlænserøret med en hastighed på mindst 2 m/s.
Lænsepumpe kapaciteten skal  

 dog mindst være på 15 m3/h.
 Hovedlænserørets  

 indvendige diameter 'd' bestemmes efter følgende formel:
(mm) Hvor:  

 	  

    

 L,  

 B og D er skrogets længde, bredde og dybde eller sidehøjde i meter.
 Lænsepumpen  

 eller -pumperne skal arrangeres således, at det er muligt at lænse fra alle  

 rum  

 under dækket, bortset fra rum udelukkende til opbevaring af vand eller olie,  

 eller det skal være muligt at flytte pumpen fra en sugebrønd til en anden.
Stk. 3.  

  

 Såfremt det kan godtgøres, at  

 prammens sikkerhed ikke forringes derved, kan lænsearrangementet og  

 vandstandsalarmer  

 undlades i bestemte rum.
Dette forudsætter, at der ved lækage stadig  

 opretholdes en aktuel GM værdi på minimum 0,60 m.
Inddeling,  

 flydeevne og stabilitet § 9.  

  

  

 Den flydende bolig skal være stabil under alle  

 tænkelige forhold både under hensyntagen til dens egenvægt, forsyninger, last  

 samt personer og anden bevægelig last under normal anvendelse samt under  

 bugsering.
Stk. 2.  

  

 Skrog udført som lukkede  

 vandtætte pontoner, udelukkende til opretholdelse af den flydende boligs  

 flydeevne, skal være underopdelt ved hjælp af blandt andet langsgående og  

 tværgående vandtætte inddelinger (skotter), som sikrer, at den fuldt lastede  

 flydende bolig holdes flydende med positiv stabilitet, selv om det største  

 rum  

 bliver fyldt med vand.
Alternativt skal antallet af pontoner være så stort,  

 at  

 den flydende bolig holdes flydende med positiv stabilitet og en minimum GM  

 værdi  

 på 0,60 m, selv om den største ponton bliver fyldt med vand.
 Stk. 3.  

  

 Den flydende bolig behøver ikke  

 have stabilitetsoplysninger som skibe og fartøjer, men jf. stk. 1 ovenfor  

 skal  

 enhver flydende bolig besidde en tilstrækkelig stabilitet, og dette skal  

 kunne  

 dokumenteres.
 Stk. 4.  

  

 Stabiliteten,  

  udtrykt som  

 metacenterhøjden GM i intakt tilstand, skal som minimum være lig med eller  

 større end en metacenterhøjde (GM) på 0,60 m.
 IVL  

 = det tværskibs inertimoment af vandlinieplanet om centerlinien (m4).
 V =  

 rumfanget af den flydende boligs totale deplacement til den pågældende  

 vandlinie  

 (m3).
 G =  

 det fælles tyngdepunkt for den fuldt lastede flydende bolig; måles i meter  

 over  

 underkant af køl (laveste punkt på underkant af pram) på midten af prammen.
 BG =  

 den lodrette afstand mellem opdriftens tyngdepunkt (B) og den fuldt lastede  

 flydende boligs samlede tyngdepunkt (G).
 Metacentret  

 (M) er skæringspunktet mellem opdriftslinien før og efter en meget lille  

 krængning.
 Stk. 5.  

  

 Når en flydende bolig er  

 færdigbygget, skal der udføres en krængningsprøve for fastsættelse af  

 tyngdepunktet (G). Som alternativ til en krængningsprøve kan foretages  

 detaljerede vægt- og tyngdepunktsberegninger udført af en faglig kompetent  

 person.
 Stk. 6.  

  

 Hvis der i skroget eller  

 overbygningen foretages forandringer, der påvirker egenvægten væsentligt og  

 beliggenheden af tyngdepunktet, skal stabiliteten revurderes af en fagligt  

 kompetent person.  

  Ved  

 væsentligt menes i denne forbindelse en ændring i egenvægten på ±5% eller  

 derover eller en forøgelse af BG på 3% eller derover.
Stk. 7.  

  

 Det kan tillades, at bestemmelsen  

 af G for en bestemt skrog under en flydende bolig undlades, når der  

 foreligger  

 oplysninger fra en krængningsprøve eller nøjagtig beregning foretaget med et  

 søsterfartøj.
Der udføres en efterfølgende kontrol af egenvægten ved en  

 aflæsning af dybgangen eller fribordet.
Ved afvigelser på indtil 5% af  

 egenvægten (deplacementet) accepteres det, at stabilitetsoplysningerne fra et  

 søsterfartøj anvendes.
Stk. 8.  

  

 Stabiliteten af den færdige  

 komplette flydende bolig skal ved usymmetrisk belastning (sidepåvirkning),  

 vindpåvirkning og ved sammenstimling af det maksimale antal personer, der kan  

 forventes at være om bord i den ene side på øverste tilgængelige etage, være  

 tilstrækkelig til, at skroget ikke krænger mere end 4º, og krængningen må  

 maksimalt medføre en reduktion af fribordet i den ene side på to tredjedele  

 af  

 det oprindelige fribord.
Der skal enten regnes med et vindtryk på mindst 500  

 N/m2 af den flydende boligs facade over fortøjningsplanet, og den lodrette  

 arm  

 beregnes fra center af det projicerede undervandsskrog i profil, eller  

 vindtrykket  

 bestemmes ved en mere detaljeret beregning i henhold til Dansk Standards norm  

 DS 410 »Normer for last på konstruktioner«.
 Stk. 9.  

  

 Ækvivalente metoder til  

 konstatering af stabiliteten kan anvendes, såfremt det kan accepteres af den  

 autoriserede person.
 Stk. 10.  

  

 Skibslignende skrog, der opfylder  

 de gældende bestemmelser for skibe, anses for at have tilstrækkelig  

 stabilitet  

 og flydeevne m.v.
Fribord, og fribordsmæssige forhold § 10.  

  

  

 Fribordet, målt fra vandoverfladen til overkant  

 af skroget på den færdige flydende bolig, må aldrig være mindre end 500 mm,  

 når  

 den flydende bolig ikke krænger.
Stk. 2.  

  

 Skrogets tæthed og integritet,  

 inkl. tætheden af åbninger til søen, skal kunne opretholdes under bugsering.  

 På  

 nye skrog må der ikke findes søventiler og andre åbninger under vandlinien,  

 medmindre der findes en afspærrelig ventil på klædningen, som kan lukkes fra  

 prammens dæk.
Afgangsåbninger i skroget over let vandlinie og mindre end 350  

 mm  

 over dybeste vandlinie samt systemer med åben udmunding indenbords skal have  

 kontraventil, som forhindrer vandindtrængning, Rørsystemer, der er tilsluttet  

 gennemføringer i skroget, skal være monteret således, at der ikke kommer vand  

 ind i fartøjet, selv om ventilerne står åbne.
Ventiler på skroggennemføringer  

 skal være egnet til brug på fartøjer og udføres af stål, bronze eller et  

 andet  

 sejt materiale og monteres således, at de er let tilgængelige.
Stk. 3.  

  

 Hvis der forefindes koøjer i  

 skrog, skal underkanten af disse være anbragt mindst 500 mm over  

 vandoverfladen  

 ved største dybgang.
Koøjer og vinduer, hvis underkant er mindre end 800 mm  

 over vandlinien ved største dybgang, må ikke være oplukkelige.
Koøjer,  

 vinduer  

 og lysåbninger samt glasset heri skal være udført af en solid konstruktion af  

 egnede materialer.
Glas i koøjer samt vinduer og lysåbninger placeret i  

 fribordet skal være hærdet eller lamineret glas, som skal være mekanisk  

 fastholdt mellem to metalrammer eller mellem en fals og en metalramme.
Stk. 4.  

  

 For at sikre personer mod at  

 falde i vandet skal der på dæk og andre steder, hvor personer færdes,  

 forefindes rækværk eller gelænder med en højde på minimum 1 meter.
Ved åbne  

 typer af rækværk må afstanden mellem stængerne ikke være større end 150 mm.  

 Stængerne i rækværk skal placeres lodret, så børn ikke kan kravle op.
På  

 eksisterende gelændere kan dette sikres ved montering af plader eller  

 presenning på den indvendige side af stængerne.
Dæk, trappetrin eller andre  

 steder, hvor personer færdes, skal være udført således, at arealet er  

 skridsikkert eller er pålagt et skridsikkert materiale.
Særlige sikkerhedsregler § 11.  

  

  

 Der skal placeres mindst en godkendt redningskrans  

 forsynet med 30 m line klar til øjeblikkelig brug på den flydende boligs  

 søside.
Stk. 2.  

  

 Den flydende bolig skal være forsynet  

 med en fast monteret lejder, der gør det muligt for en person, som er faldet  

 i  

 vandet, at kravle i sikkerhed på skroget.
Såfremt den flydende bolig ligger  

 ved  

 en kaj eller bro forsynet med tilsvarende lejdere, kan lejderen udelades på  

 den  

 flydende bolig.
Flytning af flydende boliger § 12.  

  

  

 Når en flydende bolig flyttes inden for en havn  

 eller tilsvarende beskyttet område, må der kun være det for flytningen  

 nødvendige antal personer om bord.
Der skal forefindes godkendte  

  redningsveste  

 til de ombordværende.
 Stk. 2.  

  

 Hvis den flydende bolig flyttes  

 fra en havn til en anden, skal det ske i en periode med udsigt til gunstige  

 vejrforhold, og der må ikke være personer om bord under bugseringen uden for  

 havneområder, medmindre reglerne for skibes bygning, konstruktion, udrustning  

 og drift er opfyldt.
Godkendelse og syn § 13.  

  

  

 Forinden et skrog til en flydende bolig tages i  

 brug, skal dets konstruktion godkendes og besigtiges af en person autoriseret  

 hertil af Søfartsstyrelsen.
Den autoriserede person skal, efter en  

 tilfredsstillende gennemgang og besigtigelse, udfærdige en attest om, at  

 skroget opfylder denne forskrift.
Forinden den færdige flydende bolig tages i  

 brug som ny, skal en autoriseret person verificere stabiliteten af den  

 samlede  

 konstruktion ved en anerkendt metode og udfærdige dokumentation herfor.  

 Dokumentationen skal opbevares af ejeren.
Stk. 2.  

  

 Den udvendige bund på flydende  

 boliger skal besigtiges med den flydende bolig på land af en autoriseret  

 person  

 mindst hvert 5. år, og der skal udfærdiges en attest om besigtigelsen.
Ejeren  

 skal opbevare attesten for seneste besigtigelse.
For flydende boliger, hvis  

 bund er fremstillet af særligt modstandsdygtige materialer, eller som har  

 gennemgået en særlig konservering og udvendig korrosionsbeskyttelse med  

 langtidsholdbare malingssystemer kombineret med offeranoder, kan  

 intervallerne  

 mellem bundbesigtigelserne forlænges til 10 år.
 Stk. 3.  

  

 Bestemmelserne i stk. 1 og 2  

 finder ikke anvendelse på skibe og fritidsfartøjer bygget i overensstemmelse  

 med gældende bestemmelser for skibe og fritidsfartøjer.
Straf og ikrafttræden § 14.  

  

  

 Overtrædelse af §§ 4-13 straffes med bøde eller  

 fængsel i indtil 1 år.
Stk. 2.  

  

 Straffen kan stige til fængsel i  

 indtil 2 år, hvis der 1)  

 	  

    

 ved  

 overtrædelsen er sket skade på liv eller helbred eller fremkaldt fare herfor, 2)  

 	  

    

 tidligere  

 er afgivet forbud eller påbud for samme eller tilsvarende forhold eller 3)  

 	  

    

 ved  

 overtrædelsen er opnået eller tilsigtet en økonomisk fordel for den  

 pågældende  

 selv eller andre.
 Stk. 3.  

  

 Det skal betragtes som en særlig  

 skærpende omstændighed, at der for unge under 18 år er sket skade på liv  

 eller  

 helbred eller fremkaldt fare herfor, jf. stk. 2, nr. 1.
 Stk. 4.  

  

 Sker der ikke konfiskation af  

 udbytte, som er opnået ved overtrædelsen, skal der ved udmåling af bøde,  

 herunder tillægsbøde, tages særligt hensyn til størrelsen af en opnået eller  

 tilsigtet økonomisk fordel.
 Stk. 5.  

  

 Der kan pålægges selskaber m.v.  

 (juridiske personer) strafansvar efter reglerne i straffelovens 5. kapitel.
 § 15.  

  

  

 Forskriften træder i kraft den 1. marts 2004.
 Stk. 2.  

  

 Forskriften gælder ikke for Grønland.
Søfartsstyrelsen, den 27. januar  

 2004 Anne Skov Strüver /Peter Lauridsen Bilag 1 Bemærkninger til  

 teknisk forskrift om flydende boligers stabilitet, flydeevne m.v.
I det følgende gengives et notat dateret  

 februar 2003 om husbåde og flydende boliger udarbejdet af Søfartsstyrelsen og  

 Erhvervs- og Boligstyrelsen i fællesskab.
I notatet redegøres for  

 grænsedragningen  

 mellem Erhvervs- og Boligstyrelsens og Søfartsstyrelsens regler om flydende  

 boliger.
Indledning Søfartsstyrelsen og Erhvervs-  

 og Boligstyrelsen har mange indikationer på, at antallet af husbåde og  

 flydende  

 boliger er stigende, og at antallet vil stige betydeligt i de kommende år.  

 Det  

 fremgår endvidere af kommuneaftalen for 2003 med Københavns Kommune, at  

 regeringen vil undersøge mulighederne for at fremme boligudbuddet i  

 Københavns  

 Kommune og i resten af landet, herunder etablere regelsæt for husbåde.
 Der er generelt stor  

 usikkerhed blandt kommuner, havnemyndigheder, nuværende og kommende  

 husbådsejere  

 m.fl. om, hvilken regulering der gælder for husbådes og flydende boligers  

 bygning og indretning  og om der er tale om et hus eller en båd.
I lyset heraf har Erhvervs-  

 og Boligstyrelsen og Søfartsstyrelsen fundet behov for i dette notat nærmere  

 at  

 redegøre for reglerne.
Nedenfor gennemgås en række af de bestemmelser, der  

 har  

 betydning for afdækning af kompetencefordelingen i forhold til husbåde og  

 flydende boliger.
Hvad forstås ved  

 husbåde? Der findes ikke et særskilt  

 regelsæt for husbåde og flydende boliger, hverken inden for  

 søfartslovgivningen  

 eller byggelovgivningen.
Der er endvidere ikke i lovgivningen nogen  

 definition  

 af en husbåd, ligesom der så vidt vides heller ikke i retspraksis er taget  

 stilling til spørgsmålet om, hvorvidt en husbåd er et hus eller et skib.
Den  

 eneste dom, der nærmer sig dette spørgsmål, er en højesteretsdom fra 1975  

 (UfR  

 1975.415 H), og den tager ikke klart stilling hertil.
I den juridiske teori  

 opstilles en række krav, der normalt skal være opfyldt, for at en indretning  

 er  

 et skib.
Indretningen skal kunne flyde og bevæge sig på eller igennem vandet,  

 og indretningen skal have en vis størrelse.
I almindelighed giver det  

 ikke anledning til problemer at vurdere, hvorvidt en konkret indretning er et  

 skib i relation til en given lovgivning.
Det er imidlertid nødvendigt at  

 foretage en konkret vurdering i relation til den konkrete lovgivning af, om  

 der  

 er tale om et skib i denne lovgivnings forstand.
 I dette notat defineres  

 husbåde og flydende boliger som flydende indretninger, som anvendes til  

 beboelse på samme sted, som ikke er af rent forbigående karakter.
Denne definition omfatter husbåde  

 og flydende boliger, som tidligere har været anvendt som skibe, og husbåde  

 og flydende boliger, som er bygget med henblik på at blive anvendt som  

 stationære flydende boliger, samt husbåde  

 og flydende boliger, som er forsynet med eget fremdriftsmiddel, men som  

 anvendes til beboelse, som ikke er af rent forbigående karakter.
 Herefter anvendes alene  

 udtrykket »flydende boliger«.
Byggeloven Byggeloven har til formål at  

 sikre, at bebyggelse udføres og indrettes således, at den frembyder  

 tilfredsstillende tryghed i brand-, sikkerheds- og sundhedsmæssig henseende.
 Loven fortolkes i retspraksis  

 rummeligt og omfatter som udgangspunkt enhver form for bygningsmæssig  

 udnyttelse, hvor lovens anvendelse er begrundet i de hensyn, loven tilsigter  

 at  

 varetage.
Flydende boliger, der ligger  

 fast i havn, er omfattet af byggeloven.
Det fremgår af byggelovens § 2, stk.  

 3,  

 at loven også omfatter transportable konstruktioner, som agtes gjort til  

 genstand for bygningsmæssig udnyttelse, der ikke er af rent forbigående art.
 Alt efter anvendelse er flydende  

 boliger omfattet af henholdsvis Bygningsreglement 1995 (etageboliger,  

 klublejligheder, kollegier) og bygningsreglement for småhuse 1998  

 (enfamilieboliger og fritidsboliger).
Byggelovgivningen  

 administreres decentralt.
Det er således de enkelte kommuner, der er  

 bygningsmyndigheder, udsteder byggetilladelser til arbejder omfattet af loven  

 og er tilsynsmyndighed i forhold til overholdelsen af loven og de i medfør  

 heraf  

 udstedte bestemmelser.
Der er i  

 bygningsreglementerne ikke bestemmelser om opførelse og indretning af  

 beboelse  

 eller erhverv, som specifikt retter sig mod flydende boliger.
Men de  

 relevante  

 almindelige bestemmelser i byggeloven og bygningsreglementerne finder altså  

 anvendelse  

 også for flydende boliger.
Det er særligt bestemmelser  

 omkring brandsikkerhed, indeklima og sundhed, der kan være relevante ved  

 indretning af en flydende bolig, uanset dens anvendelse.
Bestemmelser om  

 bygningers  

 indretning og areal- og rumkrav kan også være relevante, især når flydende  

 boliger skal anvendes til f.eks. etageboliger.
Som bygningsmyndighed er det  

 kommunen, der i hvert enkelt tilfælde skal tage stilling til, hvilke krav der  

 er væsentlige i forhold til det enkelte byggeri under hensyn til den flydende  

 boligs planlagte anvendelse og beskaffenhed i øvrigt.
Det er ligeledes  

 kommunen, der skal tage stilling til, i hvilket omfang der kan meddeles  

 dispensation fra reglementernes bestemmelser.
 I byggesagsbehandlingen skal  

 kommunen således påse, at reglementernes relevante bestemmelser overholdes,  

 og  

 give de eventuelt fornødne dispensationer under hensyntagen til de særlige  

 forhold, der gør sig gældende for det enkelte byggeri af flydende boliger.
 Det vil blive præciseret i  

 bygningsreglementet, at flydende boliger er omfattet af anvendelsesområdet.
Lov om sikkerhed til  

 søs og anden søfartslovgivning Søfartsstyrelsen  

 administrerer lov om sikkerhed til søs.
Loven har bl.a. til formål at sikre,  

 at  

 skibe er bygget, udstyret og drevet således, at menneskeliv på søen er sikret  

 fuldt betryggende, og således, at de er egnet til det formål, de til enhver  

 tid  

 er bestemt for.
 Loven er en rammelov; bortset  

 fra en overordnet generalklausul bestemmes det ved tekniske forskrifter, som  

 udstedes af Søfartsstyrelsen, hvorledes skibe skal være bygget, indrettet og  

 udrustet.
Der foreligger som tidligere  

 nævnt ikke en definition af, hvad der i loven forstås ved »skibe«, men det  

 forudsættes i almindelighed, at alle skibe er omfattet af loven.
Kravene til  

 et  

 skib vil imidlertid variere med skibets art, anvendelse og størrelse samt  

 dets  

 fartsområde.
En ændring af et skibs fartsområde vil således kunne gøres  

 betinget af konstruktionsmæssige og/eller udstyrsmæssige ændringer.
Lov om sikkerhed til søs  

 omfatter principielt også skibe, der anvendes som flydende boliger, selv om  

 lovens bestemmelser efter en umiddelbar fortolkning mere sigter imod skibe,  

 der  

 anvendes til sejlads.
Det kan således nævnes, at generalklausulen i lovens §  

 2,  

 stk. 2, bl.a. omhandler skibes forsyning med bl.a. navigeringsmidler og  

 maskinanlæg, som generelt ikke passer særlig godt på flydende boliger, der  

 ligger fast i havn, og slet ikke på flydende boliger, der er bygget  

 udelukkende  

 som stationære flydende boliger.
Et lovvalg efter anvendelse  

 er ikke ukendt; det kan f.eks. nævnes, at boreplatforme og andre havanlæg,  

 der  

 forsejles eller bugseres, efter fast praksis omfattes af loven, så længe de  

 er  

 under forsejling eller bugsering.
Når de står fast på bunden, er de derimod  

 omfattet af lov om visse havanlæg.
Heller ikke i den øvrige  

 søfartslovgivning er begrebet skibe nærmere defineret, ligesom  

 begrebet kan  

 afgrænses forskelligt i forskellige dele af søfartslovgivningen.
I henhold  

 til  

 § 11 i søloven, der regulerer optagelsen af »skibe« i Skibsregisteret, anses  

 flydedokke, kabeltromler, flydende beholdere og lignende ikke som skibe i  

 modsætning til pramme, lægtere, uddybningsmaskiner, flydekraner og lignende.  

 Flydende boliger kan efter fast praksis registreres i Skibsregisteret.
Besætningsloven indeholder  

 heller ingen definition af, hvad der forstås ved skibe.
Efter besætningsloven  

 skal der på ethvert skib være en skibsfører, ligesom der herudover skal være  

 den af hensyn til sikkerhed for menneskeliv på søen nødvendige besætning.  

 Loven  

 indeholder f.eks. bestemmelser om, hvilke kvalifikationskrav og certifikater  

 besætningen på forskellige skibstyper og med forskellige fartsområder skal  

 have, og at rederen og skibsføreren har ansvaret for at sikre, at besætningen  

 lever op til lovens krav.
Besætningslovens bestemmelser er således målrettet  

 skibe, der anvendes til sejlads, og forekommer meningsløse i forhold til  

 flydende boliger, der ligger fast i havn.
Der eksisterer ikke i dag  

 inden for lovgivningen om sikkerhed til søs forskrifter, der specifikt retter  

 sig mod flydende boliger.
Når f.eks. et ældre passagerskib overgår til  

 anvendelse som flydende bolig, har Søfartsstyrelsen i en række tilfælde  

 accepteret,  

 at den flydende bolig ikke længere skulle leve op til en lang række af de  

 krav,  

 som ville gælde for skibe i drift.
En ældre bekendtgørelse fra 1965 om  

 forskrifter for skibes bygning og udstyr m.v. med senere ændringer  

 (hovedbekendtgørelsen) har ligeledes været bragt i anvendelse over for  

 flydende  

 boliger.
Hvilken lovgivning  

 finder anvendelse på flydende boliger? Som det fremgår af  

 beskrivelsen ovenfor, er flydende boliger omfattet såvel af byggelovgivningen  

 som lovgivningen om sikkerhed til søs, og begge lovgivninger har i en vis  

 udstrækning været anvendt på flydende boliger.
Søfartsstyrelsen og Erhvervs-  

 og Boligstyrelsen finder imidlertid efter en formålsfortolkning, at kriteriet  

 for afgrænsningen mellem de to områder bør være anvendelsen som bolig.  

 Flydende  

 boliger, der ikke anvendes til at sejle som skibe, men i stedet ligger fast i  

 havn og anvendes som boliger, er således først og fremmest at betragte som en  

 bolig, der er reguleret af byggeloven og skal opfylde de relevante  

 bestemmelser  

 i bygningsreglementet.
Ved anvendelse til boligformål er bygningslovgivningen  

 langt bedre egnet til at sikre, at disse flydende boliger i brand- og  

 sikkerheds- og sundhedsmæssig henseende lever op til de krav, der bør stilles  

 til en bolig.
Flydende boliger er  

 imidlertid en særegen boligtype, der ikke reguleres fuldt dækkende af  

 byggeloven.
I modsætning til almindelige huse er flydende boliger f.eks. ikke  

 placeret på en bestemt matrikel, men ligger i en havn.
Det siger sig selv, at  

 f.eks. byggelovgivningens krav vedrørende fundamenter ikke finder anvendelse  

 på  

 flydende boliger; her suppleres byggelovgivningen af søfartslovgivningens  

 krav  

 til skibes opdrift og stabilitet.
Endvidere gælder, at når den flydende bolig  

 anvendes som skib enten ved egen fremdrift eller ved forsejling, omfattes den  

 af søfartslovgivningen.
 For at tydeliggøre, hvilke  

 krav inden for søfartslovgivningen flydende boliger skal opfylde, vil  

 Søfartsstyrelsen præcisere dette i en teknisk forskrift, idet regelsættet  

 samtidig vil blive begrænset til forhold, som ikke i tilstrækkeligt omfang er  

 dækket af byggelovgivningen.
Den tekniske forskrift vil  

 indeholde en definition af flydende boliger, der alene omfatter anvendelse  

 som  

 bolig på mere permanent måde.
For flydende boliger uden egne fremdriftsmidler  

 indskrænkes reglerne til:
1.  

 	  

    

 bestemmelser  

 om flydende boligers flydeevne og stabilitet, 2.  

 	  

    

 en  

 godkendelsesordning med (eventuelle) krav om periodiske kontrol ved  

 bemyndigede  

 personer, 3.  

 	  

    

 forbud  

 mod personer om bord på en flydende bolig under bugsering, såfremt den  

 flydende  

 bolig ikke har opnået godkendelse efter de relevante søfartsregler, og 4.  

 	  

    

 evt.  

 krav om, at der skal kunne træffes foranstaltninger til alarmering for samt  

 lænsning af indtrængende vand, beskyttelse mod at falde over bord fra dæk, og  

 at der skal være redningsudstyr om bord.
For flydende boliger med egne  

 fremdriftsmidler vil der være bestemmelser om, hvilke regelsæt denne i øvrigt  

 skal leve op til.
Forskriften ventes endvidere at komme til at indeholde  

 bestemmelser  

 om bortfald af hidtidige certifikater, når et skib overgår til anvendelse som  

 flydende bolig.
En flydende bolig, der skal  

 slæbes fra én placering til en anden, skal under forsejlingen opfylde  

 søfartslovgivningens krav.
Det indebærer, at det skib, der slæber den  

 flydende  

 bolig, skal opfylde de almindelige vilkår for slæbning.
For flydende boliger,  

 der ved hjælp af eget fremdriftsmiddel ændrer placering, skal  

 søfartslovgivningens almindelige bestemmelser være opfyldt under sejladsen.
 For en god ordens skyld  

 bemærkes, at permanent opankrede skibe, der anvendes til andet end egentlig  

 beboelse, f.eks. butik eller restauration, ikke er omfattet af dette notat.
Anden lovgivning af  

 betydning for flydende boliger Ud over byggelovgivningen og  

 lovgivningen om sikkerhed til søs er der en række andre bestemmelser, der har  

 betydning for f.eks. flydende boligers indretning og brug.
Brandsikring Flydende boliger er som  

 udgangspunkt omfattet af byggelovgivningens brandsikringskrav, hvor disse er  

 relevante, jf. det tidligere anførte om anvendelse af byggelovgivningens krav  

 på flydende boliger.
 Forbrændingsmotorer med  

 tilhørende brændstof til fremdrivning og fremstilling af elektricitet og evt.  

 varme kan udgøre en særlig brandrisiko, men dette vurderes parallelt til  

 opbevaring af f.eks. nødgeneratorer i land og vurderes derfor ikke at give  

 anledning til særlige problemer.
 For flydende boliger, der  

 tidligere har været anvendt som skibe, vil der kunne dispenseres fra  

 principperne i byggeloven med hensyn til indretning og materialer.
Stærkstrømslovgivningen Stærkstrømslovgivningen har  

 til formål at sikre det højst mulige sikkerhedsniveau ved produktion,  

 transmission, distribution og brug af elektricitet, jf. lov nr. 251 af 6. maj  

 1993 om elektriske stærkstrømsanlæg og elektrisk materiel med senere  

 ændringer.  

 Ved bekendtgørelse nr. 177 af 20. marts 1995 om administration m.v. af  

 stærkstrømsloven er visse anlæg dog undtaget fra stærkstrømsbekendtgørelsen.  

 Dette gælder bl.a. »skibes egne elektriske installationer og udstyr ved brug  

 om  

 bord«, jf. nævnte bekendtgørelse § 1, stk. 2.
Baggrunden for denne  

 undtagelse er, at der findes bestemmelser om elektriske installationer på  

 skibe  

 i søfartslovgivningen på grund af de særlige forhold, der gør sig gældende  

 for  

 sejlende skibe, og der er ikke taget stilling til, om flydende boliger er  

 omfattet.
For flydende boliger, der udelukkende anvendes til beboelse, er der  

 imidlertid væsentlige lighedspunkter til andre beboelsesindretninger, jf.  

 ovenfor.
Dette betyder, at det findes mest hensigtsmæssigt, at flydende  

 boliger  

 ikke anses for omfattet af »skibe« i stærkstrømslovgivningen og derved  

 omfattes  

 af de almindelige regler.
Denne fortolkning kan præciseres ved udstedelse af  

 en  

 Elråd-meddelelse.
Hvis flydende boliger ikke  

 anses som skibe i stærkstrømslovgivningens forstand, betyder det, at skibenes  

 installationer herefter skal opfylde stærkstrømsbekendtgørelsens  

 installationsbestemmelser  

 for faste installationer i boliger (SB afsnit 6), samt at  

 installationsarbejdet  

 skal udføres af en autoriseret elinstallatør, jf.
Elinstallatørloven, Lov nr.  

 314 af 5. maj 2000.
Disse krav er antageligt ikke  

 opfyldt i eksisterende husbåde.
For disse boligers installationers  

 vedkommende  

 kan Elektricitetsrådet efter ansøgning i det konkrete tilfælde dispensere fra  

 kravene, forudsat elsikkerheden i øvrigt er tilstrækkelig.
Såfremt der  

 efterfølgende foretages ændringer i installationerne, vil kravene i afsnit 6  

 samt Elinstallatørloven dog skulle iagttages.
 For så vidt angår fremtidige  

 nybyggede flydende boliger, vil installationerne i disse skulle bygges efter  

 reglerne om installationer i boliger.
 Det skal endvidere bemærkes,  

 at en bolig normalt skal være fast tilsluttet og ikke stikkontakttilsluttet,  

 hvilket antageligt også vil stille krav til den pågældende havneplads.
Gas-, vand- og  

 afløbsinstallationer I lov nr. 206 af 27. marts  

 2000 om gasinstallationer og installationer i forbindelse med vand- og  

 afløbsledninger  

 fremgår det, at loven bl.a. har til formål at sikre og opretholde et  

 acceptabelt  

 sikkerhedsniveau for gasinstallationer af hensyn til sikkerheden for personer  

 og beskyttelse mod tab af værdier samt at sikre kvaliteten af vand- og  

 afløbsarbejde af hensyn til miljø- og sundhedsindsatsen.
Loven finder, jf. § 3, ikke  

 anvendelse på gas-, vand- og afløbsinstallationer om bord på skibe, men der  

 er  

 ikke taget stilling til, om flydende boliger er omfattet.
For flydende  

 boliger  

 gælder, at installationerne stort set svarer til tilsvarende installationer i  

 almindelige boliger, hvorfor det findes hensigtsmæssigt, at flydende boliger  

 anses for omfattet af de generelle regler i loven om gas-, vand- og  

 afløbsinstallationer.
Bestemmelserne om  

 gasinstallationer til søs afspejler i øvrigt bestemmelserne på land, og der  

 er  

 taget initiativ til en yderligere harmonisering mellem styrelserne bl.a. i  

 relation til det forhold, at der for fritidsfartøjer under 24 meter ikke i  

 dag  

 kræves autorisation eller godkendelse af de virksomheder, der arbejder med  

 gasinstallationer.
Tilsvarende gælder for vand- og afløbsinstallationerne,  

 hvor  

 reglerne er fastsat ud fra miljø- og sundhedsmæssige krav, som også bør være  

 gældende for flydende boliger.
 Forholdene for gas-, vand- og  

 afløbsinstallationer i flydende boliger vil blive præciseret i forbindelse  

 med  

 revision af bestemmelserne i det i medfør af loven udgivne Gasreglement (for  

 gasinstallationer) og ved revision af loven i 2005.
Søfartsstyrelsen Vermundsgade  

 38 C 2100  

    

 København Ø Tlf.  

 39 17 44 00 Erhvervs-  

 og Boligstyrelsen Dahlerups  

 Pakhus Langelinie  

 Allé 17 2100  

    

 København Ø Tlf.  

 35 46 60 00 Forskriften har som udkast været notificeret i overensstemmelse med  

 Europa-Parlamentets og Rådets direktiv 98/34/EF  

 (informationsproceduredirektivet), som ændret senest ved direktiv 98/47/EF.
 F.eks. stålnormer,  

 betonnormer m.v.
