Vejledning vedrørende behandling af  

 blindpassagerer om bord på danske skibe I 1999 modtog Søfartsstyrelsen en henvendelse om,  

 at de danske bestemmelser om blindpassagerer ikke levede op til  

 bestemmelserne vedrørende frihedsberøvelse i den  

 Europæiske Menneskerettighedskonvention.
Efter at have forelagt spørgsmålet for  

 Justitsministeriet har Søfartsstyrelsen udarbejdet denne vejledning,  

 ligesom man har foretaget en præcisering af skibsførerens  

 oplysningspligt overfor blindpassagerer i teknisk forskrift om  

 blindpassagerer i skibe.
Ved samme lejlighed er det i den tekniske forskrift  

 bl.a. blevet præciseret, at blindpassagerer skal følge de  

 anvisninger, som gives af skibets fører eller andre, der handler  

 på dennes vegne, samt at de skal afholde sig fra at foretage  

 handlinger, som kan forstyrre skibets drift eller være til fare for  

 sikkerheden.
Den Europæiske Menneskerettighedskonventions artikel  

 5 Efter konventionens artikel 5 har enhver ret til frihed og  

 personlig sikkerhed.
Ingen må berøves friheden undtagen i de  

 tilfælde, der er opregnet i bestemmelsen.
Spørgsmålet om, hvorvidt et indgreb er en  

 frihedsberøvelse, der er omfattet af bestemmelsen, beror efter Den  

 Europæiske Menneskerettighedsdomstols praksis på en konkret  

 vurdering af bl.a. dets intensitet og varighed.
Domstolen har ikke taget  

 stilling til, om en indelåsning af blindpassagerer fx i en kahyt om  

 bord på et skib, udgør en frihedsberøvelse i  

 konventionens forstand.
Det kan derfor give anledning til tvivl om, hvorvidt  

 der overhovedet er tale om frihedsberøvelse i konventionens forstand,  

 når en blindpassager låses inde i en kahyt, mens skibet befinder  

 sig til havs.
Justitsministeriet har imidlertid udtalt, at man er mest  

 tilbøjelig til at antage, at indelåsning af blindpassagerer i en  

 kahyt vil kunne udgøre en frihedsberøvelse i konventionens  

 forstand.
Dette indebærer imidlertid ikke, at indespærring af  

 blindpassagerer ikke må finde sted, men at dette skal ske inden for  

 rammerne af konventionens artikel 5, der er optrykt nedenfor.
 Art. 5, stk. 1, litra c, giver mulighed for at  

 frihedsberøve en blindpassager, når der er rimelig grund til at  

 anse det for nødvendigt for at forhindre ham i at begå en  

 forbrydelse eller i at flygte efter at have begået en sådan.
 Efter art. 5, stk. 1, litra e, kan der foretages  

 frihedsberøvelse af en blindpassager, hvis han vurderes at være  

 sindssyg, eller til fare for sig selv, f.eks. fordi han truer med at  

 begå selvmord.
 Art. 5, stk. 1, litra f, giver adgang til at  

 frihedsberøve en blindpassager, for at hindre ham i uretmæssigt  

 at trænge ind i et land.
Blindpassagerer, som frihedsberøves, skal snarest  

 muligt orienteres om årsagen hertil og retsgrundlaget herfor, på  

 et sprog som vedkommende kan forstå.
Såfremt myndighederne i  

 anløbshavnen ikke lader blindpassageren gå fri, efter at  

 skibsføreren har præsenteret ham for dem, har blindpassageren  

 endvidere ret til at få prøvet frihedsberøvelsen ved  

 domstolene i den stat, hvor anløbshavnen er beliggende.
Kravet om  

 domstolsprøvelse gælder dog kun i det omfang anløbshavnen  

 er beliggende i en stat, der er medlem af den Europæiske  

 Menneskerettighedskonvention.
 Den Europæiske Menneskerettighedskonvention er i  

 Danmark gennemført ved lov, jf. lovbekendtgørelse nr. 750 af  

 19. oktober 1998. Konventionens bestemmelser supplerer således  

 bestemmelsen i sømandslovens § 62 om skibsførerens adgang  

 til at foretage de foranstaltninger, som er nødvendige for at  

 opretholde ordenen om bord.
Behandling af blindpassagerer Når en eller flere blindpassagerer opdages om bord  

 på et skib, kan forskellige tiltag blive nødvendige for at  

 sikre, at blindpassagererne ikke kommer til at forstyrre skibets drift, eller  

 bliver til fare for hverken sig selv eller for besætningens, skibets  

 eller lastens sikkerhed.
Tiltagene vil afhænge af blindpassagerernes  

 opførsel og antal samt af hvilken type skib, der er tale om, dets  

 indretning og last samt antallet af besætningsmedlemmer.
Blindpassagerer skal således instrueres om,  

 hvorledes de skal forholde sig om bord, ligesom de skal have den  

 nødvendige instruktion i de almindelige sikkerhedsforhold om bord.
Det  

 kan vise sig vanskeligt at gøre den krævede instruktion og  

 underretning forståelig for blindpassagereren pga. manglende  

 sprogkundskaber.
I disse situationer bør skibsføreren  

 søge at give underretning, så godt som det er muligt.
 Man bør i denne forbindelse være  

 opmærksom på, at blindpassagerer, der af sproglige årsager  

 ikke kan instrueres om, hvorledes de skal forholde sig om bord på  

 skibet, uforvarende vil kunne komme til at gribe ind i skibets drift på  

 en sådan måde, at der opstår fare for skibet sikkerhed.
 Skibsføreren skal også sikre, at  

 blindpassageren modtager en efter forholdene om bord passende forplejning og  

 indkvartering, har adgang til sanitære faciliteter, samt hvor dette er  

 nødvendigt, medicinsk behandling.
 Skibsføreren skal endvidere søge at  

 fastslå blindpassagerens identitet og i hvilken havn han er kommet om  

 bord, samt underrette rederiet og de relevante myndigheder om  

 blindpassageren.
Frihedsberøvelse af blindpassagerer må kun  

 foretages efter, at skibsføreren, eventuelt efter drøftelser  

 med rederiet, nøje har overvejet den konkrete situation og vurderet,  

 at de ovennævnte betingelser er opfyldt, samt at der ikke findes andre  

 mindre indgribende foranstaltninger, som kan løse problemet.  

 Indelåsning indtil blindpassageren kan overlades til myndighederne i  

 anløbshavnen kan fx ske, når skibsføreren skønner,  

 at dette er nødvendigt for at forebygge overfald på  

 besætningen, røveri, tyveri, hærværk,  

 ildspåsættelse samt truende adfærd eller for at forebygge  

 forsøg på at forlade skibet med redningsmidler.  

 Indelåsning af blindpassagerer under rejsen må imidlertid ikke  

 ske pr. automatik.
Det forudsætter således, at der foreligger  

 konkrete omstændigheder, som nødvendiggør  

 indespærringen.
 Såfremt der sker indelåsning af  

 blindpassagerer, skal der etableres et beredskab, som sikrer, at de  

 pågældende bliver lukket ud, hvis der opstår en situation,  

 hvor indelåsningen kan udgøre en fare for blindpassageren, fx i  

 tilfælde af brand om bord eller vandindtrængen i skibet.
Opmærksomheden henledes på, at en række  

 lande pålægger rederierne meget betydelige bøder,  

 såfremt blindpassagerer uden gyldig indrejsehjemmel undslipper fra  

 skibene ind i de pågældende lande.
Det vil derfor oftevære  

 hensigtsmæssigt i så god tid som muligt, før skibet  

 ankommer til havn, at indhente anløbshavnens myndigheders  

 forholdsordre om, hvorledes man skal forholde sig.
Søfartsstyrelsen, den 13. juni 2001 Bilag 1 Den Europæiske Menneskerettighedskonventions artikel  

 5 Ret til frihed og sikkerhed Stk. 1. Enhver har ret til frihed og  

 personlig sikkerhed.
Ingen må berøves friheden undtagen i  

 følgende tilfælde og i overensstemmelse med den ved lov  

 foreskrevne fremgangsmåde:
a)	lovlig frihedsberøvelse af en person efter  

 domfældelse af en kompetent domstol; b)	lovlig anholdelse eller anden  

 frihedsberøvelse af en person for ikke at efterkomme en domstols  

 lovlige påbud eller for at sikre opfyldelsen af en ved lov foreskrevet  

 forpligtelse; c)	lovlig anholdelse eller anden  

 frihedsberøvelse af en person med det formål at stille ham for  

 den kompetente retlige myndighed, når der er begrundet mistanke om, at  

 han har begået en forbrydelse, eller rimelig grund til at anse det for  

 nødvendigt at hindre ham i at begå en forbrydelse eller i at  

 flygte efter at have begået en sådan; d)	frihedsberøvelse af en mindreårig  

 ifølge lovlig afgørelse med det formål at føre  

 tilsyn med hans opdragelse eller lovlig frihedsberøvelse for at stille  

 ham for den kompetente retlige myndighed; f)	lovlig anholdelse eller anden  

 frihedsberøvelse af en person for at hindre ham i uretmæssigt at  

 trænge ind i landet eller af en person, mod hvem der tages skridt til  

 udvisning eller udlevering.
 Stk. 2. Enhver, der anholdes, skal snarest muligt  

 og på et sprog, som han forstår, underrettes om grundene til  

 anholdelsen og om enhver sigtelse mod ham.
Stk. 3. Enhver, der anholdes eller  

 frihedsberøves i henhold til bestemmelserne i denne artikels stk.1,  

 litra c, skal ufortøvet stilles for en dommer eller anden  

 øvrighedsperson, der ved lov er bemyndiget til at udøve  

 domsmyndighed, og skal være berettiget til at få sin sag  

 pådømt inden for en rimelig frist, eller til at blive  

 løsladt i afventning af rettergangen.
Løsladelsen kan  

 gøres betinget af sikkerhed for, at den pågældende giver  

 møde under rettergangen.
 Stk. 4. Enhver, der berøves friheden ved  

 anholdelse eller anden tilbageholdelse, har ret til at indbringe sagen for en  

 domstol, for at denne hurtigt kan træffe afgørelse om  

 lovligheden af frihedsberøvelsen, og beordre ham løsladt, hvis  

 frihedsberøvelsen ikke er lovlig.
 Stk. 5. Enhver, der har været anholdt eller  

 frihedsberøvet i strid med bestemmelserne i denne artikel, skal have  

 ret til erstatning.
