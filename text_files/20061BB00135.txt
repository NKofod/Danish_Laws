Fremsat den 30. marts 2007 af  

 Charlotte Fischer (RV),  

 Marianne Jelved (RV) og Margrethe Vestager (RV) Forslag til folketingsbeslutning om  

 afregulering af universiteterne Folketinget pålægger regeringen at gennemgå det regelsæt, der  

 regulerer universiteternes virksomhed, med henblik på at afregulere og  

 mindske  

 statens detailstyring af universiteterne og inden den 1. oktober 2007 sende  

 udvalget en rapport herom.
Bemærkninger til forslaget Afbureaukratisering og regelforenkling i den offentlige sektor  

 har været på den politiske dagsorden i adskillige år.
Det Radikale Venstre  

 har  

 for nylig selv lanceret et udspil om en tillidsreform af den offentlige  

 sektor,  

 som lægger op til at mindske den statslige detailstyring af offentlige  

 institutioner i kommunerne.
Statens detailstyring begrænser sig imidlertid ikke kun til  

 kommunerne.
Universiteterne er tilsvarende spundet ind i regler,  

 bekendtgørelser og krav om ministergodkendelse.
Forslaget lægger op til, at universiteterne skal have mere  

 frihed end i dag.
Det skal være en økonomisk frihed, der baner vejen for en  

 endnu stærkere satsning på den langsigtede frie forskning.
Det skal være en  

 organisatorisk  

 frihed, så universitetsbestyrelserne kan indrette uddannelser og forskning,  

 som  

 de finder bedst  i tillid til, at de har de bedste forudsætninger for  

 at  

 planlægge universitetets opgaver.
Forslaget følger op på løfterne i universitetsreformen fra  

 oktober 2002. Her blev universiteterne stillet i udsigt, at der ville blive  

 sat  

 en stopper for detailstyringen af universiteterne ved at nedbringe antallet  

 af  

 regler og bekendtgørelser.
I stedet skulle der lægges større vægt på  

 rammestyring.
Rektorkollegiet har i slutningen af 2005 gjort status over  

 udmøntningen af hensigterne i universitetsreformen.
De vurderer, at der  

 fortsat  

 er lang vej til at gøre universiteterne til frie selvejende institutioner.
Blandt andet fremhæves, at universiteterne stadig er underlagt  

 både rigsrevisor og institutionsrevisorer.
Det burde være tilstrækkeligt, at  

 de  

 følger årsregnskabsloven og kun er underlagt én revisor.
De skal også selv  

 kunne bestemme, hvilket lønsystem de bruger.
I dag er de pålagt at bruge det  

 statslige SLS.
Endvidere er det fortsat uklart, om universiteterne kan overtage  

 egne bygninger.
Det bremsere for, at universiteterne reelt kan blive  

 selvejende  

 institutioner.
Også reglerne for godkendelse af nye uddannelser og ændringer i  

 bestående uddannelser er stadig administrativt tunge.  

 Uddannelsesbekendtgørelsen fastlægger ret konkrete regler for opbygningen af  

 uddannelser, og den levner ikke megen plads til frihed og fleksibilitet.  

 Dette  

 er en udynamisk struktur i en globaliseret verden, hvor krav og efterspørgsel  

 efter uddannelser er meget foranderlig.
Tiden er inde til at slippe  

 universiteterne  

 fri af dette bureaukrati.
Universiteterne skal ligeledes mere frit kunne bestemme krav  

 til optag.
I dag er de tvunget til at følge en meget detaljeret  

 adgangsbekendtgørelse.
Ministeriet skal f.eks. godkende universiteternes  

 optagelsesprøver og samtaler i forbindelse med kvote 2. Færre bestemmelser i  

 bekendtgørelsen vil give universiteterne friere hænder til at finde nye og  

 bedre måder at rekruttere studerende på.
Dette er blot eksempler på, at man endnu ikke har realiseret  

 hensigterne bag universitetsreformen.
Derfor pålægger forslaget regeringen at  

 gennemgå bekendtgørelser og centrale regler gældende for universiteterne med  

 henblik på både at afregulere og afbureaukratisere.
Men med friheden følger også et ansvar.
Derfor skal  

 universiteterne i stedet for detailregler bindes op på nogle overordnede  

 rammemål  

 om forskning, undervisning, innovation, beskæftigelse, socialt medansvar og  

 internationalisering.
Disse helt overordnede udviklingsmål formuleres i  

 samarbejde med det enkelte universitet i en udviklingskontrakt.
Det er afgørende, at målene er få og overordnede.
Ellers  

 risikerer kontrakterne blot at blive en ny detailregulering af  

 universiteternes  

 virksomhed.
Skriftlig fremsættelse Charlotte Fischer  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til folketingsbeslutning  

 om afregulering af universiteterne.
(Beslutningsforslag nr.
B 135).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
