Fremsat den 3. november 2006 af  

 Anne Baastrup (SF), Ole Sohn (SF) og  

 Kristen Touborg (SF) Forslag til folketingsbeslutning om  

 ændring af reglerne om udstedelse af straffeattester Folketinget opfordrer justitsministeren til at ændre reglerne  

 for udstedelse af straffeattester med henblik på at sikre, at en arbejdsgiver  

 i  

 forbindelse med ansættelse eller under ansættelse af en lønmodtager alene kan  

 få oplysninger om, hvorvidt lønmodtageren har begået et strafbart forhold, i  

 det omfang det er nødvendigt for at tilgodese væsentlige hensyn til  

 virksomhedens eller andres sikkerhed og oplysningerne er relevante for  

 udførelse af det pågældende arbejde.
Bemærkninger til forslaget 1. Baggrund og formål De seneste år er antallet af udstedelser af private  

 straffeattester vokset.
Stadig flere arbejdsgivere ønsker at se en  

 straffeattest i forbindelse med en ansættelse.
Det gælder uanset, om det er  

 en  

 flaskedreng, en salgsassistent eller en leder, arbejdsgiveren søger.
Umiddelbart er der ikke noget på arbejdsmarkedet, der kan  

 begrunde denne udvikling.
Konsekvensen er imidlertid meget uheldig.  

 Virksomhedernes stigende brug af straffeattester kan reelt virke som en  

 ekstra  

 straf.
Kravet om en ren straffeattest betyder bl.a., at unge, som har begået  

 mindre kriminalitet, kan få svært ved at få et job og dermed bliver fastholdt  

 i  

 ledighed.
Det øger risikoen for, at de kommer ind i en ond spiral med ny  

 kriminalitet.
Brugen af straffeattester er gået for vidt.
I dag kan en enkelt  

 dom betyde, at et ellers dygtigt og fornuftigt ungt menneske ikke kan få en  

 læreplads.
Forslagsstillerne mener ikke, at problemet kan løses med  

 oplysning og holdningspåvirkning eller gennem aftaler mellem arbejdsmarkedets  

 parter.
Forslagsstillerne foreslår derfor, at der indføres regler, som  

 begrænser  

 arbejdsgivernes adgang til at få straffeattester til kun at gælde, i det  

 omfang  

 det er nødvendigt for at tilgodese væsentlige hensyn til virksomhedens eller  

 andres sikkerhed og oplysningerne er relevante for udførelse af det  

 pågældende  

 arbejde.
2. Kriminalregisteret Det Centrale Kriminalregister består af en afgørelsesdel og en  

 efterforskningsdel.
Registerets formål er bl.a. at registrere afgørelser m.v.  

 i  

 kriminelle sager til brug i strafferetsplejen, at tjene som internt  

 arbejdsregister  

 for politiet og at danne grundlag for udskrift af straffeattester og andre  

 meddelelser til brug i strafferetsplejen, til privat brug og til brug for  

 andre  

 myndigheder.
I afgørelsesdelen optages oplysninger om personer, om hvem der  

 er  

 truffet afgørelser i straffesager.
I efterforskningsdelen optages oplysninger  

 af politimæssig betydning.
De nærmere regler fremgår af bekendtgørelse om  

 behandling af personoplysninger i Det Centrale Kriminalregister  

 (Kriminalregisteret). De lovovertrædelser, som er registreret i  

 Kriminalregisteret,  

 vil stå på den private straffeattest i 2-5 år.
Af et bilag til  

 beslutningsforslaget fremgår, hvor længe de enkelte lovovertrædelser  

 bliver stående på den private straffeattest.
Politiet udsteder straffeattester for private personer, når de  

 pågældende fremsætter begæring herom.
I straffeattester optages alene  

 afgørelser, som er tilført afgørelsesdelen, og som omfatter overtrædelser af  

 straffeloven og lovgivningen om euforiserende stoffer, eller udenlandske  

 afgørelser, dog med nogle begrænsninger.
Oplysninger fra afgørelsesdelen kan  

 videregives, når den, oplysningerne angår, har givet samtykke.
3. Udviklingen i udstedelsen af straffeattester Justitsministeren  

 har i et svar af 27/9 2005 på spørgsmål nr. 215 (alm. del, folketingsåret  

 2004-05,  

 2. samling) fra Folketingets Retsudvalg bl.a. oplyst:
 »Justitsministeriet har til brug for besvarelsen af spørgsmålet  

 om udviklingen i antallet af registreringer og arbejdsgivernes krav til  

 straffeattest i forbindelse med ansættelse af unge indhentet en udtalelse fra  

 Rigspolitichefen, der har oplyst følgende:
»Politikredsene forestår som udgangspunkt udstedelse af private  

 straffeattester, når anmodningen om en privat straffeattest fremsættes af den  

 registrerede over for politiet.
Hvis der er tilførsler til en privat  

 straffeattest,  

 udstedes denne dog af Rigspolitichefen.
 Rigspolitichefen forestår endvidere udstedelsen af private  

 straffeattester, når anmodningen om udstedelse fremsættes af en anden end den  

 registrerede eller anmodningen om udstedelse af en privat straffeattest af  

 den  

 registrerede fremsættes direkte over for Rigspolitichefen.
 Endelig forestår Rigspolitichefen udstedelsen af offentlige  

 straffeattester og særlige attester til politi og anklagemyndighed til brug i  

 strafferetsplejen.
 Af skemaet fremgår antallet af offentlige og private  

 straffeattester udstedt af Rigspolitichefen i perioden 2000-2005. Opgørelsen  

 af  

 antallet af udstedte offentlige straffeattester omfatter tillige  

 straffeattester udstedt til brug i strafferetsplejen.
 Rigspolitichefen er ikke i besiddelse af oplysninger om  

 antallet af private straffeattester uden tilførsler, der er udstedt af  

 politikredsene.
År Offentlige u/tilførsler Offentlige m/tilførsler Private u/tilførsler  

 udstedt af Rigspolitich.
Private m/tilførsler I alt 2000 63.427 64.585 4.281* 6.084 138.377 2001 63.684 57.411 3.988* 6.632 131.715 2002 66.498 56.300 3.550* 7.092 133.440 2003 77.312 95.061 4.444* 7.411 184.228 2004 86.596 80.762 6.899* 8.518 182.775 01.01.05-30.06.05 32.290 28.914 4.211* 4.914 70.329 * I tallet indgår ikke antallet af private straffeattester uden  

 tilførsler udstedt af politikredsene.
 Det kan endvidere oplyses, at Rigspolitichefen ikke umiddelbart  

 har tilgængeligt statistisk materiale, der belyser udviklingen i antallet af  

 registreringer af mindre straffelovsovertrædelser.
Endelig kan det oplyses, at Rigspolitichefen ikke er i  

 besiddelse af oplysninger, der belyser udviklingen i arbejdsgivernes krav til  

 straffeattester i forbindelse med ansættelsen af unge, herunder f.eks. i  

 forbindelse med lære- og praktikpladser.« Som det fremgår af Rigspolitichefens udtalelse, har  

 Rigspolitichefen ikke umiddelbart tilgængeligt statistisk materiale, der  

 belyser udviklingen i antallet af registreringer af mindre  

 straffelovsovertrædelser.« Forslagsstillerne kan hertil tilføje, at tal fra eksempelvis  

 Glostrup Politikreds viser, at der i 1999 er udstedt 6.781 private  

 straffeattester, mens dette tal i 2004 er steget til 10.276.
4. Helbredsloven Udformningen af beslutningsforslaget er inspireret af  

 helbredsloven.
Lov om brug af helbredsoplysninger m.v. på arbejdsmarkedet  

 (helbredsloven) har til formål at sikre, at helbredsoplysninger ikke  

 uberettiget anvendes til at begrænse lønmodtageres muligheder for at opnå  

 eller  

 bevare ansættelse.
Loven gælder for brug af helbredsoplysninger på  

 arbejdsmarkedet.
Hovedindholdet af loven er, at en arbejdsgiver i forbindelse  

 med ansættelse eller under ansættelse af en lønmodtager alene må anmode om  

 helbredsoplysninger med det formål at få belyst, om lønmodtageren lider eller  

 har lidt af en sygdom eller har eller har haft symptomer på en sygdom, når  

 sygdommen vil have væsentlig betydning for lønmodtagerens arbejdsdygtighed  

 ved  

 det pågældende arbejde.
Personer, hvis rettigheder er krænkede ved  

 overtrædelse  

 af loven, kan tilkendes en godtgørelse.
Den, der overtræder loven, straffes  

 med  

 bøde.
5. Forslaget Beslutningsforslaget indebærer, at Folketinget opfordrer  

 justitsministeren til at ændre reglerne for udstedelse af straffeattester med  

 henblik på at sikre, at en arbejdsgiver i forbindelse med ansættelse eller  

 under ansættelse af en lønmodtager alene kan få oplysninger om, hvorvidt  

 lønmodtageren har begået et strafbart forhold, i det omfang det er nødvendigt  

 for at tilgodese væsentlige hensyn til virksomhedens eller andres sikkerhed  

 og  

 oplysningerne er relevante for udførelse af det pågældende arbejde.
 Ved udmøntningen af forslaget skal det bl.a. sikres, at  

 arbejdsgiveren ved anmodning om oplysninger om begåede strafbare forhold over  

 for lønmodtageren skal angive, hvilke straffelovsovertrædelser der ønskes  

 oplysninger om, og hvilken relevans oplysningerne har for arbejdets  

 udførelse.
Det er altså alene straffeoplysninger, som har betydning for  

 det konkrete arbejdes udførelse, som kan indhentes.
Med en sådan regelændring  

 imødegås det problem, at en enkelt anmærkning, som ikke er relevant for  

 jobbet,  

 kan afskære ansøgeren fra at få jobbet.
Der skal derfor skabes mulighed for  

 at  

 splitte straffeattesten op, så arbejdsgiveren kun får den del, der kan være  

 relevant i det pågældende arbejde.
I den forbindelse kan der til  

 sammenligning  

 henvises til reglerne om børneattester.
Børneattester indeholder oplysninger  

 om  

 overtrædelser af straffelovens regler om seksuelle krænkelser af børn under  

 15  

 år.
Børneattester udleveres til offentlige myndigheder, private virksomheder,  

 idrætsforeninger, organisationer og andre, der skal ansætte eller beskæftige  

 personer, der skal have direkte kontakt med børn under 15 år.
Det kan f.eks.  

 være ved ansættelse af en fodboldtræner, en spejderleder, en svømmelærer  

 eller  

 en pædagog.
Børneattesten kan kun udleveres, hvis ansøgeren  

 skriftligt har givet samtykke til det.
Arbejdsgivere, som har brug for at få  

 udleveret  

 en børneattest i forbindelse med en ansættelse, skal aflevere en anmodning  

 til  

 Rigspolitiets Dataafdeling.
Anmodningen om børneattesten skal indeholde  

 oplysninger om, at den opslåede stilling indebærer direkte kontakt til børn  

 under 15 år.
Det skal også fremgå, hvilken funktion ansøgeren skal varetage.
 Eksempler:
En børnehaveleder skal således f. eks. fortsat have lov til at  

 anmode om oplysninger om, hvorvidt en ansøger har begået nogen form for  

 kriminalitet eller uterlighed over for børn eller unge.
Derimod vil  

 børnehavelederen  

 ikke have lov til at kræve en ansat oplysninger om, hvorvidt en ansøger for  

 et  

 par år siden i kådhed har stjålet en bil eller lavet skattesvindel.
En forretningsindehaver skal f. eks. have lov til at få  

 oplysninger om, hvorvidt en ansøger til en stilling som bogholder har begået  

 underslæb.
Derimod skal forretningsindehaveren ikke have oplysninger om,  

 hvorvidt  

 den ansatte for nogle år siden har været indblandet i et værtshusslagsmål.
 Ved udformningen af reglerne skal der endvidere tages stilling  

 til, hvilke sanktioner, overtrædelser af reglerne skal indebære.
Skriftlig fremsættelse Anne Baastrup  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om ændring af reglerne om udstedelse af straffeattester.
(Beslutningsforslag nr.
B 25).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
Bilag 1 Oversigt over, hvilke lovovertrædelser der står på en  

 straffeattest.
Oversigten viser også, hvor længe en lovovertrædelse bliver  

 stående på henholdsvis den private straffeattest og den  

 straffeattest, der er forbeholdt politiet og offentlige myndigheder (kilde:  

 rigspolitiets  

 hjemmeside).
Afgørelsestyper Privat Straffeattest Straffeattest  

 til politiet m.fl.
Sletningstidspunkt  

 beregnes ud fra Straffeloven Ubetinget Straf 5 år 10 år Prøvetidsudløb eller dato for løsladelse1) Foranstaltninger efter §§ 68-70 5 år 10 år Endelig ophævelse Betinget dom 3 år 10 år Afgørelsesdato Tiltalefrafald med vilkår 2 år2) 10 år Dato for den endelige afgørelse Bøde 2 år2) 10 år Afgørelsesdato Narkotikaloven Ubetinget straf 5 år 10 år Prøvetids udløb eller dato for løsladelse1) Foranstaltninger efter §§ 68-70 5 år 10 år Endelig ophævelse Betinget dom 3 år 10 år Afgørelsesdato Tiltalefrafald med vilkår 2 år2) 10 år Dato for den endelige afgørelse Anden særlovgivning Ubetinget straf 10 år Prøvetids udløb eller dato for løsladelse1) Foranstaltninger efter §§ 68-70 10 år Endelig ophævelse Betinget dom 10 år Afgørelsesdato Tiltalefrafald med vilkår 10 år Dato for den endelige afgørelse Frakendelse ubetinget 10 år Frakendelsesudløb Frakendelse betinget 10 år Afgørelsesdato Noter 1)  

 På  

 privat straffeattest (§11) regnes udskrivningslængden altid fra den faktiske  

 løsladelsesdato 2)  

 På  

 privat straffeattest (§11) medtages den første bøde eller det  

 første tiltalefrafald med vilkår om  

 UNGDOMSKONTRAKT kun i 1 år, såfremt den pågældende på gerningstidspunktet var  

 under 18 år.
