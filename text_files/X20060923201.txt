Kooperationsbeskatning  personlige  

 konti Skatterådet  

 anmodes om at besvare følgende spørgsmål:
1. Kan A  

 (A.m.b.a.) opretholde sin status som kooperationsbeskattet i henhold til  

 selskabsskattelovens § 1, stk. 1, nr. 3, hvis der indføres personlige konti  

 som  

 nærmere beskrevet nedenfor? 2. Kan B, C og D  

 (A.m.b.a.èr) opretholde deres status som kooperationsbeskattede i henhold til  

 selskabsskattelovens § 1, stk. 1, nr. 3, hvis der i selskaberne indføres  

 personlige konti som nærmere beskrevet nedenfor? 3. Kan det  

 bekræftes, at andelshaverne i de tre selskaber alene vil blive beskattet i  

 forbindelse med eventuel udbetaling fra de personlige konti? A er undergivet  

 andelsbeskatning i henhold til selskabsskattelovens § 1, stk. 1, nr. 3.   

 Selskabet har tre medlemmer (andelshavere), der tillige alle er undergivet  

 kooperationsbeskatning i henhold til selskabsskattelovens § 1, stk. 1, nr. 3.  

 De tre medlemmer er respektivt: B, C og D (i det følgende benævnt  

 "fabrikkerne").
 A har to  

 hovedaktiviteter, dels salg og videreforarbejdning af produkt X produceret af  

 fabrikkerne og dels produktion og salg af produkt Y.
Medlemmerne/andelshaverne  

 i de tre fabrikker er de enkelte producenter.
Medlemmerne af fabrikkerne  

 leverer først og fremmest produkter til produktion af X på fabrikkerne.  

 Herudover leverer et mindre antal andelshavere produkter til produktion af Y  

 på  

 Y-fabrikken ejet af A.
De produkter, der leveres til Y produktion  

 videresælges  

 af fabrikkerne til A, således at leverancerne af produkter bestemt til Y  

 produktion går gennem fabrikkerne.
A og fabrikkerne  

 har som følge af ovenstående to forskellige produktkategorier, der baseres på  

 henholdsvis produkter bestemt til produktion af X og produkter bestemt til  

 produktion af Y.
De produkter, der leveres til fabrikkerne til de to  

 forskellige produktioner, er ikke komplementerende, idet eksempelvis  

 produkter  

 bestemt til produktion af X ikke er egnede til produktion af Y og vice versa.  

 På baggrund heraf opererer såvel A som fabrikkerne med differentierede  

 acontobetalinger og restbetalinger til henholdsvis leveringer af produkter  

 bestemt til X samt produkter bestemt til Y.
Herudover er  

 egenkapitalen i A opdelt i en andel angående salg af X samt en andel angående  

 produktion og salg af Y.
Tilsvarende opdeling er foretaget hos fabrikkerne.
Opførelse samt  

 den løbende drift af Y produktionen er finansieret gennem salg af  

 leveringsretter  

 fra fabrikkerne til de producenter, der producerer produkter bestemt til Y-  

 produktion.
De producenter, der ønskede at deltage i Y-fabrikken, tegnede  

 leveringsretter hos fabrikkerne, som herefter har foretaget et tilsvarende  

 indskud i A med henblik på opførelse af Y produktionen.
De beløb, der er  

 betalt  

 for leveringsretterne, har status af egenkapital hos fabrikkerne, og disses  

 komplementerende indskud i A har ligeledes status af egenkapital hos A.
 Med de  

 væsentlige kapitaltab i Y er det af A og fabrikkerne fundet nødvendigt, at  

 der  

 sker en styrkelse af kapitalberedskabet og egenkapitalen for så vidt angår  

 produktionen af Y.
Det er som følge  

 heraf besluttet at etablere personlige konti i relation til producenterne,  

 der  

 deltager i Y produktionen.
Dette er planlagt at skulle ske ved, at der i  

 fabrikkerne etableres personlige konti for andelshaverne, som leverer  

 produkter  

 til produktion af Y.
Samtidigt etablerer A personlige konti for fabrikkerne.  

 I  

 henhold til udkast til ændret samarbejdsaftale mellem A og fabrikkerne er det  

 hensigten, at indeståendet på de enkelte andelshaveres personlige konti i  

 relation til fabrikkerne præcist skal afspejle indeståendet på fabrikkernes  

 personlige konti i A.
De i tidligere  

 år udbetalte beløb har som nævnt medført underskud vedrørende produktion af  

 Y.  

 Det er hensigten at nedsætte acontobetalingerne til  

 "Y-producenterne". Endvidere er det hensigten, at denne nedsættelse  

 af acontobetalingerne til "Y-producenterne" skal overføres til  

 personlige konti for disse producenter.
Det er herefter planen, at der skal  

 ske  

 udbetaling fra disse personlige konti i senere år, hvor resultaterne  

 vedrørende  

 y produktionen kan bære dette.
Henlæggelse af beløb til de personlige konti  

 vil  

 ske   i forbindelse med resultatdisponeringen for de enkelte år.
 Vilkårene for  

 fabrikkernes personlige konti i A vil være som følger:
 Vilkårene for  

 andelshavernes personlige konti i fabrikkerne vil være som følger:
 For Skatterådet  

 er der fremlagt udkast til ændring af vedtægterne for såvel A som  

 fabrikkerne,  

 hvoraf vilkårene for personlige konti fremgår.
Vedrørende  

 spørgsmål 1 har forespørgers repræsentant anført, at i henhold til  

 selskabsskattelovens § 1, stk. 1, nr. 3 er det en forudsætning for  

 kooperationsbeskatning, at den stedfundne omsætning med medlemmerne anvendes  

 som grundlag for udlodninger etc. til disse.
Det er dog muligt at foretage en  

 normal forrentning af en indskudt andelskapital.
Henlæggelser på  

 fabrikkernes personlige konti medfører ikke nogen udbetaling til  

 andelshaverne,  

 men vil alene udmønte sig ved en forøgelse af saldoen på fabrikkernes  

 personlige konti.
De henlæggelser, der foretages på de personlige konti, vil  

 alene baseres på fabrikkernes omsætning med A.
 Når der senere  

 eventuelt måtte blive foretaget udbetalinger fra de personlige konti, vil  

 udbetalingerne således være baseret på fabrikkernes historiske omsætning med  

 A.
 Udbetaling af  

 indestående på personlige konti indebærer således fuldt ud en fordeling af  

 resultatet angående Y produktion på baggrund af medlemsomsætningen, hvorfor  

 indførelse af personlige konti i A efter repræsentantens opfattelse ikke bør  

 have indflydelse på selskabets skattestatus.
Der kan  

 eventuelt i enkelte år foretages en større udbetaling til én andelshaver  

 (fabrik) sammenholdt med de to øvrige andelshavere betinget af antallet af  

 medlemmer (producenter), der eksempelvis ophører i de enkelte fabrikker.
Set  

 over tid vil udbetalingerne til de tre andelshavere imidlertid være de samme,  

 hvorfor det nævnte forhold ikke bør have betydning for  

 kooperationsbeskatningen.
 Vedrørende  

 spørgsmål 2 har forespørgers repræsentant anført, at der i det hele kan  

 henvises til argumentation ovenfor vedrørende spørgsmål 1. For fabrikkernes  

 vedkommende vil henlæggelser til personlige konti for Y producenterne således  

 i  

 det hele følge medlemsomsætningen.
 Udbetalinger fra  

 de personlige konti vil dermed tilsvarende være omsætningsbaserede.
 Vedrørende  

 spørgsmål 3 har forespørgers repræsentant bemærket, at udbetaling fra de  

 personlige  

 konti i fabrikkerne til andelshaverne altid vil være betinget af, at der på  

 den  

 enkelte fabriks generalforsamling træffes beslutning om udbetaling af en del  

 af/hele indeståendet på personlige konti.
Andelshaverne  

 erhverver dermed først ret til det beløb, der indestår på kontiene, i  

 forbindelse med at der træffes beslutning om udbetaling.
Som følge heraf vil  

 der efter repræsentantens opfattelse først udløses beskatning af  

 andelshaverne  

 i det indkomstår, hvor generalforsamlingen eventuelt måtte træffe beslutning  

 om  

 udbetaling.
 I relation til  

 alle ovenstående spørgsmål har repræsentanten henvist til Ligningsrådets  

 utrykte bindende forhåndsbesked af 14. december 2004 og 22. februar 2005  

 (journal nr. 99/04-4319-00689), hvori der er taget stilling til spørgsmål,  

 der  

 er analoge med de ovenfor stillede.
Skatterådets afgørelse og begrundelse Selskabsskatteloven  

 § 1, stk. 1, nr. 3, har følgende ordlyd:
 "Skattepligt  

 i henhold til denne lov påhviler følgende selskaber og foreninger m.v., der  

 er  

 hjemmehørende her i landet:
3)  

 andelsforeninger, det vil i denne lov sige foreninger, hvis formål er at  

 fremme  

 mindst 10 medlemmers fælles erhvervsmæssige interesser gennem deres  

 deltagelse  

 i foreningens virksomhed som aftagere, leverandører eller på anden lignende  

 måde, hvis omsætning med ikke-medlemmer ikke væsentligt eller længerevarende  

 overskrider 25 pct. af den samlede omsætning, og som, bortset fra normal  

 forrentning  

 af en indbetalt medlemskapital, anvender den stedfundne omsætning med  

 medlemmerne  

 som grundlag for udlodning til disse.
Andelsforeninger kan være omfattet af  

 1.  

 pkt., selv om de ejer aktier eller anparter i selskaber, der ikke opfylder  

 betingelserne i 1. pkt." Bestemmelsens 1.  

 pkt. fik sin nuværende affattelse ved lov nr. 374 af 18. maj 1994 (lovforslag  

 L  

 46 af 27. oktober 1993).
Af bestemmelsens  

 ordlyd kan det udledes, at andelsforeninger skal opfylde tre betingelser for  

 at  

 blive underlagt den særlige kooperationsbeskatning.
For det første skal  

 andelsforeningen udøve kooperativ virksomhed, hvilket vil sige, at foreningen  

 skal have som formål at fremme mindst 10 medlemmers fælles erhvervsmæssige  

 interesser gennem deres deltagelse i foreningens virksomhed som aftagere,  

 leverandører eller på anden lignende måde.
For det andet må andelsforeningens  

 omsætning  

 med ikke-medlemmer ikke væsentligt eller længerevarende overskride 25 pct. af  

 den samlede omsætning.
For det tredje skal andels-foreningen anvende den  

 stedfundne omsætning med medlemmerne som grundlag for udlodning til disse,  

 idet  

 der dog tillades normal forrentning af en indbetalt medlemskapital.
 Ved besvarelsen  

 af spørgsmålet anser Skatterådet det alene for relevant at vurdere den tredje  

 betingelse, jf. ovenfor, idet de to første betingelser forudsættes at være  

 opfyldt.
Producenter af  

 produkter til Y produktion vil efter indførelse af de planlagte medlemskonti  

 modtage lavere acontobetalinger.
Nedsættelsesbeløbet overføres i stedet for  

 til  

 de personlige konti.
Denne henlæggelse til medlemskonti medfører ikke  

 udlodning  

 til andelshaverne, men alene en forøgelse af den enkelte andelshavers saldo  

 på  

 medlemskontoen i A, der betragtes som egenkapital indtil udbetaling finder  

 sted.
Såvel acontobetalinger som nedsættelsesbeløb beregnes på baggrund af  

 det  

 enkelte medlems omsætning med A.
Det fremgår af  

 ligningsvejledningen S.A.1.6.1, at "Overskudsfordelingen skal ikke  

 nødvendigvis beregnes på grundlag af et enkelt regnskabsårs omsætning, men  

 kan  

 baseres på en omsætning over flere år." På tilsvarende  

 vis anføres det i Skatteretten 2 side 644, at "Der stilles ikke krav om,  

 at det fulde regnskabsmæssige overskud udloddes hvert år, men er der sket en  

 akkumulation af overskuds-andele, eller er den kooperative virksomheds  

 aktiver  

 i øvrigt steget i værdi, skal en senere udlodning heraf ske i forhold til  

 medlemsomsætningen." Skatterådet kan  

 tilslutte sig det anførte synspunkt.
Herefter vil etablering af medlemskonti  

 ikke medføre, at A ikke kan opretholde kooperationsbeskatningen efter  

 selskabsskatteloven § 1, stk. 1, nr. 3.
For så vidt  

 angår udbetaling fra medlemskonti er det oplyst, at denne sker på grundlag af  

 det udtrædende medlems omsætning med A.
Udbetaling kan herefter heller ikke  

 medføre, at A ikke kan opretholde kooperationsbeskatningen efter  

 selskabsskatteloven § 1, stk. 1, nr. 3.
 Der kan også  

 henvises til Ligningsrådets afgørelse af 14. december 2004 (j.nr.  

 99/04-4319-00689), hvor et lignende spørgsmål blev besvaret bekræftende af  

 Ligningsrådet.
 På den baggrund  

 skal Skatterådet besvare spørgsmål 1 og 2 bekræftende.
 Udbetaling fra  

 de personlige konti i fabrikkerne til andelshaverne vil - som anført af  

 repræsentanten - altid være betinget af, at der på den enkelte fabriks  

 generalforsamling træffes beslutning om udbetaling af en del af eller det  

 fulde  

 indestående på personlige konti.
Skatterådet kan  

 tilslutte sig det af repræsentanten anførte om, at andelshaverne først  

 erhverver  

 ret til indestående på personlige konti, når der på den enkelte fabriks  

 generalforsamling træffes beslutning om udbetaling.
På den baggrund kan  

 Skatterådet tilslutte sig det af repræsentanten anførte om, at beskatningen  

 af  

 andelshaverne først udløses i det indkomstår, hvor generalforsamlingen  

 eventuelt måtte træffe beslutning om udbetaling.
 Der kan i øvrigt  

 også henvises til LSRM 1984, 77, Tis 1987, 404 og Ligningsrådets afgørelse af  

 14. december 2004 (j.nr. 99/04-4319-00689), hvor det blev antaget, at  

 beskatningen indtrådte ved udbetaling af beløbene til medlemmerne og ikke  

 skulle beskattes ved tilskrivningen.
 På den baggrund  

 skal Skatterådet besvare spørgsmål 3 bekræftende.
Svaret er  

 bindende for skattemyndighederne i følgende periode Svaret er  

 bindende i 5 år fra afgørelsens dato.
