 Efter ændring af Justitsministeriets bekendtgørelse om kørekort har  

 momsnævnet behandlet spørgsmålet om momspligt for køreundervisning.
 Nævnet traf afgørelse om, at følgende typer af køreundervisning er  

 undtaget fra momspligten efter momslovens § 2, stk 3, punkt c (faglig  

 uddannelse og omskoling):
 1. Undervisning i forbindelse med kørekort til lastbil over 3 500 kg  

 totalvægt.
 2. Undervisning, der foregår i almindelig personbil som indledning til  

 undervisning i last/stor personbil, når eleven i forvejen har kørekort til  

 almindelig personbil.
 3. Undervisning i forbindelse med kørekort til stor personbil (personbil  

 med over 8 siddepladser foruden førerens plads).
 4. Undervisning i forbindelse med kørekort til påhængskøretøjer over 750  

 kg, når eleven i forvejen har eller samtidig erhverver kørekort til lastbil  

 over 3 500 kg eller stor personbil.
 5. Undervisning i forbindelse med kørekort til traktor.
 6. Undervisning i forbindelse med erhvervelse af kørekort til  

 erhvervsmæssig personbefordring.
 Skatteministeriet har i tilknytning hertil truffet afgørelse om, at  

 ovennævnte regler træder i kraft den 1. oktober 1987.
 Se også Mn.587, Mn.627 og Mn.667.
