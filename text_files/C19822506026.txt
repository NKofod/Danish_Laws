 1. Generelle bestemmelser:
 1. Oprettelse og bestyrelse af legater, fonds m.v. af  

 de under forsvarsministeriet hørende institutioner og myndigheder kan kun ske  

 med ministeriets godkendelse.
 2. Legatets midler skal være anbragt efter de af  

 justitsministeriet fastsatte regler om anbringelse af midler, der tilhører  

 legater m.v. under offentlige bestyrelse eller offentligt tilsyn, jfr.  

 justitsministeriets bekendtgørelse nr. 477 af 17. september 1981, der er  

 optaget i KFF B.10-1982.
 3. Bestyrelsesmedlemmer ansat i de under  

 forsvarsministeriet hørende institutioner og myndigheder kan ikke modtage  

 honorar, såfremt hvervet varetages i forbindelse med udøvelsen af medlemmets  

 tjenestepligt.
 4. Af legatets årlige nettoindtægt overføres indtil 25  

 pct. til legatkapitalen.
 Stadfæstede legater:
 5. Ved oprettelse af legater, hvis nominelle formue  

 overstiger et vist beløb - for tiden 100.000 kr., skal fundatsen stadfæstes  

 af forsvarsministeriet, der har overtilsynet med disse legater. Ændringer af  

 fundatsen for et stadfæstet legat skal godkendes af forsvarsministeriet.
 6. Stadfæstede legaters aktiver - eller hvor aktiverne  

 er anbragt i depot i en godkendt forvaltningsafdeling, depotet - skal  

 forsynes med forsvarsministeriets forbudspåtegning.
 Aktiver, der ikke er anbragt i depot i en godkendt forvaltningsafdeling,  

 skal tillige lyde på legatets navn og så vidt muligt noteres som tilhørende  

 dette.
 7. Ombytning af obligationer tilhørende et stadfæstet  

 legat kan med forsvarsministeriets tilladelse ske under følgende betingelser:
 8. Regnskabet for stadfæstede legater indsendes årligt  

 til forsvarsministeriet til revision.
 Ikke stadfæstede legater:
 9. Ikke stadfæstede legater bestyres selvstændigt af  

 den ifølge fundatsen nedsatte bestyrelse.
 10. Ændringer af fundatsen for ikke stadfæstede  

 legater skal godkendes af forsvarsministeriet.
 11. Regnskabet for ikke stadfæstede legater skal  

 årligt revideres af en statsautoriseret revisor.
 2. Kundgørelse for forsvart B.13-1954, pkt. 5, sættes  

 ud af drift.
 Forsvarsministeriets 5. kontor 38-0.
