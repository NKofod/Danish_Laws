Til samtlige ministerier og styrelser Finansministeriet, Administrations- og Personaledepartementet, udsender  

 her-med cirkulære om udveksling mellem EF-landenes forvaltninger af nationale  

 embedsmænd, der har til opgave at gennemføre EF-forskrifterne vedrørende det  

 indre marked (Karolus-programmet) Ansøgningsskema indgår i bilaget til nærværende cirkulære.
Yderligere  

 eksemplarer af vejledning med ansøgningsskema fås ved henvendelse til  

 Administrations- og Personaledepartementet på telefon 33 92 42 93.
Finansministeriet Administrations- og Personaledepartementet Den 10. marts 1993 Jette Skov 1. Formål Rådet for De Europæiske Fællesskaber vedtog den 22. september 1992 en  

 handlingsplan for udveksling mellem medlemsstaterne af embedsmænd beskæftiget  

 med gennemførelsen af EF-forskrifterne vedrørende det indre marked.
 Udvekslingsordningen, som kaldes Karolus-programmet, har til formål:
- At tilnærme medlemsstaternes fremgangsmåder ved gennemførelsen af  

 EF-forskrifter vedrørende det indre marked, - at øge embedsmænds bevidsthed om EF-dimensionen i deres arbejde og skabe  

 gensidig tillid mellem de forskellige forvaltninger, der har til opgave af  

 gennemføre EF-forskrifter, - at åbne mulighed for en frugtbar udveksling af ideer mellem de  

 forskellige medlemsstaters forvaltninger og deres personale om,  

 hvordanEF-forskrifterne kan gennemføres bedst muligt.
 EF-kommissionens vejledning om ordningen er optaget som bilag til dette  

 cirkulære.
2. Omfang og område Karolus-programmet er gældende fra 1. januar 1993 og for en 5-årig  

 periode.
Det er forudsat, at ordningen skal omfatte ca. 1.900 embedsmænd i  

 nationale og lokale forvaltninger.
 Udvekslingsordningen er en generel ordning, og den berører ikke  

 embeds-mandsudvekslinger i de tilfælde, hvor der er vedtaget særlige  

 arrangementer, f.eks. udvekslinger i overensstemmelse med  

 MATTHAEUS-programmet, INTERFISC-programmet og veterinærprogrammet.
 Ordningen indebærer, at danske embedsmænd kan opholde sig i de andre  

 landes forvaltninger, og at danske myndigheder skal modtage udenlandske  

 embedsmænd.
 Der vil blive tilstræbt en vis geografisk afbalancering i udvekslingerne  

 mellem EF-landene.
3. Hvilke embedsmænd er omfattet Ordningen henvender sig til såvel tjenestemænd som overenskomstansatte,  

 der på centralt eller lokalt niveau beskæftiger sig med af gennemføre  

 EF-forskrifter vedrørende det indre marked.
4. Prioriterede forvaltningsområder Kommissionen fastlægger årligt i samråd med EF-landene en række  

 prioriterede områder, der er snævert forbundet med iværksættelsen af de  

 forskellige foranstaltninger til gennemførelse af det indre marked, og  

 udvekslingen i de enkelte år forudsættes at skulle ske inden for disse  

 områder.
De prioriterede områder for 1993 fremgår af bilaget til dette  

 cirkulære.
APD vil efter inddragelse af de berørte ministerier give særskilt  

 meddelelse om prioriterede områder i de følgende år.
5. Udvekslingsopholdenes tidsmæssige udstrækning Udvekslingsopholdet skal normalt have en tidsmæssig udstrækning på minimum  

 to sammenhængende måneder.
Ophold af kortere varighed kan undtagelsesvis  

 finde sted.
6. Funktionsmåde Udvekslingerne sker i et samspil mellem embedsmanden,  

 ansættelsesmyndig-heden, den såkaldte nationale koordinator (som for Danmarks  

 vedkommende er Administrations- og Personaledepartementet), EF-kommissionen  

 samt European Institute of Public Administration (EIPA) i Maastricht.
 Funktionsmåden foregår som beskrevet i bilag til cirkulæret.
 De til bilaget knyttede ansøgningsformularer mv. bedes benyttet.
 Det anbefales, at myndighederne og/eller de pågældende embedsmænd benytter  

 sig af muligheden for gennem forhåndskontakt til potentielle myndigheder i de  

 andre EF-lande at undersøge mulighederne for og omfanget af udvekslingsophold  

 hos disse myndigheder.
 APD vil være behjælpelig med besvarelse af spørgsmål og konkret vejledning  

 om ordningen.
7. Seminarer Før og efter de enkelte udvekslingsophold gennemfører EF-kommissionen -  

 gennem European Institute of Public Administration (EIPA) i Maastricht  

 -afholdelse af henholdsvis et uddannelsesseminar og et evalueringsseminar for  

 de pågældende embedsmænd.
8. Økonomiske og ansættelsesretlige forhold Løn Udvekslinger sker efter ansøgning, og embedsmanden opnår tjenestefrihed  

 med løn, hvilket betyder, at han eller hun under opholdet/seminaret bevarer  

 sin hidtidige løn fra ansættelsesmyndigheden.
Under opholdet/seminaret  

 optjener embedsmanden sædvanlig lønanciennitet, og opholdet medfører ikke  

 ændring i den pensionsmæssige stilling.
Opholdsudgifter Til dækning af opholdsudgifter (forplejning, logi mv.) under  

 udvekslingsophol-det modtager embedsmanden dagpenge i overensstemmelse med  

 satserne i un-derbilag III til den som bilag optagne vejledning.
Dagpengene  

 reduceres med 25 pct., når udvekslingsperioden overstiger en måned.
Ved  

 deltagelse i seminarerne ydes ligeledes dagpenge med fradrag af udgifter til  

 kost og logi, som afholdes direkte af seminariets arrangør.
Rejseudgifter Embedsmanden har ret til godtgørelse af rejseudgifter i forbindelse med  

 udvekslingsopholdet, punkt 27 i bilaget, og i forbindelse med deltagelse i  

 seminaret.
 Ved udvekslingsophold, der strækker sig ud over to måneder, har embeds-  

 manden yderligere ret til en tur/retur midtvejsrejse.
Finansiering af løn, opholdsudgifter og rejseudgifter Ansættelsesmyndigheden afholder lønnen til embedsmanden og 50 pct. af de  

 fastsatte dagpenge under udvekslingsopholdet, idet bemærkes, at dette  

 dagpengebeløb baseres på EF-kommissionens overslag.
 EF-kommissionen finansierer de andre 50 pct. af dagpengene under  

 ud-vekslingsopholdet, alle rejseudgifterne i forbindelse hermed samt samtlige  

 rejse- og dagpengeudgifter i forbindelse med embedsmandens deltagelse i  

 seminarerne.
Forholdet til danske tjenesterejseregler De danske regler om tjenesterejser finder ikke anvendelse i forbindelse  

 med embedsmænds deltagelse i udvekslingsordningen, da der ikke er tale om  

 tje-nesterejser i disse reglers forstand.
Reglerne om rejsegodtgørelse fastsættes af EF-kommissionen.
Refusionen  

 ydes ud fra følgende hovedkriterier:
1. Korteste og billigste togrejse på 1. klasse, herunder  

 sovevognsbillet, såfremt rejsen varer over seks timer i tidsrummet mellem kl.  

 22.00 og kl. 07.00, samt pladsbillet, 2. befordring med skib, dog ikke til overførsel af bil, 3. ved rejse i egen bil refunderes et beløb svarende til en  

 togbillet på 1. kl., 4. rejse med fly, såfremt rejsen med tog vil overstige 400 km,  

 eller såfremt rejsen foregår over vand på klassen umiddelbart under 1.  

 klasse.
Forsikring Ansættelsesmyndigheden skal for udvekslingsembedsmanden tegne forsikring  

 vedrørende sygdom, ulykke, hjemtransport, rejsegods mv.
Forsikringen tegnes i  

 henhold til en kollektiv ordning med Baltica a/s.
Arbejde i udvekslingsperioden Tavshedspligt Udvekslingsembedsmanden forventes at deltage i det daglige arbejde i  

 værtsforvaltningen, og værtsforvaltningen er for sit vedkommende forpligtet  

 til at skabe de praktiske rammer herfor.
 Udvekslingsembedsmanden har tavshedspligt og vil i udvekslingsperioden  

 have samme juridiske status som ansatte i værtsforvaltningen.
 Det påhviler værtsmyndigheden (i Danmark den myndighed, som modtager  

 embedsmænd fra andre EF-landes forvaltninger) at gøre  

 udvekslingsembedsmændene bekendt med de regler om civilretligt ansvar, som  

 embedsmanden er underkastet under opholdet hos værtsmyndigheden.
 Disse forhold er nærmere beskrevet i den som bilag optagne vejledning.
Sprogkundskaber Udvekslingsembedsmanden skal være i besiddelse af gode mundtlige og  

 skriftlige sprogfærdigheder, som skal benyttes under opholdet.
Udgifter til  

 eventuelle sprogkurser afholdes af ansættelsesmyndigheden.
 Det anbefales, at udvekslingsembedsmænd og myndighederne såvel ved  

 udsen-delse af danske embedsmænd og ved modtagelsen af embedsmænd fra andre  

 EF-lande ved direkte kontakt afklarer, om andre sprog end værtsforvaltningens  

 nationale sprog kan anvendes.
9. Udvekslingsordningens funktionsmåde for danske  

 embedsmænd - Ansøgningsskemaet udfyldes af embedsmanden (bilag II i den som bilag  

 optagne vejledning).
 - Ansættelsesmyndigheden fremsender det attesterede ansøgningsskema til  

 APD.
 - APD fremsender skemaerne til EF-kommissionen.
 - EF-kommissionen fremsender ansøgningsskemaerne til de respektive  

 EF-landes nationale koordinatorer.
 - EF-landenes nationale koordinatorer meddeler, om udvekslingsansøgningen  

 kan accepteres, og om de praktiske muligheder.
 - Forud for udvekslingsopholdet deltager embedsmanden i et seminar.
 - Opholdet gennemføres.
 - Embedsmanden udfylder senest 4 uger efter sin hjemkomst et  

 evalueringsskema og udarbejder en rapport om sit udbytte af udvekslingen.
 - Evalueringsskema og rapport attesteres af den pågældendes  

 ansættelsesmyndighed og sendes til APD.
 - APD sender skema og rapport til EF-kommissionen.
 - Embedsmanden deltager i et evalueringsseminar.
 - EF-kommissionen sender kopi af skema og rapport til den nationale  

 koordinator i det land, hvor udvekslingen har fundet sted.
 - EF-kommissionen fremsender årligt rapporterne i sammendrag til  

 EF-landene.
10. Ansøgningsskemaer Ved ansøgning om udvekslingsophold benyttes det til bilag knyttede  

 ansøgningsskema.
Ansættelsesmyndigheden skal ved attestation af skemaet  

 checke, at ansøgningen er korrekt udfyldt, og vurdere, om ansøgeren har de  

 kvalifikationer og den kompetence, som Karolus-programmet forudsætter,  

 ansøgerne er i besid-delse af.
11. Afslutning APD skal anmode om, at ansatte i ministerier og institutioner gøres  

 bekendt med denne udvekslingsordning.
Eventuelle tvivlsspørgsmål kan rettes  

 til Administra-tions- og Personaledepartementet på telefon 33 92 42 93.
Finansministeriet Administrations- og Personaledepartementet Den 10. marts 1993 P.M.V.
 E.B.
Niels Paludan EF-BILAG VEJLEDNING TIL EF'S HANDLINGSPLAN FOR UDVEKSLING MELLEM MEDLEMSSTATERNES FORVALTNINGER AF NATIONALE EMBEDSMÆND, DER HAR TIL OPGAVE AT GENNEMFØRE EF-FORSKRIFTERNE FOR DET INDRE MARKED 1 KAROLUS-PROGRAMMET INDLEDNING 1. Rådet for De Europæiske Fællesskaber vedtog den 22. september  

 1992 en beslutning om vedtagelsen af en handlingsplan for udvekslingen mellem  

 forvaltninger af nationale embedsmænd, der har til opgave at gennemføre de  

 EF-forskrifter, som er nødvendige for virkeliggørelsen af det indre marked2.  

 Denne handlingsplan, der har en varighed på fem år og påbegyndes den 1.  

 januar 1993, skal omfatte 1.900 deltagere.
2. Handlingsplanen har sin oprindelse i Kommissionens Hvidbog fra  

 1985 om gennemførelsen af det indre marked.
Den indbyrdes tilnærmelse af  

 medlemsstaternes lovgivning og medlemsstaternes gensidige anerkendelse af  

 standarder inden for visse centrale områder udgør noget af fundamentet for  

 Hvidbogens mål.
4. I sin første meddelelse fremlagde Kommissionen forskellige  

 foranstalt-ninger, som den havde til hensigt af gennemføre med henblik på at  

 sikre, at EF-forskrifterne blev omsat korrekt og rettidigt til national  

 lovgivning.
Kommissionen forpligtede sig i den forbindelse til at fremme  

 udvekslingen mellem medlemsstaternes forvaltninger af nationale embedsmænd,  

 som har til opgave at gennemføre EF-forskrifterne, for således at styrke det  

 ad-ministrative samarbejde.
Behovet for et sådant administrativt samarbejde  

 bliver endnu mere akut, når det indre marked skal styres efter den 1. januar  

 1993. De erfaringer, man allerede har samlet under MATTHAEUS-programmet for  

 udveksling af toldembedsmænd i EF, og i pilotfasen INTERFISC-programmet for  

 udveksling af nationale embedsmænd inden for indirekte beskatning samt  

 programmet for udveksling af embedsmænd på veterinærområdet, har vist, hvor  

 effektive sådanne initiativer er, og opmuntret til gennemførelsen af en  

 handlingsplan for udveksling af de nationale embedsmænd, der har til opgave  

 at gennemføre forskrifter for det indre marked.
Forsøgsfasen af dette program, som blev finansieret fuldt og helt af  

 Kommissionen, strakte sig over perioden fra november 1990 til marts 1991 og  

 var en stor succes.
Deltagernes udbytte af programmet kan kort opsummeres som  

 følger: De fik mulighed for i ca. to måneder at hellige sig et emne fuldt og  

 helt, at samle informationer og viden, at se tingene i et komparativt  

 perspektiv, at få nye ideer og større tillid til deres udenlandske  

 modstykker.
De fik samtidig mulighed for på grundlag af et net af personlige  

 kontakter at opbygge nye kommunikations- og informationskanaler samt  

 samarbejdsmuligheder med henblik på det fremtidige arbejde.
Dette er alt  

 sammen af stor betydning, hvis man skal forbedre forskrifternes gennemførelse  

 og forberede forvaltningerne på at styre det indre marked efter 1992.
ANVENDELSESOMRÅDE 5. Handlingsplanen vil omfatte en udveksling i forbindelse med det  

 indre marked, dog ikke i de tilfælde, hvor der er gennemført specifikke  

 foranstaltninger, f.eks.
MATTHAEUS-programmet, INTERFISC-programmet og  

 veterinærprogrammet.
Man har identificeret visse centrale områder, inden for  

 hvilke en styrkelse af den gensidige tillid og samarbejdet skulle give de  

 nationale embedsmænd viden om andre medlemsstaters praktiske  

 forvaltningsforhold i forbindelse med gennemførelsen af EF-forskrifter.
Disse  

 områder er anført i bilag I og vedrører 1993.
6. Handlingsplanen skal omfatte alle de personer, der deltager i  

 gennemfø-relsen af EF-forskrifter, uanset om de er ansat i nationale eller  

 lokale forvaltninger eller i private organer, som forvaltningerne har  

 engageret til at forestå gennemførelsesopgaverne.
Initiativet vil bestå af  

 følgende faser:
- Der vil blive arrangeret uddannelsesseminarer for de embedsmænd, som er  

 udvalgt til at deltage under handlingsplanen, eller som ønsker at deltage  

 under handlingsplanen på et senere tidspunkt.
På seminarerne skal man  

 behandle De Europæiske Fællesskaber og deres grundlag, fælles politikker og  

 de seneste tiltag med henblik på at øge deltagernes kendskab til EF's  

 aktiviteter og til, hvor relevante disse er for de nationale forvaltninger  

 overalt i medlemsstaterne.
 - Med henblik på at sikre deltagerne et maksimalt udbytte af udvekslingen  

 gennemføres der sprogkurser - om nødvendigt af medlemsstaternes forvaltninger  

 - inden udvekslingen finder sted.
 - Medlemsstaternes forvaltninger vil udveksle embedsmænd samt ansatte i  

 den private sektor, som er udnævnt af de ansvarlige forvaltninger, på  

 nationalt og lokalt niveau i princippet for en periode på minimum to måneder.
 - Der vil ved afslutningen af opholdet blive udarbejdet en rapport på  

 grundlag af de erfaringer, der er samlet under udvekslingen.
- Ved afslutningen af udvekslingen vil der blive afholdt et seminar, hvor  

 deltagerne kan høre om, hvilke oplysninger de andre deltagere har samlet i  

 deres udvekslingsperiode samt hvilke resultater, de er nået frem til.
Dette  

 vil udvide deres egen referenceramme, som ellers begrænses til blot to  

 medlemsstater, nemlig deres egen og den, de netop har besøgt.
På denne måde  

 kan man desuden etablere et større net af kontakter mellem kollegaer inden  

 for samme område.
Deltagerne vil desuden få mulighed for at vurdere  

 handlingsplanen og påpege eventuelle mangler.
MÅL 7. Handlingsplanen har følgende mål:
HANDLINGSPLANENS FUNKTIONSMÅDE 8. Til at varetage tilrettelæggelsen af udvekslingen har  

 medlemsstaterne ud-peget en koordinator i deres forvaltning, der står for den  

 praktiske side af sagen (se bilag IV-II: Liste over de nationale  

 koordinatorer). Koordinatoren forestår udvælgelsen af ansøgningerne fra deres  

 medlemsstat og disses indsendelse til Kommissionen samt godkendelsen af de  

 ansøgere, der indstilles af en anden medlemsstat.
 9. Den hjemlandsforvaltning, der er ansvarlig for koordineringen,  

 indsender ansøgningerne til EF-Kommissionen (bilag IV). Disse ansøgninger  

 baseres på skemaet i bilag II og vedlægges et curriculum vitae, en detaljeret  

 beskrivelse af ansøgerens stilling i hjemlandsforvaltningen samt nærmere  

 oplysninger om, hvilke områder i værtsforvaltningen der er af interesse.
EF-Kommissionen udvælger kandidater på grundlag af deres erhvervsmæssige  

 baggrund, aktiviteter i forbindelse med gennemførelsen af EF-forskrifter  

 inden for det udvalgte område samt relevante sprogkundskaber.
Kommissionen  

 sikrer, at der er balance i forholdet mellem kandidater fra de enkelte  

 medlemsstater.
 10. EF-Kommissionen bistår ved gennemførelsen af opgaverne af  

 European Institute of Public Administration (EIPA), Maastricht (NL). EIPA's  

 kon-torer, som står i kontakt med de enkelte medlemsstaters  

 handlingsplans-koordinatorer, er ansvarlige for at etablere udvekslingen (se  

 bilag IV).
11. Udvekslingsembedsmanden skal under sit ophold udarbejde en  

 udvekslingsrapport på grundlag af et spørgeskema, der tilsendes embedsmanden,  

 inden udvekslingsopholdet påbegyndes.
Embedsmanden skal ved sin hjemkomst  

 udfylde et evalueringsskema, som EIPA tilsender ham.
De to rapporter  

 bekræftes officielt af tilsynsorganet og tilsendes koordinatoren i  

 hjemlandsforvaltningen.
12. Koordinatoren tilsender Kommissionen alle evalueringsskemaer  

 og rap- porter fra embedsmændene i dennes forvaltning.
Kommissionen tilsender  

 det pågældende værtslands nationale koordinator en kopi af ovennævnte  

 evalueringsskemaer og rapporter.
Kommissionen sender en gang årligt  

 medlemsstaterne en oversigt over disse rapporter, for så vidt at  

 oplysningerne bidrager til gennemførelsen af de instrumenter, der anvendes  

 ved virkeliggørelsen af det indre marked.
 13. Ved afslutningen af udvekslingsopholdet deltager embedsmanden  

 i afslutningsseminaret.
DEFINITIONER 14. Udvekslingsembedsmand En udvekslingsembedsmand er en embedsmand fra en medlemsstat, som beklæder  

 en stilling i en offentlig forvaltning, og som har til opgave at gennemføre  

 EF-forskrifter vedrørende det indre marked på nationalt, regionalt eller  

 lokalt plan.
Denne definition omfatter ligeledes private organers ansatte,  

 der af ovennævnte forvaltninger har fået til opgave at sørge for denne  

 gennemførelse.
15. Værtsforvaltning Værtsforvaltningen er forvaltningen i den medlemsstat, hvor  

 udvekslingsembedsmanden skal udføre sine arbejdsopgaver.
16. Koordinator Koordinatoren er det kontor, som en medlemsstat udpeger i sin forvaltning  

 til at udvælge og indsende ansøgninger fra hjemlandet, godkende ansøgere, der  

 indstilles af en anden medlemsstat, og tjene som første kontakt i  

 koordinatorens egen medlemsstat, når embedsmænd fra andre forvaltninger  

 udveksles med embedsmænd fra kontaktpersonens egen.
UDVEKSLINGSKRITERIER 17. Udvekslingsembedsmanden skal have til opgave at gennemføre  

 EF-forskrifter for det indre marked (se listen over aktiviteter i bilag I).
18. Udvekslingsembedsmanden skal være ansat på mellemlederniveau,  

 således at resultaterne kan spredes mest muligt nu og i fremtiden.  

 Embedsmandens indplacering er af mindre betydning.
Det afgørende er, at han  

 beskæftiger sig med gennemførelsen af EF-retten.
 19. Udvekslingsembedsmanden skal være i besiddelse af følgende  

 vigtige kvalifikationer:
- Godt kendskab til sit eget arbejdsområde, - gode kommunikative færdigheder, både mundtlige, skriftlige og  

 fremmedsproglige, - grundlæggende kendskab til værtsforvaltningens sprog som arbejdssprog.
KRITERIER, SOM UDVEKSLINGSFORVALTNINGERNE SKAL OPFYLDE 20. Der skal stilles passende kontorplads, udstyr og almindelige  

 støttefaciliteter til rådighed.
 21. Værtsembedsmændene skal have afsat tilstrækkelig tid til at  

 kunne tage sig ordentlig af udvekslingsembedsmanden.
ARBEJDE I UDVEKSLINGSPERIODEN 22. Medlemsstaterne træffer de nødvendige foranstaltninger til, at  

 udvekslingsembedsmændene kan deltage aktivt i værtsforvaltningsarbejdet.  

 Embedsmændene forventes lige fra udvekslingsperiodens begyndelse at deltage i  

 det daglige arbejde i værtsforvaltningen.
Embedsmændene skal deltage i  

 forskellige aktiviteter, men primært undersøge og sammenligne relevante  

 juridiske tekster, deltage i samtaler og diskussioner med deres kollegaer fra  

 værtsforvaltningen, besøge forskellige institutioner og organer, følge  

 værtsforvaltningens embedsmænd i deres arbejdsudførelse mv.
 23. For at kunne nå de mål, der sættes i programmet, og for at  

 kunne ind- berette resultater på en måde, som er ens for hele EF, skal  

 udvekslingsembedsmanden udfærdige en rapport på grundlag af et spørgeskema,  

 som indeholder forskellige elementer, som embedsmændene bør være opmærk-  

 somme på under deres udlandsophold.
 24. De embedsmænd, der deltager i udvekslingen, vil i  

 udvekslingsperioden fortsat modtage deres normale løn og fortsat have alle de  

 rettigheder, der er forbundet med at være embedsmænd i den pågældendes egen  

 medlemsstat.
25. Under udvekslingsopholdet skal de udenlandske embedsmænd have  

 samme erstatningsansvar i forbindelse med udførelsen af deres arbejdsopgaver  

 som værtslandets embedsmænd.
Udenlandske embedsmænd skal være un-derlagt  

 tavshedspligt på samme måde som værtslandets embedsmænd.
FINANSERING 26. Omkostningerne ved de enkelte udvekslinger afholdes af  

 EF-Kommissionen og medlemsstaterne i fællesskab.
Den udsendende medlemsstat  

 afholder 50 pct. af opholdsomkostningerne for den udsendte deltager, og  

 Kommissionen dækker alle andre omkostninger.
Ansøgningsskemaet til  

 handlingsplanen indeholder en bestemmelse, i henhold til hvilken den  

 underskrivende myndighed garanterer, at den pågældende ansøger deltager i  

 programmet, og bekræfter, at den vil dækkke sin del af omkostningerne herved  

 (se bilag II).
 27. Udvekslingsembedsmanden har ret til dagpenge for hver dag  

 under op-holdet i værtslandet, som fastsat i bilag III, samt til godtgørelse  

 af følgende rejseudgifter:
- To rejser tur/retur, når udvekslingen varer to måneder eller mere, - en rejse tur/retur, når udvekslingen undtagelsesvis varer mindre end to  

 måneder, - hvis opholdet opdeles i flere perioder, godtgøres rejseudgifterne for  

 hver periode i henhold til bestemmelserne i de to foregående led.
BILAG I AKTIVITETSOMRÅDER, SOM ER STØTTEBERETTIGEDE I HENHOLD TIL HANDLINGSPLANEN I 1993 - Farmaceutiske produkter (og navnlig embedsmænd med ansvar for  

 god-kendelse af og tilsyn med lægemidler - herunder indførelsen af et telenet  

 vedrørende EDB-registrering af lægemidler), - offentlige indkøbsaftaler (og navnlig embedsmænd med administrativt  

 ansvar for udbudsprocedurer), - Eksportkontrol af en række varer og teknologier med dobbelt formål, som  

 er omfattet af det forordningsforslag, som for øjeblikket behandles i Rådet,  

 jf. dog anvendelsen af nationale bestemmelser vedrørende beskyttelse af  

 forsvarshemmeligheder (og navnlig embedsmænd med ansvar for  

 eksport-godkendelse og kontrol), - godkendelse og tilsyn, navnlig personale med direkte ansvar for  

 gennemførelse af direktiver vedrørende legetøj, personlige værnemidler,  

 måleinstrumenter og maskiner samt motorkøretøjer, - levnedsmidler (navnlig embedsmænd med ansvar for officiel kontrol af  

 levnedsmidler på markedet i henhold til artikel 4 og 5 i direktiv 89/397/  

 EØF), - plantebeskyttelse (og navnlig embedsmænd med ansvar for plantekontrol og  

 kontrol med vegetabilske produkter på produktionsstedet), - banker, forsikringsselskaber, børser og investeringsforeninger (navnlig  

 personale i instanser, der fører tilsyn med institutter), - landevejstransport (og navnlig personale med ansvar for gennemførelsen  

 og den faktiske anvendelse af forskrifterne, særlig sociale og tekniske  

 forskrifter).
+++SKEMA+++ BILAG III DAGPENGE Diæternes størrelse, som afhænger af værtslandet, fremgår af nedenstående  

 tabel:
 Når udvekslingsperioden overstiger en måned, reduceres dagpengesatsen med  

 25 pct. for den periode, der overstiger en måned.
BILAG IV HENVENDELSE RETTES TIL Deltagerne kan ikke på grundlag af denne vejledning påkalde sig nogen  

 rettigheder.
EFT L 286 af 1.10.1992. KOM(89) 422. SEK(89) 2098, KOM(90) 473.
