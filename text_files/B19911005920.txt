(Teknisk forskrift 3.1.01-1) I medfør af § 10, stk. 2 i lov nr. 394 af 13. juni om erhvervsfremme samt  

 § 1 i Industriministeriets bekendtgørelse nr. 3 af 4. januar 1991 om  

 henlæggelse af visse beføjelser til Industri- og Handelsstyrelsen og med  

 henvisning til § 13 og § 16, stk. 1 i Industri- og Handelsstyrelsens  

 bekendtgørelse nr. 169 af 19. marts 1991 om akkreditering af laboratorier til  

 teknisk prøvning og godkendelse af laboratoriers virksomhed i henhold til  

 OECD's regler for god laboratoriepraksis fastsættes:
1. Gyldighedsområde Denne tekniske forskrift finder anvendelse på alle akkrediterede  

 prøvningslaboratorier.
2. Formål Reglerne for informationspligt skal - præcisere, hvorledes laboratorierne opfylder kravene i DS/EN 45001, kap.  

 7 h) - give Dansk Akkrediterings Ordning mulighed for at følge laboratoriernes  

 akkrediterede prøvningsarbejde med henblik på eventuelt at kunne reagere på  

 forhold, som vil kunne øve indflydelse på vilkårene, hvorunder de enkelte  

 akkrediteringer er meddelt.
3. Informationspligtens omfang Informationspligten omfatter:
- indsendelse af årsberetning - indsendelse af kvalitetshåndbog - Indsendelse af oplysninger om andre forhold, som kan have betydning for  

 akkrediteringens opretholdelse.
 Der kan i akkrediteringsbetingelserne fastsættes individuelle krav om  

 afgivelse af oplysninger.
3.1. Årsberetning Årsberetning skal indsendes til akkrediteringstilsynet hvert år senest den  

 1. april og bør omfatte en rapportering af laboratoriets aktiviteter i det  

 foregående kalenderår, undtagelsesvis det foregående regnskabsår.
 I årsberetningen oplyses der om:
1. Omfanget af gennemført akkrediteret prøvning samt  

 af prøvning, der falder inden for akkrediteringens område, men som ikke er  

 rapporteret som akkrediteret prøvning.
Omfanget angives ved omsætning og  

 antal opgaver inden for de forskellige akkrediteringsområder.
 2. Deltagelse i sammenligningsprøvninger eller anden  

 tilsvarende kontrol med gennemførte prøvningers nøjagtighed og  

 reproducerbarhed.
3. Betjeningen af laboratoriets rekvirenter.
Herunder  

 oplyses der om ekspeditionstider for akkrediteret prøvning samt om eventuelle  

 anmodninger om prøvning inden for akkrediteringsområdet, som laboratoriet  

 ikke har kunnet efterkomme.
 4. Laboratoriets faglige indsats på fagområder inden  

 for eller med tilknytning til akkrediteringsområdet, herunder om personalets  

 deltagelse i udvikling af prøvningsprocedurer og i andet fagligt arbejde.
3.2 Kvalitetshåndbog Den gældende udgave af laboratoriets kvalitetshåndbog skal indsendes til  

 akkrediteringstilsynet.
Ajourføringen af akkrediteringstilsynets eksemplar  

 kan ske ved indsendelse af tilføjelser og rettelsesblade til håndbogen.
3.3 Generel informationspligt Laboratoriet skal løbende indsende oplysninger til akkrediteringstilsynet  

 om andre forhold, der kan have betydning for akkrediteringens opretholdelse,  

 særligt om:
 1. Ændringer i laboratoriets organisatoriske forhold,  

 herunder ændringer i det personale, der selvstændigt udfører akkrediteret  

 teknisk prøvning.
 2. Væsentlige udstyrsanskaffelser og andre ændringer  

 vedrørende tekniske faciliteter.
 3. Konstaterede fejl i udført akkrediteret teknisk  

 prøvning og om hjemkaldelse af fejlbehæftede rapporter.
 4. Alvorlige anker mod laboratoriets virksomhed som  

 akkrediteret laboratorium og om erstatningsansvar, der er gjort gældende over  

 for laboratoriet.
