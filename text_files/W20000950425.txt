Kendelse fra Pressenævnet i sag nr.  

 97/2000 [K], [A], [B] og [C] har ved advokaterne  Jens  

  Christensen,  Henrik  Karl  Nielsen og  Torben  Koch klaget til  

 Pressenævnet over nogle artikler bragt i Jyllands-Posten den 30. juli  

 2000, idet de mener, at god presseskik er tilsidesat.
 Af en artikel bragt i Jyllands Posten den 30. juli 2000  

 med overskriften "Ny kritik af betjente" fremgår:
 "Selv om fire betjente har anmeldt en kollega fra Station  

 1 for vold, benægter andre politifolk på Station 1, at der fandt  

 et overfald sted.
 Politifolk fra den omstridte Station 1 i København  

 har   trods tidligere anklager om "misforstået korpsånd"   valgt  

 at gøre alt for at redde en af deres kolleger, der er suspenderet og  

 sigtet for fire tilfælde af vold og vold af særlig farlig og  

 brutal karakter mod en anholdt.
 Samtlige afhørte betjente fra Station 1, der har  

 overværet de   ifølge sigtelsen   voldelige overgreb mod den  

 anholdte, nægter at de fandt sted.
Fire andre politifolk fra Københavns Politis  

 beredskabsafdeling valgte i sidste måned at melde deres kollega fra  

 Station 1 for flere tilfælde af vold mod en 22-årig, der blev  

 anholdt efter noget tumult ved et diskotek.
Betjentene har fortalt, hvordan  

 kollegaen med fuldt overlæg kastede den anholdte ned i en  

 transportvogn, så han slog hovedet i gulvet, og siden sparkede ham i  

 ryggen.
I alt syv personer   de fire betjente, den 22-årige  

 selv og to andre anholdte, der var med i transportvognen   har afgivet  

 forklaring om i alt fire voldsepisoder og alle fortalt, hvordan Station  

 1-betjenten, brutalt og uden grund, begik vold mod den anholdte.
Forklaringer  

 der støttes af lægelige oplysninger.
Situationen misforstået Men disse vidneudsagn står i skarp kontrast til  

 samtlige forklaringer fra de mindst fire   og muligvis flere   betjente fra  

 Station 1, der var til stede.
De afviser alle, at deres suspenderede kollega  

 begik vold eller i øvrigt gjorde noget forkert.
 Fællestillidsmanden på Station 1,  Claus  

  Oxfeldt, afviser dog, at hans kolleger lyver og dækker over deres  

 suspenderede kammerat.
"Efter min bedste overbevisning er der tale om, at de fire  

 politifolk, der meldte ham, misforstod situationen," siger  Claus  Oxfeldt,  

 der fortæller, at Station 1 "har nogle trumfer" og at hans opgave "er  

 at støtte betjenten i det her." Statsadvokat  Karsten  Hjorth   der leder efterforskningen  

 i sager mod politifolk i København   siger dog, at "det virker  

 påfaldende" med disse forklaringer.
Han oplyser, at hvis betjentene fra  

 Station 1 fastholder deres forklaring under vidneansvar i retten om, at deres  

 kollega intet gjorde   og han siden dømmes for vold   vil "vi  

 nøje overveje om der skal rejses sager mod disse betjente for falsk  

 vidneforklaring." Af en anden artikel i samme blad samme dag med  

 overskriften "Skulder ved skulder" fremgår:
"Betjente fra Station 1 har igen valgt at stå  

 sammen, skulder ved skulder, for at beskytte en kollega, der er suspenderet  

 og sigtet for grov vold.
Betjenten blev anmeldt af fire andre politifolk fra  

 en anden Station   men "de misforstod situationen", siger tillidsmanden  

 på Station 1.
For Station 1 er det en rigtig møgsag.
Ikke fordi  

  Mohamed åbenbart fik tæsk af en politimand og bagefter  

 åbent fortalte, hvordan den lyshårede betjent fra Station 1 havde  

 knaldet hans hoved ned i gulvet i et af politiets salatfade.
Og bagefter,  

 på stationen, sparket benene væk under ham, hevet ham i  

 håret og sparket ham i ansigtet.
For at slutte af med bogstaveligt talt  

 at losse ham ind i detentionslokale D6. Men fordi fire andre betjente helt  

 uhørt vil gå i vidneskranken og fortælle, at det er  

 sandt.
I årevis har der på gaden, i det belastede og  

 hektiske miljø omkring Istedgade på Vesterbro i  

 København, gået historier om politibrutaliteten på  

1-eren, Københavns Politis Station 1 på Halmtorvet.
Mange  

 af disse historier er løgnagtige.
Andre er måske sande.
I  

 virkeligheden er det lige meget.
For de er umulige at bevise.
 Hvem tror en 22-årig udlænding fra Hvidovre,  

 der en sen nattetime anholdes efter noget tumult ved et diskotek   og  

 bagefter på dårligt dansk hævder sig nærmest  

 råt og brutalt tæsket af en erfaren betjent fra Station 1.
 Ingen.
 Hvis ikke det lige var for de fire andre betjente   ikke  

 fra Station 1, men fra den særlige beredskabsafdeling på  

 Københavns Politigård   der også var til stede den nat, og  

 som alle fire mente, at deres kollega fra Station 1 faktisk havde været  

 så brutal, at der kun var et at gøre:
 At anmelde ham.
 Hvorpå en af mange sager om politivold, som  

 tillidsmand på Station 1,  Claus  Oxfeldt, normalt ville kunne  

 trække på skulderen ad og afvise som løgn, med ét  

 havde udviklet sig til en rigtig katastrofe   ikke bare for den  

 pågældende betjent, men for hele Station 1.
Ubodelig skade Stationen har   efter et stort antal narkomaner og  

 prostituerede sidste år beskyldte en gruppe betjente fra Station 1 for  

 utallige tilfælde af vold og overgreb   kæmpet for at aflive  

 enhver tanke om, at der på 1'eren var særlige problemer med  

 voldelige politifolk og en særlig korpsånd blandt betjente, der  

 om nødvendigt løj for at beskytte hinanden.
 En kamp, der den 9. juni led ubodelig skade med Ekstra  

 Bladets afsløring af  Mohameds skæbne nogle dage før,  

 lørdag morgen den 3. juni.
 Denne morgen var der kun ét lyspunkt for  

 fællestillidsmanden  Claus  Oxfeldt:
"Denne her sag viser med al tydelighed, at vi ikke  

 dækker over hinanden i politiet.
De der måtte påstå  

 dette, må have en dårlig smag i munden." Nu   halvanden måned senere   har statsadvokaten for  

 København stort set afsluttet alle afhøringer i sagen.
 Og de tegner et ganske andet billede:
Den 22-årige  Mohamed, de fire betjente fra  

 beredskabsafdelingen og to civile vidner   i alt syv personer   siger alle,  

 at  Mohamed blev udsat for vold og meget grov vold i flere tilfælde.
Og  

 disse vidneudsagn støttes af lægelige undersøgelser.
 Hvorimod alle betjente fra Station 1   der var mindst  

 fire, men muligvis flere betjente til stede   valgte at slutte sig tæt  

 sammen om deres voldssigtede kollega og alle for én afvise, at han har  

 gjort noget forkert.
Jyllandsposten har bedt fællestillidsmand  Claus  

  Oxfeldt svare på, om ikke disse kendsgerninger tyder på, at  

 betjente fra Station 1 dækker over hinanden. "At vi skulle dække  

 over hinanden.
Nej." I dagene efter afsløringen var Station 1's reaktion  

 præget af beklagelse og eftertanke. "Sagen er ulykkelig," sagde  

 tillidsmand  Claus  Oxfeldt, mens Dansk Politiforbunds advokat,  Torben  

  Koch, til Ekstra Bladet sagde, at "når fire politifolk beslutter sig  

 for at anmelde en kollega, så er der sket noget" og "uanset hvad  

 betjenten siger, så er der nok noget om snakken".
Suspenderet og sigtet Advokaten hævder sig i dag fejlciteret og  

 fællestillidsmand  Claus  Oxfeldt har valgt fuldt ud at støtte  

 sin kollega, der blev anmeldt af fire andre politifolk.
Og som i dag er  

 suspenderet og sigtet for fire tilfælde af vold og vold af  

 "særlig rå, brutal eller farlig karakter" mod den 22-årige  

  Mohamed.
 "Jeg tror, og det er virkelig min oprigtige mening, at der  

 er tale om en misforståelse, at min kollega intet forkert har gjort,  

 men at de fire folk fra beredskabsafdelingen simpelthen har misforstået  

 situationen," siger  Claus  Oxfeldt.
 På spørgsmålet om, hvordan man  

 "misforstår en situation", og hvordan fire betjente på én  

 gang kan tage fejl, svarer  Oxfeldt.
"Du får mig ikke til at sige mere, men vi har nogle  

 trumfer, vi kan bruge, og min primære opgave er at støtte  

 betjenten i det her." Hos Københavns Politis beredskabsafdeling   der er  

 placeret på Politigården i det indre København og stiller  

 med folk til blandt andet uroligheder   mener man dog ikke at have  

 "misforstået noget." "Jeg forstår udmærket, at det er en uheldig  

 situation, netop for Station 1 med alt det, der er sket," siger  

 politiassistent  Ebbe  Jakobsen, tillidsmand i beredskabsafdelingen, der dog  

 ikke er et øjeblik i tvivl om at fire betjente fra hans afdeling  

 "gjorde det eneste rigtige" ved at angive deres kollega fra Station 1:
"Det er en svær beslutning, men det var også  

 den eneste rigtige beslutning.
Når man overværer den slags, er  

 der kun ét at gøre: Gå videre med sagen.
Vi er ikke tjent  

 med, at nogle betjente render rundt og ødelægger det for andre,  

 slet ikke i disse år, hvor vi i korpset er optaget af og diskuterer  

 holdninger, etik og moral," siger  Ebbe  Jacobsen.
Hos Rigspolitiets Rejseafdeling, der bistår  

 statsadvokaten for København med efterforskningen i sagen, er man  

 meget opsat på at kunne skaffe materiale, der er stærkt nok til  

 at få betjenten fra Station 1 dømt.
Både rejseafdelingen  

 og statsadvokaten har den opfattelse, at Station 1 slap ganske nådigt  

 fra sidste års stormvejr, hvor stationen trods 99 klager over vold og  

 overgreb slap for kritik, primært fordi påstand stod mod  

 påstand i de fleste sager.
 Det opfattes netop derfor som noget nær  

 ubegribeligt, at en betjent fra Station 1 så kort tid efter angiveligt  

 begår grov vold og ikke mindst, at hans kolleger derefter nærmest  

 rutinemæssigt støtter ham.
 Mohamed blev anholdt tidligt lørdag morgen den 3.  

 juni efter ballade på diskotek "Mantra" i det indre København.  

 Han havde flere gange nægtet nogle politifolks ordre om at passere  

 gaden, fordi han insisterede på at komme over til sin parkerede  

 bil.
Han blev derfor pludselig anholdt, iført  

 håndjern og anbragt i en af politiets store hvide Mercedes-kassevogne,  

 et såkaldt "salatfad", sammen med to andre anholdte.
Tilstede i bilen  

 var også to betjente fra beredskabsafdelingen og de to andre anholdte.  

 Uden grund blev han   ifølge de fem forklaringer   kastet ned i bunden  

 af bilen af den nu sigtede Station 1 betjent og knaldede herved hovedet ind i  

 en bænk eller gulvet.
Brød sammen Oplevelsen tog så hårdt på ét af  

 de civile vidner i vognen, en ung mand ved navn  Kenneth, der aldrig  

 tidligere havde været anholdt, at han brød sammen i angst for,  

 at han senere ville få same tur på Station 1.
Forløbet er bekræftet af de to politifolk,  

  Mohamed selv og de to civile vidner   mens den sigtede betjent nægter  

 vold, og hans tilstedeværende kollega fra stationen har forklaret, at  

 "han da ikke kan udelukke," at  Mohamed slog sit hoved, men at det i så  

 fald har været et uheld, og at hans nu sigtede kollega intet forkert  

 har gjort.
Chaufføren, der også var fra Station 1, så  

 ingenting.
 Ved ankomsten til Station 1 blev  Mohamed fremstillet for  

 den vagthavende betjent.
Han hævder, at han nærmest blev kastet ind i  

 skranken og derefter først fik sparket benene væk under sig,  

 mens han var iført håndjern på ryggen, og derefter blev  

 løftet op i håret og sparket i ansigtet.
Samtlige  

 tilstedeværende betjente, herunder den vagthavende   der var ingen fra  

 beredskabsafdelingen til stede, men kun betjente fra Station 1   afviser, at  

 noget sådant fandt sted.
Usædvanligt Statsadvokaten for København har imidlertid  

 foreløbig valgt at tro den 22-årige  Mohamed og sigtet Station  

 1-betjenten også for disse overgreb, blandt andet fordi lægelige  

 undersøgelser af  Mohamed støtter hans forklaring.
Der er  

 fundet skader, der kan stamme fra spark, i hans ansigt.
 Det er dog ganske usædvanligt, at statsadvokaten  

 tillægger et vidneudsagn fra en ung anholdt 2. generationsindvandrer  

 så betydelig vægt og reelt affejer forklaringer fra flere  

 politifolk, herunder en ledende vagthavende.
 Endelig har  Mohamed forklaret, at han  

 efterfølgende bogstaveligt talt blev losset ind i detentionslokale D6.  

 Han har fortalt, at han "fik et knæ i ryggen," og på den  

 måde røg ind i lokalet.
 Denne episode blev overværet af to andre betjente  

 fra beredskabsafdelingen.
 Begge betjente har forklaret, at deres kollega fra Station  

 1 efter deres opfattelse nærmest sparkede den anholdte ind i  

 detentionen, alligevel håber Station 1 at kunne bruge den usikkerhed,  

 der er om det helt præcise handlingsforløb, til at rejse tvivl  

 om betjentens skyld.
 Årsagen er, at  Mohamed forklarer, at han fik et  

 knæ i ryggen, mens de to beredskabsbetjente, der så episoden fra  

 to forskellige vinkler, siger, at han efter deres opfattelse blev  

 sparket.
Ingen af betjentene så dog selve sparket i den  

 forstand, at de så betjentens ben ramme  Mohameds ryg.
Han var nemlig  

 allerede på vej ind i detentionslokalet, og betjentene kunne derfor  

 ikke se ham, de så "kun" den sigtede betjent med benet i løftet  

 bevægelse, uden at de dog var i tvivl om, hvad der skete.
 Men igen har en af den sigtede betjents kolleger fra  

 Station 1, der også var til stede   den betjent, der også var med  

 i "salatfadet" under transporten til Station 1   valgt at støtte sin  

 kollega ved under afhøringer at forklare, at hans sigtede makker ikke  

 sparkede  Mohamed.
Statsadvokaten kontaktet Da de fire beredskabsfolk et døgn senere  

 mødtes på en ny vagt og talte om, hvad de havde oplevet, blev de  

 i fællesskab enige om at stå sammen og anmelde deres kollega fra  

 Station 1.
De henvendte sig derfor til deres tillidsmand, der efter  

 at have hørt om deres oplevelser "ikke var i tvivl om" at de  

 måtte gå videre med sagen.
Og allerede samme aften blev  

 statsadvokaten for København der efterforsker sager mod politifolk  

 kontaktet.
 På Station 1 er man fuldt ud klar over, at  

 materialet mod deres kollega er så stærkt, at vicestatsadvokat  

  Kim  Christiansen, der undersøger sagen, uden tvivl vil rejse tiltale  

 mod betjenten i håb om at få ham dømt for grov vold og  

 smidt ud af korpset.
På stationen forbereder man sig imidlertid på  

 at stå så stærkt som muligt ved en retssag og har derfor  

 anmodet statsadvokaten for København om tilladelse til, at der  

 gennemføres en rekonstruktion af begivenhederne, hvor de enkelte  

 episoder "gennemspilles" med statister i rollerne.
Den sigtede betjent  

 håber derved at vise, at han ikke har begået vold, men at  

  Mohameds skader må skyldes uheld.
Forslaget har dog andre fordele for Station 1: En  

 rekonstruktion vil give betjentene en enestående chance for at  

 "øve" sig og indstudere en handling, der stiller dem bedst muligt,  

 fordi den sigtede og han kolleger har fri adgang til alle afhøringer  

 og tekniske undersøgelser i sagen.
Mens de øvrige vidner,  

 især  Mohamed og de civile vidner, næsten kun kan komme til at  

 virke mindre troværdige, fordi de ikke kan læse materialet  

 på forhånd eller øve sig.
 Statsadvokat  Karsten  Hjorth vil ikke på  

 nuværende tidspunkt udtale sig om det bemærkelsesværdige i,  

 at betjentene på Station 1, trods tidligere anklager om  

 misforstået korpsånd   alle vil vidne til fordel til deres  

 voldssigtede kolleger.
"Nu må vi afvente sagens forløb.
Hvis  

 betjentene fra Station 1 under vidneansvar fastholder deres forklaringer i  

 retten, og retten tilsidesætter deres forklaringer og dømmer  

 betjenten, vil vi nøje overveje, om der er grundlag for at rejse sager  

 mod disse betjente for falsk vidneforklaring," siger  Karsten  Hjorth.
Tiltalt for vold Det er langt fra første gang, at betjente fra  

 Station 1 slår ring om kolleger, der er sigtet og tiltalt for grov  

 vold.
I 1995 var to betjente fra Station 1 tiltalt for 11  

 tilfælde af vold og magtmisbrug, racisme, falsk anmeldelse og ulovlig  

 anholdelse.
Til trods for, at de to betjente var så berygtede på  

 Station 1, at ingen andre brød sig om at køre på patrulje  

 med dem, valgte deres kolleger at støtte dem fuldt ud gennem retssagen  

 og vidne til deres fordel i retten mod en række civile vidner.
Med det  

 resultat, at begge betjente blev frikendt.
 Dommeren i Københavns Byret sagde dog direkte, at  

 vidneudsagn fra betjente i to tilfælde ikke kunne "tillægges  

 nogen betydning" og var "usikkert." Eller sagt med andre ord: De var  

 utroværdige.
 En af de to betjente fra Station 1 blev dog igen i 1998  

 tiltalt for vold mod en anholdt og denne gang idømt 60 dages  

 fængsel og smidt ud af korpset.
Disse betjente kom fra Station 2 i Store Kongensgade i det  

 indre København." De fire klagere, hvoraf den ene er den politibetjent, som  

 ifølge artiklerne er sigtet for vold mod  Mohamed, mens de tre andre  

 er hans politikollegaer fra Station 1, har anført, at artiklerne  

 indeholder postulater, som vil kunne medfører strafferetlige og  

 disciplinære reaktioner mod dem, såfremt man antog, at  

 postulaterne var korrekte.
Klagerne har endvidere anført, at artiklernes  

 oplysninger i vidt omfang må antages at være ukorrekte og  

 misvisende, samt at bladet ikke har udvist fornøden kildekritik over  

 for nyhedskilderne.
Det fremgår endvidere ikke af artiklerne med  

 tilstrækkelig tydelighed, hvad der er faktiske oplysninger, og hvad der  

 er kommentarer, ligesom artiklerne ikke er tilstrækkelig objektive,  

 idet der ikke er tilstræbt en kvalitativ ligelig gengivelse af  

 parternes synspunkter.
I anledning af bladets henvisning til, at både  

 fællestillidsmand  Claus  Oxfeldt og advokat  Torben  Koch har afvist  

 at give yderligere oplysninger om, hvorledes de fire betjente fra  

 beredskabsafdelingen samt den angiveligt forurettede og de øvrige  

 civile vidner skulle have misforstået, hvad der faktisk er passeret,  

 har klagerne anmodet  Claus  Oxfeldt om at fremkomme med en kommentar direkte  

 over for Pressenævnet.
For så vidt angår det anførte  

 om advokat  Torben  Koch afvises det fuldstændigt, at han har afvist at  

 give oplysninger til bladet, idet han ikke er blevet spurgt herom, ligesom  

 det afvises, at han i forhold til pressen skulle have påtaget sig at  

 repræsentere såvel sigtede som sigtedes kolleger.
 Klagerne har herudover anført, at artiklerne ganske  

 klart tilkendegiver, at den i sagen sigtede politiassistent er skyldig i de  

 rejste sigtelser, samt at klagerne ved deres forklaringer til Statsadvokaten  

 har gjort sig skyld i overtrædelse af mindst én bestemmelse i  

 straffelovens kapitel 16.
 Klagerne har endvidere anført, at  

 krænkelserne er af en sådan grovhed, at bladet langt har  

 overskredet grænserne for kritisk journalistik, og man vil på den  

 baggrund derfor indklage såvel journalisterne som Jyllandsposten for  

 Pressenævnet.
 Klageren har til belysning af påstandene henvist til  

 følgende tekststeder fra artiklerne:
 1."Politifolk fra den omstridte Station 1 i  

 København har trods tidligere anklager om "misforstået  

 korpsånd"   valgt at gøre alt for at redde en af deres kolleger,  

 der er suspenderet og sigtet for fire tilfælde af vold og vold af  

 særlig farlig og brutal karakter mod en anholdt." (Forsiden 1. og 2.  

 spalte).
 2."Betjente fra Station 1 i København har igen  

 valgt at stå sammen, skulder ved skulder, for at beskytte en kollega,  

 der er suspenderet og sigtet for grov vold." (Overskrift til artikel i  

 Indblik).
3."For Station 1 er det en rigtig møgsag.
Ikke  

 fordi  Mohamed åbenbart fik tæsk af en politimand og bagefter  

 åbent fortalte, hvordan den lyshårede betjent fra Station 1 havde  

 knaldet hans hoved ned i gulvet i et af politiets salatfade.
Og bagefter,  

 på stationen, sparkede benene væk under ham, hevet ham i  

 håret og sparket ham i ansigtet.
For at slutte af med bogstavelig talt  

 at losse ham ind i detentionslokale D 6. Men fordi 4 andre betjente helt  

 uhørt vil gå i vidneskranken og fortælle, at det er  

 sandt." (Indblik, side 1, 1. spalte).
 4."Hvorpå en af de mange sager om politivold, som  

 tillidsmand på Station 1,  Claus  Oxfeldt normalt ville kunne  

 trække på skulderen af og afvise som løgn med ét  

 havde udviklet sig til en rigtig katastrofe   ikke bare for den  

 pågældende betjent, men for hele Station 1." (Indblik, side 1, 1.  

 spalte).
5."Stationen har   efter at et stort antal narkomaner og  

 prostituerede sidste år beskyldte en gruppe betjente fra Station 1 for  

 utallige tilfælde af vold og overgreb   kæmpet for at aflive  

 enhver tanke om, at der på 1'eren var særlige problemer med  

 voldelige politifolk og en særlig korpsånd blandt betjente, der  

 om nødvendigt løj for at beskytte hinanden.
En kamp, der den 9.  

 juni led ubodelig skade med Ekstra Bladets afsløring af  Mohameds  

 skæbne nogle dage før, lørdag morgen den 3. juni.  

 "(Indblik, side 1, 1. og 2 spalte).
 6."Hvorimod alle betjente fra Station 1   der var mindst  

 4, men muligvis flere betjente til stede   valgte at slutte sig tæt  

 sammen om deres voldssigtede kollega og alle for én afvise, at han har  

 gjort noget forkert." (Indblik, side 1, 2. og 3. spalte).
7."Hos Rigspolitiets rejseafdeling, der bistår  

 Statsadvokaten for København med efterforskningen i sagen, er man  

 meget opsat på at kunne skaffe materiale, der er stærkt nok til  

 at få betjenten fra Station 1 dømt.
Både rejseafdelingen  

 og Statsadvokaten har den opfattelse, at Station 1 slap ganske nådigt  

 fra sidste års stormvejr, hvor stationen trods 99 klager over vold og  

 overgreb slap for kritik, primært fordi påstand stod mod  

 påstand i de fleste sager." (Indblik, side 5, 1. spalte).
 8."Det opfattes netop derfor som noget nær  

 ubegribeligt, at en betjent fra Station 1 så kort tid efter angiveligt  

 begår grov vold og ikke mindst, at hans kolleger derefter nærmest  

 rutinemæssigt støtter ham." (Indblik, side 5, 1. spalte).
 9."På station 1 er man fuldt ud klar over, at  

 materialet mod deres kollega er så stærkt, at vicestatsadvokat  

  Kim  Christiansen, der undersøger sagen, uden tvivl vil rejse tiltale  

 mod betjenten i håb om at få ham dømt for grov vold og  

 smidt ud af korpset." (Indblik, side 5, 2. spalte).
 10."På stationen forbereder man sig imidlertid  

 på at stå så stærkt som muligt ved en retssag og har  

 derfor anmodet statsadvokaten for København om tilladelse til at der  

 gennemføres en rekonstruktion af begivenhederne  "(Indblik, side 5, 2.  

 spalte).
 11."Forslaget har dog andre fordele for Station 1: En  

 rekonstruktion vil give betjentene en enestående chance for at  

 "øve" sig og indstudere en handling, der stiller dem bedst muligt,  

 fordi den sigtede og hans kolleger har fri adgang til alle afhøringer  

 og tekniske undersøgelser i sagen." (Indblik, side 5, 2. spalte).
 12."Det er langt fra første gang, at betjente fra  

 Station 1 slår ring om kolleger, der er sigtet og tiltalt for grov  

 vold." (Indblik, side 5, 2. spalte).
 13."Til trods for, at de to betjente var så  

 berygtede på Station 1, at ingen andre brød sig om at  

 køre på patrulje med dem, valgte deres kolleger at støtte  

 dem fuldt ud gennem retssagen og vidne til deres fordel i retten mod en  

 række civile vidner." (Indblik, side 5, 2. spalte).
Bladet har anført, at det ikke fremgår af  

 klagen, om klagerne helt eller delvist bestrider de faktiske forhold i de  

 fremhævede citater, og såfremt dette skulle være  

 tilfældet, hvorledes de fremhævede citater efter klagernes  

 opfattelse skulle være forkerte eller misvisende.
Det står  

 således ikke klart, hvorvidt klagerne ønsker at klage over det  

 konkrete indhold af de anførte 13 citater, eller om henvendelsen til  

 Pressenævnet skal opfattes som en mere "generel" klage, uden at  

 klageren i øvrigt konkretiserer, hvilke egentlige ukorrekte eller  

 misvisende oplysninger, der skulle være bragt i artiklen.
Når klagerne henviser til, at artiklernes  

 oplysninger i vidt omfang "må antages" at være ukorrekte eller  

 misvisende efterlades det indtryk, at klagerne ikke selv er i stand til at  

 pege på, hvilke konkrete oplysninger, der skulle være ukorrekte  

 eller misvisende, men at klagerne alene gætter eller håber  

 på, at noget sådant "i vidt omfang" skulle være  

 tilfældet.
Bladet har imidlertid på intet tidspunkt i forbindelse  

 med researchen   hvor en række af avisens oplysninger er forelagt  

 repræsentanter for Station 1   fået det indtryk, at nogen  

 oplysning skulle være forkert eller misvisende.
Over for klagernes påstand om, at bladet ikke har  

 udvist fornøden kildekritik over for nyhedskilderne, har bladet  

 anført, at klagerne ikke har oplyst, hvorledes, angående hvilke  

 oplysninger og i forhold til hvilke kilder bladet skulle have undladt at  

 udvise "fornøden kildekritik". Der er tilsvarende ikke citeret eller  

 henvist til eksempler på, at en sådan mangel på  

 "fornøden kildekritik" skulle have ført til, at artiklen  

 måtte indeholde misvisende eller ukorrekte oplysninger.
Det skal i  

 denne forbindelse oplyses, at indholdet i artiklerne bygger på samtaler  

 med en række kilder, hvoraf ikke alle medvirker ved navn og stilling.  

 Fælles for samtlige kilder, navngivne som unavngivne, er dog, at de har  

 et omfattende, indgående og direkte kendskab til sagen.
Uden brug af  

 disse kilder havde det af indlysende årsager været umuligt for  

 bladet at tilvejebringe et detaljeret kendskab til sagens indhold, idet  

 sager, der henhører under strafferetsplejen, som hovedregel er  

 undtaget fra reglerne om aktindsigt, og idet den konkrete efterforskning  

 hidtil er foregået i "hemmelighed". Omtale af en sag som den  

 foreliggende fordrer såvel omhu som kritisk stillingtagen til  

 oplysninger fra enhver kilde.
Bladet mener, at man har levet op til dette og  

 skal i øvrigt pege på, at samtlige kilder, der i denne sag kan  

 betragtes som centrale, er personer af høj integritet og indsigt, som  

 ikke på nogen måde ville kunne mistænkes for uberettiget at  

 ville kaste et dårligt lys på de involverede politifolk eller  

 på deres arbejdsplads, København Politis Station 1.
Over for klagernes påstand om, at det "ikke af  

 artiklen med tilstrækkelig tydelighed fremgår, hvad der er  

 faktiske oplysninger, og hvad der er kommentarer," har bladet  

 anført, at artiklerne ikke indeholder "kommentarer," men kun faktiske  

 oplysninger.
Bladet er imidlertid også på dette punkt  

 hæmmet af, at klagerne ikke anfører, hvilke bemærkninger i  

 artiklerne, der skulle have karakter af "kommentarer", ligesom det ikke  

 anføres, hvorvidt sådanne "kommentarer" helt eller delvist  

 skulle indeholde misvisende eller ukorrekte oplysninger.
Bladet har herudover anført, at når klagerne  

 anfører, at artiklerne "ikke er tilstrækkelig objektive"  

 så fremlægges eller henvises der ikke til eksempler på,  

 hvor og hvorledes artiklerne "ikke er tilstrækkelig objektive".  

 Generelt kan det imidlertid oplyses, at bladet har tilstræbt   og altid  

 tilstræber   at fremskaffe flest mulige oplysninger og høre alle  

 parter i en sag for at være i stand til at give en nuanceret og fair  

 fremstilling, hvilket også gælder denne artikel.
Bladet har  

 således forud for artiklernes publicering bedt både  

 fællestillidsmanden for betjentene på Station 1,  Claus  Oxfeldt,  

 og Dansk Politiforbunds advokat,  Torben  Koch, der i forhold til pressen har  

 påtaget sig at repræsentere sigtede og sigtedes kolleger, om at  

 kommentere sagen, og  Claus  Oxfeldt's udtalelser er gengivet i artiklerne.  

 Hertil kommer, at indklagede i artiklerne, for at læserne selv kunne  

 tage stilling til den usikkerhed, der måtte kunne herske om det  

 konkrete hændelsesforløb, har valgt at gengive de  

 påståede meget forskellige forklaringer.
Bladet har endvidere ved  

 samtaler med samtlige kilder anmodet om at måtte få enhver  

 oplysning, der kunne perspektivere og nuancere sagen, hvorfor man bestrider  

 ikke at have tilstræbt en kvalitativ ligelig gengivelse af parternes  

 synspunkter.
Når advokat Torben Koch efterfølgende  

 benægter, at have talt med bladet, er det i strid med sandheden, idet  

 advokat  Torben  Koch er kilde til en del af oplysningerne i artiklerne,  

 hvilket bladet kan dokumentere, idet man er i besiddelse af udtalelserne  

 på bånd.
Bladet har tillige anført, at man har gjort alt  

 tænkeligt for at få repræsentanter fra Station 1 til at  

 medvirke, og i realiteten indgår alle de udtalelser, det har  

 været muligt at indhente fra Station 1 vedrørende sagen,  

 ubeskåret i artiklen.
Repræsentanterne fra Station 1 har ganske  

 enkelt ikke ønsket at fremkomme med yderligere kommentarer, og bladet  

 har forgæves fra Station 1 anmodet om at måtte modtage yderligere  

 oplysninger, især oplysninger af en karakter, der kunne rokke ved det  

 øvrige samlede billede af sagens forløb.
Bladet har endvidere anført, at man i forbindelse  

 med artiklens tilblivelse har overvejet, hvorvidt det ville være  

 rimeligt i en så forholdsvis fyldig og indgående form at beskrive  

 sagen, når den pågældende betjent "kun" er sigtet.
Efter en  

 samlet vurdering har bladet fundet, at det var rimeligt.
Bladet har herved  

 lagt vægt på, at 99 personer sidste år klagede over  

 betjente på Station 1 og hævdede sig udsat for blandt andet vold,  

 overgreb og magtmisbrug.
Samtlige sager blev afsluttet uden kritik eller  

 strafforfølgning af betjente, blandt andet fordi mange sager stod  

 påstand mod påstand.
I forbindelse med den langvarige  

 undersøgelse vedrørende disse mange forhold har  

 fællestillidsmand  Claus  Oxfeldt og hans forgænger flere gange  

 betonet, at det er helt utænkeligt, at noget sådant   rå  

 vold mod en anholdt   kunne foregå på Station 1. De har samtidigt  

 givet det indtryk, at samtlige klager over politiet var urigtige.
Ikke mindst  

 på denne baggrund er den her omtalte sag af offentlig interesse, fordi  

 sigtelsen og en stor del af de afgivne forklaringer sætter  

 spørgsmålstegn ved disse udsagn.
Væsentlige hensyn taler  

 dermed for at beskrive sagen allerede på nuværende tidspunkt.  

 Hertil kommer, at den aktuelle sag er af ganske særlig karakter, fordi  

 fire betjente har taget det meget usædvanlige skridt at melde en  

 kollega fra Station 1 for vold.
Det stod endvidere klart allerede, da  

 artiklen blev researchet, skrevet og bragt, at sigtelsen ikke ville blive  

 frafaldet, men at den derimod uden for enhver tvivl ville føre til  

 tiltalerejsning.
Endelig har bladet lagt vægt på, at advokat  

  Torben  Koch ifølge Ekstra Bladets omtale den 9. juni 2000 skulle  

 have udtalt følgende: "Når fire politifolk beslutter sig for at  

 anmelde en kollega, så er der sket noget.
Og uanset, hvad han end  

 siger, så er der nok noget om snakken". En sådan udtalelse  

 må, uden for enhver tvivl, være egnet til yderligere at  

 bekræfte, at pressen med god ret kan beskæftige sig med sagen,  

 uanset at den pågældende politibetjent endnu "kun" er sigtet.  

 Udfra en samlet vurdering finder bladet det således aldeles forsvarligt  

 at omtale sagen på den måde, det er sket.
Det fremgår  

 endvidere klart af artiklerne, at der er modstridende forklaringer i sagen,  

 og begge parters forklaringer er medtaget og omtalt i det omfang, det  

 overhovedet har kunnet lade sig gøre.
Endelig anføres det, at  

 domstolene tillægger udsagn fra politifolk, der vidner mod en kollega,  

 overordentlig stor betydning, hvilket ofte fører til fældende  

 dom, idet det lægges til grund, at politifolk kun tager dette  

 vidtgående skridt, såfremt de finder det hævet over enhver  

 tvivl, at en anden betjent er gået langt over stregen.
Over for klagernes påstand om, at "artiklen ganske  

 klart tilkendegiver, at de øvrige polititjenestemænd fra Station  

 1, som har afgivet forklaring (til) statsadvokaten har gjort sig skyldig i  

 overtrædelser af mindst én bestemmelse i straffelovens kapitel  

 16" har bladet anført, at artiklerne blot beskriver de faktiske  

 forhold, nemlig at betjente fra Station 1 har afgivet enslydende  

 forklaringer, der strider mod forklaringer fra de fire anmeldende betjente,  

 fra to civile vidner, fra den angiveligt forurettede og mod de foreliggende  

 lægelige oplysninger.
Dette er en faktuel kendsgerning, som ikke  

 på noget tidspunkt har været draget i tvivl.
Bladet  

 forsøger ikke at "dømme" disse betjente.
Det fremgår  

 således klart af artiklerne, at Station 1 på den ene side  

 bestrider, at stationens betjente skulle forsøge at "dække" over  

 hinanden, mens statsadvokat Karsten Hjort i lyset af den samlede sag på  

 den anden side finder de enslydende forklaringer fra Station 1  

 "påfaldende" og grundigt forklarer, hvilke forudsætninger, der  

 skal være opfyldt, før det overhovedet kan komme på tale  

 at overveje at rejse tiltale mod de implicerede betjente.
Hertil kommer, at  

 statsadvokaturens tillid til vidneforklaringerne fra betjentene fra Station 1  

 i denne sag er af en sådan karakter, at statsadvokaten har taget det  

 usædvanlige skridt at rejse sigtelse for vold og vold af særlig  

 rå og brutal karakter mod den angiveligt forurettede,  Mohamed, i  

 forbindelse med en episode, hvor der ud over betjentene fra Station 1 ikke  

 var andre vidner til stede.
Den angiveligt forurettede har forklaret, at han  

   da han blev fremstillet for den ledende, vagthavende betjent   fik sparket  

 benene væk under sig, hvorefter han blev løftet op og sparket i  

 hovedet.
Den påståede vold blev efter forklaringen  

 overværet af fire polititjenestemænd fra Station 1, herunder den  

 ledende medarbejder, der alle afviser, at noget sådant fandt sted.  

 Vicestatsadvokat  Kim  Christiansen har valgt at tillægge det endelige  

 vidneudsagn fra den angiveligt forurettede større værdi end  

 udsagn fra fire betjente, hvoraf én som nævnt har en ledende  

 stilling.
 Bladet har vedrørende de 13 tekststeder  

 anført følgende:
1. Citatet indeholder alene korrekte oplysninger og  

 faktuelle kendsgerninger om det konkrete hændelsesforløb.  

 Betjente fra Station 1 er tidligere   blandt andet af ledelsen i  

 Københavns Politi   blevet kritiseret for at udvise misforstået  

 korpsånd ved ubetinget at støtte to politifolk, der  

 første gang i 1995 var tiltalt for blandt andet at have udøvet  

 vold og magtmisbrug.
Dertil kommer, at  Claus  Oxfeldt, der som bekendt er  

 fællestillidsmand ved Station 1, i forbindelse med den aktuelle rejste  

 sigtelse over for bladet har tilkendegivet, at "min (hans) primære  

 opgave er at støtte [K] (den sigtede) i det her", og at Station 1 har  

 "nogle trumfer, vi kan bruge." (Indblik side 1, 3. spalte nederst). Endvidere  

 henledes opmærksomheden på, at statsadvokaturen i forbindelse med  

 den aktuelle sigtelse, hvor der angiveligt skulle være begået  

 vold af særlig rå og brutal karakter, har valgt at tillægge  

 forklaringen fra  Mohamed større vægt end de enslydende  

 forklaringer fra fire polititjenestemænd ved Station 1. Det  

 fremgår således, at politifolk fra Station 1   trods tidligere  

 kritik for lignende adfærd   forsøger at redde deres sigtede og  

 suspenderede kollega, nøjagtig som anført i artiklen.
2. Det er i artiklen veldokumenteret   som det også  

 fremgår i bemærkningerne ovenfor vedrørende punkt 1,  

 herunder især fællestillidsmand  Claus  Oxfeldts  

 bemærkninger, samt de ifølge statsadvokaten øvrigt  

 beskrevne "påfaldende" sammenfaldende forklaringer   at betjente  

 på Station 1 nu står sammen "skulder ved skulder" for at beskytte  

 deres kollega.
Det fremgår således også af statsadvokat  

  Karsten  Hjorts udtalelser, at man allerede hos statsadvokaturen har undret  

 sig så meget over disse enslydende forklaringer, at man i forbindelse  

 med den kommende straffesag mod den sigtede betjent vil overveje en senere  

 tiltalerejsning som følge heraf.
 3. Sagen er ifølge  Claus  Oxfeldt en "rigtig  

 møgsag". Det, der adskiller denne sag fra de mange andre klagesager,  

 der har været omtalt i forbindelse med Station 1, er alene det forhold,  

 at fire andre betjente i denne sag vil gå i vidneskranken og afgive  

 forklaring om, at der har fundet overgreb sted, og at den angiveligt  

 forurettedes påstand dermed er sand.
4. og 5. Som tidligere beskrevet, har  

 fællestillidsmand  Claus  Oxfeldt konsekvent betegnet sidste års  

 store antal klager over Station 1 som i strid med sandheden, og dermed ikke  

 tillagt dem nogen betydning.
Derfor er den nuværende situation   som  

  Claus  Oxfeldt selv har udtrykt det   "dybt, dybt tragisk". At den aktuelle  

 sigtelse bliver anskuet i lyset af de tidligere klagesager er således  

 ikke et postulat fra bladet, men en faktuel kendsgerning.
 6. Der henvises til det under punkt 1 og 2 anførte.  

 Endvidere henledes opmærksomheden på at  Claus  Oxfeldt over for  

 bladet i anledning af en anden artikel har udtalt "at vi (betjente,  

 også ved Station 1) dækker ikke over hinanden". I lyset af det  

 billede, der tegner sig, med på den ene side de fra Station 1 afgivne  

 enslydende vidneforklaringer og på den anden side alle øvrige  

 forklaringer og observationer, findes der at være fuld dækning  

 for det citerede.
 7. og 8. Der henvises til samtaler med Rigspolitiets  

 Rejseafdeling.
9. Der henvises til, at både advokat Torben Koch og  

 fællestillidsmand  Claus  Oxfeldt er fuldt vidende om, at materialet er  

 "stærkt" nok til at bære en tiltale.
At statsadvokaten  

 næppe går i retten uden et begrundet håb om at vinde en sag  

 af denne karakter, burde være indlysende.
At betjenten bliver smidt ud  

 af korpset, såfremt han kendes skyldig, er ikke et postulat, men en  

 faktuel kendsgerning, jf. mangeårig praksis ved Rigspolitiets  

 Personaleafdeling og København Politis ledelse.
10. og 11. Bladet har anført, at kilder har oplyst,  

 at statsadvokaten for København på tidspunktet for artiklens  

 offentliggørelse var meget tilbageholdende med at tillade en  

 rekonstruktion, dels fordi "almindelige" voldssigtede aldrig ville få  

 en sådan mulighed, dels især fordi det ville give de involverede  

 betjente mulighed for at indstudere et handlingsforløb.
Dette er ikke  

 på nogen måde eller noget tidspunkt bestridt.
Det skal yderligere  

 oplyses, at statsadvokaten nu har besluttet at nægte denne fra Station  

 1 foreslåede rekonstruktion, og da sigtedes advokat fastholder kravet,  

 bliver det nu op til Københavns Byret at afgøre, om  

 statsadvokaten skal beordres til at foretage dette efterforskningsskridt.
 12. Der henvises til det vedrørende punkt 1 og 2  

 anførte.
13. Bladet har henvist til, at flere kilder, herunder  

 betjente fra Station 1, i forbindelse med bladets beskrivelse af forholdene  

 på Stationen i foråret 1999 har gjort det klart, at de to omtalte  

 politifolk var berygtede, og at mange ønskede ikke at køre med  

 dem for "ikke at blive rodet ind i noget." Det bemærkes, at nævnet ikke, som  

 anført af klagerne, har modtaget en henvendelse fra  Claus  Oxfeldt  

 vedrørende hans udtalelser til bladet.
 I sagens behandling har følgende  

 nævnsmedlemmer deltaget: Per Sørensen, Finn Rowold, Lene Sarup  

 og Kirsten Dyregaard.
 Pressenævnet udtaler:
 Pressenævnet bemærker indledningsvis, at det  

 er mediet og ikke den enkelte journalist, der kan indklages for nævnet,  

 samt at nævnet alene har mulighed for at tage stilling til mediets  

 ansvar.
I klagen er der henvist til, at oplysningerne i artiklerne  

 i vidt omfang må antages at være ukorrekte og misvisende, men det  

 er ikke specificeret, hvilke oplysninger, der tænkes på, udover  

 at klagerne har fremhævet 13 tekststeder.
Under henvisning hertil samt  

 under henvisning til det, bladet har anført, finder nævnet ikke  

 at kunne konstatere, at artiklerne indeholder ukorrekte eller misvisende  

 oplysninger.
Bladet har redegjort udførligt for, at man har  

 anvendt en lang række kilder som baggrund for artiklerne, men at det  

 kun er enkelte af disse kilder, der er navngivet i artiklerne.
Det  

 fremgår endvidere, at bladet har forsøgt at høre alle  

 parter i sagen med henblik på at kunne give en så nuanceret og  

 fair fremstilling af sagen som muligt, men at mange ikke har ønsket at  

 udtale sig.
Heroverfor har klagerne henvist til, at bladet ikke har udvist  

 den fornødne kildekritik, men klagerne har ikke specificeret  

 synspunktet yderligere.
Da en række forskellige personer er citeret for  

 forskellige udtalelser i artiklerne samt på baggrund af bladets  

 redegørelse, finder nævnet herefter ikke grundlag for at  

 konstatere, at bladet ikke skulle have udvist den fornøden  

 kildekritik.
Da forklaringerne fra den sigtede politiassistent og  

 forklaringerne fra de andre betjente fra Station 1 er gengivet i artiklerne  

 sammen med forklaringerne fra betjentene fra Beredskabsafdelingen, finder  

 nævnet endvidere at måtte lægge til grund, at parternes  

 synspunkter er gengivet tilstrækkelig ligeligt.
Det forhold, at  

 artiklerne på en kritisk måde behandler spørgsmålet  

 om rigtigheden af vidneudsagnene fra klagerne i sagen, sammenholdt med, hvad  

 andre politibetjente og anholdte har forklaret, finder nævnet ikke  

 anledning til at kritisere, ligesom det forhold, at det af artiklerne  

 fremgår, at klagerne kan have overtrådt forskellige bestemmelser  

 i straffeloven, ikke indebærer en tilsidesættelse af god  

 presseskik.
 På det foreliggende grundlag finder nævnet  

 herefter ikke, at bladet har tilsidesat god presseskik.
 Afsagt den 22. november 2000.
