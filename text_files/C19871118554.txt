1. Den 16. januar 1987 har Danmark ratificeret den europæiske konvention  

 af 21. marts 1983 om overførelse af domfældte.
Konventionen er optaget som  

 bilag 1 til lov nr. 323 af 4. juni 1986 om international fuldbyrdelse af  

 straf m.v.
Loven blev i august måned 1986 sendt til anstalterne til  

 orientering.
Der vedlægges et eksemplar til arresthusene.(* 2) I medfør af artikel 18, stk. 2, træder konventionen i kraft for Danmark  

 den 1. maj 1987.
 Følgende lande har indtil videre ratificeret konventionen:
 Medlemslande: Sverige, Frankrig, Spanien, Det forenede kongerige  

 Storbritannien og Nordirland, Cypern og Østrig.
 Ikke-medlemslande: USA, Canada og Finland.
 Direktoratet vil løbende give oplysning om, hvilke lande der senere  

 ratificerer konventionen.
 Hvert land skal til brug for de domfældte udarbejde en vejledning på  

 grundlag af en standardvejledning, udarbejdet af Europarådet.
Der vedlægges et antal vejledninger fra følgende lande: Østrig, England,  

 Frankrig, Sverige og Cypern samt et eksemplar af standardvejledningen og den  

 danske udgave heraf.(* 2) 2. Det bemærkes, at overførsel til fuldbyrdelse af fængsel- og hæftestraf  

 i de øvrige nordiske lande som hidtil finder sted efter reglerne i lov nr.  

 214 af 31. maj 1963 om samarbejde med Finland, Island, Norge og Sverige  

 angående fuldbyrdelse af straf.
 3. I henhold til § 12, stk. 1, i loven af 4. juni 1986 anmoder man om, at  

 der til udenlandske domfældte, der er omfattet af konventionen, udleveres den  

 vejledning, der er udarbejdet af vedkommendes hjemland.
4. Såfremt den indsatte ønsker at blive overført til fortsat  

 straffuldbyrdelse i en stat, hvor den pågældende er statsborger, sendes sagen  

 snarest muligt til direktoratets 2. kontor, bilagt domsudskrift, evt.  

 stamrulleudskrift og erklæring fra den indsatte.
Direktoratet sender herefter  

 sagen til Justitsministeriets 3. kontor, der fortsat behandler begæringer om  

 overførsel til strafafsoning i andre lande.
 E.B.
