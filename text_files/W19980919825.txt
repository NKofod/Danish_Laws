Ankestyrelsens principafgørelse D-2-98 om beregning - overgangsydelse - dagpenge - refusion Resume:
 Overgangsydelse skal ikke fradrages ved beregning af dagpenge og derfor heller ikke ved refusion, da der ikke er hjemmel hertil i dagpengeloven.
 Love:
Lov om dagpenge ved sygdom eller fødsel - lovbekendtgørelse nr. 632 af 22. juli 1997 - § 9, stk. 1, § 26, stk. 1 og § 27 Lov om sygedagpenge - lov nr. 563 af 9. juni 2006 - § 54 og § 47, stk. 1 Sagsfremstilling:
 En arbejdsgiver med forsikring efter dagpengelovens § 27 søgte refusion for udbetalt løn for perioderne 20. - 22. januar 1997 og 3. - 17. februar 1997.
 Lønmodtageren modtog ved siden af lønnen fra arbejdsgiveren overgangsydelse med et beløb på 2.129 kr. pr. uge.
 Kommunen udbetalte refusion svarende til forskellen mellem dagpengelovens maksimumsbeløb og overgangsydelsen.
 Afgørelse:
 Arbejdsgiveren havde ret til refusion i dagpenge for udbetalt løn i forbindelse med lønmodtagerens fravær i perioderne 20. - 22. januar1997 og 3. - 17. februar 1997 udbetalt med dagpengelovens timemaksi mum gange antallet af fraværstimer, jf. dagpengelovens § 9, stk. 1.
Efter dagpengelovens § 26, stk. 1 har en arbejdsgiver, der yder løn under fraværet, ret til at få udbetalt de dagpenge, som lønmodtageren ellers ville have ret til fra kommunen.
En arbejdsgiver, der har tegnet forsikring efter lovens § 27, har ret til at få refusion fra 1. fraværsdag.
 Der er ikke i dagpengeloven hjemmel til at nedsætte retten til dagpenge eller refusion med beløb, der udbetales i overgangsydelse.
 Dagpengeudvalget ændrede således kommunens afgørelse.
