Orientering om Folketingets vedtagelse af lovforslag L 182 om forsikrede lediges ret til 6 ugers selvvalgt uddannelse Til samtlige a-kasser og jobcentre Folketinget har den 28. maj 2009 vedtaget L 182 - lov om ændring af lov om en aktiv beskæftigelsesindsats, lov om arbejdsløshedsforsikring m.v. og forskellige andre love (Samling af indsatsen og finansieringsansvaret for forsikrede lediges ret til selvvalgt uddannelse under Beskæftigelsesministeriet) Den vedtagne ændringslov (lov nr. 478 af 12. juni 2009) findes på Folketingets hjemmeside www.ft.dk.
Samme sted findes også lovforslaget L 182, der indeholder bemærkninger til de enkelte bestemmelser.
 Loven træder i kraft den 1. august 2009.
 Der vil forud for den 1. august 2009 blive udsendt en ny bekendtgørelse om 6 ugers selvvalgt uddannelse til forsikrede ledige med tilhørende vejledning og en ny bekendtgørelse om uddannelsesydelse med tilhørende vejledning.
 Derudover vil der blive udsendt relevante ændringsbekendtgørelser og vejledninger mv., der tager højde for og udmønter de nye regler i øvrigt.
1. Lovens indhold Loven indeholder ændringer i  lov om en aktiv beskæftigelsesindsats  lov om arbejdsløshedsforsikring m.v.
 lov om Arbejdsmarkedets Tillægspension  lov om godtgørelse ved deltagelse i erhvervsrettet voksen- og efteruddannelse  lov om statens voksenuddannelsesstøtte (SVU)  lov om arbejdsmarkedsuddannelser m.v.
  lov om åben uddannelse (erhvervsrettet voksenuddannelse) m.v.
Med loven samles indsatsen og finansieringsansvaret for forsikrede lediges adgang til 6 ugers selvvalgt uddannelse under Beskæftigelsesministeriet.
Der indføres en ny ydelse  uddannelsesydelse  til ledige, der deltager i selvvalgt uddannelse.
A-kasserne skal fremover administrere ordningen.
De skal træffe afgørelse om ret til selvvalgt uddannelse, om uddannelsesydelse og befordringsgodtgørelse samt foretage udbetalinger heraf.
Administrationen og udbetalingen af uddannelsesydelse og befordringsgodtgørelse skal følge de almindelige regler i arbejdsløshedsforsikringsloven om administration og udbetaling af ydelser, dog med visse undtagelser.
 Jobcentrene skal administrere betaling for køb af uddannelse og eventuel deltagerbetaling til uddannelsesinstitutionerne samt træffe afgørelse om og udbetale beløb til kost og logi for ledige.
Jobcentrenes køb af uddannelse til forsikrede ledige i forbindelse med 6 ugers selvvalgt uddannelse skal foregå på samme måde, som når jobcentrene betaler for uddannelse ved tilbud efter lov om en aktiv beskæftigelsesindsats.
Det vil sige, at afregning for uddannelse samt eventuel deltagerbetaling fra 1. august 2009 omfattes af betalingsloven og skal ske efter de af Undervisningsministeriet fastsatte takster.
 Der er endvidere etableret en overgangsordning, som betyder, at jobcentret også skal betale for forløb, der måtte være aftalt/disponeret før 1. august 2009, men som først igangsættes efter 1. august 2009. Betaling for kost og logi følger statens regler om tjenesterejser, reducerede satser.
 Klager over a-kassernes og jobcentrenes afgørelser følger de almindelige klageregler i beskæftigelseslovgivningen.
1.1. Lov om en aktiv beskæftigelsesindsats Hovedelementerne i ændringerne er:
 Lediges adgang til 6 ugers selvvalgt uddannelse  Placering af selvvalgt uddannelse i forhold til ret og pligt til aktivering  Fritagelse for rådighed under selvvalgt uddannelse Lediges adgang til 6 ugers selvvalgt uddannelse Reglerne om forsikrede lediges adgang til 6 ugers selvvalgt uddannelse flyttes fra Undervisningsministeriets lovgivning til beskæftigelseslovgivningen, således at indsatsen for de ledige samles under Beskæftigelsesministeriet.
 Der er indført et nyt kapitel 8 a i lov om en aktiv beskæftigelsesindsats(§§ 26 a og 26 b), hvor reglerne om lediges ret til selvvalgt uddannelse er fastsat.
 Reglerne om uddannelse til beskæftigede vil fortsat være reguleret i Undervisningsministeriets lovgivning.
 Sondringen mellem, hvornår en person anses for beskæftiget eller ledig, afgøres på samme måde som i dag efter praksis og regler i henhold til lov om godtgørelse ved deltagelse i erhvervsrettet voksen- og efteruddannelse og lov om statens voksenuddannelsesstøtte (SVU).
 Personer, der anses for beskæftigede, skal fortsat søge om SVU-støtte eller VEU-godtgørelse til uddannelse efter disse regler.
Placering af selvvalgt uddannelse i forhold til ret og pligt til aktivering I overensstemmelse med de hidtil gældende SVU- og VEU-regler, kan ledige deltage i 6 ugers selvvalgt uddannelse inden for de første 9 måneders sammenlagt ledighed, hvis personen er fyldt 25 år, og inden for de første 6 måneders ledighed, hvis personen ikke er fyldt 25 år.
Fritagelse for rådighed under selvvalgt uddannelse Ledige skal under selvvalgt uddannelse alene stå til rådighed for arbejde, som de henvises til af jobcenteret eller a-kassen (se nedenfor i punkt 1.2 om rådighed).
Jobcenteret vil fremover  ligesom efter de hidtidige regler  kunne træffe afgørelse om at undlade at formidle arbejde.
De nærmere regler herom fastsættes administrativt i overensstemmelse med de hidtil gældende SVU- og VEU-regler.
 1.2. Lov om arbejdsløshedsforsikring m.v.
 Hovedelementerne i ændringerne er:
 De ledige modtager fremover uddannelsesydelse under deltagelse i 6 ugers selvvagt uddannelse  Rådighed under selvvalgt uddannelse  Arbejdsløshedsdagpenge samtidig med uddannelsesydelse under selvvalgt uddannelse  Indbetaling til Arbejdsmarkedets Tillægspension (ATP) og særlig pensionsopsparing (SP)  Tilbagebetaling, renter, sanktioner og andre forhold  A-kassernes administration af uddannelsesydelse De ledige modtager fremover uddannelsesydelse under deltagelse i 6 ugers selvvagt uddannelse Der er indført et nyt kapitel 9 b i lov om arbejdsløshedsforsikring m.v. (§§ 52 g-52 j), hvor der er fastsat regler om ydelsen til ledige, der deltager i selvvalgt uddannelse efter kapitel 8 a i lov om en aktiv beskæftigelsesindsats.
Ledige skal fremover modtage en særlig ydelse  uddannelsesydelse  under selvvalgt uddannelse.
Uddannelsesydelsen udgør samme beløb, som den ledige ville have haft ret til efter hidtil gældende SVU- og VEU-reglerne.
De nærmere regler om uddannelsesydelsen, herunder om beregning mv., fastsættes administrativt.
Reglerne fastsættes i overensstemmelse med de hidtil gældende SVU- og VEU-regler.
 Perioder med uddannelsesydelse forbruger af dagpengeperioden, jf. § 55, stk. 3.
Rådighed under selvvalgt uddannelse Ledige skal under selvvalgt uddannelse alene stå til rådighed for arbejde, som de henvises til af jobcenteret eller a-kassen.
Dette er i overensstemmelse med de hidtil gældende SVU- og VEU-regler. (Se nærmere ovenfor i punkt 1.1 om jobcentrenes mulighed for at fritage de ledige for rådighedspligten).
Arbejdsløshedsdagpenge samtidig med uddannelsesydelse under selvvalgt uddannelse Ledige vil efter § 62 a  i samme omfang som hidtil  kunne få arbejdsløshedsdagpenge for timer, hvor de ikke får uddannelsesydelse.
De skal opfylde de almindelige betingelser for ret til arbejdsløshedsdagpenge, og dagpengereglerne finder anvendelse for udbetalingen af arbejdsløshedsdagpenge.
Indbetaling til Arbejdsmarkedets Tillægspension (ATP) og særlig pensionsopsparing (SP) Under selvvalgt uddannelse med uddannelsesydelse skal ledige, der deltager i erhvervsrettet voksen- og efteruddannelse til og med erhvervsuddannelsesniveau, og som modtager fuld uddannelsesydelse, fortsat have indbetalt bidrag til ATP og indbetale bidrag til SP.
Dette er i overensstemmelse med de hidtil gældende VEU-regler.
Feriedagpenge under uddannelsesinstitutionens ferielukning Ledige, der deltage i selvvalgt uddannelse og modtager uddannelsesydelse, kan fremover få udbetalt feriedagpenge i stedet for uddannelsesydelse under uddannelsesinstitutionens ferielukning m.v.
Dette er i overensstemmelse med de hidtidige gældende regler for ledige, der modtog SVU-støtte eller VEU-godtgørelse under selvvalgt uddannelse.
Tilbagebetaling, renter og sanktioner Reglerne om lediges tilbagebetaling, renter og sanktioner i §§ 46, stk. 4, og §§ 86 og 87 finder ikke anvendelse på uddannelsesydelse, fordi der hidtil har været særlige regler for ledige, der modtog SVU-støtte eller VEU-godtgørelse under selvvalgt uddannelse.
De nærmere regler fastsættes derfor administrativt og i overensstemmelse med de hidtil gældende regler.
A-kassernes administration af uddannelsesydelse Ved a-kassernes administration og udbetaling af uddannelsesydelse finder reglerne i § 86, stk. 4-6, og § 79, om a-kassernes ret til refusion fremover anvendelse.
 Herudover finder de almindelige regler i lov om arbejdsløshedsforsikring m.v., som omhandler a-kassernes forhold til medlemmerne og staten, herunder om a-kassernes vejledningspligt over for medlemmer, administration og regnskabsaflæggelse over for staten, statens tilsyn og kontrol med a-kasserne m.v. anvendelse, idet disse regler gælder for alle a-kassers administration af ordninger, som ifølge lovgivningen er henlagt til a-kasserne.
1.3. Lov om Arbejdsmarkedets Tillægspension Ændringen indebærer, at ledige, der deltager i erhvervsrettet voksen- og efteruddannelse til og med erhvervsuddannelsesniveau, og som modtager fuld uddannelsesydelse, skal have indbetalt bidrag til ATP og indbetale bidrag til SP.
Der henvises i øvrigt til bemærkningerne ovenfor i punkt 1.2 om ATP og SP.
 1.4. Lov om godtgørelse ved deltagelse i erhvervsrettet voksen- og efteruddannelse, lov om statens voksenuddannelsesstøtte (SVU), lov om arbejdsmarkedsuddannelser m.v. og lov om åben uddannelse (erhvervsrettet voksenuddannelse) m.v.
 Ændringerne indebærer, at reglerne om forsikrede lediges ret til 6 ugers selvvalgt uddannelse ophæves, idet lediges ret til 6 ugers selvvalgt uddannelse fremover reguleres i beskæftigelseslovgivningen.
 Statens Uddannelsesstøtte vil informere herom på styrelsens netsteder.
2. Overgangsordning Ledige, der før 1. august 2009 har ansøgt om selvvalgt uddannelse efter de hidtil gældende SVU-regler for ledige henholdsvis påbegyndt selvvalgt uddannelse efter de hidtil gældende VEU-regler for ledige, kan fuldføre selvvalgt uddannelse med SVU-støtte eller VEU-godtgørelse efter disse regler.
 I de lediges ret til 6 ugers selvvalgt uddannelse efter de nye regler i § 26 a i lov om en aktiv beskæftigelsesindsats medregnes perioder med selvvalgt uddannelse efter de før 1. august 2009 gældende SVU- og VEU-regler for forsikrede ledige.
*** Spørgsmål om ændringerne i lov om en aktiv beskæftigelsesindsats kan rettes til Tom Bjelke Iversen, 35 28 81 00/ tbi@ams.dk.
 Spørgsmål om ændringerne i lov om arbejdsløshedsforsikring m.v. kan rettes til Annette Schrum, 38 10 60 11/ ans@adir.dk.
 Spørgsmål om ændringerne i lov om Arbejdsmarkedets Tillægspension kan rettes til Beskæftigelsesministeriet, 72 20 50 00/ bm@bm.dk.
 Spørgsmål om ændringerne i Lov om godtgørelse ved deltagelse i erhvervsrettet voksen- og efteruddannelse og lov om statens voksenuddannelsesstøtte (SVU) kan rettes til Statens Uddannelsesstøtte, kontoret for Voksenuddannelsesstøtte, 33 26 85 00/ svu@su.dk og veu@su.dk.
