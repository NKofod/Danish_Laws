 God presseskik var ikke overtrådt.
Kendelse fra Pressenævnet i sag nr.  

 77/1998 Fotogruppen ApS har klaget til Pressenævnet over  

 indslag bragt i Lokalrapporten på TvDanmark/Kanal 2 den 3., 4. og 5.  

 august 1998, idet firmaet mener, at god presseskik er tilsidesat.
 I indslaget den 3. august 1998 hed det bl.a.:
"Speak: Da ti-årige  Susan  Rasch  Ipsen fra  

 Brøndby Strand forsvandt i slutningen af maj, blev hun efterlyst.  

 Pigens forældre afleverede et par skolefotos af hende til politiet, og  

 herfra blev de så sendt videre til medierne.
Det var Fotogruppen ApS i  

 Virum, der tog billedet, og nu vil de have penge for alle de gange, billedet  

 har været bragt.
Derfor er de i gang med at sende regninger til  

 både aviser og tv-stationer.
Og det er en fremgangsmåde  

 forældrene til den dræbte pige ikke forstår.
Jørn  Rasch  Ipsen: (med brevet fra klageren  

 til medierne i hånden) Det er grotesk.
Det er jo "den enes  

 død   den andens brød".
Speak: Det var Glostrup Politi, der udleverede billederne  

 til medierne.
Og de er også stærkt fortørnede over  

 Fotogruppens krav.
Unavngiven mand foran Politigården: Jeg synes, at  

 det er totalt usmageligt, at man kan finde på at kræve penge for  

 det.
Jeg forstår det simpelthen slet ikke.
Jeg kunne forstå, hvis  

 I havde brugt billedet i forbindelse med, at I skulle sælge tandpasta  

 eller sådan noget lignende, at man så siger, at der er en  

 kommerciel udnyttelse af det billede.
Men at bruge et billede af et barn, der  

 er forsvundet og senere viser sig at være blevet myrdet i en  

 efterlysningssammenhæng, det kan man da ikke drive plat på.
Speak: Og du synes, at det er at drive plat? Samme mand: Ja, det synes jeg.
Speak: Vi har lige talt med den ene af de to ejere af  

 Fotogruppen.
Han brugte lang tid på at fortælle os, at han ikke  

 havde tid til at tale med os, fordi han skulle ud og fotografere  

 skolebørn.
Speak: Samtidig forklarede han, at firmaet kun vil have  

 penge for de gange, billedet blev brugt efter, at  Susan var blevet fundet  

 død.
Han fortalte også, at firmaet senere vil holde  

 pressemøde for at fortælle, at pengene skal gå til  Susans  

 forældre.
Senere blev vi ringet op at Fotogruppens direktør,  

  Hans  Jørgen  Bundgaard, der hævder, at dagbladet B.T. gjorde  

 ham opmærksom på, at han havde penge til gode.
B.T. skulle  

 altså selv have sendt ham en check på 5.000 kr.
Og han mener, at  

 han har omkring 50.000 til gode til alt.  Susans far er ikke i tvivl.  

 Fotogruppen ApS skal ikke tage flere billeder af hans familie.
Jørn  Rasch  Ipsen: Jamen, det her er simpelthen  

 så smagsløst, så jeg vil da overveje at finde en anden  

 fotograf eller et andet fotofirma til at lave de skolefotos jeg skal have  

 lavet fremover af  Anette i hvert fald.
Det her, ja det er jo   grotesk.
Speak: Politiet er heller ikke i tvivl.
Offentligheden  

 skal kunne se billeder af efterlyste.
Samme unavngivne mand som før: Hvis der bare stod,  

 at det var en ti-årige pige, der var så og så høj,  

 men lyst hår, så kunne det jo passe på tusindvis at piger,  

 så selvfølgelig er det meget vigtigt, at vi har et billede." I indslaget den 4. august 1998 hed det:
"Speak: Fotogruppen i Virum kræver penge for de  

 gange medierne har brugt billedet af myrdede  Susan  Rasch  Ipsen.
Men  

 firmaets ledelse afviser, at der er tale om plat.
Hans  Jørgen  Bundgaard: Det er simpelthen ikke et  

 spørgsmål om, om denne konkrete sag.
Det er et  

 spørgsmål om, at vi har rettigheder til nogle beløb for  

 det billede, og netop fordi det er denne konkrete sag, så vil vi  

 sørge for at pengene blev brugt enten til familien, ellers vil vi  

 foreslå, at hvis ikke familien vil modtaget dem, at de går til et  

 formål, der har med børn at gøre i stedet for.  

 Sådan at vi ikke høster ind på det.
Speak:  Hans  Jørgen  Bundgaard siger, at det var  

 Berlingske Tidendes billedbureau Nordfoto, som fortalte, at de havde krav  

 på penge.
Det afviser Nordfoto.
 Unavngiven mand med vest, hvorpå der står  

 Nordfoto: Vi bliver kontaktet af skolefotofirmaet, der ønsker dels at  

 vide, hvor mange af deres billeder, vi har brugt i de dagblade, vi handler  

 med, og dels så spørger de os, om de må have lov til at  

 sende os en faktura, og det siger vi, at det er ikke sædvanligt, men  

 det kan vi da godt finde ud af.
H.J.B.: Det er noget sludder, fordi det er rigtig nok at  

 de bad os sende en faktura, for det skulle de bruge til deres regnskab.
Der  

 er slet ikke tale om noget krav.
Det er rent faktisk sådan, at de selv  

 foreslog, at vi også tog kontakt til de andre medier.
 Samme unavngivne mand: Løgn er et stærkt ord,  

 men de omgår sandheden letsindigt.
Speak: Nordfoto har altså betalt 5.000 kroner.  

 Spørgsmålet er, om de havde behøvet det.
Pressejuristen  

  Knud  Åge  Frøbert mener nej.
Knud  Åge  Frøbert (telefoninterview): I en  

 så ulykkelig sag som den aktuelle her, der kan politiet jo simpelthen  

 ikke klare sig uden hjælp fra offentligheden.
Og det vil sige, at man  

 er nødt til at bruge massemedierne.
H.J.B.: Der jo ikke tale om at efterlyse et vidne,  

 når en af de kulørte f.eks. pludselig bringer det på  

 forsiden med relationer til en begravelse eller noget.
Så er det jo  

 simpelthen for at få salgstallet op for det blad.
Der er jo ikke tale  

 om efterlysning af vidner og den slags.
Og det er jo kun dér, vi  

 går ind.
 Speak: I har så fået 5.000 kroner ind fra  

 Nordfoto.
 H.J.B.: Ja.
Speak: Hvornår går de videre til  Susans  

 familie? H.J.B.: Det gør de - nu vi håber  

 selvfølgelig på, at de forskellige måske kunne give et  

 lignende beløb, da vi nu har haft denne sag oppe.
Meget mere oppe end  

 vi havde ønsket, så jeg synes helt klart, at de kunne tilstille  

 os det beløb, så skal vi sørge for, lige så snart  

 vi synes vi har fået det ind, som vi kunne fra de forskellige, og  

 så tilstille dem til far'en eller et formål, som han synes, de  

 skal gå til.
Det vil vi tage kontakt til far'en om." (På skærmbilledet i forbindelse med  

 afslutningen af dette indslag ses et brev med følgende tekst):
 "Vedr. sag om  Susan  Rasch  Ipsen.
 I forbindelse med ovennævnte sag, har vi  

 erfaret, at De har benyttet et af vore billeder til at belyse sagen.
 I henhold til gældende lov om ophavsret, beder vi  

 Dem venligst oplyse, hvornår og hvor mange gange billedet er blevet  

 benyttet, så vi kan fremsende en regning på brug af det angivne  

 billede.
Med venlig hilsen Hans  Jørgen  Bundgaard/ Ole  De  Leeneer" I indslaget den 5. august 1998 hed det:
"Speak: Ifølge  Jørn  Rasch  Ipsen er  

 formålet med Mindefonden at støtte mennesker, som kommer i krise  

 på grund af fysisk eller psykisk vold.
I fonden indgår de penge,  

 som Fotogruppen i Virum har opkrævet hos medier, der i forbindelse med  

 mordsagen har bragt et skolefoto af  Susan.  Jørn  Rasch  Ipsen siger  

 i dag til B.T., at han gerne vil modtage de 50.000 kroner, Fotogruppen regner  

 med at få ind i honorarer fra aviser og tv-stationer, der har bragt  

 billedet af  Susan efter, at hun var fundet dræbt.
Ud over pengene fra  

 Fotogruppen, indgår også  Susans børneopsparing i  

 Mindefonden, der administreres af præsten,  Lillian  Kongsgaard, som  

 begravede den ti-årige pige." Klageren har anført, at der er tale om grov  

 krænkelse af klagerens ære, idet der er tale om usande og  

 urimelige historier, der er blevet gengivet af pressen.
 Klageren har videre anført, at omtalen var til stor  

 skade for såvel firmaet som dets ejere og medarbejdere.
Klageren har yderligere anført, at klageren ikke  

 har fremsendt regninger til medierne.
I brevet til medierne spurgte klageren  

 om brugen af billeder i henhold til lov om ophavsret.
Klageren har understreget, at klagerens henvendelse til  

 medierne vedrørende betaling for anvendelsen af billedet af den  

 myrdede pige måske var uheldigt formuleret, men at det ikke bør  

 medføre en urimelig behandling.
Når henvendelsen fra klageren  

 kunne misforstås, burde klageren have været kontaktet, før  

 medierne kontaktede andre parter i sagen.
 Klageren har nærmere anført, at oplysningerne  

 burde have været forelagt for klageren på et sådant  

 tidspunkt, at klageren kunne have fornøden tid til at udtale sig.  

 Klageren her i den forbindelse nærmere anført, at brevet til  

 medierne fra klageren var udsendt en uge tidligere, der var derfor ikke tale  

 om en aktuel nyhed, og klagerens presseansvarlige var først hjemme fra  

 ferie om tirsdagen.
 Klageren har videre anført, at TvDanmark/Kanal 2  

 burde have accepteret, at man ikke uanmeldt kunne få et interview  

 mandag den 3. august.
 Klageren har yderligere anført, at ingen havde  

 nævnt over for TvDanmark/Kanal 2, at man skulle ud at fotografere  

 skolebørn, således som det blev oplyst i udsendelsen, men kun at  

 man skulle fotografere.
Klageren har herudover anført, at det også  

 efter klagerens opfattelse er uhørt at tage penge for billeder, der  

 offentliggøres i efterforskningsmæssigt øjemed.
Klageren  

 har derfor kun bedt om betaling for offentliggørelse af billederne i  

 henhold til lov om ophavsret, altså ved brug i kommercielt  

 øjemed.
 Klageren har endelig anført, at der ikke er vist  

 hensyn til  Susans familie, idet faderen er blevet kontaktet af medierne i  

 forbindelse med sagen.
TvDanmark/Kanal 2 har i en udtalelse anført, at man  

 ikke tidligere er blevet afkrævet betaling for brug af fotomateriale i  

 forbindelse med kriminalsager.
Derfor kontaktede TvDanmark/Kanal 2 politiet  

 for at høre, om det var ny praksis.
Man kontaktede endvidere Danmarks  

 førende pressejurist, Knud Aage Frøbert.
TvDanmark/Kanal 2 har videre anført, at  

 nyhedsredaktionen kontaktede  Susans far,  Jørn  Rasch  Ipsen, der var  

 villig til at lade sig interviewe om sagen.
Efter interviewet gjorde  Rasch  

  Ipsen opmærksom på, at han mente, at sagen burde ud til alle  

 medier, og han kontaktede selv Ekstra Bladet og B.T.
TvDanmark/Kanal 2's  

 reporter opsøgte derefter Fotogruppen på firmaets adresse, hvor  

 reporteren talte med en person, der oplyste at være medejer af firmaet,  

 men som i øvrigt ikke ønskede at udtale sig i sagen.  

 Nyhedsredaktionen forsøgte derfor at få en telefonisk kommentar  

 fra den anden ejer,  Hans-Jørgen  Bundgaard.
Kort før  

 udsendelsesstart blev journalisten kontaktet af  Hans-Jørgen  

  Bundgaard, og de aftalte et opfølgende interview dagen efter.
 TvDanmark/Kanal 2 har afslutningsvis anført, at  

 alle involverede parter således har været hørt og har haft  

 mulighed for at kommentere forholdet.
 I sagens behandling har følgende  

 nævnsmedlemmer deltaget: Karen-Anke Tørring, Finn Rowold, Ulrik  

 Holmstrup og Preben Sørensen.
 Pressenævnet udtaler:
 Pressenævnet bemærker indledningsvis, at  

 klageren ikke har retlig interesse i at klage over den henvendelse, der skete  

 til  Susans far i forbindelse med omtalen af klagerens opkrævning af  

 betaling for fotos af  Susan.
 Under henvisning til, at klageren sendte en henvendelse  

 vedrørende betaling for benyttelse af billedet af  Susan til en  

 række medier, uden samtidig at gøre opmærksom  

 på, at der alene søgtes betaling for anvendelsen af billedet  

 efter, at  Susan var blevet fundet, og uden tilkendegivelse af, at  

 betalingen herfor skulle tilfalde  Susans familie eller en fond eller  

 lignende, finder Pressenævnet, at klageren selv bærer ansvaret  

 for, at henvendelsen til medierne blev forstået på den  

 måde, at der tillige krævedes betaling for anvendelsen af  

 billedet i eftersøgningsøjemed.
 Pressenævnet finder, at TvDanmark/Kanal 2 i  

 fornødent omfang har efterprøvet udsendelsernes oplysninger ved  

 henvendelse til flere forskellige kilder, herunder til det omtalte firma.  

 Pressenævnet bemærker i den forbindelse, at det var  

 tilstrækkeligt, at TvDanmark/Kanal 2 tog kontakt til den ene af  

 firmaets ejere forud for udsendelsen mandag den 3. august 1998. Det var  

 således ikke fornødent for tv-stationen at afvente den anden  

 ejers hjemkomst dagen efter.
 Nævnet finder heller ikke i øvrigt, at  

 TvDanmark/Kanal 2 har tilsidesat god presseskik.
 Afsagt den 14. oktober 1998.
