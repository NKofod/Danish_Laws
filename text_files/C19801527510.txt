Sygesikringslovens § 2, stk. 1 I sikringsstyrelsens bekendtgørelse nr. 52 af 20. februar 1976 om  

 indplacering i sygesikringsgrupper, udstedelse af sygesikringsbeviser m.v. §  

 10 er det bestemt, at personer, der har ret til ydelser efter lov om  

 offentlig sygesikring uden at have fast bopæl i Danmark hvert år skal  

 forsynes med særlig legitimation.
 Personer, der er bosat i Danmark, og som har ret til sygesikringsydelser i  

 medfør af EF-forordning nr. 1408/71, men som ikke er tilmeldt folkeregistret,  

 forsynes ligeledes med særlig legitimation.
 Efter forhandling mellem Amtsrådsforeningen, Kommunernes Landsforening,  

 Københavns og Frederiksberg kommuner og sikringsstyrelsen er et  

 legitimationsbevis nu udfærdiget.
A.
Følgende personer, der er bosat i et andet EF-land, og som efter  

 reglerne i EF-forordning nr. 1408/71 har ret til sygesikringsydelser i  

 Danmark, forsynes efter anmodning med særligt legitimationsbevis:
 Det særlige legitimationsbevis anvendes som dokumentation for retten til  

 sygesikringsydelser under ophold her i landet.
Desuden kan legitimationsbeviset anvendes som rejsesygesikringsbevis under  

 ferierejser i andre lande end det land, hvor den pågældende er bosat.
Dette  

 markeres ved nederst side 3 at anføre: Ikke gyldigt i (bopælsstatens navn).
Det særlige legitimationsbevis udstedes af seneste bopælskommune her i  

 landet.
Hvis den pågældende ikke har haft bopæl her i landet, udstedes  

 legitimationsbeviset af den danske kommune, hvor den pågældende er  

 beskæftiget, eller for så vidt angår personer, beskæftiget om bord på dansk  

 skib, af den kommune, hvor skibet hører hjemme.
 Indplacering i sygesikringsgrupper sker efter den pågældendes valg af  

 sikringsgruppe, jfr. § 10 i sikringsstyrelsens ovennævnte bekendtgørelse af  

 20. februar 1976.
B.
Personer, der er bosat i Danmark, og som har ret til  

 sygesikringsydelser her i landet efter reglerne i EF-forordning nr. 1408/71,  

 men som ikke er tilmeldt folkeregistret, forsynes ligeledes efter anmodning  

 med et særligt legitimationsbevis.
 Dette gælder personale ved andre EF-medlemsstaters repræsentationer her i  

 landet, der enten som udsendte tjenestemænd eller dermed ligestillede, jfr.  

 forordningens artikel 13, stk. 2 c) er omfattet af den pågældende  

 medlemsstats lovgivning, og personale ved sådanne repræsentationer m.fl., der  

 har valgt at være omfattet af hjemstatens lovgivning, jfr. forordningens  

 artikel 16, stk. 1 og 2, samt deres herboende familiemedlemmer (ægtefælle og  

 børn under 16 år). Endvidere gælder det statsborgere i EF-medlemsstater, der  

 gør tjeneste ved NATO her i landet samt deres familiemedlemmer.
 Denne persongruppe kan alene anvende det særlige legitimationsbevis som  

 dokumentation for retten til sygesikringsydelser her i landet, og side 3 i  

 beviset må derfor annulleres.
 Det særlige legitimationsbevis udstedes af bopælskommunen, og de  

 pågældende indplaceres efter valg i sygesikringsgruppe 1 eller 2.
 Tvivlsspørgsmål med hensyn til afgrænsningen af den personkreds, der  

 omhandles i denne cirkulæreskrivelse, kan forelægges for sikringsstyrelsen.
 P.S.V.
